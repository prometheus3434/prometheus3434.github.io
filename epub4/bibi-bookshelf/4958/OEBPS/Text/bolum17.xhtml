<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XVII. Bölüm</h1>
<p>Aziz İshak Katedrali’ne geri döndüğümüzde vakit çok geç değildi. Susanna ve diğerleri oburca beslenmiş, ben de buna tanıklık etmenin tadını çıkarmıştım. Yine de, o kadar çok örneğin arasında vampir geçindiğim eski günlerdeki gibi kendimi bütün bunların üstünde hissediyordum. Kapıyı açtığımızda, içeri girdiğimizi görmüş olan yaşlı kadmı, belli ki bizi dışarı atmaları için çağırdığı iki tıknaz adamla birlikte orada bulduk. Ben pek yardımcı olamadım ama onları kolayca hallettik. Aramızdan bazılarının üstü başı Petrograd caddelerinde yürüyemeyecek kadar kan revan içindeydi fakat elimizde asıl sahiplerinin artık işine yaramayacak olan yedi takım erkek kıyafeti vardı. Susanna elbisesine bir damla bile dökmeden kendini tam anlamıyla şımartmayı başarmıştı.</p>
<p>Diğerlerini gönderdi ve uyumak için kullandığını düşündüğüm girintide ikimiz yalnız kaldık. Vampirlerin ayak sesleri tamamen duyulmaz olana kadar bekledim, “ikna oldun mu?” diye sordum.</p>
<p>“Tabii ki. Döndüğün anda anlamalıydım. Törenden sonra seni terk etmemeliydim.”</p>
<p>“Bilemezdin. Ama <i>benim</i> öğrenmem gereken çok şey var, öldüğümden beri bütün olan bitenler.” Hâlâ dikkatli olmam gerektiğini ve herhangi bir hatanın bütün çabamı boşa çıkarabileceğini biliyordum. Benim ölümümden hemen sonra olduğunu bilmem dışında, Zimeyeviç’in ne zaman öldüğünü bile bilmiyordum.</p>
<p>“İngiltere’den ayrıldıktan sonra sana ne olduğunu tam olarak bilmiyorum. Eve gideceğini söylemiştin. Seni takip edeceklerini biliyordum fakat onları alt edeceğinden emindim. Senden beni şatona davet eden bir haber almayı ne kadar ümitle beklediğimi bilemezsin. Yıllar geçti ve Avrupa’daki vampirler arasında senin öldüğün haberleri yayılmaya başladı ama ben bir şey duymadım.”</p>
<p>“Peki, ne zaman öğrendin?” Bunun ne zaman olduğuna dair bir ipucu verebilirdi bana.</p>
<p>Susanna gülümsedi. “Çok net bir şekilde hatırlıyorum. Yeni yıl, yeni yüzyıl gelmişti. 1899’dan 1900’e geçiyorduk. Londra’daydım, diğer iki kişiyle birlikte Euston Kemeri’nin üstüne tünemiş, yoldan geçen sarhoşları seyrediyor ve harekete geçmeden önce ortalığın biraz tenhalaşmasını bekliyorduk. Senden ve bir gün geleceğini umduğumdan bahsettiğim zaman bana baktılar ve sonra biri haberi verdi. O gece belki kırk kişi öldürdüm ama neredeyse bir damla bile kan içemedim. Benim için anlamın bu kadar büyüktü.”</p>
<p>“Ama benden umudunu hiç kesmedin.”</p>
<p>Susanna başını salladı. “Bana bir vampirin geri getirilebileceğini söyleyen efsaneleri anlatan şendin. Kanını nerede bulacağımı ve kanını içtiğin kişileri nerede bulabileceğimi söylemiştin. Sanki her şeyi planlamıştın ve sadece parçaları önüme koyuyordun.”</p>
<p>“O kadar zeki değilim.” Söylediğim anda pişman oldum. Tamamen doğruydu, Zimeyeviç kendisi için böyle bir şeyi planlayabilecek kadar zeki olmanın çok uzağındaydı ama bu, bunu kabul edecek kadar alçakgönüllü olduğu anlamına gelmezdi. Bereket versin ki Susanna bununla ilgili yorum yapmadı.</p>
<p>“Zamanın yoktu,” diye ısrar etti. “Purfleet ve Picadilly’den haberin vardı ama detayları bilmiyordun. Daha bir şey elde edemeden seni kovmuşlardı. Purfleet’teki evi bulmak kolaydı. Richard’ın ondan bahsettiğini hatırlıyorum.”</p>
<p>Susanna’nın dudaklarından kendi adımı -hem de ön adımı- duyduğumda hafif bir heyecan hissettim.</p>
<p>“O amcasının eviydi,” diye devam etti Susanna. “Bana orayı ziyaret ettiğini anlatmıştı. Tarif de etmişti, o bölgede ona benzeyen başka bir ev yoktu. Ama Picadilly uzun bir caddedir. Hangisinin onun evi olduğunu öğrenmem yıllarımı aldı. Fakat sonunda öğrendim, zorlayıp içeri girdim ve içinde senin kanın olan şişeyi buldum.”</p>
<p>“Ve böylece Rusya’ya geldin?”</p>
<p>“Hemen değil. Önce tören hakkında bir şeyler öğrenmem gerekiyordu. Sonunda Hollandalı bana anlattı, onu öldürmeden önce çok şey anlattı. Ama sana yaptıklarından sonra hepsinden daha çok hak etmişti bunu. Sonra törenin merkezinde olacak birisini, onun tarifiyle “Seçilmiş Olan”ı bulmam gerekiyordu. Kanını paylaştığın bir fahişe vardı; sorun değil, seni affettim. En kolay ele geçirebileceğim kişinin o olduğunu düşündüm. Elbette o zamanlar aslında senin onun vücudunu işgal edecek olduğunu bilmiyordum.” Susanna, yüzünde daha önce görmüş olduğum müstehcen bir ifadeyle bana baktı. “Yine de ilginç olabilirdi.”</p>
<p>Bahsettiği kişilerin kim olduğu hakkında hiçbir fikrim olmamasına rağmen, buna kızmış gibi yaptım. Kıkırdadı.</p>
<p>“Ama o zamana kadar öldü, veremden. Bir oğlu vardı ve o da işe yarardı ama babası onu Kanada’ya götürmüştü ve ben aramaya nereden başlayacağımı bilmiyordum. Ama senin Romanov’lardan her zaman nefret ettiğini biliyordum, o yüzden buraya gelmeyi ve onlardan birini kullanmayı düşündüm.”</p>
<p>“Ama kullanmadın, en azından daha iyi bilinenlerinden birini.”</p>
<p>“Yardıma ihtiyacım olduğunu biliyordum, o yüzden kanlarını paylaşarak başka vampirleri görevlendirmeye başladım. Ve sonra aralarından biri, Sandor -onunla karşılaştın- Dimitriy Alekseyeviç adında bir <i>vurdalak</i>‘ın Rusya’ya yapılacak bir tür keşif gezisi için vampir aradığını ve kendisinden katılmasının istendiğini söyledi. Sen bana Dimitriy Alekseyeviç Danilov’dan bahsetmiştin ve bunun başka birisi olabileceğinden kuşkuluydum, o yüzden bir şekilde peşlerine takıldım; onlarla birlikte değildim, arada her zaman güvenli bir mesafe vardı. Dimitriy orada olduğumu hiç öğrenmedi. Ama Sandor biliyordu ve beni diğerleriyle tanıştırıp başka bir vampirle kan değiştokuşu yapmanm ne kadar keyif verdiğini anlattı. Çok geçmeden neredeyse bütün kontrolü elime aldım ve Dimitriy’in hiçbir şeyden haberi olmadı. Aralarında yalnızca iki tanesi dize gelmedi ve ona benden hiç bahsetmediler. Şimdi ikisi de öldü.”</p>
<p>“Ama neden daha elverişli Romanov’lardan biri yerine Danilov’u kullanmayı tercih ettin? Neden çarın kendisini değil?”</p>
<p>“Niye risk alayım ki? Danilov’un burada, şehirde yaşadığını öğrenmem talih eseriydi ama sonrasında hiç şansı olmadı. Metresi Nadya Vadimovna’yı sokaklarda yaşayan bir kimsesiz olduğuma inandırdım ve beni eve almasını sağladım. Onlarla ne yapacağıma tam karar vermemiştim ama sonra eşyalarım karıştırırken ne buldum, biliyor musun?” “Ne?”</p>
<p>“Richard’ın not defterlerini. Danilov’un düşündüğüm kişi olduğunu doğruluyorlardı ama bundan iyisi de vardı. O defterlerden öğrendiğim şeyler olmasaydı, başarabilir miydim, bilmiyorum.”</p>
<p>Gülümsememi gizlemeyi başardım. “Peki, bu ne zamandı?”</p>
<p>“İlkbaharda. Daha erken harekete geçerdim ama Nikolay tahttan çekilince Dimitriy diğerlerini yanına alarak kırsal bölgelere gitti. Onu kalmaya zorlayabilirdim ama henüz hepsini ele geçirememiştim. Ve yaz gelmişti. Ama sonbaharda artık hazırdım. Danilov’u yakaladık ve… gerisini biliyorsun.”</p>
<p>Bir süre sessizce oturup onun söylediklerini değerlendirdim ve Zimeyeviç’in buna nasıl cevap vereceğini düşündüm. Sonunda ikimiz de aynı şeyi söyledik. “Sen gerçekten dikkate değer bir varlıksın, Susanna.”</p>
<p>Susanna gülümsedi. “Bunu herkes yapabilirdi, doğru esinle.”</p>
<p>İçim binlerce pişmanlıkla dolmuştu. Çocukken çok aptalmışım. Onun zihni tıpkı benimkine benziyordu ve ben bunu görememiştim. Sadece vücudunu görebilmiş, ona doğal bir insani tepki vermiş ve bundan utanmıştım. Susanna’dan kurtulduğumu düşünmüş ama gerçekte onu şu anda önümde oturan ve bana duyması gereken sevgiyi, taklit ettiğim yaratığa yönelten bu mucizevi canavara dönüştürmüştüm.</p>
<p>“Sormadın,” dedi Susanna.</p>
<p>“Neyi sormadım?”</p>
<p>“Dalga geçme. Senin için ne kadar anlamlı olduğunu biliyorum. Seni İngiltere’ye getiren şey kanın değildi ve b enmişim gibi de yapamam.”</p>
<p>Ne kastettiğini hemen anladım. Zimeyeviç öldüğü için artık pek önemli değildi ama onun için ne kadar büyük bir takıntı olduğunu biliyordum. “Ascalon!” dedim. “Sende mi?” Susanna tabutlardan birinin yanına gidip açtı. Bakmak için ayağa kalktım fakat tabutun ipek astarından başka bir şey göremedim. Susanna tabutun içine uzanıp astarının kumaşında bir gedik buldu ve onu çıkardı. Yanıma getirip gösterdi.</p>
<p>“Bana seni hatırlatsın diye yanımda onunla uyuyorum.”</p>
<p>Aslında bu kutsal emanete karşı kayıtsız olmama rağmen, hissetmediğim bir huşu duygusunu ifade etmeye çalışarak onu Susanna’nın elinden aldım. Ucunda hâlâ kan lekeleri vardı. Ona sadece kısa bir süre sahip olabilmiştim. Büyük Petro’nun emanet ettiği rahipler tarafından yerleştirildiği, Ermeni kilisesinin altındaki tünellerde bulmuştum onu. Yanımda İngiltere’ye götürmüştüm ve şimdi bana geri dönmüştü.</p>
<p>“Sana ne kadar teşekkür etsem az. Benim için herkesin yapabileceğinden çok daha fazla şey yaptın. Beni hayata geri çağırdın. Ve Ascalon’a kavuşturdun.”</p>
<p>“Daha fazlasını da yapabilirim.”</p>
<p>“Elinden gelenin fazlasını bile yaptın.”</p>
<p>“Sen hâlâ… eskiden olduğu gibi değilsin.”</p>
<p>“Değil miyim?”</p>
<p>“Bir insansın.”</p>
<p>“Eskiden insan değil miydim?”</p>
<p>“Ama bir insandan fazlasına dönüştün. Bir vampir oldun.”</p>
<p>Susanna bir an sustu. “Bırak seni tekrar vampir yapayım.” Son cümleyi, sormaya utanır gibi pat diye söylemişti.</p>
<p>Hızlı bir şekilde düşündüm. Bu benim nihai hedefimdi ama bu kadar çabuk olmasını istediğimden emin değildim. İnsan olmanın kendine özgü avantajları vardı ve bir kez bıraktıktan sonra artık geri dönemeyeceğimden, onların tadım çıkarabilmek hoşuma giderdi. Diğer yandan, insan olarak kendimi korumaktan oldukça âcizdim. Susanna, Zimeyeviç olmadığımı anlarsa, kendimi ölümcül bir tehlikenin içinde bulurdum.</p>
<p>“Şimdi mi?” diye sordum.</p>
<p>“Niye erteleyelim?” Derin bir nefes çekti. “Tabü eğer…” Yere baktı.</p>
<p>“Eğer ne?”</p>
<p>“Hamamdayken, zevklerinin nasıl bir kez daha insani zevklere dönüştüğünü söylemiştin. Bir süre daha onların keyfini çıkarmak mı istiyorsun?”</p>
<p>Tamamen haksız değildi. Zimeyeviç’in de benimle aynı şeyi hissedip hissetmeyeceğini merak ettim. “Döndüğümden beri en azından bir iyi yemeğin tadını çıkardım.”</p>
<p>Hâlâ bana bakmak için başını kaldırmamıştı. “Bunu kastetmemiştim. İnsanların hoşuna giden başka… bedensel zevkler de var.” Gözleri benimkilerle buluştu. “Benim için sakıncası yok, eğer istersen.”</p>
<p>Neredeyse gülecektim ama sonra teklifi değerlendirdim. Vampirler pekâlâ cinsel ilişkiye girme yetisine sahiptirler ama bundan zevk almazlar. Bu beceri bazen bir insanı sadece vampirin akşam yemeği olmaktan başka bir şeye ikna etmek için yararlanılan bir baştan çıkarma eylemi olarak kullanılabilir. Bu hem erkekler hem de kadınlar için geçerliydi. Ama şimdi ben yine insandım ve Susanna haklıydı; insani arzuları hissediyordum, altmış yaşındaki bir adamın bezgin arzuları olsa bile. İstemsiz bir şekilde dudaklarımı yaladım, yoksa buna Danilov’un iradesi mi neden olmuştu? Üzerinden yüz yıl geçtikten sonra bir kez daha onun tatlı vücudunun beni içine çektiğini hissetmek -bir daha hiç bilemeyeceğimi düşündüğüm bir şeyi sadece bir kez daha deneyimlemek- çok hoşuma giderdi. Susanna’nın bana bunu büyük bir memnuniyetle sunması işi biraz daha az iştah açıcı hale sokuyordu. Ayrıca bir sorun vardı; ne kadar istekli olursa olsun, bu teklifi bana değil Zimeyeviç’e yapmıştı. Gelecekte kim olduğumu fark edeceği o kaçınılmaz noktaya vardığımızda, bu ânı da anımsardı. Tepkisi nasıl olurdu? Bunu umursamadığımı fark ettim.</p>
<p>Ascalon’u yanıma yere koydum, Susanna’nın ellerini ellerime aldım ve onu öpmek için eğildim. Onunla birlikte babamın kilisesinde bankların bulunduğu yerde yaptığımız şeyin bütün ayrıntılarını, ondan zevk aldığımı ve yeniden sahnelenmesini beklemiş olduğumu hatırladım. Sonraları bütün bu olayı küçümsemiştim ama ondan beri yaşadığım hayat düşünülecek olursa, bu, deneyimlediğim en saf anlardan biriydi. Ve şimdi onu tekrarlama fırsatı geçmişti elime. İçimde on yıllardır duymadığım bir kıpırtı hissettim ve kendimi aldatabileceğimi, birkaç dakikalığına tekrar sadece Richard ve Susanna’ymışız gibi yapabileceğimi fark ettim</p>
<p>Ama sonra gerçeği sezdim. İçinde bu özlemi hissettiğim beden <i>benim</i> değil, <i>bizim</i> bedenimizdi. Nasıl bir zevk alacak olursam olayım, Danilov da hissedecekti onu. Cildimi ürperten, ağzımın kurumasına ve kaşıklanma tıka basa kan pompalayan arzunun <i>onun</i> arzusu olmadığım nereden biliyordum? Bu ânı ne onunla ne de bir başkasıyla paylaşırdım. Anılarımdan gına gelmişti ve eğer Susanna’yla başka zevkleri paylaşacaksak, bunlar sadece bizim anlayabileceğimiz zevkler olacaktı ve bu da Danilov’un midesini kaldırırdı. Susanna hakkında böyle şeyler düşündüğü için ondan hemen şimdi intikam alacaktım.</p>
<p>Susanna’yı nazikçe dudaklarından öptüm, sonra geri çekildim. Yüzündeki hayal kırıklığını gördüm ama karşılık olarak gülümsedim. “Senden istediğim bir tek şey var, Susanna,” dedim. “Kanını tatmak ve senin benim kanımı içişini hissetmek istiyorum. Beni, senin gibi yapmanı istiyorum, beni tekrar bir vampir yapmanı.”</p>
<p>Sözlerimin Susanna’nın yüzünde uyandırdığı sevinç ifadesinin beni böylesine mutlu etmesi inanılmaz bir şeydi. Kollarını vücuduma dolayıp beni sıkıca kucakladı. Ben de karşılık verdim.</p>
<p>“Şimdi mi?” diye sordu.</p>
<p>“Şimdi.”</p>
<p>Paltosunu hızla çıkardı ve bluzunun düğmelerini çözmeye başladı. “Önce sen iç,” dedi, “bir mahzuru yoksa. İstediğin kadar. Ama istemiyorsan içme, henüz sana tadının iyi gelmeyeceğini biliyorum. Sonra da seninkinin her damlasını içeceğim.” Heyecandan tükenmiş bir halde hızlı hızlı konuşuyordu. “Buraya yatabilirsin. Muhtemelen her zamanki gibi birkaç hafta alır; belki de almaz. Önemi yok. Seni koruyacağız. Sadece düşün bunu. Bir saniye sonra benim zihnimi bileceksin. Senin hakkında hissettiklerimi öğreneceksin.”</p>
<p>Yaptıklarımın akıllıca olduğundan kuşkulanmaya başlıyordum. Yeni doğmuş bir vampir ve zihinlerinin bir kısmım paylaşmalarını sağlayan diğer bir vampir. Ölüm ânımda yalnızca ben onunkini öğrenirdim ama yeniden uyandığımda etkileşim iki yönlü olacaktı. Susanna kim olduğumu ve ona yalan söylediğimi öğrenirdi. Ama o zamana kadar ben tekrar bir <i>vurdalak</i> olur ve iş o noktaya varırsa kendimi ona karşı savunabilecek kadar güç kazanmış olurdum.</p>
<p>Şimdi Susanna’nın belden yukarısı çıplaktı. İlk kez göğüslerini görmeme izin verdiği zamanı hatırladım, önce kendi yaptığı bir çizimi, sonra da gerçeğini. Hafızamda kaldığı kadar büyüleyiciydiler. Ama Susanna’nın hamile karnının, eskisine göre daha da belirginleşmiş olan çıkıntısı da ortaya çıkmıştı. İçinde benim çocuğum vardı. Ona karşı hissedeceğim her türlü duygusal yakınlığın yapay olduğunu, henüz bir şey hissedecek kadar büyümediğini, sadece Susanna’nın bedeninde yüz yıldan fazla kalmış bir eklenti olduğunu biliyordum. Ve tam da onun varlığı, yeniden uyandığımda ve Susanna kim olduğumu öğrendiğinde, birlikte geçirdiğimiz zamanların sevgi dolu anılarının hatırına beni kabul edebileceği ve yaşamama izin verebileceği ümidini veriyordu bana biraz.</p>
<p>Beynim bu fikrin delilik olduğunu söylüyordu fakat kalbimde -Danilov’un lanet kalbinde- benim için biraz ümit vardı. Orada benim için yalnızca bir vampir olarak ümit olabilirdi.</p>
<p>“Usturayı ver,” dedi.</p>
<p>Cebime uzandım ve usturayı ona verdim. Susanna onu açtı ve bir an düşündükten sonra tekrar bana geri verdi.</p>
<p>“Sen yap,” dedi.</p>
<p>Sol eliyle sağ memesini altından kavrayıp kaldırdı ve göğsünün memenin altında kalan kısmına baktı. Oraya uzandım ve bıçağı kaburga yaymı takip ederek yana doğru çektim. Yarıktan gözyaşını andıran kan damlaları aşağı kaydı. Susanna derin bir nefes aldı; bir vampir için fazla ağrılı olmamış olmalıydı. Benim kan içebilmem için normalde hızlı olan iyileşme sürecini geciktirmeye çalıştığı sırada yüzünü bir konsantrasyon ifadesi kapladı. Hamamdaki adamın kanım içmeyi midem kaldırmamıştı -fakat bu defakinin/farklı olduğunu hissedebiliyordum- ve sadece biraz kana ihtiyacım vardı. Susanna’nın yanında yere diz çöküp başımı yana eğdim, sonra dudaklarımı aralayıp benim için besin ve sonsuz yaşam kaynağı olacak olan yaraya doğru eğildim.</p>
<hr class="gecis"/>
<p>“Korkarım sana her şeyi anlatmadım.”</p>
<p>Konuştuğum sırada dudaklarım Susanna’nın soluk cildine sürtündü ve kan bulaştı. Kendimi su altında yüzmüş ve şimdi yüzeye çıkıp nihayet soluk alabiliyormuş gibi hissediyordum. Bildiğim kadarıyla bu, Yuda’nın zihninin kontrol ettiği en uzun süreydi. Bu, onun gücünün arttığım mı gösteriyordu, yoksa sadece rasgele bir dalgalanma mıydı? Sona ermesinin tek sebebi Yuda’nın çıkmaya hazırlandığı yoldu. Damdan atlamamı ve ikimizi de öldürmemi nasd önlediyse, şimdi de benim elime varlığımızın bir vampire dönüşmesine yol açacak olan eylemden geri çekilme şansı verilmişti.</p>
<p>“Bana istediğinden daha fazla şey anlatmak zorunda değilsin,” dedi Susanna.</p>
<p>Ondan uzaklaşıp daha önce oturmuş olduğum tabutun üstüne oturdum ve ağzımı sildim. Susanna abartılı bir şekilde somurttu ve tutmakta olduğu göğsünü elinden bıraktı. Göğsündeki yara hemen kapandı, kenarında sadece hafif bir pıhtılaşmış kan izi kaldı.</p>
<p>“Bunu öğrenmek isteyeceksin. Vücudu devralındığı zaman Mihail Konstantinoviç Danilov’un ruhu yok olmadı. Onun beyninde şimdi ikimiz de varız. Konuşan ve kararları alan kişi sürekli değişiyor. Ve biraz önce de değişti. Seninle şimdi ben konuşuyorum, Mihail Konstantinoviç.”</p>
<p>Susanna bana baktı. Bir şey söyleyecekmiş gibi iki kez ağzını açtı ama sonra bundan vazgeçti. Üçüncü defasında başardı. “Neden… bunu neden söylüyorsun?”</p>
<p>“Çünkü doğru.”</p>
<p>“Benimle dalga geçiyorsun.”</p>
<p>“Neden yapayım bunu?”</p>
<p>“Senin neyi niçin yaptığını kim anlayabilir ki? Lütfen, unut bunu.” Usturayı alıp bana uzattı. ‘Tekrar başla.” “Seni ilk defa Yekaterininskiy Kanalı’nda İlya’yla beraberken gördüm. Bir fahişe olduğunu düşündüm. Metresimin adının Nadya olduğunu söylemiştin ama köpeğimizin adının Polkan, hizmetçimizin isminin de Syeva olduğunu nasıl bilebilirdim? Syeva’yı öldürdün ve cesedini servis asansörüne koydun. Devam etmeme gerek var mı?”</p>
<p>Susanna uysalca başını salladı.</p>
<p>“O zaman üstüne bir şeyler giy, Tanrı aşkına.” Bluzunu yerden alıp ona uzattım. Giydi.</p>
<p>“Onunla konuşabilir miyim? Zimeyeviç’le?” “Söylediğin her şeyi duyabilir ama şu anda cevap veren benim. Ancak bir şey daha var.”</p>
<p>“Ne?”</p>
<p>Güçlükle yutkundum. Bir vampirin merhamet hissetmesi mantık dışıydı ama Susanna’nın durumu yapışma uygun değildi ve bir kez daha Zimeyeviç’le birlikte olmaktan aldığı zevk, insani olmaya çok yakındı. Yine de, ona söylemeliydim.</p>
<p>“İçimde olan ve konuştuğun diğer ruh Zimeyeviç değil.” “Gerçekten mi? Peki, kim o zaman?”</p>
<p>“Onu Richard Llywelyn Cain olarak tanıyorsun.” Susanna ayağa kalktı ve girintinin içinde biraz yürüdü. “Bu komik değil.”</p>
<p>“Ya ben nasıl hissediyorum dersin?”</p>
<p>“Peki, bu nasıl oldu?”</p>
<p>“Kullandığın kan; Zimeyeviç’inki değildi, Cain’indi.” “Ne kadar uygun.”</p>
<p>“Düşün. Kanı nerede bulmuştun? Cain’in evinde. Onu Zimeyeviç’inki olarak etiketleyen kimdi? Cain. Sana onun orada olduğunu önce kim söyledi? Yine Cain.” “Ama bu yeterli değil, değil mi? Bu sadece yarısı.” “Cain beni ısırdı; ölmeden hemen önce.”</p>
<p>Susanna birkaç saniye sessiz kaldı ama sonunda ona anlatabilmiştim. Gelip tekrar oturdu. “Ne aptalmışım,” dedi yüzünü asarak.</p>
<p>“Cain zamanında bir sürü insanı enayi yerine koydu.” Susanna boğuk bir kahkaha attı. “Bırak şimdi. Cain yok. Zimeyeviç de yok. Sadece sen varsın. Sadece beni enayi sanan Mihail Konstantinoviç Danilov var.”</p>
<p>“Hayır.”</p>
<p>“Benim hakkımda bu kadar şeyi nasıl öğrenmiş olduğuna şaşırmamalıydım. Ama hamamdaki performansını alkışlamam gerekiyor; öldürme şeklini ve bizim öldürmemizden zevk alışını.”</p>
<p>Bir anda anılar hücum etti. Her ânını yaşamıştım; bıçağın eti kesişini ve elimin üstünden akan ılık kanı hissetmiş, adamın yüzündeki korkunç ifadeyi görmüştüm. En kötüsü de onun, Japon Savaşı’ndan eski bir arkadaşım olan Albay İsayev olmasıydı; İlya’nın öldüğünü bana ilk söyleyen kişi. Onu öldürenin ben olduğumu düşünerek ölmüştü. Diğerleri de böyle düşünürdü. Orada, Vasilievskiy Adası’ndaki evde veya Hôtel d’Europe’ta görülmüşsem, başım dertteydi.</p>
<p>“Bunu sadece bir vampir yapabilirdi. Sadece hangisi olduğu konusunda yanlış bir varsayımda bulundun.”</p>
<p>“Richard bunu vampir olmadan önce bile yapabilirdi.”</p>
<p>Başımı salladım. “Biliyorum. Gençliğinizde sana ne yaptığım biliyorum.”</p>
<p>“Nasıl?”</p>
<p>“Onun anılarım arayamam ama bir şey hatırlarsa, bunu algılayabilirim.”</p>
<p>“Yani beni mi hatırlıyordu?”</p>
<p>“Seni görür görmez.”</p>
<p>“Kanıtla bunu. Bana sadece onun bilebileceği bir şey söyle.”</p>
<p>“Bu konuda seni daha önce aptal yerine koydu, sana hem kendisinin hem de Zimeyeviç’in bildiği şeyleri söyledi.”</p>
<p>“Ama Danilov’un bilemeyeceği şeyleri,” dedi Susanna dalgın bir ifadeyle. “O zaman biraz daha kesin olman gerekiyor, değil mi?”</p>
<p>“Zimeyeviç’e bebeğinin babasının Cain olduğunu söylemiş miydin?”</p>
<p>“Evet.”</p>
<p>“Ona nerede hamile kaldığını söyledin mi?”</p>
<p>Susanna bir an düşündü. “Bilmiyorum, olabilir.”</p>
<p>“Olayı ona bütün detaylarıyla anlattın mı?”</p>
<p>Susanna dimdik gözlerime baktı. “Devam et.”</p>
<p>“Bütün detayları,” derken abartmiştım. Bütün bildiğim, Susanna vücudunu ona sunmadan birkaç dakika önce Yuda’nın zihninden geçen birtakım görüntülerdi. Ama canlı bir anıydı. “Bir kilisedeydi,” diye başladım. “Ana şahında değil, bir tür yan şapelde. Tavan ve duvarlar beyaza boyanmıştı. Ahşap sıralarla dolu bir kabindeydik ama tam ortasında zeminin üzerinde yer vardı. Bir şömine vardı ama yanmıyordu. Bir açıklık vardı ve Yunan tapınağındakileri andıran sütunları olan bir kilisenin iç kısmına bakıyordu. Sen benim -onun- üzerindeydin. En canlı hatırladığı kısmı buydu. Sonra sen-”</p>
<p>“Bu kadar yeter!” diye bağırdı Susanna. Sonra daha sakin bir sesle, “Bu kadar yeter.”</p>
<p>Gözlerinde yaş yoktu fakat bunun dışında tamamen ağlıyor gibi görünüyordu.</p>
<p>“Bana inanıyor musun?”</p>
<p>“Tek inandırıcı olmayan şey, onun bunların hepsini hatırlaması.”</p>
<p>“Bundan pişmanlık duyduğunu düşünüyorum.”</p>
<p>“Beni babasının kilisesinde, yerde becerdiği için mi pişmanlık duyuyor?” Yine bağırıyordu.</p>
<p>“Hayır. Tanrı’m, hayır. Ondan sonra olanlar için pişman.” Cain’i neden savunduğum hakkında hiçbir fikrim yoktu; onun kendisini nasıl hissettiğini biliyor olmam dışında.</p>
<p>“Bugün beni bulmak için gelmesinin sebebi bu muydu?”</p>
<p>“Dürüst olmak gerekirse, hayır, hiç de değil. Seni görene kadar nerede olduğun hakkında hiçbir fikri yoktu. İkimiz de bu… beladan kurtulmamızın bir yolunu bilip bilmediğini öğrenmek için geldik.”</p>
<p>“Yardım edeceğimi mi düşünüyordunuz?”</p>
<p>“O senin Zimeyeviç’e yardım edeceğini düşünüyordu.”</p>
<p>“O zaman neden onu bir vampire dönüştürmeme izin versin?”</p>
<p>“Onun için iyi olanın benim için kötü olması gerektiğini düşünüyordu.”</p>
<p>“Zihinlerimiz bağlandığı zaman o olduğunu anlayacağımı biliyor olmalı.”</p>
<p>“Biliyordu ama endişelenmiyordu. Senin dönüştüğün şeye hayranlık duyuyor.” Söylemek iğrençti ama gerçekti. “Sonra olanlardan dolayı pişman olduğunu söyledim ama bu tam olarak doğru değil. Honore seni bir vampir yapmış olduğu için pişman değil ama sana katılmadığı için pişman.”</p>
<p>Susanna uzanıp elimi aldı. “Gerçekten mi? Hakikaten mi?”</p>
<p>“Hakikaten.” Parmaklarını elimde sıktım. “Sen benim ilk tanıdığım kadındın. Henüz tanışmamış olduğum bütün diğerlerinden ne kadar farklı olduğunu nasıl anlayabilirdim ki?”</p>
<p>Susanna yüzünde tanıdığım gösteren bir ifadeyle başını kaldırıp bana baktı. “Richard?” diye fısıldadı.</p>
<p>“Evet, şimdi benim.” Ona daha söylemiş olduğum şeylerin doğru olup olmadığına karar vermek zorunda olmaktan hoşlanmıyordum ama Danilov, Susanna’ya güzel bir hikâye anlatmıştı ve Susanna da buna inanmış gibi görünüyordu. Bu sağ kalmak için tek şansımızdı. Ben Susanna’ya asla böyle şeyler söylemiş olamazdım. Danilov benim Christian’ım için Cyrano’yu<a id="dipnot043" style="vertical-align: super;" href="../Text/dipnotlar.xhtml#sonnot043">[1]</a> oynamıştı, ancak Roxane’ımızı çok beğeneceğinden kuşkuluydum. Ama Susanna’ya acımıştı.</p>
<p>“Bu pek kibarca değildi; Zimeyeviç’miş gibi davranman.”</p>
<p>“Evet, değildi. Ama Danilov’un sana söylediği her şey gerçekti.”</p>
<p>Eğilip usturayı Susanna’nın bıraktığı yerden alıp ona verdim. “Biraz önce yapmak üzere olduğun şeyi yap ve beni onurlandır. Beni tekrar bir vampir yap.”</p>
<p>“Sonsuza kadar birlikte kalalım diye mi?”</p>
<p>Böyle söylendiğinde cazip bir beklenti gibi görünmüyordu. Benim gibi o da bunu istemezdi. “İkimizin de yer bulabilmesi için dünyayı daha ilginç bir yer haline getirmeli.” Aklıma bir fikir geldi. “Kim bilir? Belki de birlikte nihayet Zimeyeviç‘i ölümden geri getirmenin bir yolunu keşfedebiliriz.” Uzak ihtimal.</p>
<p>“Ben başladım bile,” dedi Susanna.</p>
<p>Tepki vermemeye çalıştım. Onu geri getirmeye mi, yoksa bunun bir yolunu aramaya mı başlamıştı? “Gerçekten mi?” diye sordum.</p>
<p>Başını salladı. “Şimdi değil. Sonra usturayı elimden alıp dolaşmaya başladı ve bana bakmadan söze başladı. “Beni birçok kez incittin, Richard. Çocuğumuzla beni terk ettin. Beni evcil vampirine besin olarak sundun. Şimdi bile beni en zalim şekilde aldatmayı tercih ediyorsun.”</p>
<p>“Üzgün olduğumu söyledim.”</p>
<p>“Ama bana yaptığın en iğrenç şeyi hâlâ konuşmadık.”</p>
<p>Düşünmeye çalıştım. “Söyle o zaman. Bırak telafi edeyim.”</p>
<p>“Yaptığın en iğrenç şeyi mi söyleyeyim? <i>Bir vampire </i>yapılabilecek en kötü şeyi?”</p>
<p>Anlamaya başlamıştım. Bir şey söylemedim.</p>
<p>“Sen bizi serbest bıraktıktan sonra yüzünü bir kez daha gördüm. Sadece Honore’yi serbest bıraktığını sanıyordun ama ben de oradaydım. Seni gördüm, sanırım sen de beni görebilirdin. Sonra gidip Honore’nin sana vaat etmiş olduğu şeyi yaptık. Bölge papazının evine gittik ve babanı öldürdük; uyurken boğazını parçaladık ve kanıyla beslendik. Kısa bir süre Honore’yle birlikte kaldık. Öğrenmem gereken çok şey vardı. Ama sonunda yollarımız ayrıldı. Birbirimizin düşüncelerine hiç uzak olmadık. Bir vampirle onun yarattığı diğer vampirin düşünceleri birbirinin içine geçer. O Eflak’ta bir Rus kampına yapılan baskının tadını çıkarıyordu. Onun gözlerinden görerek ben de tadını çıkarmıştım. O çadırı açıp da seni içinde bulunca duyduğu şaşkınlığı ben de hissetmiştim. Sen de elbette büyümüş ve bir erkek olmuştun. Ama ikimiz de seni hemen tanıdık. Yaşamana izin verme eğilimindeydim -ne de olsa bana bir iyilik yapmıştın- ama o açtı ve bu benim meselem değildi. Ve senin öldüğünü görme beklentisi ilgimi çekmişti. Ama böyle bitmemişti, değil mi? Çok beceriklisindir. Ucu sivriltilmiş bir çadır direğini onun kalbine saplamak. Ve sonra… hepsi bu.”</p>
<p>“O nefsi müdafaaydı. Bunu gördün.”</p>
<p>“Ah tabii, kesinlikle doğru.” Şimdi arkamdaydı. Sesindeki bastırılmış öfkeyi hissedebiliyor ve yüzündeki ifadeyi hayal edebiliyordum. “Ama ikimiz de bunun ne kadar önemsiz olduğunu biliyoruz. Sen yıllar içerisinde mensubu olduğumuz türle ilgili araştırmalarından dolayı şöhret -veya belki de kötü şöhret- sahibi oldun. Yani bir vampirin ebeveynini öldürmek söz konusu olduğunda nefsi müdafaa gibi bahanelerden söz edilemeyeceğini anlamalısın. Bu benim görevim. Kanımda var. Üzgünüm Richard -ve eğer dinliyorsan Mihail Konstantinoviç- ama sadece bu böyle olmak zorunda. Normal yoldan da yapabilirdim ama aç değilim ve dudaklarımı kirletmek istemem.” Zarif, küçük elini ağzımın üstüne koyup başımı geri itti. O anda bile elindeki hafif, tatlı parfüm kokusunu duydum. Usturanın bıçağım boğazıma, âdemelmasının biraz yukarısına dayadı. “Bunu hızlı yapmayacağım,” dedi.</p>
<p>Mücadele etmeye çalıştım ama onda <i>vurdalak</i> gücü vardı ve bununla yarışabilecek durumda değildim. Tek yapabildiğim, boğazımı bıçağa daha sertçe bastırıp onun etimi kestiğini hissetmek oldu. Ufak bir yaraydı ve daha kötüsünün geleceğini biliyordum. Zihnimin bir yerinde Danilov’un, Susanna’nın onun yapamadığı şeyi yapmak üzere olmasından ve onun eliyle kullanmaktan çok mutlu olduğum bir silahı seçmiş olmasından zevk alarak, sinsice sevindiğini hissedebiliyordum. Benim de paylaştığımı bildiğinden, acıyı önemsemezdi bile.</p>
<p>Susanna usturayı boğazımın sol tarafına doğru yaklaştırdı.</p>
<p>“Güle güle, Richard,” diye fısıldadı. Sonra bir an nefesi kesildi. EU -ve ustura- benden uzaklaştı. Yüzümü tutan eli gevşedi ve ben onu çevirip kurtulmayı başardım. Dönüp ayağa kalktım.</p>
<p>Artık yalnız değildik. Karşımda iri vücuduyla Dimitry duruyordu ve Susanna’nın kolunu kavrayıp bıçağı kullanmasını önlemişti. Kız ona karşı koydu ama onun gibi bir adam, insan da vampir de olsa, kızdan daha güçlüydü. Usturayı Susanna’nın elinden çekip aldım.</p>
<p>“Şu anda kimsin?” diye sordu Dimitriy.</p>
<p>“Danilov,” diye cevap verdim. Düşünmeye zamanın yoktu, o yüzden yapacak en iyi şey yalan söylemek gibi görünmüştü. Konuşurken aslında, “Mihail,” demiş olmam gerektiğini fark ettim.</p>
<p>“Palavra,” diye tısladı Susanna.</p>
<p>“Ne fark eder?” diye sordu Dimitriy.</p>
<p>Susanna ani bir dönüşle onun elinden kurtuldu ve koridora doğru koştu. “İlya! Sandor!” diye bağırdı. “Bana yardım edin!” Etkileyici bir sesti ve koridorda yankılandı.</p>
<p>“Ascalon nerede?” diye sordu Dimitry.</p>
<p>“Kimin umurunda?” diye cevap verdim. “Sadece buradan çıkıp gidelim.”</p>
<p>“Hayır! Onu bulmalıyız.”</p>
<p>Dimitriy olmadan pek uzağa gidemeyeceğimi biliyordum, o yüzden en iyisi dediğini yapmaktı. Yerleri aramaya başladık. Birkaç saniye sonra onun tabutlardan birinin yanında olduğunu gördüm. Alıp Dimitriy’e gösterdim.</p>
<p>“Burada!”</p>
<p>Geçide girdik. Susanna yollardan birini kesmişti. Dimitriy tereddüt etmedi fakat diğerini seçti, ana odaya ve lağım kanalından gidilen çıkışa doğru olanını. Susanna hareket etmedi ama arkamızdan bağırdığını duydum. “Asla başaramayacaksınız.”</p>
<p>Haklıydı. Merdivene kadar gidemedik çünkü İlya yolu kesmişti. Arkasında iki kişi daha olduğunu gördüm. Dar koridorda Dimitriy dev gibi görünüyordu. İlya onun yanında çok çelimsiz kalıyordu. Dimitriy durmadı. İlya’nın başını bir yanından tutup duvara çarptı. Kafatası sıkışmaya başladığında İlya’nın yüzünün şeklinin yitirmeye başladığını gördüm. Ama bir <i>vurdalak</i> için ölümcül bir yara olmazdı bu ve arkasında iki tane daha vardı.</p>
<p>“Bu taraftan,” dedim, geldiğimiz yöne dönerek.</p>
<p>“Kilitli,” diye bağırdı Dimitriy.</p>
<p>“Bir yol biliyorum.”</p>
<p>Birazdan başladığımız yere gelmiştik. Susanna yüzünde bir zafer ifadesiyle hâlâ orada duruyordu ve yolu kapatmıştı. Girintinin içine doğru çekildim ve Dimitriy’in yanımdan geçmesine izin verdim. Dimitriy omzunu alçaltıp bütün gücüyle Susanna’nın karnına yüklendi. Birkaç dakika öncesine kadar doğmamış çocuğuma karşı duymakta olduğum bütün duygusal yakınlık artık kaybolmuştu ve Susanna’nın acıyla yere yıkıldığını görmek beni mutlu etti. Dimitriy yola koyulmuştu bile; ben de Susanna daha toparlanamadan üstünden atlayıp geçtim.</p>
<p>Demir merdivene ulaştığımda Dimitriy çoktan basamakların yarısını çıkmıştı. Ben de olabildiğince hızla tırmanmaya başladım. Dimitriy yukarıdaki delikten çıkmış, elindeki yassı taşı tekrar yerine koymaya hazır bir şekilde aşağı bakıyordu. Baldırımda keskin bir acı hissettim ve bacağımı basamaktan kaldırmayı başaramadım. Dönüp baktığımda Susanna’nın yüzünü gördüm. Eli ayak bileğimin üstündeydi. Dişleri görünüyordu ve yüzü nefret doluydu. Yavaşça tırmanmaya devam ederek vücudunu benimkinin yanına kaydırdı, devasa avını yutan bir yılan gibi bedeniyle beni sarmaya başladı. Amacı beni merdivene yapıştırmak ve hamle yapabilmek için ağzını boğazıma yaklaştırmaktı. Başı dizlerimin hizasına kadar gelmişti ve benim beklediğim de buydu. Diğer ayağımı kaldırıp bütün gücümle başına indirdim. Geriye doğru sarsılarak beni bıraktı ve tek eliyle merdivene asılı kaldı. Yukarı çıkmaya devam ettim ve çok geçmeden delikten çıktım. Tam o anda Dimitriy döşeme taşım elinden bıraktı. Susanna’nın zarif parmakları deliğin kenarında tutacak bir yer bulmaya çalışıyordu. Taş, yerine düştü ve aşağıdan boğuk bir çığlık yükseldi. Parmakların parçalanmış uçlan kenarda kaldı.</p>
<p>Dimitriy başıyla, ucundaki demir kapıyı güçbela görebildiğim koridora işaret etti. “Gördün mü? Sana söylemiştim; kilitli.”</p>
<p>“O zaman diğer yoldan gideriz,” dedim.</p>
<p>Geçit tam anımsadığım gibi ilerideki diğer bir spiral merdivene ulaştırıyordu. Basamakları çıktık. Arkamızdan takip edenlerin ayak sesleri geliyordu. Merdivenin ucunda sağlam bir ahşap kapı vardı. Son geldiğimde o da burada yoktu. Talihime lanet okudum ama sonra gülümsedim. Delikte bir anahtar vardı. Dimitriy de onu görmüştü ve saniyeler sonra kapıdan geçip arkamızdan tekrar kilitlemiştik.</p>
<p>Gecenin serin havası geldi burnuma. Dışarıdaydık. Bütün Petrograd panoraması gözlerimizin önündeydi. Caddeler her zamanki gibi işçi ve polis kaynıyordu. Saray Meydanı’na kadar uzanan kalabalıkları görebiliyordum. Arkamızda katedralin ortadaki kubbeli kulesinin kırmızı taş sütunları yükseliyordu. Hemen önümüzde, tepesi altın rengi daha küçük bir kule vardı. Binanın bütün çatısı boyunca uzanan bir korkuluk duvarının üzerindeydik. Kapıyı arkadan yumrukluyorlardı ama vampirleri bile bir süre durdurabilecek kadar sağlamdı.</p>
<p>“Şimdi ne yapacağız?” diye sordu Dimitriy.</p>
<p>“Dışarıdan ineceğiz,” dedim. “Ya da sen in, ben de sana tutunayım.”</p>
<p>Hafif eğimli zeminde köşedeki o küçük kuleye gelene kadar ilerledik, sonra Dimitriy vücudunu sadece üst yarısı yukarıda kalana kadar çatının kenarından aşağı kaydırdı. Parmaklarıyla kurşun çatıya yapışmıştı. Emekleyerek onun yanına gittim, sırtına tırmanıp kollarımı omuzlarına doladım ve sıkıca paltosuna yapıştım. Dimitriy inmeye başladı.</p>
<p>Vampir içgüdüsüne göre baş aşağı inmesi gerekirdi ama o zaman beni taşıması pek mümkün olmazdı. Bir süre daha onların kapıyı yumrukladığını duyunca aşağı inip bizi orda beklemeyi akıl edemediklerini düşünerek ümitlendik ama iki gruba ayrılmış da olabilirlerdi. Dimitriy düzgün duvardan kolayca inebiliyordu fakat yolumuzun üzerinde iki geniş çıkıntı vardı ki işini zorlaştırabilirdi, özellikle de sırtında ben varken. O çıkıntılara geldiğimizde sırtından indim ve Dimitriy engeli aştıktan sonra tekrar sırtına çıktım. Çok geçmeden yere inmiştik.</p>
<p>Etraftan alkışlar ve birkaç tezahürat duyuldu. Ciddi bir kalabalık toplanmıştı fakat aralarında bizi takip eden vampirlerin yüzlerini göremedim. Şamatanın onların dikkatini çekmemiş olduğunu ümit ettim.</p>
<p>“Bu taraftan/’dedi Dimitriy ve Bahriye Nazırlığı’na doğru koşmaya başladı.</p>
<p>Ona birkaç saniyeden daha fazla ayak uyduramazdım. Yavaşladım ve yürümeye başladım ama bunu bile uzun süre devam ettiremedim. Biraz ileride Dimitriy’in döndüğünü ve hızlı adımlarla geri yürüdüğünü gördüm. Katedralden görülmemek için bir yan caddeye saptım ama daha fazla devam edemedim. Duvara yaslandım ve yavaşça aşağı çöktüm. Göğsüm yangın yeri gibiydi. Güçlükle nefes alabiliyordum. Dimitriy’in karanlık siluetinin tepeme dikildiğini ancak görebildim.</p>
</body>
</html>