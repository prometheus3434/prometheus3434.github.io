<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>Öndeyiş</h1>
<h2 class="sigil_not_in_toc"><i>Bir Anadolu Halk Masalı</i></h2>
<p>Diocletianus ve Maximianus müşterek imparatorluğunun on sekizinci yılında, Nisan ayının yirmi üçüncü günü, Nikomedia<a id="dipnot001" style="vertical-align: super;" href="../Text/dipnotlar.xhtml#sonnot001">[1]</a> şehrinde Gerontius’un oğlu ve halkın koruyucusu George şehitlik mertebesine ulaştı; inancını inkâr etmeyi reddettiği için başı kesilmişti. Bu fedakârlığından dolayı övgülerle aziz ilan edildi. Böylece 23 Nisan’daki ölümünün yıldönümleri Aziz George Yortusu olarak kutlanmaya başladı. Ama şöhretinin nedeni ölümü değildir.</p>
<p>George canavarı bundan çok önce, Roma İmparatorluğu hızla genişlediği sıralarda öldürerek ün kazanmış ve tarihe geçmişti. İmparatorun emri üzerine Libya vilayetine gönderilmişti ve kölesi Pasicrates’le birlikte seyahat ederken günün birinde yolu kimilerinin Lasia, kimilerinin de belki Cyrene’yi kastederek Silene diye adlandırdığı şehrin civarına düştü. Orada rastladığı bir münzevi, George’a şehrin üzerindeki laneti anlattı.</p>
<p>“Buraya yakın bir yerde, yeryüzü kadar büyük, deniz kadar derin bir gölün sularının altında bir canavarın, insanlardan haraç alan bir ejderhanın sığmağı vardır,” dedi münzevi. “Canavar beslenebilsin diye ona her gün sürülerinden iki koyun vermek zorundadırlar. Direnmeleri mümkün değildir. Onlara ne söylenirse yaparlar; çünkü reddedecek olurlarsa ejderhanın derinlerden çıkıp gelerek şehrin üstüne çökeceğini ve onu nefesiyle yıkacağını bilirler. Canavar çoğu yaratığın yaptığı gibi nefesiyle ateş püskürtmez. Onun soluğu zehir saçar; bu, söndürülebilen alevlerden çok daha kötü, öldürücü bir havadır. Ejderhanın nefesini soluyanlar, şahit olanların tarif edemeyeceği kadar büyük acılar çekerler.”</p>
<p>“Günde iki koyun düşük bir bedel gibi görünüyor,” dedi George.</p>
<p>Yaşlı adam omzunu silkti. “Kralımızın feda etmeye hazır olduğundan daha yüksek. O yıllarca haracını ödedi ama sonra kıtlık başladı, sürüler giderek küçüldü ve insanlar iki koyun bile veremez oldu. O yüzden artık insanları, kralın tebaasından birini kurban ediyorlar ki bu da canavarı pek sevindiriyor. İblisin önünde herkes eşit. Kura çekiliyor. Herkes seçilebilir: genç, yaşlı, erkek veya kadın. Ama bugün bu görev kralın kızı Prenses Sabra’ya düştü. Kral bunu önlemeye çalıştı ama halk son derece kararlı. Prensesin herkesi bağlayan yasaya itaat etmesinde ısrar ediyorlar. Adaleti babasından daha iyi bilen prenses de bunu istiyor.”</p>
<p>Münzevi başım kaldırdı ve düzlüğün ötesindeki suya doğru işaret etti. “Bak! Prenses ve maiyeti şimdi iblisin beklediği yere gidiyorlar. Çok uzun sürmez.”</p>
<p>Ama bu öykü; ejderhanın açgözlülüğü, halkın kralına karşı nankörlüğü ve kızının itaatsizliği George’un içinde yalnızca öfke uyandırdı. Halkın koruyucusu, atına atladı ve onu hızla göle sürdü. Sabra’yla beraberindekileri geçti ve onlara bağırarak durmalarını, canavarla yalnızca kendisinin yüzleşeceğini söyledi. Bazıları onun dediğini yapacağına inanarak, diğerleriyse bu yabancının sadece günü kurtarabilecek olsa bile büyük bir fedakârlıkta bulunduğunu düşünerek kendilerine söyleneni yaptılar.</p>
<p>Aziz, kıyıya yaklaşırken atını yavaşlatarak suya göz gezdirdi ve onun sakin derinliklerinde canavarı aradı. Biraz sonra gölde bir çalkantı oldu ve o gün hava serin olmasına rağmen su kaynamaya başladı. Sonra su yüzeyi yükselip ortadan ayrıldı ve yan ejderha yan yılan bir canavar meydana çıktı. George’a tepeden bakıyordu, vücudunun uzunluğu azizin boyunun beş misliydi ve geri kalanı hâlâ dalgaların altında olduğundan görünmüyordu. George başım kaldırıp canavarın gözlerine baktığında onun bir hayvan olmadığını anladı; aşağılık bile olsa Tanrı’nın yarattığı bir şey değildi o. Aşağıdaki alevlerin arasından yeryüzüne patlayıp fışkıran şeytanın bir tezahürüydü. Karşısındaki canavar belki gerçekten de Aziz Yahya’nın “Vahiy”inde sözü geçen yaratıktı.</p>
<p>Korkmuş görünen George atını çevirip suyun kenarından uzaklaştı. Ama bunu yapmasının nedeni korku değildi. Birazdan arkasına döndü ve ümit ettiği şeyi gördü; canavar güç alanı olan sudan çıkmış ve onu insanların dünyasma kadar izlemişti. George eliyle dengelediği mızrağını öne doğru tutarak demir ucunu su canavarının kalbine nişanladı. Sonra atını mahmuzladı ve hücuma geçti. Canavar başını geriye çekerek derin bir nefes aldı ve sonra ölüm saçan nefesiyle devasa bir zehirli bulutu dışarı püskürttü. Ama George vazgeçmedi. Atım ileri sürerken zehirli havayı solumamak için sözcükleri bir saniye bile aralık bırakmaksızın sıralayarak dua etti. Böylece öldürücü duman vücuduna girmeyi başarsa bile kutsal kelimeler onu zehirden koruyacaktı.</p>
<p>Ve böylece George, yaratığın gölgesinin altına kadar ulaşabildi. Onun mızrağı esaslıydı; canavarın zırhının mızrağı paramparça etmesine rağmen, demirden yapılmış ucu zırhın pullarının arasından geçip canavarın kalbine saplandı ve ruhunu geldiği yer olan cehenneme geri yolladı. Fakat yaratık ölürken bile başı çırpınmaya devam ettiğinden dişleri azize rast gelip onu yaraladı. Ufacık bir yaraydı, George’un canı fazla yanmadı ve kısa zamanda iyileşti. Ama hem kendisi hem de çocukları ve onların çocukları o yarayı hiç unutmadı.</p>
<p>Sonra George, Lasia şehrine gitti ve orada yaptıklarından dolayı onurlandırıldı. Kral nasıl bir ödül istediğini öğrenebilmek için ona yalvardı, bunun üzerine George sadece Lasia halkının Hıristiyan olmasını istedi, kral da bunu mutlulukla kabul etti. O gün kadınlar ve çocuklar hariç yirmi bin kişi vaftiz edildi. Kral, Aziz George’un ve Meryem Ana’nın onuruna bir kilise yaptırmıştı ve bu kilisenin sunağından hâlâ suyu bütün hastalıkları iyileştiren doğal bir pınar akar.</p>
<p>Ama bu George’un öyküsü değildir. Katlettiği canavarın, kurtardığı prensesin, hatta bütün bunların doğru olduğunu öğrenmemizi sağlayan kişi olan kölesi Pasicrates’in öyküsü bile değildir. Bu, George’un ejderhayı öldürmek için kullandığı, hepsinden daha uzun hayatta kalan ve şimdiye kadar bir ismi bile olmamış mızrağın öyküsüdür.</p>
<p>George onurlandırılmak üzere Lasia’ya dönerken ardında bıraktığı yıkımla ilgilenme görevi Pasicrates’e düştü. Pasicrates ortalığa göz gezdirdi ve efendisiyle gurur duydu. Canavar ölmüştü. Mızrak kırılmıştı. Ama Pasicrates bakarken canavann zırhının pullarının arasından mızrağın ucunun göründüğünü fark etti. İleri uzanıp mızrağın ucunu tutarken bir ayağını da canavann göğsüne koyarak destek aldı. Biraz uğraştıktan sonra mızrağı çıkarmayı başardı; bu, tıpkı Arthur’un kılıcı kayadan çekip çıkarmasına benziyordu ama o öykü henüz yazılmamıştı.</p>
<p>Pasicrates ödülüne baktı. Geriye çok az bir kısmı kalmıştı; bir insanın önkolundan daha kısa bir parçaydı ve Pasicrates’in kolları da uzun sayılmazdı. Mızrağın demir ucu canavarın kalbine saplı olarak kalmıştı ama Pasicrates’in elinde tuttuğu ahşap kısım da biraz sivriltilmişti ve üzerinde yaratığın kam vardı. Güzel bir hatıra olacaktı; mızrağın gölün kıyısına saçılmış olan diğer parçacıklarından çok daha iyi olduğu kesindi. Başkaları onları toplayıp kutsal nesneler olarak satabilirlerdi fakat Pasicrates’in elindeki mızrağın canavarı öldürmüş olan gövde kısmıydı. Ve o bunu satmayacaktı. Onu öyküsünün, ki bu da efendisi Halkın Koruyucusu George’un öyküsü demekti, yazılacağı zaman gelene kadar saklayacaktı.</p>
<p>Pasicrates, George Nikomedia’da şehit düşene kadar onunla birlikte seyahat etti. Ama bir köle efendisinin inancından sorumlu tutulamazdı ve böylece Pasicrates, Aziz George’un hayatını yazabilecek kadar uzun yaşadı. Nikomedia’dan ayrıldı, Anadolu’yu baştan başa geçerek kutsal topraklara ulaştı ve sonunda Akdeniz kıyısındaki, Kudüs’ün pek uzağında olmayan Aşkelon şehrine yerleşti. Orada öldü ve kendisine yaptıkları bütün iyiliklere bir teşekkür olarak mızrak da dahil, sahip olduğu her şeyi şehirdeki yaşlı Karaylara bıraktı. Mızrak neredeyse sekiz yüzyıl boyunca orada kaldı.</p>
<p>Ve o zaman zarfında mızrak kaçınılmaz bir şekilde içinde bulunduğu şehrin ismi olan “Aşkelon” veya Haçlıların şehri ve kutsal emaneti ele geçirdikleri zaman telaffuz ettikleri şekliyle “Ascalon” adım aldı.</p>
<p>1099 yılında Aşkelon, Hıristiyan şövalyelerin eline geçti ve bütün diğer ganimetler gibi Ascalon da oradan götürüldü. Haçlıların çoğu -Ahit Sandığı<a id="dipnot002" href="../Text/dipnotlar.xhtml#sonnot002" style="vertical-align: super;">[2]</a> veya Kutsal Kâse<a id="dipnot003" href="../Text/dipnotlar.xhtml#sonnot003" style="vertical-align: super;">[3]</a> gibi- kutsal emanetler arıyordu ama hiçbiri ellerinde tuttukları şeyin ne olduğunu anlamamıştı. Birkaçı onu asıl çarınıhın bir parçası sanmış olabilirdi ama Filistin’de, hatta bütün Avrupa’da pazaryerlerinde buna benzer şeyleri bol miktarda bulmak mümkündü.</p>
<p>Aşkelon’daki yaşlı Karaylar hâzinelerinin ve esir alınanların geri verilmesi için yalvardılar ve halktan topladıkları parayı fidye olarak vermeyi teklif ettiler. İstediklerinin hepsini elde edip edemediklerini kimse bilmiyor ama Haçlılar Yahudileri düşman olarak görmüyordu ve böylece Ascalon geri verildi.</p>
<p>Ama mızrak, adını taşıdığı şehirde uzun kalmadı. Karaylar dağınık bir topluluktu ve her yerin kargaşa içindeki kutsal topraklardan daha güvenli olduğunu bildiklerinden mülklerini dünyanın her yerindeki soydaşlarına bölüştürdüler. Ascalon, Karadeniz üzerinden kuzeye, yüksek dağların tepesinde Çıfıt Kale adıyla bilinen bir kaleye gönderildi. Orada yaşayan Karaylar Babil Sürgünü<a id="dipnot004" style="vertical-align: super;" href="../Text/dipnotlar.xhtml#sonnot004">[4]</a> sırasında kaya evlere yerleşmiş olduklarını iddia ediyorlardı ama buna inananlar azdı. Kırım Hanlığı orada yaşamalarına göz yumuyordu ama Ascalon o toprakları yöneten Tatarlardan saklanamazdı ve çok geçmeden tekrar ortadan kayboldu.</p>
<p>Tam da tarihin sislerinin dağılmaya ve saldı sırların görünür hale gelmeye başlamasını beklediğimiz bu noktadan itibaren öykü giderek belirsizleşiyor. Ascalon daha sonra Hister ya da Tuna adıyla bilinen nehrin kıyısındaki Buda’da ortaya çıktı. Bu, Haçlılar tarafından Aşkelon’dan alındıktan 370 ve Çıfit Kale’ye geldikten 200 yıl sonraydı. Buda’ya nasıl ulaştığı bilinmemektedir fakat Konstantinopolis’in çok yakın geçmişte Müslüman ordularının eline düşmüş olması nedeniyle bunun bir rastlantı olmaması muhtemeldir, ayrıca mızrağın Çıfıt Kale’den Roma İmparatorluğu’nun antik başkentine götürülmesi de büyük bir yolculuk sayılmaz. Mızrağı oradan Buda’ya getirenin kim olduğu bilinmemektedir fakat bazdan onu Buda’dan alıp Visegrad’a götüren kişinin Büyük Rus prensinin temsilcisi olan Fyodor Kuritsin olduğu iddia edilmektedir. Kuritsin’in o sıralarda Macaristan’da olamayacağını söyleyenler de vardır ama Visegrad’da bulunan kaledeki tek mahkûmun kimliği konusunda kimsenin şüphesi yoktur.</p>
<p>Bir zamanlar Eflak voyvodası olan ve sonralan Tepeş adıyla anılan Prens Vlad, arkadaşı olduğunu düşündüğü bir adamın ihanetine uğramıştı; bu, başına ne ilk ne de son kez geliyordu. Macaristan’a sığınmak için gelmiş ama onun yerine zindana atılmış, orada arkadaşsız ve yalnız bırakılmıştı. Rus Boyar’ı kendisini ziyaret ettiği ve onunla nazikçe konuştuğu zaman bu adama güvenmeye başlaması bir mucize sayılabilir miydi?</p>
<p>Kuritsin -ya da her kimse- Eflak prensine üzerinde hâlâ ejderhanın kanının izleri olan Ascalon’u gösterdi ve onun sahip olduğu gücü anlattı. Rus elçisinin ifşaatta bulunmak için kendine göre nedenleri vardı; fakat bu, bahsettiği büyünün gerçek olmadığı anlamına gelmezdi. Uzun saatler boyunca Vlad’ın yanında kalıp konuştu ama sonunda onu Ascalon’la ve izin vermeye cesaret edebilirse mızrağın onun için neler yapabileceğine dair bilgilerle baş başa bıraktı.</p>
<p>Tepeş, zindanda geçirdiği on iki yıldan sonra serbest bırakılma konusunda -hiçbir konuda- umut besleyememenin derin çaresizliği içinde Ascalon’u eline aldı. Bir anlık tereddüdün ardından onunla Kuritsin’in tarif etmiş olduğu ayini yaptı. Vlad, tam Boyar’ın anlattığı gibi ölümsüz oldu. Ve aynı anda, tam Kuritsin’in önceden bildiği ama hiç söylemediği gibi, cehenneme indi.</p>
</body>
</html>