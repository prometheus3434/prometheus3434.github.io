<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XXVI. Bölüm</h1>
<p>Ne olduğuna dair kuşkum yoktu: Geleceğin bir görüntüsüydü bu - Nikolay’ın, onun ölümünün görüntüsü. Yalanda mı yoksa çok sonra mı gerçekleşeceğini bilmiyordum. Çocuklar küçük görünüyorlardı fakat şimdi kaç yaşında oldukları hakkında fikrim yoktu. Danilov bunu daha iyi anlardı. Böyle bir kehaneti önceden görebilme ayrıcalığına neden sahip olduğumuzu kesin olarak açıklayamıyordum. İki bedenimizde dolaşan ortak kana ve Ascalon’un yakınında olmamıza bağlı olmalıydı. Belki bunda, zihnimizi bu tip kehanetlere açık olabilecek akışkanlığa getirmek suretiyle benim varlığım da bir rol oynamıştı. Bu sahneye kendim mi şahit olmuştum, yoksa şahit olan Danilov’du da, ben mi onun düşüncelerine sırdaş olmuştum, bundan bile emin değildim. Fakat damarlarında Romanov kanı dolaşan beden ikimizindi, sadece Danilov’un değil. Ben de Danilov kadar Nikolay’ın kuzeniydim.</p>
<p>Ama çıkarabildiğim bir tek şey varsa, o da Nikolay’ın bu gece, bu odada ölmeyeceğiydi. Susanna onun için ne planlıyor olursa olsun, içinde Nikolay’ın hemen ölmesi yoktu. Veya onun ölmesini planlıyorsa da başarısız olacaktı. Fakat bundan bile emin olamıyordum. Gördüğümüz şeyin olabileceklerle mi yoksa olması gerekenlerle mi ilgili olduğunu bilmiyordum.</p>
<p>Nikolay hâlâ elimi tutuyordu. Korkudan büyümüş gözleriyle bize bakıyordu. Belki de bizim gördüğümüz şeyi görmemişti. Onun arkasında Susanna hâlâ büyük salonda duruyordu. Bütün bu deneyimin zihnimden geçmesi sadece birkaç saniye sürmüştü. Nikolay elimi bıraktı ve geri çekildi. Susanna yaklaştı ve durup kapının çerçevesine yaslandı. Sessizce bize bakıyordu.</p>
<p>“Bu kız sana ne söyledi?” diye sordum.</p>
<p>Nikolay başını çevirdi. Ascalon’u masadan alıp göğsüne yasladı. “Bunun Aziz George’un ejderhayı öldürmek için kullandığı mızrak olduğunu söylüyor. Bu doğru mu?”</p>
<p>“O, Büyük Petro’nun güvende olması için Ermenilere verdiği mızrak; bu kadarını biliyorum. Gerisi efsane.”</p>
<p>“Efsaneler gerçektir/’diye ısrar etti Nikolay. “Zimeyeviç kanını içtikten sonra Petro, Ascalon’u Zimeyeviç’in boynunda asılı olduğu yerden çekip aldı. Onun gücünü biliyordu.”</p>
<p>Birçok kişi Ascalon’un gücünden söz etmişti ama ben bunların abartı olduğunu düşünüyordum. Ascalon bendeyken onu incelemiş ve pek ilginç bulmamıştım. Fakat yine de üstünde kan lekeleri vardı ve kanın insan yaşamı üzerindeki etkisini biliyordum. Ben sadece bir zamanlar Danilov’un kanının birkaç damlasını yudumlayabilmiş olduğum için hayattaydım. Ascalon’un herhangi bir gücü varsa, buna nasıl hükmedebileceğimi ve şu anda işgal etmekte olduğum vücudun tek sahibi olabilmek veya başka bir bedeni ele geçirebilmek için nasıl kullanabileceğimi öğrenmekte kararlıydım.</p>
<p>“Nasıl bir güç bu?” diye sordum, fazla hevesli görünmemeye çalışarak.</p>
<p>Nikolay yüzünü bana döndü. Rengi solmuştu. “Zimeyeviç’i bir canavara dönüştüren oydu.”</p>
<p>“O halde onun öldüğünü biliyorsun?”</p>
<p>“Gözlerimle gördüm.”</p>
<p>Tıpkı Danilov’un gördüğü gibi, mantıklıydı. “Peki, Ascalon Zimeyeviç’i nasıl <i>vurdalak</i>’a çevirdi?”</p>
<p>“O… onu buldu. Üstünde ejderhanın kanını gördü ve kendisi için neler yapabileceğini anladı.”</p>
<p>“Ona gerçeği söyle/’diye atıldı Susanna.</p>
<p>“Gerçek bu,” diye ısrar etti Nikolay.</p>
<p>“Gerçeği söyle, yoksa çocukların ölür.”</p>
<p>Nikolay yutkundu. Masasına oturdu ve benim de oturmamı işaret etti. Susanna olduğu yerde kaldı. Kazığı iki elimle tutarak ucunu ona doğru çevirdim. Tek silahım oydu ve Susanna’nın gardımı düşürmediğimi görmesini istiyordum.</p>
<p>“Zimeyeviç onu bulmadı. Budapeşte’de Vişegrad Kalesi’nde hapis yatarken kendisine verildi o.”</p>
<p>“Bu ne zaman oldu?” diye sordum.</p>
<p>“Atalarımdan biri olan III. İvan’ın saltanatı sırasında. Zimeyeviç’e -kendisine verdiği isimle Vlad’a- İvan’ın elçisi Fyodor Vasiliyeviç Kuritsin tarafından verildi. Kuritsin onu İvan’ın kendisinden, İvan da karısı Sofia Palaiologina’dan almıştı ve o…”</p>
<p>“XI. Konstantin’in kardeşinin kızıydı,” diye araya girdim. “Son Bizans imparatorunun.”</p>
<p>Nikolay başını salladı. “Son Roma imparatorunun. Konstantinopolis 1453’te Müslümanların eline geçmişti. Hıristiyanlığın kalbi yok edilmişti. İvan Moskova’nın alın yazısını gerçekleştirme -onu üçüncü bir Roma yapma- şansını gördü. Sofia’yla evlendi Ve Bizans’ın sembolünü -çift başlı kartalı- benimsedi. Fakat İvan -kendi kendini tayin etmiş olsa da- Bizans tahtının vârisi olarak şehri yağmalamış olanlardan intikam alması gerektiğini biliyordu. Müslümanlara karşı iki cephede birden savaşıyordu. Doğuda Altınordu Devleti’ni mağlup etmek üzereydi fakat Osmanlıları durdurmanın bir yolunu bulmak zorundaydı. Ve bir yol buldu. Eflak eyaletini Radu cel Frumos -Güzel Radu- yönetiyordu ama Müslümanlığı kabul ettikten sonra artık ona Radu Bey diyorlardı. Bir Hıristiyan olarak doğmuş fakat farklı bir yol seçmişti. Hatta Konstantinopolis’te Sultan II. Mehmed’in yanında bile savaşmış ve bir zamanlar onca güzel olan şehri harap edebilsin diye gemilerini karadan çekip Haliç’e indirmesine yardım da etmişti.”</p>
<p>Nikolay şimdi bile beş yüz yıl önce olmuş bir şeyin gerçekliğini kabul edemiyordu. Konstantinopolis çöküşün eşiğindeydi. O Türkler tarafından kurtarılmıştı, yok edilmemişti. Ama yine de onun öyküsünün asıl konusu bu değildi.</p>
<p>“Fakat Radu, Eflak’ın yasal voyvodası değildi. Bu onur, haklarım gasp ettiği ağabeyi Vlad’a düşüyordu. Vlad tekrar güçlü hale getirilebilirse kardeşini devirebilir ve Hıristiyanlığa ait olan toprakları geri almaya başlayabilirdi. Ve Çar İvan onu güçlendirmenin çaresini bulmuştu: Ascalon. Kan büyüsünden anlayan kâhinleri ve büyüleyici bir soyu gün yüzüne çıkarmış olan habercileri vardı. Vlad, Aziz George’un soyundan geliyordu. Mücadele sırasında ejderha George’u ısırmış ve kanını içmişti. George’un soyundan gelen biri ejderhanm kanım içerse o zaman o… Eh, bunu kimse bilmiyordu. Ama o kardeşini mağlup edebilecekti. Ve böylece İvan, Ascalon’u yanına alıp Vlad’ı Budapeşte’de hapsedildiği yerde ziyaret etsin ve teklifini ona iletsin diye Kuritsin’i gönderdi. Eğer mızrağı alıp kalbine saplar ve üstüne bulaşmış olan kanı, ölürken bile olsa, kendisininkiyle karıştırırsa o zaman güçlü olacaktı; ejderhamn kendisi kadar güçlü. Böylece Rusya ona sonsuza kadar şükran duyacaktı.”</p>
<p>“Peki, Vlad bunu yaptı mı?”</p>
<p>Nikolay omzunu silkti. “Muhtemelen. Fakat İvan’ın beklediği etki ortaya çıkmadı, hemen değil. Bir müddet sonra Radu öldü. Vlad serbest bırakıldı ve Eflak’a doğru yola çıktı ama yolda öldürüldü. Cesedi Comona Manastırına gömüldü. En azından bir süreliğine.”</p>
<p>Bu bilgilerin hepsi benim için yeniydi. Zihnim bunlardan bir anlam çıkarmak ve kendi yaranma kullanabilmek için deli gibi çalışıyordu.</p>
<p>“Ascalon’a ne oldu?” diye sordu Susanna.</p>
<p>“Kuritsin onu Moskova’ya geri getirdi. Kremlin’de kaldı. Ascalon’un öyküsü nesilden nesile aktarıldı, İvan’ın Rurik Hanedam’nın yerini Romanov Hanedam aldığı zaman bile. Ancak İsveçlileri mağlup etmek ve yeni başkentini inşa etmek için yardıma ihtiyacı olduğu zaman, Petro’nun aklına Ascalon’dan faydalanabileceği geldi. Petro’nun büyüden anlayan kâhinleri vardı ve onlar birleşip Vlad’ı, veya Tepeş’i veya Drakula’yı ya da Rusya’da bilindiği adıyla Zimeyeviç’i çağırmak için Ascalon’u kullandılar. Bazıları o sırada Zimeyeviç’in çoktan yeniden doğmuş ve bunun üzerinden yüz yıllar geçmiş olduğunu söyler, diğerleriyse onu mezarından Petro’nun büyüsünün çıkardığını. Her halükârda o geldi, birlikte ordusunu da getirdi ve Petro’nun şehrini inşa etmesine yardım etti. Petro, Ascalon’u ona verdi, o da kalbine yakın olsun diye boynunda taşıdı; mızrağın onu olduğu şey haline getirmek için saplandığı kalbe.”</p>
<p>“Sonra?” diye sordum.</p>
<p>Nikolay başını eğdi ve bir şey söylemedi. Sorumu Susanna yanıtladı. “Ondan sonrasını biliyorsun. Petro, Zimeyeviç’e ihanet etti. Zimeyeviç’in kanını içmesine izin verdi fakat o Zimeyeviç’inkini içmedi. Ascalon’u geri aldı. Ve Zimeyeviç’i öldürtmeye çalıştı. Fakat Zimeyeviç kaçtı ve bir gün Rusya’ya dönüp kendisini bu kadar zalimce aldatmış olan hanedandan -ulustan- intikam almaya yemin etti. Neler hissettiğini anlayabilirsin.”</p>
<p>“Tanrılar babaların günahlarının ceremesini çocuklarına çektirirler,” diye mırıldandı Nikolay.</p>
<p>“Peki, şimdi ne yapacaksın?” diye sordum Susanna’ya.</p>
<hr class="gecis"/>
<p>Susanna gülümsedi fakat hemen ardından gülümseme bir irkilme ifadesine dönüştü. Karnını tutmak ister gibi ellerini kaldırdı ama sonra ağrısı hafifledi. ‘Tekrar deneyeceğim,” dedi.</p>
<p>“Neyi deneyeceksin?” diye sordum.</p>
<p>“Seninle Dökülen Kan Kilisesi’nde denediğimiz şeyi. Onu geri getirmeyi.”</p>
<p>“Zimeyeviç’i mi? Onun kanına bunun için ihtiyacın var, değil mi? Onu nereden bulacaksın?”</p>
<p>Susanna masanın yanına gidip Ascalon’u aldı ve cinsellik çağrıştıran nahoş bir okşamayla dokundu ona. Zimeyeviç’in ejderha yüzüğü hâlâ parmağındaydı ve ahşaba sürtündüğü zaman bir gıcırtı sesi duyuldu. “Onun kanı… veya onu yaratanlardan birininki.”</p>
<p>“Ejderhanın kanı mı? Onun üstündeki? Bu işe yarayacak mı?”</p>
<p>“Kim bilir? Öğrenmek hoş olurdu, değil mi?”</p>
<p>“Ama bu Zimeyeviç’i geri getirmez. Sadece Nikolay’ı bir    <i>vurdalak</i>’a dönüştürür, onu ejderha soyunun evlatlarından biri haline getirir.”</p>
<p>“Anlamıyor musun? Zimeyeviç <i>ejderhaydı.</i> Vlad Tepeş Macaristan’daki o zindanda kendini deştiğinde Tepeş’in içine girmişti. Onun ruhunu dışarı atıp yerine kendi ruhunu koydu. Nikolay’la da aynısı olacak.”</p>
<p>“O zaman neden bunu ilk seferinde benim üstümde denemedin?” diye sordum.</p>
<p>“Çünkü o sırada henüz bilmiyordum. Ondan beri çok şeyi su yüzüne çıkardık. Yine de neler olacağından emin olamam. Elimde olsa onun kanını kullanmak çok daha güvenli olurdu.”</p>
<p>“Fakat işe yararsa,” dedi eski çar, “sonsuza kadar yaşayacak mıyım?”</p>
<p>İkimiz de ona baktık. Afallamıştım. Susanna sadece güldü. “Bir yere kadar, evet,” dedi.</p>
<p>“Zimeyeviç öldü,” dedim. “Bir gün sen de ölürsün.”</p>
<p>“Ama çok uzun zaman geçmeden değil.”</p>
<p>Yüzüne bir sevinç ifadesi yayılmaya başladı. Ona hiçbir zaman büyük bir saygı duymamıştım ama şimdi beslediğim takdir duygusundan bile eser kalmamıştı.</p>
<p>“Aileniz için bir yüz karası olur bu,” dedim. “Aleksandr Pavloviç bu kaderi kabulleneceğine tahtından vazgeçti.”</p>
<p>“Unutmayın ki,” diye yanıt verdi Nikolay, “benim artık vazgeçebilecek bir tahtım yok.”</p>
<p>Aniden kapıya doğru koşmaya başladı fakat Susanna daha hızlıydı. Onu kolundan yakaladı. Nikolay ona baktı. “Geri geleceğim,” dedi. “Kaçabileceğim bir yer yok.”</p>
<p>Susanna bir an düşündü, sonra onu bıraktı. Nikolay peşinde köpeğiyle odadan çıkıp gözden kayboldu. Susanna bana baktı. Birkaç saniye süren sessizlikten sonra konuşmaya başladı.</p>
<p>“Dimitriy’e ne oldu?”</p>
<p>“Yakında buraya gelir.”</p>
<p>“Seninle birlikte geleceğini düşünmüştüm.”</p>
<p>“Mecbur kalırsak onsuz da üstesinden geliriz.” “Geliriz? Ah, kendini ve Richard’ı kastediyorsun. İki kafa, birden daha iyidir, değil mi?”</p>
<p>Ben bir şey kastetmemiştim, bu bir dil sürçmesiydi, son zamanlarda başıma fazlaca sık gelen türden. Ama uyumlu davrandım. “Cain, seni ve Zimeyeviç’i birden fazla kez atlattı.”</p>
<p>“O zaman yüz karası olan sensin.”</p>
<p>Arka taraftaki salonda bir şey Susanna’yı rahatsız etti. Bakmak için döndü. Bir an için Dimitriy’in sonunda geldiği düşüncesiyle ümitlendim fakat sadece Nikolay geri dönmüştü. Susanna onun geçmesine izin vermek için kapının önünden çekildi. Nikolay yalnız değildi. Önünde genç bir çocuk vardı. Gördüğüm hayalde kucağımda taşıyıp mahzene indirdiğim çocuktu. O, Çareviç Aleksey Nikolayeviç Romanov’du. Ona dedesi Çar Aleksey’in isminin verildiği söylenirdi ama ben her zaman bunun Romanov’ların büyükbabama olan borcuna karşılık bir tür teşekkür olup olmadığını merak ederdim. Çocuk gergin bir ifadeyle babasının çalışma masasına doğru baktı. Susanna’nın neredeyse hemen yanında duruyordu ve ikisi abla kardeş gibi görünüyordu.</p>
<p>“Oğlum hasta,” dedi Nikolay. “Ağır hasta.”</p>
<p>Rusya’da bununla ilgili rivayetler dolaşıyordu fakat ayrıntıları bilmiyordum. Susanna’nın yüzü biraz şaşırdığını gösteriyordu.</p>
<p>“Onda bir kan hastalığı var: hemofili. Bir yerini kestiği zaman orada kabuk oluşmuyor. Bir yerini zedelerse iç kanaması saatlerce sürebilir. Kalıtsal bir hastalık.”</p>
<p>“Zimeyeviç’ten mi geçmiş?” diye sordum. Rasgele bir ilgiden daha fazlası söz konusuydu benim için. Bu hastalık Romanov kanının üstündeki lanetle bağlantılıysa, o zaman bende de olabilirdi.</p>
<p>Ama Nikolay başını salladı. “Ailenin anne tarafından geliyor. Kanma büyükannesi İngiltere Kraliçesi Victoria’dan geçmiş. O, Avrupa’nın kraliyet aileleri arasında, Zimeyeviç’in yol açabileceğinden çok daha kötü bir afetin yayılmasına neden oldu. İlk önce kendi oğlu Leopold bu hastalıktan öldü. Görünüşe göre sadece erkeklerde ortaya çıkıyor.”</p>
<p>“Nefis bir öykü,” dedi Susanna. “Ne olmuş yani?”</p>
<p>“O bir Romanov,” dedi Nikolay, bu her şeyi açıklıyormuş gibi. Ellerini oğlunun omzuna, onun kırılganlığından duyduğu korkuyu yansıtan bir yumuşaklıkla koydu. “Onun damarlarında Romanov kam var.”</p>
<p>“Yani?”</p>
<p>“Ascalon’u onun üzerinde kullan. Onu ölümsüz kıl. Bırak yaşasın.” Nikolay artık yalvarıyordu. Bu, ayrılmaya dayanamadığı için oğlunu çar olarak öne süren adamdı.</p>
<hr class="gecis"/>
<p>Susanna gözlerini babadan oğula çevirdi, sonra tekrar babaya baktı. Homurdandı. “Tepeş‘in böyle bir bedene hapsolmaktan mutlu olacağını sanmam. Ayrıca insanların, yani Beyazların, izleyeceği beden seninki.”</p>
<p>“Neden bahsediyorsunuz, efendim?” diye sordu çocuk babasına.</p>
<p>“Seni nasıl iyileştireceğimizi tartışıyoruz.”</p>
<p>“Nasıl?”</p>
<p>“Bununla.” Oğlunun yanından Susanna’ya doğru eğilip Ascalon’u onun elinden aldı. O kadar masum bir eylem gibi görünüyordu ki, Susanna buna izin verdi. Ben de bir terslik olduğunu fark etmedim. Fakat Nikolay mızrağı eline alır almaz oğlunu yakasından tuttuğu gibi peşi sıra çekerek koşmaya başladı ve odadan çıktı. Susanna benden daha çabuk davrandı, birkaç saniye sonra ikimiz de onların arkasından salona gelmiştik.</p>
<p>Çareviç salonun ortasında sırtüstü yatıyor ve titriyordu. Gözyaşları içindeydi. Fakat babasının iradesine karşı koymak için bir şey yapmıyordu. Nikolay’ın bir eli oğlunun göğsünün üstündeydi ama çocuk saygısından dolayı öylesine teslim olmuş durumdaydı ki, çarın onu tutması bile gerekmiyordu. Nikolay diğer eliyle Aleksey’in kalbine saplamaya hazır bir şekilde Ascalon’u havaya kaldırmıştı. İbrahim’in İshak’ı sunağa bağladığı sahne yeniden canlandırılıyor gibiydi.</p>
<p>Sivri mızrak parçası havada kaldı. Nikolay bana, sonra Susanna’ya, sonra tekrar bana baktı. “Bunu yapacağım,” dedi. “Yemin ederim.” Bizi bu olasılıkla tehdit etmeye çalışıyor gibi görünüyordu ama bunu kendi iyiliği için yapmak istiyordu.</p>
<p>“O zaman iyisi mi devam edin siz,” dedim.</p>
<p>Ailesinin koruyucularından biri olan bir Danilov’un nasıl bu kadar katılaşmış olabileceğine inanamayarak bana baktı. Ama istediği şey buydu, ben sadece biraz yüreklendiriyordum.</p>
<p>İstediğim etkiyi yaptı. Nikolay tekrar oğluna baktı ve mızrağı biraz daha kaldırdı. Çar eviç sadece bir tek kelime söyleyebildi: “Baba?” Ascalon aşağı inmeye başlamıştı fakat oğlunun sesini duyunca, Nikolay tereddüt etti. Susanna için bu yeterliydi.</p>
<p>Elleri önde ileri fırladı. Nikolay’ın bileğine yapıştı ve hareketinin hızıyla onu sırtüstü yere devirdi. Boğuşmaya başladılar, Susanna’nın Ascalon’u onun elinden koparıp alması uzun sürmedi. Bu arada Aleksey biraz ileri yuvarlanmış ve doğrulup oturmuştu. Elleriyle vücudunu yokluyor ve yaralanıp yaralanmadığını kontrol ediyordu. Susanna ona bağırdı.</p>
<p>“Git buradan, seni küçük pisük. Defol!”</p>
<p>Nikolay’ın sesi titriyordu. “Dediğini yap, Lyoşka. Odana git. Sonra yanına gelirim. Ve annenle ablalarına tek kelime bile etme. Söz ver şimdi.”</p>
<p>Çareviç ayağa kalktı ve hiçbir şey söylemeden kapıya doğru gitti.</p>
<p>“Söz ver bana!” Babasının sesi yükselmişti fakat hâlâ sevgi doluydu.</p>
<p>Çocuk döndü. “Söz veriyorum.” Sonra gitti. Susanna da Nikolay da yan yana duvara yaslanıp oturdukları yerden kımıldamadılar.</p>
<p>“Bu işin içinden çıkmanın basit bir yolu var, biliyorsun/’dedim.</p>
<p>“Nedir o?” diye sordu Susanna.</p>
<p>“Sen bu şeyle Majesteleri’ni deşersen ve o bir vampir olursa, o zaman olağan yöntemle oğlunu da dönüştürebilir.”</p>
<p>Nikolay başını kaldırıp bana baktı. Yüzüne yeni bir umut ifadesi yayıldı.</p>
<p>“Bu mümkün olabilir mi?”</p>
<p>“Olabileceğini biliyorsunuz. Elbette çocuğun bunu istiyor olması gerekir fakat ne kadar kötücül olsalar da babasının dileklerine itaat eden türden bir çocuk gibi görünüyor.”</p>
<p>Nikolay başını başka yöne çevirdi. Gözleri biraz önce oğlunun savunmasız bir şekilde yattığı yere bakıyordu. Başını salladı, yumuşak bir sesle hızlı hızlı konuşmaya başladı. Sesi, sözcükleri seçemeyeceğim kadar alçaktı fakat bir duaya benziyordu.</p>
<p>Susanna ayağa kalktı. Bu sırada dişlerinin arasından kuvvetli bir nefes aldı ve elleri karnındaki çıkıntıya gitti. Acıyla ayaklarını sürükleyerek bir sandalyeye doğru yürüdü ve nefes nefese oturdu. Ascalon hâlâ elindeydi.</p>
<p>“İyi misin?” diye sordum.</p>
<p>“Gelip gidiyor.”</p>
<p>“Bebek mi?”</p>
<p>“<i>Senin</i> bebeğin.”</p>
<p>Omzumu silktim. Bunu inkâr edemezdim fakat önemli olduğunu da düşünmüyordum. Benim çocuğum olabilirdi ama onun sorunuydu. Bu elbette, işin içindeki bilimsel süreçleri merak etmediğim anlamına gelmezdi. “Orada mıydı, aynısı? Sen öldüğün günden beri?”</p>
<p>“Hep oradaydı. Hiç büyümeden, hiç değişmeden.”</p>
<p>“Ondan kurtulmamış olmana şaşırdım.”</p>
<p>Susanna kısa, kızgın bir kahkaha attı. “Bunu denemediğimi mi sanıyorsun? 1809’da canıma yetmişti. Ah, o zamanlar ağrım yoktu fakat karnım görünmeye başladı ve bana sorun çıkaran da buydu. Benim gibi bir kızın beslenebilmek için insanları sakin bir yere gelmeye ayartmasının en kolay yolunun ne olduğunu tahmin edebilirsin. Fakat erkekler bir bakireyi tercih ederler ve hamile olmak bakire olmadığımın en iyi kanıtıydı. Londra’daydım ve orada aynı çıkmazın içinde olan tek kız değildim. Bir kadınla görüşmeye gittim. Herkes bana hem benim hem de çocuğun öleceğini söylüyordu fakat ben bunun sorun olmayacağını biliyordum, ondan kurtulmak için ahşap bir kazık kullanacak değildi.” Anılara gömülerek bir an sustu. “Madenîydi -uzun ince bir bıçak- esnek. Onu içimde dolaştırıp birkaç kez dürttü; bebeği öldürdüğünden oldukça emin görünüyordu. Bana bir-iki gün içinde düşeceğini söyledi.”</p>
<p>Susanna’nın sesinde tutku vardı fakat yanlış türde bir tutku. Sanki şikâyet ediyor, bir dükkânda iyi hizmet alamamış olduğunu anlatıyor gibiydi. Çocuğa karşı hiçbir merhamet ifadesi yoktu söylediklerinde. Ne bekliyordum ki? O bir <i>vurdalak</i>’tı. Daha endişe verici olan şey, onun daha kadınsı bir tepki vermesi gerektiğini hissediyor olmamdı. Evladımı hiç umursamıyormuş gibi yaparak kendimi mi aldatıyordum?</p>
<p>“Elbette düşmedi,” diye devam etti Susanna. “Niye düşsündü ki? O da benim gibi bir vampir. Benim için bir tehlike yoktu, onun için de. Kadın ona nasıl bir zarar vermiş olursa olsun, benzer bir durumda benim de yapacak olduğum gibi hızla iyileşti. Onunla birlikte yaşamam gerektiğini biliyordum. Onunla yaşamalıydım; onu öylece bırakmalıydım. Fakat birkaç sene sonra Paris’e gittim -Waterloo’dan<a id="dipnot053" style="vertical-align: super;" href="../Text/dipnotlar.xhtml#sonnot053">[1]</a> hemen önceydi. Orada farklı, daha özel bir teknik kullanan bir doktor olduğunu duymuştum. O, cenini öldürmeye çalışmadı fakat göbek kordonunu kesebilme ve doğmamış çocuğu kansız bırakarak rahim içinde ölmesini sağlayabilme becerisine sahipti. Bu işe yarayabilir gibi görünüyordu. Bir vampiri aç bırakarak öldüremezsin ama onu güçsüz bırakarak uyku durumuna sokabilirsin, bu da ölüm kadar etkilidir. Ve bu gerçekleşebilirse, belki de vücudum onu atardı, belki de onu dışarı çekebilmek için bir şey bulurdum.”</p>
<p>“Onu kesip çıkarmalarını isteyebilirdin,” dedim. “Sezaryenle.”</p>
<p>“Annesinin rahminden zamansız bir şekilde koparmak mı? Bunu denemediğimi sanma fakat vampirlerle ilgili şöyle bir gerçek vardır, biz iyileşiriz. Bunu geciktirmeye çalıştım ama imkânsızdı, öyle bir kesiyle olmazdı. Ve cerrah, eserinin görünmeyen bir el tarafından öyle itinalı bir şekilde dikildiğini görünce artık fazla oyalanmadı. Başka vampirlerden bunu yapmalarını istedimse de ne için olduğunu öğrenmeden bana dokunmak istemediler.”</p>
<p>“Sonunda Paris’teki o doktora gittin?”</p>
<p>Susanna başıyla onayladı. “Londra’daki kadının kullandığına benzer bir bıçak kullanıyordu, aynı uzunluktaydı fakat sivri uçlu değil, keskin kenarh bir bıçaktı. Eh çabuk ve hünerli bir adamdı ve birkaç saniye içinde biteceğini söyledi. Sanırım işinden zevk alıyordu, çaresiz durumdaki kızlara yardım ettiğinden veya paradan dolayı değil. Sadece bakmaktan, dokunmaktan hoşlanıyordu ve bir de… ben onun son hastasıydım ve içimdeki şeyle paylaşmak zorunda kalmadan bedenime akan ilk kan onun kamydı. Neredeyse hemen işe yarayacağını biliyordum. Karnımda yuvalanmış olan asalağı artık beslemek zorunda olmadığım andan itibaren kendimi daha güçlü hissettim. Ama o -eğer onu bir varlık olarak kabul edeceksem, erkek olduğunu düşünüyorum- becerildi bir çocuk. Bunu annesinden mi babasından mı aldığını bilemiyorum. Belki de ikisinden de biraz almıştır. İkimiz de ölümden dönmüştük, değil mi Richard?”</p>
<p>Susanna bir yanıt bekliyormuş gibi bana baktı fakat cevap vermedim.</p>
<p>“İki gün sonra ilk ağrıyı hissettim, şimdi hissettiğimin aynısı; o günden beri en az günde bir-iki kez geliyor. Bu şeyin kana ihtiyacı vardı fakat onu göbek kordonundan alamıyordu, o yüzden onu bir vampirin normal yöntemiyle almaya karar verdi: dişlerini kullanarak. Beni ısırdı; rahmimin içini ısırdı ve kanımı içti. O kadarcık şeyin dişleri olabileceği bile gelmez aklına fakat söz konusu olan bir <i>vurdalak</i>’sa, kim bilebilir ki? Uzun süre içemiyor çünkü ben iyileşiyorum, o yüzden yer değiştiriyor ve tekrar deniyor. Fazla kana ihtiyacı yok, o zaten küçük, değil mi? Sadece hakkı olan şeyi, kanım onun vücuduna akarken paylaşmakta olduğumuz şeyi istiyor. Onu öylece bırakmalıydım.”</p>
<hr class="gecis"/>
<p>Nikolay’a baktım. Her kelimeyi dikkatle dinliyordu. Yüzü renksizdi ve bezgin görünüyordu fakat dudakları bir zafer ifadesiyle kıvrılmıştı. “Ona yapmaya çalıştığın şey için intikam alıyor,” dedi.</p>
<p>“Hayır. Onun zihni yok; arzuları yok. Sadece bir hayvan gibi tepki veriyor. Kanı hissediyor. Kana ihtiyacı var. Kam alıyor. Ve utancımızı gizlemek için etrafımıza sardığımız ince bir zekâ örtüsü dışında, biz onunla aynıyız.”</p>
<p>Susanna ağrının tamamen geçip geçmediğini anlayabilmek için önce dikkatle, sonra geçtiğini anlayıp daha kararlı bir şekilde hareket ederek ayağa kalktı. Sağ eliyle tuttuğu Ascalon’u havaya kaldırdı. “Daha fazla beklemeyeceğim. Artık bitirip kurtulalım.” Birkaç hızlı adımla odayı geçti ve Nikolay’ı gömleğinden yakalamak için öne eğildi. Onu yerden kaldırıp duvara çarptı. Yuda’nın anılarına göre bu, Andrey’in Vadim’e yaptığı şeyin aynısıydı, sadece buradaki duvarda bir çivi yoktu. Nikolay sarsılmış fakat yaralanmamıştı. Susanna onu bırakınca yere yığıldı. Susanna yumruğunu hızla Nikolay’ın göğsünün tam ortasına indirince çarın gömleğinin düğmeleri koptu ve göğsünün grileşmeye başlayan kıvırcık kılları göründü. Susanna elini onun göğsüne koyup kalbini hissetmeye çalıştı ve bulunca gülümsedi.</p>
<p>Bir parmağıyla çarın göğsünde seçtiği bir noktanın üstüne basarken, diğeriyle Ascalon’un ucunu tam o noktaya yerleştirdi. Sol eliyle mızrağı yerinde tutmaya devam etti ve sağ kolunu geri çekip yumruğuyla mızrağın diğer ucuna kuvvetle vurarak onu hedefine saplamaya hazırlandı.</p>
<p>“Hayır!”</p>
<p>Haykırışım Susanna’yı alıkoyacak değildi ama bir an için dikkatinin dağılmasına yetmiş ve koşup onların yanına gidebilmem için bana gereken zamanı kazandırmıştı. Susanna Nikolay’a o kadar yakındı ki, elimdeki kazığı istediğim gibi kullanamayacaktım. O yüzden onu sadece bir sopa gibi kullanarak kıza doğru savurdum. Gövdesinin bütün ağırlığıyla Susanna’nın başının yan tarafına isabet ettiği anda şiddetli ve tatmin edici bir çatırtı sesi duyuldu. Böyle bir darbenin bir insanı bayıltabileceğine kuşku yoktu; öldürmezse tabii. Susanna’yı bile bir miktar etkilemişti. Sendeleyerek yürüdü ve karşıdaki duvarın önünde yere yığıldı. Sonra sırtını duvara yasladı ve destek almak ister gibi parmaklarını duvar kâğıdına bastırarak tekrar ayağa kalktı. Uykulu gözlerini bir yere odaklanamadan odada gezdirdi. Şakağında kan gördüm ama nasıl bir zarar vermiş olursam olayım, çabucak iyileşecekti.</p>
<p>Ascalon elinden düşmüş ve köşeye yuvarlanmıştı; ikimize de eşit uzaklıktaydı. Onu almak için koştum. Susanna hâlâ tepki verebilecek kadar kendini toplamış görünmüyordu. Yere eğilip mızrağı aldım. O an için uzaklaşıp güvenli bir yer bulmam yeterliydi. Döndüm, kapıya doğru gittim. Gözucuyla Susanna’nın tekrar kendine geldiğini görebiliyordum. Koşmaya başladım. Kapıyı açmak için sadece bir an durdum fakat bu yeterince uzun bir süreydi.</p>
<p>Susanna’nın sırtıma atladığını hissettim; kolunu boynuma, bacaklarım da belime dolamıştı. Serbest eliyle saçıma yapıştı ve başımı yana çekerek boynumu açığa çıkardı. Yüzünü göremiyordum fakat ne yapmak istediğini çok iyi tahmin edebiliyordum. Ancak geriye doğru koşup onu arkadaki duvara çarparak üstümden silkelemeyi umabilirdim. Ama yanlış hesap yapmıştım. Duvar yerine pencereye çarptık. Cama çarpmadan önce dizlerim pencerenin geniş pervazına takıldı ve ben geriye doğru düşerken Susanna da pencerenin kanatlarına çarptı. Camın parçalandığım ve üstümdeki ellerin gevşediğini hissettim. Sıkı sıkı tuttuğum iki şeyi elimden bırakmamayı başarmıştım: Ascalon ve kazığım. Kazığın sivri olmayan ucuyla Susanna’nın karnı olduğunu düşündüğüm yere şiddetli bir darbe indirdim ve acıyla dolu bir homurtu duydum. Kolları geri çekildi, ben de öne doğru bir adım atabildim.</p>
<p>Susanna’ya bakmak için döndüm. Başı dışarıda, balkondaydı. Vücudu kırık cam parçalarıyla yaralanmıştı fakat bunların hiçbiri ona zarar veremezdi. Başı bacaklarından daha aşağıdaydı ve sırtüstü çevrilmiş bir tespihböceği gibi ayaklarının üzerinde doğrulabilmek için kıvranıyordu. Olabildiğince hızla koşup kaçabilmek için arkama döndüm.</p>
<p>“Dikkat et!” Bu çığlık sadece Nikolay’a ait olabilirdi.</p>
<p>Ne olduğunu görmek için döndüm. Belki de bu bir hataydı. Susanna’nın bu defaki sıçrayışının gücü beni sırtüstü yere yıkmaya yetti. Ascalon elimden uçtu ve göremeyeceğim bir yere düştü. Susanna kocaman açtığı ağzından parlayan dişleriyle bana yaklaştı. Kazığı iki elimle kavrayıp başımın üstüne doğru kaldırdım, sonra sertçe Susanna’anın suratına indirdim. Kazığın küt ucuyla vurduğumu sanmıştım ama yanılmışım.</p>
<p>Sivri uç Susanna’nın burnunun köprüsüne çarpıp yana kaydı ve sonunda sol gözünün hemen altına saplandı. Kafatası içeri doğru çöktü ve yaranın kenarlarından ikiye ayrıldı. Susanna’nın kanının ve diğer dokularının yüzüme sıçradığım hissettim ve tadını ağzımda duydum. Kazık, Susanna’nın boynunun bir yerinde durdu. Bunun onu öldürmeye yetmeyeceğini biliyordum fakat iyileşmesi birkaç saniyesini alırdı, daha uzun sürmezse tabii. Onu tekmeleyince üstümden yuvarlanıp sırtüstü yere düştü. Ellerini yüzüne götürüp göremediği silahı aradı. Kazığı olduğu yerden çıkarıp başladığım işi bitirip bitirmem gerektiğini düşündüm ama gözüme çok riskli göründü. Yüzünün çoktan iyileşmeye başlamış olduğunu görebiliyordum. Gözlerden biri hiddetle bana bakıyordu. Kazığı yerinden çekersem Susanna daha çabuk iyileşirdi. Ve asıl kaygımın Ascalon’u ondan mümkün olduğunca uzaklaştırmak olması gerektiğini biliyordum.</p>
<p>Odada etrafıma bakındımsa da onu göremedim. Mızrağı elimden düşürdüğüm ânı anımsamaya çalıştım. Onun sadece kapıdan dışarı fırlamış olabileceğini fark ettim. Oraya doğru gittiğimde merdiven sahanlığına düşmüş olduğunu gördüm. Ne kadar zamanım olduğunu bilmiyordum, o yüzden Ascalon’u bir tekmeyle merdivenden aşağı gönderdim. Halı kaplı basamakların üstünden sekerek düştü ve yan sahanlıkta durdu. Tırabzana tutunarak onun arkasından aşağı koşarken ne yapacağımı planladım. Ascalon’u olduğu yerde bırakarak yan sahanlığı geçip aşağı inmeye devam edecektim. Birkaç basamak daha indikten sonra Ascalon’un hizasına geldiğimde arkama uzanıp onu alacaktım. En hızlı yolu buydu.</p>
<p>Ama hesabım tutmadı. Daha merdivenin dönüş noktasına bile ulaşamadan, aşağıda bir el göründü. Birisi alt kattan yukarı çıkıyordu. El ileri doğru uzandı ve uzun parmaklar Ascalon’u kavrayıp aldı. Aşağıdaki kişi yukarı çıkmaya devam etti. Merdivende geri geri yukarı çıkmaya başladım fakat tekrar Susanna’yla yüz yüze gelmek istemiyordum. Sonunda adam yan sahanlığın köşesini döndüğünde yüzünü görebildim.</p>
<p>Bu Dimitriy’di.</p>
<p>İçimi bir rahatlama hissi kapladı. Ona doğru aşağı koşmaya başladım fakat bu tip zorlamaların kaçınılmaz sonucu olan nefes darlığını hissedebiliyordum. “Gidelim,” dedim.</p>
<p>Dimitriy bana kayıtsız kalarak bir an durdu ve varlığına inanamıyormuş gibi elinde tuttuğu tahta parçasına baktı.</p>
<p>“Dimitriy,” diye fısıldadım.</p>
<p>Başını kaldırıp bana baktı. “Kız yukarıda mı?”</p>
<p>“Evet, Nikolay da orada fakat Dimitriy bu çok riskli. Ascalon’u Susanna’dan uzaklaştırmalıyız.”</p>
<p>“Neden?”</p>
<p>“Onu Zimeyeviç’i geri getirmek için kullanabileceğini düşünüyor.”</p>
<p>“Hayır,” dedi Dimitriy, tereddüt etmeden. “Bu işi artık kesin olarak bitirelim.”</p>
<p>Yanımdan hızla geçip yukarı çıkmaya devam etti. Hâlâ kaçmak istiyordum ama o haklıydı. İkisi de vampirdi fakat boy ölçüşüyorlardı ve Dimitriy’in Susanna’yı mağlup edemeyeceği düşünülemezdi. Ne pahasına olursa olsun ben de onun yanındaydım. Tekrar teklif edilirse, sonsuz yaşam armağanını seçmeyeceğinden emin olamamama rağmen, Nikolay da öyleydi.</p>
<p>Ben onu odaya kadar takip ederken Dimitriy birkaç adım önümdeydi. Yere yığılmış ve sırtını duvara dayayıp oturmuş olması dışında Nikolay hiç hareket etmemişti. Susanna belirgin şekilde iyileşmişti. Kanlı kazık odanın bir köşesine fırlatılmıştı. Yüzündeki yara kapanmıştı ve üstünde kazığı indirdiğim yerden başlayan mavimsi bir iz kalmıştı. Ben baktığım sırada bile iz solmaya devam ediyordu ama buna rağmen yüzünde, sanki bir tarafı diğerinden daha aşağıdaymış gibi bir dengesizlik, bir asimetri vardı. Kırılmış bir aynadaki yansımaya bakmaya benziyordu. Belki bu da iyileşirdi, belki de Susanna hep böyle kalırdı.</p>
<p>Dimitriy odaya göz gezdirerek Susanna’yı, Nikolay’ı ve sonra beni süzdü. Ardından tekrar Susanna’ya döndü. Elini ona doğru kaldırdı, sonra indirmek istemiyormuş gibi bir an durdu. Ama tereddüdü uzun sürmedi. Ascalon’u yumuşak bir hareketle ona attı.</p>
<p>“Devam et,” dedi.</p>
</body>
</html>