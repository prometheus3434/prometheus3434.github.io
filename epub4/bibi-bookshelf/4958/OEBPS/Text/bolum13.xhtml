<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XIII. Bölüm</h1>
<p>“O Dominique’ti.”</p>
<p>Kelimeleri duydum ve hemen ardından onları benim sarf etmiş olduğumu fark ettim ama nedeni hakkında hiçbir fikrim yoktu. Gözlerimi açtım. Karanlıktı ama zifirî değildi. Başımın arkası zonkluyordu. Yüzümü ovuşturmak için ellerimi kaldırdım ama tam serbest olmadıklarını hissettim. Tekrar çektim ve sıkı bağlanmamış olduğumu gördüm. Bileklerime bağlanmış ipler vardı ama diğer uçları bir yere sabitlenmemişti. Kollarımı engelleyen tek şey soğuk taş zeminin üstündeki kendi ağırlıklarıydı. Başımın ağrıyan yerine dokundum ve onu kendi haline bırakmanın daha iyi olacağını fark ettim. Yüzümü ve gözlerimi ovuşturdum. Cildim tuhaftı ama ne sorunu olduğunu anlayamadım. Neredeyse yeni tıraş olmuş gibiydim, bu da dışarıda çok uzun kalmadığımı gösteriyordu. Kollarım göğsümle temas ettiğinde belden yukarımın çıplak olduğunu fark ettim. Sağ kolumun alt kısmı sargılıydı. Her tarafa bakıp etrafımı algılamaya çalıştım.</p>
<p>Bir kilisedeydim. Fark etmemiştim ama o sırada Petersburg’daki bütün kilise ve katedralleri tanımıyordum. O kadar çoklardı ki, kim hepsini tanıyabilirdi? Muhtemelen Petersbug’daydım ama bu bile bir varsayımdan ibaretti. Hatırlayabildiğim kadarıyla son olarak oradaydım. Anılarım -özellikle de yakın geçmişe ait olanlar- belirsiz ve uzaktı.</p>
<p>Orta sahını sadece birkaç mum aydınlatıyordu ama duvarların ve sütunların her yerini kaplayan ikonları görebilmek için yeterliydiler. Etkileyici eserlerdi. Binanın tam ortasında yatıyordum. Tepemde sinir bozucu bir şekilde yükselen sütunlar, aşağıya bakan İsa resminin olduğu kubbeye kadar uzanıyordu. Doğrulup oturdum. Etrafımdaki zemin titreşen mum ışığı altında sanki düz değilmiş gibi görünüyordu. Bileklerimi, etraflarına dolanmış iplerden çekerek kurtarmaya çalıştım ama başaramadım. Düğümleri çözdüm ve ipleri bir tarafa fırlatıp attım. Ayağa kalktım.</p>
<p>Zeminin tuhaf görüntüsünün nedeni artık belli olmuştu. Dağılmış bir şekilde yatan yedi kişi vardı. İki tanesi ikon duvarına çıkan basamakların üstündeydi. Bir tanesi onun tam karşısındaki küçük bir şapel veya sunağın kapısının üstünde yatıyordu. Diğerleriyse yerdeydi. Onları inceledim; beşinde, bir vampirin dişleri tarafından öldürülmüş olduklarına dair kuşku götürmez belirtiler vardı. Geri kalanlardan birinin boynu kırılmış, bir diğeri de kalbinden bıçaklanmıştı. Bundan başka iki takım giysiye -erkek giysisiydi- de rastladım ve ayağımla tekmelediğimde içlerinden biraz toz kalktı. Orada insanlar ve vampirler arasında nasıl bir mücadele olmuşsa her iki taraf da kayıp vermiş görünüyordu. Aralarında olmadığım için kendimi şanslı görüyordum.</p>
<p>Vampirlerden birinin gömleğini, ceketini ve paltosunu alıp elimden geldiği kadar tozlarını silktim. Ahşap kılıcın yaratığın kalbini deştiği yerde, pamuklu gömlek kumaşında bir delik vardı ama dışarıdan görünmezdi çünkü üste giyilecek ceket ve palto sağlamdı. Biraz önce bir yaşayan ölünün üstünde olan kıyafeti giyme düşüncesi alışık olmadığım bir tiksinme hissi yarattı ama etrafıma baktığımda orada daha iyisini göremedim. Kıyafeti giydim, sonra dışarı çıkmak için bir yol bulmaya çalıştım. Ana kapı tipik olarak sunağın karşı tarafında olur ve batıya bakardı, bu kilise de bir istisna değildi. Duvarların üst kısımlarında pencereler vardı fakat içeri ışık girmiyordu. Bu da muhtemelen şu anda gece olduğu anlamına geliyordu ama pencereleri perdeyle örtmüş ve camları boyamış olabilirlerdi. Önce kapıyı biraz araladım ve serin bir esintinin içeri girdiğini hissettim. Dışarıda gün ışığından eser yoktu.</p>
<p>Kapıyı açıp dışarı çıktım. Kesinlikle geceydi ama beklediğim kadar karanlık değildi. Cadde ışıkları normalde olduğundan daha parlak görünüyorlardı fakat şu anda asıl mesele onlar değildi. Saatin tam olarak kaç olduğunu kestirmeye çalıştımsa da başaramadım. Sadece gecenin erken saatleri olduğunu tahmin edebildim. Etrafıma baktım. Burası kesinlikle Petersburg’a benziyordu ama tam olarak nerede bulunduğumu çıkaramadım. Arkama dönüp çıktığım kiliseye baktım. Belki de dışarıdan bakarsam içeride olduğundan daha tanıdık gelirdi bana.</p>
<p>Birtakım anılar uyandırmıştı ama bana hatırlattığı yer çok farklı bir şehirde, Moskova’daydı. Ve benzer üsluba rağmen, bununla Aziz Vasiliy Katedrali arasında belirgin farklar vardı. Bu, bana kötü bir taklit gibi görünüyordu. Etrafını dolaştım ve nihayet diğer tarafında onun uzun, düz bir kanahn yanına inşa edilmiş olduğunu keşfettim. Sonunda nerede olduğumu anlamıştım.</p>
<p>Burası kesinlikle Petersburg’du. Bu da Yekaterininskiy Kanalı’ydı; onun, Mars Alanı’nın yakınındaki kuzey ucu. İçimi tuhaf bir rahatlama hissinin, uyandığımdan beri deneyimlediğim rahatsızlığı yatıştırmayı başaran bir aşinalık duygusunun kapladığını hissettim. Kıyı boyunca biraz yürüdüm, sonra kiliseye bakmak için geri döndüm. O, ne tanıdık gelen ne de rahatlama hissettiren bir şeydi. Orada olmamalıydı. Bu, belleğimin iddia ettiğinden daha fazlaydı. Kilise oraya uymuyordu işte. Kanala doğru çıkıntı yapıyordu ve ona uysun diye kanalın bir noktada daraltılmış olduğu belliydi. Kimsenin buraya bir kilise yapmak için bir nedeni olamazdı, hiçbir mimar bunu düşünmezdi. Ama bunun ötesinde, basitçe, şehrin bu noktasında bir kilisenin bulunmadığı gerçeği vardı. Bunu bilmek için kanal boyunda yeterince yürümüştüm.</p>
<p>Aklıma inanılması güç iki olasılık geldi. İlki, burasının gerçekte Petersburg değil, onun, bir Potemkin köyü<a id="dipnot035" style="vertical-align: super;" href="../Text/dipnotlar.xhtml#sonnot035">[1]</a> gibi aldatma amacıyla bir araya getirilmiş bir taklidi olduğuydu. Kanalın iki yanındaki binalardan birinin kapısını çalıp içeri girecek olsaydım, <i>içerisi</i> diye bir şey olmadığını ve onların sadece şaşırtmak için hazırlanmış arkası boş cepheler olduğunu görecektim. Çariçe Yekaterina, Prens Potemkin’in kendisi için yarattığı ilüzyonları inceleme gereğini hiç duymamıştı. Belki ben incelerdim ama henüz değil. Bu fikir bütünüyle akıldışıydı. Neden bu kadar eksiksiz bir kopya yapıp sonra da oraya o kiliseyi koyarak her şeyi mahvetsinlerdi ki?</p>
<p>Diğeriyse sadece biraz daha inanılabilir bir fikirdi: Tahminimden çok daha fazla -saatlerle değil ydlarla ölçülebilirdi- ve bu binanın yoktan inşa edilmesine yetecek kadar uzun bir süre şuursuz kalmıştım. Bu, yıllar, hatta on yıllar sürerdi. Ve yine de bu kadar mantıkdışı bir yerde, hiç uygun olmadığı bir kanal kıyısında, neredeyse zorla inşa edilmiş olduğunu açıklamazdı. Ancak şimdilik bulabildiğim en iyi açıklama buydu. Bilimcimi yitirmeden önce ne yapıyor olduğumu hatırlamaya çalıştım fakat derin bir acı ve korku deneyiminin ötesinde hiçbir şey anımsayamadım.</p>
<p>Rıhtımda kimsecikler yoktu, birileri olsa bile yanlarına yaklaşıp hangi yılda olduğumuzu ya da çarın kim olduğunu sorabileceğimden emin değildim. Verecekleri yanıta nasıl güvenebilirdim ki? Bütün şehir sahteyse, o zaman orayı dolduran kişiler de hileyi sürdürmeleri için eğitilmiş oyuncular olmaz mıydı? En iyisi her zamanki gibi davranıp kendi zekâma güvenmekti. Yeterince kanıt elde ettiğim zaman gerçeği ortaya çıkarabilirdim.</p>
<p>Kanal boyunca yürüdüm. Önümde Nevskiy Caddesi’nin ışıklarını görebiliyor ve insanlarla arabaların hareketlerini seçebiliyordum. Bir adam hızla yanımdan geçip bulvara doğru koşmaya devam etti. Sonra bir an yavaşlayıp döndü ve geri geri yürümeye devam ederek bana seslendi.</p>
<p>“Haydi! Saray düştü. Herkese açık!”</p>
<p>Tekrar döndü ve hızla uzaklaştı. Ne kastetmiş olabileceğini düşündüm. Şehirde iki düzine saray olmalıydı ama adamın özellikle herhangi bir tanım kullanmamış olmasını ve gittiği yönü hesaba katarak, bunun ancak Kış Sarayı olabileceğini tahmin ettim. Ve eğer <i>o</i> düştüyse, o zaman Rusya bir istilanın, hatta bir devrimin tam ortasındaydı. Çar, sarayında mıydı? Tutuklanmış mıydı? Adamın gittiği yöne doğru koşmaya başladım. Bir dakika içinde Nevskiy Caddesi’ne çıktım. Nefes nefese kalarak durdum. O mesafeyi bir damla bile ter dökmeden kat edebilmeliydim ama ciğerlerimde bir ağrı, göğsümde tanımadığım bir his algıladım. Kalbim çarpıyordu, içine uyandığım bu hayal dünyası her neyse, değiştirdiği tek şey şehir değildi. Kendi vücudum da değişmişti.</p>
<p>Gecenin bu saatine göre bulvar kalabalıktı. Genel olarak trafik Kış Sarayı’na akıyordu. Yalnız yürüyen insanlar, çiftler ve küçük gruplar, çoğunun elinde tüfek vardı. Birkaç tanesiyse diğer yönden geliyordu. Yanımdan dev bir tabloyu masa gibi yatay olarak taşıyan iki asker -bir çavuş ve bir teğmen- geçti. Resim aşağı doğru bakıyordu, o yüzden onu göremedim ama çerçevenin yaldızları değeri hakkında bir fikir veriyordu. Onu nereden aldıkları belliydi ve sadece bana söylenmiş olan şeyi kanıtlamaya yanyordu. Kış Sarayı, gelen herkese açıktı ve oradan ne isterlerse alabilirlerdi.</p>
<p>Bu yağma beni ilgilendirmiyordu ama olanları öğrendiğimde büyülendim. Bu tuhaf ama tanıdık şehirde bulunmama yol açmış olan koşullar ne olursa olsun buraya tam tarihin dönüm noktası olan bu anda gelmiş olma ayrıcalığına sahiptim. Belki de -şu anda her kimse- çarın eski evinden zincire vurulmuş olarak çıkarıldığına tanıklık edebilme şansım olacaktı. Romanov sülalesinin soyunun tükenmesinin yaranma mı yoksa zararıma mı olacağını bilmiyordum ama gerçekleşirse bunu görmekten zevk alacaktım. Vücudumun sınırlarının farkına vardığımdan yola yürüyerek devam ettim.</p>
<p>Sonra arkamdan çok şaşırtıcı bir ses geldi. Bu iri bir köpeğin hırlamasına benziyordu ama yüksekliği giderek arttı ve hiçbir köpeğin ya da hayvanın nefes almadan devam ettiremeyeceği kadar uzun sürdü. Sonra bir an kesildi ama ardından önceki düşük frekansıyla tekrar başlayıp bir kez daha yavaş yavaş arttı. Yaklaşıyordu. Caddedeki hiç kimse onu duymuş gibi görünmüyordu. Durdum ve arkama döndüm.</p>
<p>Tahmin edebildiğim kadarıyla bu bir arabaydı ama daha önce gördüklerime hiç benzemiyordu. Alışılmadık bir görünümü vardı ama bazıları ayakta duran, diğerleri de oturmakta olan yedi kişiyi taşıyor olmasından ne için yapıldığı anlaşılıyordu. Adamlardan ikisinin tüfeği vardı ve amaçsız bir şekilde havaya ateş ediyorlardı. Aracın tavanı yoktu ama yan tarafında pencereler vardı. Tekerlekleri bu büyüklükteki bir at arabasında görmeyi beklediğimden daha küçük olduğu için altı yola daha yakındı ama en tuhaf özelliği bu değildi. Onu daha önce Nevskiy Caddesi’nde veya başka yollarda görmüş olduğum bütün arabalardan ayıran şey, önünde atların olmamasıydı.</p>
<p>Şimdi, benim haberim yokken on yıllar süren bir zaman diliminin geçmiş olması gerektiğini fark ediyordum. Bir şekilde bilinçsiz durumda mı kaldığımı, yoksa gerçekten zamanın içinde bir yerden diğerine mi taşınmış olduğumu tahmin edemiyordum. Atsız bir araba kavramı benim için yeni değildi ama algıma göre böyle şeyler sadece raylar üzerinde seyahat eden araçlarla sınırlıydı. Sıradan bir yolda seyahat edebilen bir buharlı lokomotif inşa etmek imkânsız değildi fakat hiç pratik olmadığı ortaya çıkmıştı. Yine de bu şey daha önce gördüğüm hiçbir buharlı lokomotife benzemiyordu. Bacası neredeydi? Ocağı ve kazanı neredeydi? Ve dikkatimi araca ilk çeken şey olan o ses, bir lokomotiften çıkmasını beklediğim ses değildi.</p>
<p>Araba hızla yanımdan geçti. Onu takip etmek için başımı çevirdim, çok geçmeden uzaklaştı. Arkasında tuhaf bir koku bıraktı; uyandığımdan beri havada asılı bu kokuyu hissediyordum ama kaynağına yaklaştıkça artıyordu. Yanık kokuşuydu ama kömür veya odun değil, daha çok parafin yakıldığını düşündürüyordu, tam olarak o bile değildi. Araştırmam gereken başka bir şey daha çıkmıştı.</p>
<p>Etrafımdan haberdar olmadığım süre içinde bu kadar değişikliğin gerçekleşebilmesi için ne kadar zaman geçmiş olabileceğini hesaplamaya çalışarak yoluma devam ettim. Romanov’ların durumu her zaman istikrarsız olmuştu ve halkın tavrı sadece birkaç ay içinde bile onların aleyhine dönmüş olabilirdi. Kendimi içinde bulduğum kiliseyi inşa etmek on yıl kadar sürerdi. Ama o arabanın icat edilmesi -ve benden başka kimsenin hayretle dönüp bakmayacağı kadar sıradanlaşması- çok daha uzun bir zaman alırdı. 1920 yılında mıydık? Yoksa 1930? 1940? Tahmin edemiyordum. Başka hangi mucizelerle karşılaşacağımı düşünerek dudaklarımı yaladım.</p>
<p>Çok geçmeden Nevskiy Caddesi’nin sonuna geldim. Önümde yeni başka bir şey -daha önce Neva’nın üzerinde görmediğim bir köprü- vardı ama onunla daha sonra ilgilenebilirdim. Saray Meydanı’na baktığımda bir kaos manzarasıyla karşılaştım. Ateşler yakılmıştı, kadınlar ve çocuklar içip şarkı söylüyor, askerler hiçbir şey yapmadan duruyorlardı. Saraya doğru yürüdüm. Ana girişe bir tür barikat kurmuşlardı ama yıkılalı çok olmuştu. Bin insan zinciri, barikattan aldıkları tahta ve mobilya parçalarıyla ateşleri beslemek için -yemek sepeti bulmuş karıncalar gibi- barikatla ateş arasında mekik dokuyordu. Birtakım insanlar barikatın içindeki açıklıktan geçip saraya doğru giderken, daha fazla sayıda insan ise içeride ele geçirdikleri ganimetlerle dışarı çıkıyordu.</p>
<p>Durup daha yukarıdaki pencerelere baktım. Çoğu kırılmıştı. İçeride oradan oraya koşan insanları görebiliyordum. Parçalanmış çerçevelerden birinden bir yüz dışarı uzandı ve meydana doğru bağırdı ama sözcükleri seçemedim. Binaya biraz daha yaklaştığımda benim gibi başını kaldırmış önündeki manzarayı seyreden birisini gördüm. Oraya doğru gidip yanında durdum; etrafındaki kesif alkol kokusunu alabilecek kadar yakınındaydım. Bana kendiliğinden biraz bilgi vereceğini umuyordum; soracağım her soru deli olarak kabul edilme riskine girmem demekti. Birkaç dakika bekledim ama adam bir şey söylemedi. Sonunda konuşmak zorunda kaldım.</p>
<p>“Çok ciddi bir çatışma oldu mu?” dedim. Bu bulabildiğim en tarafsız soruydu.</p>
<p>“Pek sayılmaz,” diye homurdandı. “Kerenskiy çoktan tüydü. Geri kalanların da o kadar cesareti yok.”</p>
<p>Bu isim benim için bir şey ifade etmiyordu. Sadece Kerenskiy’in bir tür kıdemli bakan -Speranskiy veya Arakçeyev gibi çarın sağ kolu- olduğunu tahmin edebilirdim. Ama önemsiz aktörlerle ilgilenmiyordum.</p>
<p>“Peki ya… çar?” diye sordum, “Majesteleri” deme içgüdümü bastırmayı başararak. Eğer bu, göründüğü gibi bir devrimse, eski kafalılardan biri olarak kabul edilmek istememiştim. Aynı zamanda da bunu neden önemsediğimi merak ettim. Kendim olmadığımı giderek daha açık bir şekilde görüyordum.</p>
<p>“Nikolay mı? Neden umurunda olsun ki? Kaçabildiği için kendini şanslı saymalı.”</p>
<p>Adam yürüyüp gitti. Elinde, sokaktan çok masada içilebilecek kalitede ve fiyatta bir konyak şişesi vardı. Paltosunun cebinden bir altm parıltısı geldi. Saraydan sadece konyak almamıştı. İmparatorun çoktan kaçmış olduğu belliydi ama artık ismini biliyordum. Tarihle ilgili konularda hafızam oldukça netti; babasından sonra tahta geçecek bir Nikolay vardı, Nikolay Aleksandroviç. Eğer o şimdi çarsa, o zaman tarih hakkında bir tahminde bulunabilirdim. Eğer seksenli yaşlarına kadar yaşadıysa, içinde bulunduğumuz yıl 1950 olabilirdi. Onun babası, diyelim ki altmışında öldüyse, o zaman 1905 gibi erken bir tarih söz konusu olabilirdi. Bu muazzam bir zaman dilimiydi; yöntemim beklediğimden daha az yararlı olmuştu.</p>
<p>Sonra çok daha fazla işe yarayabilecek bir şey gördüm: meydanda sürüklenen birkaç sayfa kâğıt, kuvvetle muhtemel bir gazete. Peşinden koştum. Rüzgâr hafifleyince gazete yere düştü. Almak için uzandım ama yine havalandı. Koştum ama eskisi kadar uzun süre koşabileceğimi sanmıyordum. Sonunda gazete Aleksandr Anıtı’nın ayağındaki sütunlardan birine çarpınca onu yakalamayı başardım.</p>
<p>Ön sayfasına baktım. Adı <i>Pravda</i>‘ydı. Bu ismi hiç duymamıştım ama önemi yoktu. İlk okuduğum şey tarihti: 23 Ekim 1917. Birkaç günden daha eski olamazdı. Bu da son belli belirsiz anılarımın üzerinden on yıllar geçmiş olduğu anlamına geliyordu. Duyguları olaylardan daha net hatırlıyordum ve beni mahveden duygulardan biri korku gibi görünüyordu; ölüm korkusu. Hayır, bundan bile fazlası. Öleceğimden <i>korkmuyordum,</i> bunu <i>biliyordum.</i> Korkum beni bekleyen cezaydı. Ve eğer ölmüşsem, o zaman şu andaki durumumu bir tek şey açıklardı. Dirilmiştim. Ne bir zamanlar Çıfıt Kale’ye gömülmüş olan o yaratıklar gibi uyumuş ne de zamanda yolculuk yapmıştım. Ölmüş ve hayata geri çağırılmıştım.</p>
<p>Ama sonra aklıma başka bir şey geldi ve güldüm. Ölümle yüzleştiğimde başıma geleceklerden; intikamcı bir tanrı ve adil bir cehennemle ilgili hikâyelerin, sadece çocuklar anne babalarına ve insanlar krallarına itaat etsin diye dehşete düşürmek için anlatılan masallardan fazlası olmasından korkuyordum. Çoğu kişi gibi dünyevi varoluşumun sayısız günahlarının teraziye konup tartılacağından ve kusurlu bulunacağımdan korkuyordum. O kadar çok insanın vampir ölümsüzlüğünü seçmesinin nedeni buydu, ilelebet yaşamak değil - mahşer gününden ancak bu şekilde kurtulabilirlerdi. Ama artık daha iyi biliyordum. O keşfedilmemiş ülkeyi ziyaret etmiş ve geri dönmüştüm ama oradayken onun boş bir yer -bir ceza değil, unutuluş yeri- olduğunu görmüştüm ve böyle bir yerden korkulmazdı. Oraya hemen dönmeyi düşünmüyordum, artık başka bir yerde yeryüzünde yaptığım şeylerin hesabının sorulmayacağını biliyordum. Misilleme korkusuyla dizginlenmeyen bir hayat sürebilirdim. Bunun davranışlarımda büyük bir fark yaratacağından kuşkuluydum.</p>
<p>Ama gazeteden öğrenilebileceğim başka şeyler de vardı. Makaleleri hızla okudum ve olan bitenler hakkında bir fikir edinmeye başladım. Bir süre önce çar devrilmiş ve yerine Kerenskiy’in önderliğindeki Geçici hükumet geçmişti. Ülke Almanya, Avusturya ve kaçınılmaz bir şekilde Osmanlılardan meydana gelen bir ittifakla savaş halindeydi. Yıllardır devam eden savaş nedeniyle Rusya açlık çekiyordu ama Kerenskiy onu sürdürmekte ısrar etmişti. Başlıca rakibi Bolşevik adı verilen bir partiydi ve şimdi Kerenskiy’i, iktidarına destek verecekleri ümidiyle Almanların Petrograd’ı işgal etmesine izin vermek üzere olmakla suçluyordu. Petrograd’ın sadece şu anda bulunduğum Saint Petersburg’un yeni adı olduğunu anlamıştım. Gazetenin dört sayfasını okuyup bitirdikten sonra bir şekilde artık bilgi sahibi olarak kabul edilebileceğime güveniyordum. Ama temkinli olmam gerektiğini biliyordum. Gazete belirli bir bakış açısını, yani Bolşeviklerin fikirlerini savunduğunu gizlemeye çalışmıyordu. Hangisinin zafere ulaştığını öğrenene kadar taraflardan birinin kaderine ortak oluyor gibi görünmek istemiyordum.</p>
<p>Artık burada yapacak bir şey kalmamıştı. Gazeteyi buruşturup attım ve Saray Meydanı’ndan doğuya doğru yürüyüp Milyoner Caddesi’ne çıktım. Burada da bir barikat kurulmuş, sonra da yıkılmış gibi bir manzara vardı. Yola devam ettim. Şafağın sökmesine daha ne kadar kaldığını bilmiyordum ve o süre zarfinda uyuyacak karanlık ve güvenli bir yer bulmalıydım. Açlığın ilk belirtilerini hissetmeye başlamıştım. Tam hatırladığım gibi bir his değildi ama onun kadar zorlayıcıydı. Son beslendiğimden beri on yıllar geçmişti ama bunun pek önemi yoktu. Üzerinde kafa yorulabilecek ilginç soru şuydu: Bir adam öldükten sonra dirildiğinde midesi boş mu dolu mu olurdu? Fakat sadece açlık nedeniyle beslenilmezdi, ondan alınan zevk de vardı işin içinde. Issız bir sokak ya da uyumakta olan bir hane halkı bulup kendimi şımartabilirdim.</p>
<p>Moika kıyısına çıktım ve yolda yürürken sürekli olarak hasretini çekmeye başladığım kanı bulabileceğim bir yer aradım. Aynı yolu geri yürüyordum ama belki de en iyisi buydu. Kiliseye dönmem gerekiyordu; eğer şu anda nasıl olup da hayatta olduğuma dair kanıt bulabileceğim bir tek yer varsa orasıydı. Öyle olsa da, olayın travması nedeniyle zihnimden kovulmuş olan anılar birer ikişer geri dönmeye başlamıştı. Nasıl dirilmiş olabileceğim sorusu için aklıma basit ve ilgi çekici bir yanıt geldi: Çünkü bunu planlamıştım. Bu, tek başına beni pek ileri taşımazdı. Bu kadar cesurca bir planı uygulamaya koymak için oldukça sıra dışı bir zekâ ve titizlik gerekliydi. Kulağa bütünüyle benim girişebileceğim bir iş gibi geliyordu. Bunu nasıl başarmış olabileceğimi düşünmeye çalıştım; olayları hatırlayamıyorsam, o zaman belki onları hayalimde canlandırmaya çalışmak işe yarayabilirdi.</p>
<p>Arkamda koşan birisinin ayak seslerini duydum; kuşkusuz elinde ganimetleriyle saraydan kaçan bir çapulcuydu ve muhtemelen sarhoştu. Belki de ondan bu kadar tedbirsiz davranıyordu. Beni geçmesini bekleyip takip etmeye karar verdim. Neredeyse kanının tadım ağzımda hissediyordum. Artık oldukça yaklaşmıştı ama yine de yapılacak en akıllıca şey beni geçmesini beklemekti. Sonra bir el omzuma dokundu ve beni geri çevirdi.</p>
<p>‘Tanrı’m! Yaşıyorsun!”</p>
<p>Yüzüne baktım ve hiç alışık olmadığım bir şey algıladım: artık yalnız olmadığını düşünmenin verdiği rahatlama hissini. Herhangi bir insanın yaşam süresinden çok daha fazlasını yaşamış ve değişen dünyaya kolayca uyum sağlamıştım. Ama geleceğe yaptığım bu ani sıçrayışta kendimi fazlasıyla izole edilmiş buluyordum. Arkadaş veya eşlik edecek birilerini aramıyordum fakat şimdi her yaratığın zaman zaman tanıdık olanın konforunu aradığını fark ediyordum. Ve bu yüz tanıdıktı, bir zamanlar bir arkadaştı ama şimdi öyle olduğunu varsaymam için bir nedenim yoktu. Onu son gördüğümden beri bir gün bile yaşlanmamıştı ama niye yaşlansındı ki? O da benim gibi bir vampirdi.</p>
<p>“Evet, Dimitriy, yaşıyorum.”</p>
<p>Bir an beni kucaklayıp kucaklamayacağını düşünüyor gibi rahatsız bir ifadeyle durdu, sonra bunu yapmamaya karar verdi. Umutsuzca onu değerlendirmeye çalıştım. Ses tonu beklediğimden daha az şaşkınlık ve daha fazla hoşnutluk ifade ediyordu. Bir zamanlar arkadaştık -hatta müttefiktik- ama o uzun zaman önce benden yüz çevirmeye karar vermişti. O zaman neden benim dirilmeme o kadar sevinmişti? Ama bunun da ötesinde, beni görmeyeli neredeyse kırk sene olmuştu, “Tanrı’m! Yaşıyorsun!” Ancak olayı olduğundan önemsiz gösteren bir ifade olabilirdi. Yine de durumumuz hakkında yeni edindiğim anlayışımın herhangi bir şekilde onunkinden daha iyi olduğunu varsayacak kadar aptal değildim.</p>
<p>“Kızıl Muhafızlardan biri bağırıp senin öldüğünü bildirmişti. Kendim kontrol etmeliydim ama Anastasya’nın peşine düşmem gerekiyordu.”</p>
<p>Bu kadar fazla bilgiyi değerlendirmek zorunda olmanın yarattığı güçlükten zevk almayı deneyebilir ve hepsinin benim için bir anlamı varmış gibi yanıt verebilirdim. Dimitriy’in benim belleğimde olmayan olayları tarif ettiği açıktı ama yine de onları paylaştığımızdan emin görünüyordu. Belki de bu bir zaman yolculuğu veya diriliş değil, basit bir hafıza kaybıydı; ama <i>o kadar</i> basit bir hafıza kaybı değil; on yıllar önce meydana gelmiş olması gerekiyordu. Belleğim de kesinlikle hâlâ pusluydu, ondan önceki olaylar hakkında bile. “Kızıl Muhafızlar”, terimini kısaca göz attığım gazeteden biliyordum. Ama onlar bir yıldan az bir zaman önce oluşturulmuştu, o yüzden Dimitriy’in görece yeni bir şeyden söz ettiği açıktı. Anastasya ismi benim için hiçbir şey ifade etmiyordu ama belli ki etmeliydi.</p>
<p>“Ona yetişebildin mi?” diye sordum. Bu bana en makul cevap gibi görünmüştü.</p>
<p>Başını salladı. “Çok hızlıydı ve caddeler de çok kalabalık. Hepsi farklı yönlere doğru kaçtılar ama ben onu yakalamaya çalıştım.”</p>
<p>“Elinden geleni yaptığına eminim.”</p>
<p>“Sence tekrar deneyebilecek mi?”</p>
<p>“Kim bilir?” Böyle basmakalıp laflar etmekten nefret ederdim ama tarafsız kalmam gerektiğini biliyordum.</p>
<p>“Zimeyeviç’in daha fazla kanı olmalı, bir yerlerde.”</p>
<p>Ve o anda her şey bir anlam ifade etmeye başladı. Şimdi zihnim hızla çalışıyordu. Belli belirsiz anılar daha somut hale geliyordu. İçimi bir gurur hissi doldurdu, kendi becerimin verdiği gurur. Derin düşüncelere dalarak sustum.</p>
<p>“Mihail? Sen iyi misin?”</p>
<p>“Evet, evet. İyiyim. Sadece düşünüyordum - kam.” Bana hitap ederken kullandığı ismi kaçırmamıştım.</p>
<p>“Yuda’nın Londra’da Zimeyeviç’e ait daha fazla kan depolamış olabileceğini mi düşünüyorsun?”</p>
<p>“Umarım öyle değildir.”</p>
<p>“Elbette işlemin başarısız olduğunu varsayıyoruz.”</p>
<p>“Ne demek istiyorsun?”</p>
<p>“Düşünüyordum. Onlar bir tür ortaya çıkış görüntüsü izleyebilmek için etraflarına bakıyorlardı, Zimeyeviç’in bir yerde vücut bulmasını bekliyorlardı. Hepimiz bakıyorduk. Ama kimse nereye bakacağını bilmiyordu. Olağanüstü bir şey bekliyorlardı fakat nasıl bilebilirlerdi ki? Onun karanlık bir köşede ortaya çıkıvermediğini kim söyleyebilir? Veya kilisenin içinde değil de, dışında. Sahile sadece birkaç metre var, böyle bir şeye karşı taş duvarlar ne yapabilir ki?”</p>
<p>“Eğer geri dönmüş olsaydı, bunu bilmez miydin?” diye sordum. “Hissetmez miydin?” Onunla oyun oynamak bir zevkti.</p>
<p>Dimitriy tekrar havayı koklarmış gibi derin bir nefes aldı. “Hayır,” dedi ama pek inandırıcı değildi. “Onu hissetmiyorum. Ama yeni bir bedende tekrar doğduysa, onun varlığım hissedemeyebilirim. Belki de yüz yüze bakıyor olsak bile tanıyamazdım.”</p>
<p>Gülmemi bastırmak zorunda kaldım. “Ama onların gözleri O’nu tanıma gücünden yoksun bırakılmıştı,”<a id="dipnot036" style="vertical-align: super;" href="../Text/dipnotlar.xhtml#sonnot036">[2]</a><span style="font-size: 13px;"> </span>dedim. Dimitriy şaşırarak bana baktı. “Müritleri, dirilişi sonrasında İsa’yı ilk gördüklerinde,” diye açıkladım.</p>
<p>Yüzündeki ifade değişmedi. Hatamı fark ettim, ne kadar konuşursam, olduğumu düşündüğü kişiye -Mihail her kimse- benzeme olasılığım da o kadar düşüyordu. Mümkün olduğunca az şey söylemem gerektiğini biliyordum. Bereket versin ki Dimitriy görmezden geldi.</p>
<p>“Eğer geri döndüyse, ortaya çıkması fazla uzun sürmez.” Durup bu olasılığı düşündü biraz. Nihayet ne olup bittiğini öğrendiğinde, tanıklık etmek için orada olabilmeyi ümit ettim. Başını kaldırıp gökyüzüne baktı. “Birazdan şafak sökecek. Gitmem gerek. Yarın görüşürüz, her zamanki yer ve saatte.”</p>
<p>Ne kastettiği konusunda hiçbir fikrim yoktu ama benimle ilgili ilüzyonunu sarsmak istemiyordum, henüz değil. Zamanı geldiğinde onun izini bulabileceğimden emindim.</p>
<p>“Elimden geleni yaparım,” dedim.</p>
<p>Koluma hafifçe dokundu, sonra yola koyuldu. Ben diğer yöne doğru yürüdüm. Şafak sökmeden önce uyuyabileceğim bir yer bulmalıydım. Ama beslenmem de gerekiyordu. Nehirden uzaklaşıp Moşkov Yolu’na çıktım. Burası oldukça sakindi. Başımı kaldırıp her iki taraftaki pencerelere baktım ve hangisine tırmanmam gerektiğini düşündüm fakat sonra şansıma susuzluğumu gidermenin çok daha uygun bir yolu çıktı karşıma. Ayağım kaldırımda bir şeye takıldı.</p>
<p>Arkama baktım. Bu bir askerdi -sadece bir <i>ryadovoy-</i>ve başı duvara yaslanmış yatıyordu. Yanında, eliyle gevşek bir şekilde kavramış olduğu, neredeyse boşalmış bir içki şişesi vardı. Dünyaya göre ölü sayılabilirdi. Pek zevkli olmayacaktı ama en azından kanı işime yarardı. Ayrıca yeni varoluş halime alışana kadar güvenli bir hedef seçmek daha akıllıca olacaktı. Etrafıma bakındım ama kimseyi göremedim. Askerin yanına diz çöküp onu biraz sarstım. Homurdandı ama ayılmadı. Yakasım yana çektim ve boynunun soluk cildi ortaya çıkana kadar çenesini yukarı kaldırdım. Aç olmama rağmen onun bedeninde akan kanı arzulamıyordum fakat beslenmem gerektiğini biliyordum. Eğilip dudaklarımla tenine dokundum. Kötü kokuyordu. Günlerdir yıkanmamıştı ve biraz kusmuk kokuyordu, muhtemelen kendi kusmuğu. Yine de ağzımı kocaman açtım ve ısırdım.</p>
<p>Beklediğim gibi dilimin üzerinde kanın ılık, hayat veren fışkırışını hissetmedim. Sadece askerin kirli cildinin tiksindirici kokusunu duydum. Daha kuvvetli ısırdım ama etini delemedim. Dişlerini kirli bir çizmeye geçirmeye çalışmak gibiydi. Ne ben bunun için gereken güce sahiptim ne de dişlerim gerekli keskinliğe. Yine de sertçe ısırmaya devam ettim; adam çığlık atıp beni kendisinden uzaklaştırmaya çalıştı. O anda ağzıma kan tadı geldi ama beklediğim fışkırma değildi bu, sadece birkaç damla. Bu bile bana zevk vermedi. Diz çökmüş durumda doğruldum. Adam yan döndü; acı tam olarak ayılmasına yetmemişti. Dişlerimin arasında ve dilimin üzerinde onun cildinin kalıntılarını hissedebiliyordum ve beni bu beni tiksindiriyordu. Henüz vampir olmadığım zamanlara ait uzak bir anı geldi aklıma; bir insanın kanının tadına bakmış ve bundan iğrenmiştim.</p>
<p>Ayağa kalkıp koşmaya başladım ve ağzımda kalan et parçalarım tükürdüm. Bir zamanlar bana doğal görünen her şey şimdi yabancı geliyordu. Ben, eskiden olduğum yaratık değildim. İnsan kanı içmezsem nasıl yaşayabilirdim? Koşmaya devam ettim, kapı girişlerinin ve dükkân vitrinlerinin önünden geçtim, sonra birden durdum. Yan tarafımda sanki birisi benimle birlikte koşuyormuş gibi bir hareket hissetmiştim. Geri gittim ve ne görmüş olduğumu anladım.</p>
<p>Vitrinlerden birinde bir ayna vardı. Satılık değildi ve müşterilerin güzel bir frakın arkasını görebilmesini sağlayacak şekilde yerleştirilmişti. Koşarken bir an için görmüş olduğum şey kendi yansımamdı. Tereddüt ettim. Bir yandan, Dimitriy’in bende gördüğü bu Mihail’in kim olduğunu anlama firsatı doğmuştu. Diğer yandan, bir <i>vurdalak</i>‘ın görüntüsünü yansıtabilecek, onun gerçek formunu ortaya çıkarabilecek ve belki de bu sırada onu deli edebilecek tek şeyin özel bir tür cam olduğunun da farkındaydım. Kısa bir an için olsa bile, onu bir kez görmüştüm. Ama artık pek <i>vurdalak</i> sayılamazdım. Bilincini yitirmiş bir sarhoştan bile kan emememiş olmam bunu kanıtlamıştı. Başka hangi özellikleri yitirmiştim? Bir elimi yana doğru uzattım ve yansımasını gördüm. Tamamen normal görünüyordu. Bir adım yana kaydım ve bütün kolumu gördüm. Bir sonraki adımda yüzümü gördüm.</p>
<p>Bu, kesinlikle insanken normal bir aynaya son baktığımda bana geri yansıyan yüz değildi. Yıllar geçmişti fakat bir vampir olarak görünüşümün değişmemiş olması gerekirdi. Sadece bu ben değildi. Yaklaşık altmış yaşlarında bir adamın yüzüne bakıyordum. Sinekkaydı tıraş olmuştu. Saç çizgisi geriye çekilmişti ama fazla değil. Dalgalı, kırlaşmış saçlar ve çeneye kadar inen favoriler görüyordum. Loş cadde ışığında söylemek zordu ama gözler koyu renkliydi, muhtemelen kahverengi. Uzun boylu bir adamdı ama eskiden kendi bedenimde olduğum kadar değil.</p>
<p>Yüzüne -yüzüme- dokundum. Daha önce bütün bu şehrin bir şekilde beni şaşırtmak için tasarlanmış bir ilüzyon olup olmadığını merak etmiştim. Bu da bir sihirbazın numarası olabilirdi ama önümdeki aynadan bana bakan adam, yaptığım her hareketi tekrarlıyordu. Bir yanlışlık olamazdı.</p>
<p>O yüze daha yakından baktım ve içimde bir tanışıklık hissi kımıldanmaya başladı. Onu tanıyorduysam, o zaman bu onun gençlik zamanındaydı, yirmili veya otuzlu yaşlarındayken. Dimitriy’in bana hitap ederken kullandığı ismi -Mihail- düşündüm ve bir anda her şeyi anladım.</p>
<p>Önümdeki yüzü tanımıştım ama sadece o olduğundan dolayı değil, tanıdığım diğer yüzlerden -fiziksel bedenini kullandığım adamın akrabalarından- dolayı da. Büyükbabası, hatta birkaç dakika önce konuşuyor olduğum dayısı da vardı. Bu Mihail Konstantinoviç Danilov’du; damarlarında hem Danilov’ların hem de Romanov’ların kanı akan adam. Ve o kan benim damarlarımda da akıyordu. Bir olasılıktan, bir merasim olduğundan bahsedildiğini duymuştum ama ne onun aşamaları ne de gerçekten işe yarayıp yaramadığı hakkında bir fikrim vardı. Ama şu Anastasya’nın daha fazla şey keşfetmiş olduğu belliydi. Londra’daki evden benim kanımı almış ve Danilov’da uygun kurbanı bulmuştu, kamnı emmiş olduğum ama benim kanımı içmemiş olan birisini. Ve işe yaramıştı. Anastasya bana yeni hayat vermişti; Danilov’un bedenini almış ve bana vermişti. Onun kim olabileceğini düşünmeye çalıştım. Bildiğim bir isim değildi ve çok yüksek olasılıkla bir takma addı. Dimitriy onun eşkalini vermemişti ve asırlar boyunca bana yardım etmekten, hatta hayatlarını ayaklarıma sermekten mutlu olan birçok kadın olmuştu.</p>
<p>Ama Anastasya yine de neyi başarmış olduğunun tam olarak farkında değildi. O -kuşkusuz diğer hepsi gibi İncil ile ilgili saplantıya dayanarak- bedensel bir diriliş beklemişti; çaresizce boşlukta çırpınan bir ruhu barındırması için yoktan yaratılmış yeni bir varlık. Ama beden zaten mevcutsa yenisini yaratmak için neden uğraşmak gereksindi ki? Cahilliğine rağmen onu bulmam ve teşekkür etmem gerekirdi. Hâlâ anlamadan yapmış olduğu çok şey vardı.</p>
<p>Arkamdaki yüksek çatılardan birinde bir kuş ötmeye başladı. Ona hemen diğerleri de katıldı. Neredeyse şafak sökmek üzereydi. Yeni bedenimin normal bir vampirinkinden çok farklı olduğu kesindi ama risk alacak durumda değildim. Dinlenmek için karanlık bir yer bulmam gerekiyordu. Etrafıma bakındım ve içinde uyandığım kilisenin renkli soğan kubbelerini gördüm. Uyumak için yeterince iyi bir yerdi, en azından bir geceliğine.</p>
<p>Oraya gitmem sadece birkaç saniyemi aldı. İçeride her şey bıraktığım gibiydi. Cesetler aynı yerde yatıyordu. Etrafa bakınır gibi yaparak kendi kendime güldüm; bekledikleri koyu renk bıyıklı silueti ararken onlar da böyle bakınmış olmalıydı. Ama ellerine çok farklı bir şey geçmişti. Yatıp uyuyabileceğim en iyi yerin neresi olabileceğini düşündüm. Bu binada, taklit ettiği eski kiliselerden daha fazla pencere vardı. Aziz İshak Katedrali’ni, orada verdiğim mücadeleyi ve gündüz saatlerinde içeri bol miktarda gün ışığı girmesini sağlayan pencerelerini hatırladım. Orta şahında uyumam güvenli olmazdı. Aşağıdaki bir tür mahzene inmek için kullanılan bir kapı buldum, burasını bir kilise mezarı olarak tanımlamak zordu. Karanlıkta kalmamı ve birisi girerse bulunmamamı sağlayabilirdi. Sonra daha iyi bir yer bulabilirdim.</p>
<p>Sert zemine uzanıp gözlerimi kapadım fakat uyuyamadım. Bu yeni yaşamın sunabileceği imkânlar beni çok heyecanlandırmıştı. Ölümümün anısı geri dönmeye başlamıştı. Acılı olsa da, hızlı olmuştu ve pişman olmaya fırsat bulamamıştım. Şu anda ayrıcalıklı bir konumdaydım. Ölmüş ve geri dönmüştüm. Aynısının her vampir için söylenebileceği doğruydu ama benim başardığım şey farklıydı; o benzersizdi. Buna sadece hayran olabilirdim ve bu da uyuyamamak demekti.</p>
<p>Olay gerçekleştiğinde yaklaşık dört saattir orada yatıyor olmalıydım. Önce sol elimin parmakları hafifçe kımıldamaya başladı. Elimi yüzüme doğru kaldırdım ve loş ışıkta parmaklarımın büküldüğünü gördüm. Sonra ayağa kalktım. Bu son derece doğal bir şeydi. Dikkate değer tek fark, bunu amaçlamış olmamamdı. Basamakları çıkıp tekrar orta şahına geldim fakat yine hepsi iradem dışında gerçekleşmişti. Kendimi durdurabilmek için her yola başvurdum fakat başaramadım. Zihnim uzuvlarıma bağlı değildi. Kendi bedenimde -çaldığım bedende- bir yolcuydum.</p>
<p>Kilisenin içinde pencerelerden gün ışığı geliyordu fakat henüz zemine kadar ulaşmamıştı. Ama ben oyalanmadım. Uzun adımlarla kapıya doğru yürüyüp bir an orada durdum. Yapmak üzere olduğum şeyin tamamen farkındaydım fakat kendimi durdurabilmenin bir yolunu bulamıyordum. Kapının kolunu çevirip açtım. Sonra dışarı çıktım ve parlak sabah güneşinin ışığının bedenimi sarmasına izin verdim.</p>
</body>
</html>