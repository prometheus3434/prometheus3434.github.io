<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XIX. Bölüm</h1>
<p>Beni arabaya tıktılar ve yola koyulduk. Çok kötü yaralanmamıştım. Fikir beni şoke etmeye yetmişti ve bu yüzden direnç gösteremeyecektim. Kendiliğimden teslim olacağımı bilmiyorlardı. Sadovaya Caddesi’nde biraz yol aldıktan sonra sola dönüp Gorohovaya’ya çıktık. Arkada ikisinin arasında oturuyordum ama ön camdan şehrin kavramsal merkezini işaretleyen Bahriye Nazırlığı binasının sivri kulesini görebiliyordum. Üç ana arter olan Gorohovaya Caddesi’yle Nevskiy ve Voznesenskiy bulvarları, Bahriye Nazırlığı’na doğru birbirlerine yaklaşıyor ve Büyük Neva onun yanından akıyordu. Bu, Petro’nun donanmaya ne kadar değer verdiğinin göstergesiydi. Hem Petrograd’ın manevi merkezi Aziz İshak Katedrali, hem de kraliyet ikametgâhı olan Kış Sarayı çok yakındı fakat gezginler için şehrin en çekici yeri ordunun, özellikle de deniz kuvvetlerinin merkeziydi.</p>
<p>Bahriye Nazırlığı Meydanı’na döndük, sonra hemen durduk. Binayı tanıdım. Blokun köşesindeydi ve kullandığımız giriş Bahriye Nazırlığı Meydanı’nda olmasına rağmen, resmi anlamda, biraz önce dönmüş olduğumuz caddedeydi: Gorohovaya Caddesi 2 numara, Fontanka 16 kadar kötü şöhretli bir adres değildi fakat bunun tek nedeni, adının çıkmasına yetecek kadar zamanı olmamış olmasıydı. Ve yine de bu bina şu anda kullanılmıyor olmalıydı. Çarın gizli polisi Ohrana, 1905 yılındaki başarısız devrimden sonra Fontanka 16’dan buraya taşınmıştı. Ama Ohrana yeni evinde o kadar uzun kalamamıştı. Şubattaki devrimden sonra Sovyet, bu örgütün tasfiye edilmesinde ısrar etmişti. Ama anlaşılan şimdi Bolşevikler onu yeniden diriltmeye karar vermişlerdi.</p>
<p>İçeriye sokulup ikinci katta penceresiz bir odaya götürüldüm. Herhangi bir devlet dairesinden farklı değildi. Odada bir yanında deri, diğer tarafında da ahşap bir koltuk bulunan bir çalışma masası vardı. Üstünde iki telefon, bir kül tablası ve birkaç evrak yığını gördüm. Arkasındaki duvarda bir Petersburg haritası asılıydı. Köşede iki tane dosya dolabı ve onların yanında da kapalı bir kapı vardı. Masa ve koltuklar dışında her yer ince bir toz tabakasıyla kaplıydı. Yeni rejim oraya daha yeni taşınmıştı.</p>
<p>Ceplerimi aradılar ve buldukları şeyleri masanın üstüne koydular. Bir tanesi bir kâğıda o eşyaların listesini yazdı. Sonra beni itip ahşap koltuğa oturttular ve ellerimi arkamdan kelepçelediler. Sonra yanımdan ayrıldılar. On dakika sonra birisi geldi. Otuzlarındaydı ve diğerleri gibi üstünde kahverengi bir deri kaban vardı; ceketten biraz daha uzundu ama palto olarak tanımlanmaya yetecek kadar değil. Troçki’ye benzemek istediği açıktı: aynı gözlükler, aynı özenle şekil verilmiş bıyık ve sakal. Saçları briyantinle geriye doğru yatırılmıştı ki bu, o imajı bozuyordu. Ağzında yanan bir sigara vardı. Deri koltuğa oturdu ve yanında getirdiği belgeyi inceledi, sonra kendisi için bıraktıkları, üstünde eşyalarımı listelemiş oldukları kâğıda göz gezdirdi. Nihayet başını kaldırıp bana baktı.</p>
<p>“Siz Mihail Konstantinoviç Danilov musunuz?”</p>
<hr class="gecis"/>
<p>Bir şey söylemedim.</p>
<p>“Cevap verin, lütfen.”</p>
<p>Danilov’un bu kadar dolaysız bir soruya yanıt vermekte neden bu kadar gönülsüz olduğunu merak ettim, özellikle de kafenin önünde kimliğini doğruladıktan sonra. Sonra fark ettim; yanıt vermemişti çünkü bunu yapamamıştı. Bu bana kalmıştı.</p>
<p>“Evet, bu doğru.”</p>
<p>“Panteleimonovskiy Caddesi 2 numarada Nadya Vadimovna Primakova ve uşağınız Syevastyan Pyetroviç Obnizov’la birlikte mi oturuyorsunuz?”</p>
<p>“Syevastyan Pyetroviç artık bizimle oturmuyor.” Danilov’un Susanna’ya bundan söz ettiğini hatırlıyordum. “O öldü.”</p>
<p>Adam masasının çekmecelerinden birini açtı ve dilini şaklattı. Başka bir çekmeceyi denedi ve bir kalem bulup önündeki kâğıtta gerekli düzeltmeyi yaptı.</p>
<p>“Feshedilene kadar Dördüncü Devlet Duması’nın üyesi miydiniz?”</p>
<p>“Evet.”</p>
<p>“Kadet Partisi üyesi?”</p>
<p>Bu terim bana hiçbir şey ifade etmemesine rağmen, başımı salladım.</p>
<p>“Bu kuruma ilk hangi tarihte seçilmiştiniz?”</p>
<p>Buna yanıt veremezdim. “Hatırlamıyorum,” dedim, ikna edici olmayan bir ifadeyle.</p>
<p>Başını kaldırdı ve gri gözlerini kısarak baktı. “Size bu görüşmeyi ciddiye almanızı tavsiye ederim. Eğer bir karşıdevrimci olduğunuza karar verilirse, gelecek beklentileriniz pek parlak olmayabilir.”</p>
<p>Neredeyse gülecektim ama kendime hâkim olmayı başardım. Cinayetlerden dolayı burada olduğumuzu sanıyordum. Adaletin çarklarının bu kadar hızlı dönmesi beni şaşırtmıştı. Ama bu, yeni rejimin hesaplaşma çabasından başka bir şey değildi. Danilov’un hayatında dikkatleri böylesine çekmesini sağlayan bir şey yapmış olması beni biraz etkiledi.</p>
<p>“Beş yıl kadar önce,” dedim. Tamamen tahmindi ama adam tatmin olmuş görünüyordu.</p>
<p>“Ve ondan önce ordudaydınız?”</p>
<p>“Doğru. Gök Tepe’de savaştım.” Orası Danilov’la ilk karşılaştığım yerdi. “Ve Japonlara karşı da.” Danilov öldürdüğüm albayla orada tanışmıştı.</p>
<p>Adam başını salladı. “Sonra da Askeri Hava Filosu’nun kurucularından biri oldunuz?”</p>
<p>“Doğru.” Sadece beni oyuna getirmeye çalışmadığını ümit edebilirdim.</p>
<p>Bir kâğıdı masaya koyup başka bir tanesini eline aldı: eşyalarımın listesi. Okurken sigarasının külünü silkti, sonra masaya bıraktıkları eşyaları karıştırmaya başladı. İçinde haplar olan zarfı bana doğru itti.</p>
<p>“Bunlar ne için?”</p>
<p>“Göğüs ağrım oluyor.” Bunu gayet iyi biliyordum.</p>
<p>Masadaki kâğıda bir şeyler yazdı. “O zaman sizde kalmaları daha iyi.”</p>
<p>“Hepsini birden alıp kendimi öldürebileceğimden endişelenmiyor musunuz?” Daha konuşurken bunun iyi bir fikir olabileceğini fark ettim, kanım hâlâ Danilov’un vücudundayken yapabilirsem tabii.</p>
<p>“Umurumda olmazdı.” Katlanmış para tomarını aldı. “Paranıza el konulacak, elbette.”</p>
<p>Bir şey söylemedim.</p>
<p>“Bu üç şey ne?” Usturayı, çift bıçaklı aletimi ve Ascalon’u işaret ediyordu. “Neden gizli silahlar taşıyorsunuz?”</p>
<p>“Sokaklar tehlikeli.” Ascalon’u hemen silah olarak tanımlamış olması ilginçti.</p>
<p>Mızrağı alıp inceledi ve parmaklarının arasında yuvarladı. “Üstünüzde böyle bir şeyin olması tuhaf.”</p>
<p>Onu çok önemsiyor gibi görünmemem gerektiğini biliyordum. “Bir kavgaya karıştım,” diye açıkladım. “İlk elime geçirdiğim şeyi aldım.”</p>
<p>Adam mızrağa bakmaya devam etti, sonra onu bırakıp tekrar önündeki kâğıda bir şeyler yazdı. Sonra başını kaldırıp bana baktı.</p>
<p>“Hakkınızda bir karar verilene kadar gözaltında kalacağınız bir yere götürüleceksiniz. Siz serbest bırakılana kadar eşyalarınıza el konulacak. Yakınlarınıza haber verilecek, bu kişinin Nadya Vadimovna olduğunu varsayıyorum.”</p>
<p>Başımı salladım. Danilov’un maruz kaldığı aşağılanmadan haberdar edilmemesi için bir neden görmüyordum.</p>
<p>“Yani beni ipe çekmeyecek misiniz?”</p>
<p>“Artık Rusya’da ölüm cezası yok. Ama bize sizinle aynı görüşte olan kişilerin isimlerini söylerseniz işiniz kolaylaşabilir.”</p>
<p>Teklif edebilecek bir şeyim yoktu. “Duma’nın diğer üyelerinin kimler olduğunu bilmiyor musunuz?” diye sordum.</p>
<p>“Duma üyesi olmak kendi başına sorun değil. Sorun, sizin Geçici Hükumet’i destelemeniz ve geçen yaz Lenin’in aleyhinde konuşmuş olmanız.”</p>
<p>“Ben Komilov’cu değilim.” Bu deyimi okuduğum broşürlerden birinden öğrenmiş ve öyle olmamanın iyi bir şey olduğu sonucuna varmıştım.</p>
<p>“Bunu göreceğiz. Ama kimin Komilov’cu olduğunu biliyor olmalısınız.”</p>
<p>Normalde sadece suyu bulandırmak için onun önüne birkaç isim atardım fakat o kadar az şey biliyordum ki, en iyisi susmaktı.</p>
<p>“Hayır mı?” Sigarasını kül tablasına bastırdı. “Pekâlâ.” Ayağa kalktı ve kapıya gitti. Onu açar açmaz beni odaya getiren iki haydut yanıma geldi. İkisinin de artık kemerlerine birer kılıf takmış olduğunu fark ettim. Beni sorguya çeken adam, “Götürün onu,” dedi, sonra koltuğuna döndü.</p>
<p>Kelepçelerimi çıkarıp beni ayağa kaldırdılar, sonra bir kez daha ellerimi arkadan bağladılar. Onlarla kapıya doğru yürüdüm.</p>
<p>“Yoldaş Danilov.” Arkama döndüm. Hâlâ koltuğundaydı ve elini bana doğru uzatmıştı. “İlaçlarınızı unutmayın.”</p>
<p>Kelepçeler yüzünden onları alamazdım. Ayağa kalkıp yanıma geldi ve zarfı cebime koydu. Diğer ikisi beni bürodan çıkardı. Bina benim için yeni olmasına rağmen, tanıdık görünüyordu. I. Nikolay zamanında, Moskova’da kendi büromu kurmadan önce merkezi Fontanka 16’da olan Üçüncü Şube’de çalışmıştım. Geçen yetmiş yıl ve iktidarın eski rejimden yeni rejime geçmiş olması onların çalışma şeklinde pek büyük bir değişiklik yaratmamıştı. Beni merdivenden aşağı indirip binamn yan tarafına açılan başka bir kapıdan dışarı çıkardılar. Gorohovaya Caddesi’ne çıktık ve durduk.</p>
<p>“Araba birazdan burada olur,” dedi aralarından biri. Belli ki bu işte yeniydi, yoksa bu kadar nazik olmazdı.</p>
<p>“Nereye gidiyoruz?” diye sordum.</p>
<p>Cevap verecekmiş gibi oldu ama yoldaşı sadece, “Birazdan öğrenirsin,” diye homurdandı.</p>
<p>Bir otomobil yanaştı. Gelirken bindiğimiz otomobil olabilirdi ama emin değildim. Bana neredeyse hepsi aynıymış gibi geliyordu. Buraya gelirken bu araçlardan birinin içinde olmak gibi yeni bir şey deneyimlemek beni heyecanlandırmıştı. Kendimi ifade edebilecek bir durumda olsam, daha yeni tutuklanmış birisi için mutlu bir ruh hali içinde olduğum izlenimini verebilirdim. Ama Danilov için bu sıradan bir faaliyetti.</p>
<p>Fakat çok zevk alacak olsam da, yolculuğun diğer ayağına katılmayı planlamıyordum. Görünüşe göre uzun bir süre hapsedilecektik ve bu sürenin sonunda Danilov benim kanımdan kurtulmuş olacaktı. Bir defada ilaçlarının hepsini birden almama izin vereceğinden kuşkuluydum. Muhafızlardan daha kibar olanı otomobilin yanına gidip kapıyı açtı ve benden önce içeri girdi. Şansımı tam şimdi deneyecektim.</p>
<p>Tökezler gibi yaptım, bunu yaparken de otomobilin kapısını yakalayıp beni tutuklayan adama çarptım. Baldırı arabayla kapının arasına sıkışınca çığlık attı. Bu arada diğeri de kolumu bırakmıştı, ben de olanca hızımla Gorohovaya Caddesi’nde koşmaya başladım. Ellerim hâlâ arkamda bağlıyken pek uzağa gidebilme ümidim yoktu. Ama planım bu değildi.</p>
<p>“Dur, yoksa ateş ederim!”</p>
<p>Ses arkamdan gelmişti. Bu tam ümit ettiğim şeydi. Dimitriy ne benim ne Danilov’un ne de Susanna’nın daha önce fark etmiş olduğu şeye -şimdi ölürsem, bir vampir olarak yeniden doğacağım gerçeğine- işaret ettiğinden beri kartlar tersine dönmüştü. Şimdi ölümü araması gereken kişi ben, ondan kaçınması gereken kişiyse Danilov’du. Ben onu nasıl durdurabilmişsem, onun da benim yüksek bir binadan atlamak gibi aşikâr bir şeyi yapmamı önleyebileceğinden emindim ama bu daha yararlı bir fikir olabilirdi.</p>
<p>İki tarafımdaki yayalar hemen yana doğru açıldı fakat geçmeme izin vermek için değil, ateş hattından uzaklaşmak için. Normalde daha zor bir hedef olmak için zikzak çizerek koşardım ama bugün düpedüz bir çizgide koşuyordum. Ve pek hızlı da değildim, zaten Danilov’un vücudu zorlansa bile fazla hızlı koşamazdı.</p>
<p>Bir el ateş edildi. Merminin vücuduma saplanmasını beklediğimden biraz ürktüm fakat hemen sonra yandaki binanın duvarından seken merminin vızıltısı geldi kulağıma. Bir dahaki sefere çok daha iyi nişan alacaktı. Öldürücü atışa sadece birkaç saniye kalmıştı.</p>
<hr class="gecis"/>
<p>Durmaya ve aynı zamanda dönmeye çalıştım. İçgüdülerim ellerimi kaldırmamı söylüyordu ama bunu yapamayacağımı biliyordum. Koşma hızımdan dolayı bunların hiçbirini başaramadım ve sonunda dosdoğru kaldırıma kapaklandım. Elmacıkkemiğim sert bir şekilde taşa çarptı ve tam o anda ikinci kurşunun sesi geldi. Başımın üstünden geçen merminin vızıltısını duydum ama asıl tehlike o değildi. Bana doğru koşan çizme sesleri geldi kulağıma. Yuda’nın kaçma gösterisi, onlara oracıkta enseme bir mermi sıkarak işimi bitirmelerine yetecek bahaneyi sağlamıştı ama bu riske gireceklerinden kuşkuluydum; bu kadar kalabalık bir caddede, bu kadar fazla tamk varken olmazdı.</p>
<p>İki çift ayak yanımda durdu. Bir tanesi göğsüme bir tekme atıp beni sırtüstü yuvarladı.</p>
<p>“Geri zekâlı!” dedi bir ses.</p>
<p>Paltomun yakasına yapışan bir el beni kaldırımda sürüklemeye başladı. Yuda’nınki iyi bir fikirdi; onun şanssızlığı adamın kötü bir nişancı olmasıydı. Bunu aklımda tutacaktım. Yuda ve ben tamamen aynı şeyi arzu ediyorduk, ölmeyi. Ben sadece bunu biraz ertelemek istiyordum. Zamanı geldiğinde, kaçmaya çalışırken sırtından vurulmak o kadar kötü bir yöntem olmazdı.</p>
<p>Otomobilin yanına geldiğimizde beni ayağa diktiler. Bu defa itaatkâr bir şekilde bindim. Yine iki adamın arasına sıkıştırdılar. Bahriye Nazır lığı Meydanı’nda ilerledik, sonra Saray Rıhtımı’na çıkmak için Bahriye Nazırlığı ile Kış Sarayı’nın arasından sola döndük. Nereye gittiğimizi tahmin etmiştim; şimdi artık orayı görebiliyordum da. Neva’nın karşı tarafında Petro ve Pavel Kalesi suda süzülen uzun, ince bir gemi gibi görünüyor, Petro ve Pavel Katedrali’nin kulesiyse bir gemi direği gibi onun üzerinde yükseliyordu. Şubat ayında kalabalıklar kalenin kapısına dayanmış ve içerideki az sayıda tutsağı serbest bırakmışlardı. Bu, devrimde bir dönüm noktası olmuştu; bizim Bastille günümüz. Bundan sadece üç gün önce kale, toplarını Geçici Hükumet’e çevirmişti ve şimdi yeni rejimin düşmanlarını barındırması için kullanılıyordu. Gerçi birçoğu oradaydı ama sadece çar yanlıları değil, bize Lenin ve Troçki tarafından dikte edilenden başka bir yönetim şeklini savunan herkes için. Beni tutuklamakta haklıydılar; ben onların <i>düşmanıydım.</i></p>
<p>Neva’yı geçmek için Troitskiy Köprüsü’nü kullandık. Kale daha da büyük görünüyordu artık. Çok geçmeden Petrogradskiy Adası’na vardık. Birazdan çok daha küçük Yoannovskiy Köprüsü’ne geldik ve onu geçip kalenin İvan Kapısı‘na çıktık. Orada belirgin ama saçma bir gurur duygusu kapladı içimi. Büyükbabam Aleksey, Dekabrist Ayaklanması sonrasında bu duvarların arasına hapsedilmiş ve sürgüne gönderilmeyi beklemişti. Diğer yandan Yuda da bir süre burada tutsak olarak kalmıştı. Ben de buraya gelmiştim ama sadece Duma’nın işleri ve katedrali ziyaret etmek için. İşin inceliklerini bana öğretmesi için ona ulaşmalıydım.</p>
<p>Sürücü inip kapıdaki nöbetçiyle konuştu ve biraz sonra bizi içeri bıraktılar. Kelepçelerimi çıkardılar ve beni kalenin muhafızlarına teslim ettiler. Bunlar da Bolşevik olabilirlerdi ama üstlerinde normal asker üniforması vardı. Görüşlerinin hangi tarafa yakın olduğu konusunda pek kuşkuya mahal yoktu. Beni Trubetskoy Burcu’na götürdüler ve bir tarafında bir avluya bakan pencereler, diğer tarafındaysa sağlam ahşap kapılar bulunan karanlık bir koridora girdik. Genellikle donuk gri renkte olan duvarların alt kısmına lambri gibi görünen kestane rengi geniş bir şerit de eklenmişti. Tavan beyazdı. Moral bozmak için dikkatle hesaplanmıştı. Yan yolda, iki pencere arasındaki bir masada bir muhafız oturuyordu. Biz yaklaşırken başını kaldırdı.</p>
<p>“Danilov,” dedi refakatçilerimden biri.</p>
<p>Muhafız listesine baktı, sonra anahtar halkasında bir anahtar aramaya başladı. Adımın orada yer aldığını görmek içimde orantısız bir öfke uyandırdı. Bu, kaderimin gıyabımda saatler, belki de günler önce tartışılmış ve belirlenmiş olduğunu gösteriyordu. Petrograd caddelerinde hep özgür bir adam olarak yürümüştüm ve öyle birisi olmadığımı biliyorlardı. Rusya’da yeni bir şey yoktu; insanların kaderine kendileri değil, devlet karar verirdi. Bu defa karardan memnun olmam sadece şanstı.</p>
<p>Muhafız ayağa kalktı ve bizi kapıya götürdü. Kilidi açtı ve içeri girdim. Kapı gürültüyle kapandı ve kilitte dönen anahtarın sesini duydum. Çok berbat değildi; hücrenin eni bir duvarın dibindeki kamp yatağının yaklaşık iki, boyu da dört katı kadardı. Yüksekteki, büyük bir dikdörtgen pencereden giren akşam güneşinin ışığı bütün hücreyi doldurmuştu. İçeride bir yatakla bir masa vardı ama sandalye yoktu. Her yer çamaşır suyu kokuyordu.</p>
<p>Yatağa uzandım. Planlamış olsan bile daha iyi bir sonuç elde edeceğimden kuşkuluydum. Yuda bana şimdi nasıl zarar verebilirdi? Nadya’ya ne zarar verebilirdi? Bu hücreye kapatılmışken ikimiz de âciz durumdaydık. Burada sonsuza dek kalma olasılığı akıl almaz bir şey değildi. Yüzyıllar boyunca çarlar tarafından buraya gönderilen ve asla çıkamayan yeterince insan olmuştu. Yaşamım için seçecek olduğum son bu değildi ama birkaç gündür üzerinde düşündüğüm bütün olasılıklar arasında en sevimli görüneni buydu. Fakat burada ilelebet kalmayabilirdim. Sürgün de bir diğer eski Rus geleneğiydi ama Bolşevikler belki ondan ürkerlerdi. Nadya da, büyükannemin Aleksey’i takip ettiği gibi, beni Sibirya’ya kadar izlemeyi ister miydi? Buna izin veremezdim. Orada doğuda, uzaklarda bile varlığımı Yuda ile paylaşıyor olacaktım.</p>
<p>Ama ölüm daha olası bir sonuçtu. Bolşevik rejiminde ölüm cezasının iptalinin uzun ömürlü olacağını düşünemiyordum. Bu bir deneme olabilirdi; fakat ben, çok kolay olmasa da inandığım şeylere sadık kalacaktım. Yuda bir süre konuşup duracak ve bizi hayatta tutmak için her şeyi yapacaktı. Fikirlerimin sürekli yön değiştirmesi, deli olduğumu düşünmesine neden olabilirdi ama bir sığınakta yaşamak bile kabul edilebilir bir sonuç olabilirdi.</p>
<p>Ve ne olursa olsun onurumu koruyacaktım, en azından önem verdiğim insanların gözünde. İster sürgüne gönderileyim, ister infaz edileyim veya burada çürümeye terk edileyim, doğru olduğunu düşündüğüm şey için direnmek olurdu bu. Bir deli olarak damgalanmak bile çok kötü olmazdı. Tek risk bazı ipuçlarının beni cinayetlerle ilişkilendirebilecek olmasıydı. Öyle olsa bile, bizi asarlardı, Tanrı gibi ben de onurumun lekesiz kaldığını bilirdim. Hepsinden önemlisi, Nadya asla gerçek kaderimi öğrenmez veya kendisiyle o gece sevişenin kim olduğunu bilmezdi.</p>
<p>Ve hangi suç nedeniyle olursa olsun, eğer infaz edileceksek, bu çok çabuk olmazdı, Yuda’nın kanı vücudumu terk etmiş olurdu. Ölürsek, ölürdük; ikimiz de. Ben zamanından biraz daha önce, o ise çok sonra. Onu yenecektim: tıpkı annem gibi, tıpkı büyükbabam gibi.</p>
<hr class="gecis"/>
<p>Danilov başardığından çok emin görünüyordu. Bunun için iyi bir nedeni vardı. Kaderimize ilişkin bütün olasılıkları gözden geçirmiş ve hepsinde benden çok onun lehine olacak bir sonuç görmenin yolunu bulmuştu. Bu benim umudumu kıramadı. Artık bir vampirin fiziksel gücüne sahip değildim ama hâlâ zekâma sahiptim. Bu zindana bir kez daha atılmış ve güce, tehdide veya şiddete hiç ihtiyaç duymadan tekrar özgür bir adam olarak çıkmıştım.</p>
<p>Ama görünüşe göre zindancılar hatalarından bir şeyler öğrenmişti. Bu, daha önce bulunduğum ve şans eseri çok önceleri Lyoşa’nın da hapsedilmiş olduğu hücre değildi. Bu hücre çok daha yeniydi. Etrafa bakındım ve üstüne hafifçe vurarak dış dünyaya mesajlar yollayabileceğim borular göremedim. Zaten dışarıda yardım isteyebileceğim arkadaşlarım da yoktu. Dünya üzerinde sadece Dimitriy ve Susanna benim varlığımdan haberdardı ve ikisinin de bana bilerek yardım etme olasılığı yoktu. Diğer taraftan Danilov’un arkadaşları vardı. Onları yardıma çağırmazdı ama bir şans doğarsa -vücudunun kontrolü bendeyken onlardan biri ziyaret ederse veya bir şey yazabilirsem- ben bunu onlardan rica edebilirdim.</p>
<p>Hangi girişimde bulunursam bulunayım Danilov beni kösteklemeye çalışacak ve kendi istediğini yaptırmak için en az benim kadar şansı olacaktı. Ama gözden kaçırdığı bir şey vardı. Akıbetimiz ne olursa olsun bir süre beraber kalacaktık, yaşlanmakta olan vücudunun ömrü ne kadarsa. Birbirimizin düşüncelerini paylaşacaktık. Gerçekten benim için de bunun, kendisi için olduğu kadar nahoş bir deneyim olabileceğini düşünüyor muydu? Şu âna kadar hiç tanımadığı aile üyelerini onun için bir araya getirmiş olmamın tadını çıkarıyor gibi görünüyordu. Ve hâlâ tanışmayı özlemle beklediği o kişi kimdi? Büyükannesi Dominique. Ona bu iyiliği yapacaktım.</p>
<p>İlk karşılaşmamızla başlayacaktım. Geçmişi anımsamaya çalıştım. Mesleğinden beklenileceği üzere, Moskova’da, Degtyarniy Yolu’nda, hoş bir şekilde eskiden yakınında olan bir katran fabrikasının ismi verilmiş olan bir genelevde tanışmıştık. Ben içeride onun arkadaşı Margarita’yla konuşuyordum. O, pencereden bakıyordu ve iki kişinin geldiğini gördü. Sürgüleri çekti ve kapıyı açtı. Dışarıda Lyoşa ve sonradan isminin Dominique olduğunu öğrendiğim güzel, genç bir kadın duruyordu.</p>
<p>“İyi akşamlar, Aleksey İvanoviç,” dedim.</p>
<p>Rengi attı. Zaten benden kuşkulanıyordu. Dünyadan saklanmak için geldiği bir yerde beni görmek onu korkutmuş olmalıydı.</p>
<p>“Bu zarif hanımefendiyi benimle tanıştırmayacak mısın?”</p>
<p>Lyoşa bir şey söylemedi ama kız o kadar ketum değildi. “Adım Dominique,” dedi, elini uzatarak. Elini öpmek için eğildiğim sırada Lyoşa’nın saçlarının diken diken olduğunu fark ettim. O sıralarda ona karşı planlarım henüz tam olarak şekillenmemişti. Petersburg’daki karısı vasıtasıyla üstüne varmayı hedefliyordum -ki sonunda öyle de yaptım- ama o sırada ona karşı bu kadının da ne kadar yararlı olabileceğini fark ettim.</p>
<p>Sonradan onu birkaç kez daha gördüm ve arkadan bakıldığında onu Margarita’dan ayırt etmenin çok güç olduğunu fark ettim. Sonra aklıma Shakespeare geldi ve onun komedisi    <i>Kuru Gürültü</i>’nün kolaylıkla <i>Othello</i>’nun trajedisine dönüştürülebileceğini gördüm.</p>
<p>Yine de tuzağımı kurma şansını bulmam haftalar aldı. Yolunda gitmeyebilecek çok fazla şey vardı fakat Lyoşa’yı, kıskançlığın onu ne kadar tüketebileceğim bilecek kadar tanıyordum. Genelevin sahibi Pyetr Pyetroviç’e rüşvet verip Lyoşa’ya Dominique’in evde olmadığını söylemesini ve Lyoşa’nın caddenin diğer tarafından Dominique’in odasını rahatça gözetlemek için bulmuş olduğunu tahmin ettiğim karşıdaki eve girdiğini gördüğü zaman bana haber vermesini sağlamam kolay oldu. Artık gösteri başlayabilirdi. Lyoşa arkadan gördüğü sürece, kızların hangisinin -Dominique veya Margarita- gösteriye katıldığının önemi yoktu. Ama bunu yönetmek kolaydı. Sonunda ikisinin de kendilerine göre nedenlerle ne kadar istekli olduklarını görmek beni çok mutlu etti. Bu gece benim yararıma olsaydı, ikisini de alabilirdim. Ama Lyoşa’nın onlardan sadece birini görmesine izin verilecekti, o da açıkça değil.</p>
<p>Lyoşa gizli yerine vardığı sırada, biz de Dominique’in odasındaydık. Kız çıplaktı, onu beline kadar soymuştum. Pencereden uzakta, kapıya yakın duruyorduk. Lyoşa’nın bizi gördüğünden emin olmak için lambayı açtım, sonra kızı dudaklarından öptüm ve büyüleyici vücudunun biçimli kıvrımlarını görebilmek için biraz geri çekildim. Sol omzundan dökülen koyu renkli saçları bir göğsünü gizliyordu. Parmaklarımı vücudunda gezdirdim, sonra güzel yüzüne baktım. Margarita ile Dominique arasında bir seçim yapmak zorunda kalmış ve sonunda seçmiştim.</p>
<p>O…</p>
<p>Dominique’ti.</p>
<p>Birden Yuda’nın sözleri anlam kazandı: son sözleri ve ilk sözleri. 1881 yılında Malaya Sadovaya Caddesi’nin altındaki tünelde Yabloçkov Mumu bedenini yakıp küle çevirirken kanımı içtiği sırada, duymaktan ziyade algılamış olduğum son sözleri. Tamamlamaya fırsat bulamadığı ümitsiz bir mesajdı bu.</p>
<p>“Lyoşa’ya de ki…”</p>
<p>Ve sonra Dökülen Kan Kilisesi’nde benim bedenimde uyanırken sarf ettiği ilk sözler. Neredeyse unutmuştum fakat sadece altmış yıl önce başladığı cümleyi bitiriyordu.</p>
<p>“Lyoşa’ya de ki, o Dominique’ti.”</p>
<p>Ve o cümleyi tamamlasa bile, ona inanmayacaktım. Bu konuda ona güvenilemezdi, bunu garantiye almıştı. Berezina hakkında anımsadığı şeyler bunu kanıtlıyordu. Dokuz yüz doksan dokuz defa, “Margarita,” diye bağırsa da, bininci defasında, “Dominique,” diye mırıldanacağı korkusuyla ona inanmazdım.</p>
<p>Ama şimdi daha güçlü bir kanıtım vardı, Yuda’nın kendi anılan; onlar hakkında yalan söyleyemezdi. Hatırlamaya devam etti.</p>
<p>Uzanıp Dominikiya’nın ellerini ellerine aldı. Dominikiya hayalimde canlandırdığım kadar güzeldi. Annem hep onun İmparatoriçe Marie Louise’e benzediğini söylerdi. Dominikiya’yı daha iyi tanıyabilmek için resimlere bakmıştım ve şimdi aradaki açık benzerliği görebiliyordum ama Dominikiya çok daha güzeldi. Yüzü bir mutluluk kaynağı, vücudu ise mükemmellikti. O sıralarda en fazla on dokuz yaşında olmalıydı.</p>
<p>Ellerimi beline koydum, yaralı kolumda bir sızı hissederek onu yerden kaldırdım ama ağır değildi. Sonra kendime doğru yaklaştırdım ve ne yapmaya çalıştığımı anladı. Ağırlığının birazını almak için kollarım boynuma, uzun bacaklarım da gövdeme doladı. Göğüslerinin bedenime dokunduğunu ve ipek saçlarının cildimi okşadığını hissettim. Birden kaçma ve başka şeyler düşünme isteği duydum ama bu anıyı kontrol eden Yuda’ydı, ben değil.</p>
<p>Dominikiya’yı pencereye kadar taşıdım. Soğuk bir geceydi fakat perdeler açıktı. Yalnızca sırtının göründüğünden emin oldum ve birdenbire açığa çıkmanın daha sarsıcı olacağını düşünerek öpüşürken yüzümü de gizledim. Ağırlığının birazını almak ve aynı zamanda okşamak için ellerimi Dominikiya’nın kalçalarının altına koydum. Onu pencereye yasladığım sırada sırtı soğuk cama dokundu ve biraz ürperdi. Biraz geri çekildim ve elimi sırtında gezdirdim. Sonra dudaklarımız ayrıldı.</p>
<p>“Ayakta dur” diye fısıldadım.</p>
<p>Dominikiya bacaklarını gevşetip yere indi; kolları hâlâ boynumdaydı ve gözlerime bakıyordu. Tereddüt etmedim. Boynunun kavisine baktım ve dudaklarımı araladım. Saçları hâlâ omzunun üzerindeydi, onları sırtına attım. Sonra boğazına doğru eğildim. Bir vampirin eylemlerini taklit etmeyi uzun zaman prova etmiştim ve Dominikiya’nın sadece bir öpücük olarak algılayacağı şeyin dışarıdan izleyen bir gözlemciye -Lyoşa’ya- kuşku götürmez bir şekilde bir <i>vurdalak</i> ısırığı gibi görünmesini sağlamak kolaydı. Dominikiya’nın cildini dişlerimle biraz sıkıştırdım ve dilimi dokundurdum fakat deriye bir zarar vermemeye dikkat ettim. Lyoşa’nın beni görebildiğini bildiğimden, bunun onun iyiliği için olduğunu ve nedeninin kendisi olduğunu fark etmesini sağlamak için pencereden dışarıdaki geceye baktım.</p>
<p>Uzun süre Dominikiya’nın üzerine eğilmiş halde kalmadım. Başımı kaldırdım ve o da kollarını yana açıp pencerenin iç kısmındaki girintiye oturarak parmaklarıyla ahşap kenarını tuttu. Cebime uzanıp bıçağımı çıkardım -çift bıçaklı aletimi. Gözlerimi kapadım ve yatay bir şekilde göğsüme dokundurup hızla yana doğru çektim. Çok az acıdı ama heyecanımı daha da artırdı. Karnıma doğru akan kanı hissettim.</p>
<p>“Devam et,” diye fısıldadım. “Söz vermiştin.”</p>
<p>Kendine güvenemiyor gibi görünüyordu ama pencerenin kenarından aşağı kayıp bana doğru geldi. Aynı hizaya gelmek için dizlerini büktü. Bir elini göğsüme, diğerini de omzuma koyup kendini bana doğru çekti. Dudakları hâlâ birkaç santim uzağımdaydı. Elimi başının arkasına koydum ve kendime doğru çektim. Dudaklarının bedenime dokunduğunu hissettim ama onları aralamadı. Kanımı tadamamıştı ama bunun önemi yoktu. Başımı geriye atıp gözlerimi kapayıp mest olmuş taklidi yaptım, sonra doğrudan Lyoşa’nın olduğunu bildiğim yere doğru baktım.</p>
<p>Dominikiya geri çekildi. İtiraz etmedim. Sahnemizi tamamlamıştık. Elimi aldı ve beni pencereden uzaklaştırdı. O sırada buna bir son verebilirdim, artık görülmediğimize göre ne manası vardı ki? Ama daha fazlası için para ödemiştim ve o sıralarda hâlâ bir insandım. Dominikiya yatağın ucuna oturdu, sonra baş tarafına doğru sürünmeye başladı. Bir eli başının arkasında, bir dizi bükük, diğeri düz, öylece uzandı.</p>
<p>Pantolonumu hızla çıkarıp tamamen çıplak bir halde onun önünde durdum. Yatağa çıkıp ona yaklaştım. Biraz sonra yüz yüze bakıyorduk. Onu öptüm ve elimi vücudunda dolaştırdım; yan tarafında, göbeğinde ve sonunda bacaklarının arasında. Ona dokunduğumda ürperdi, ben de vücudumdan bir titremenin geçtiğini hissettim. Birkaç dakika boyunca öyle yattık, sonra elimi çektim ve üstüne çıktım.</p>
<p>İçine girdiğimde hiç ses çıkarmadı. Anıya karşı mücadele etmeye, görüntüye veya seslere ya da dokunma dışında herhangi bir algıya odaklanmaya çalıştım fakat Yuda’nın anısı, vücudunun bütün hareketlerini, Dominikiya’nın bacaklarının her sıkıştırışını, onun tırnaklarının açtığı her bir çiziği anımsıyormuş gibi tam ve ayrıntılıydı. Sesler ve görüntü de bir o kadar kötüydü; bu anının bir gün işine yarayacağını ve onu günün birinde Dominikiya’nın kendi torununu mahvetmek için kullanabileceğini biliyormuş gibi gözlerini bir an bile Dominikiya’nın yüzünden ayırmıyordu. Dominikiya’nın inleyişini duyabiliyordum ve onun gerçek mi yoksa numara mı olduğu benim için fark etmiyordu. Sonunda Yuda’nın hazzının -fiziksel zevke ek olarak, hem Lyoşa’ya ait olan bir şeyi alıyor olduğunu bilmenin hem de bunu bana gösteriyor olmanın verdiği zevkin- doruk noktasını hissettim.</p>
<p>Ve o anda muhtemelen 1812’de olduğu gibi aniden ilgisini yitirdi. Anı, bir anda kaybolup gitti. Doğrulup oturdum. Yuda zihnimden ayrılmıştı ama varlığının hâlâ pusuda olduğunu biliyordum. Ancak, şimdilik vücudumun kontrolü bendeydi ve aklımdan geçen hatıralar kendi hatıralanmdı.</p>
<p>Ama aklıma gelen anı en son animdi. İkinci elden olabilirdi ama benim geçmişimin de parçası olmuştu. Bu gibi düşünceleri kovalamak için ne kadar uğraşırsam uğraşayım, bütün algılayabildiğim büyükannemin benimkilere bakan gözleri, cildinin tadı ve vücudumu onunkinin içinde hissetmenin verdiği histi.</p>
<p>Ayağa kalktım ve sendeledim, sonra dizlerimin üstüne çöktüm. Bütün kaslarım gerildi ve vücudum kasılmaya başladı. Bir an bunun biraz önce Yuda’nın zihnindeyken deneyimlemiş olduğum hissin aynısı olduğunu düşündüm fakat bu farklıydı, ona karşı bir tepkiydi. Hücrenin bir köşesine kustum. Midemde sadece öğle yemeği olarak yediğim <i>blini</i>’den başka bir şey yoktu ama başka hiçbir şey çıkaramadan öğürmeye devam ettim.</p>
<p>Beni tiksindiren şey sadece fiziksel eylem değildi, Yuda’nın Nadya’yla yaptığı numaranın aynısını tekrarlamayı başarmış olması da değildi; bundan çok daha kötüsüydü. Bende en büyük dehşet duygusunu uyandıran şey Dominikiya hakkındaki gerçekti. Sonraki yıllarda ona ne kadar sadık kalmış olursa olsun, Aleksey’i aldatmıştı. Yuda’nın oyununu oynamış ve Aleksey’in nasıl bir <i>prostak</i> olduğunu göstermişti. Aleksey’in kendisine en çok ihtiyaç duyduğu bir zamanda, onun düşmanının tarafında yer almıştı Büyükbabamın onunla ilgili inandığı her şey -annemin ve benim inandığımız her şey- yıkılmıştı.</p>
</body>
</html>