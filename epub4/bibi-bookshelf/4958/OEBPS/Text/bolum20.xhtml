<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XX. Bölüm</h1>
<p>Muazzam bir patlama olmalıydı. Sesin geldiği yöne bakılacak olursa Neva’nın diğer kıyısında olmuştu fakat yine de kulakları sağır etmeye ve hücrenin duvarlarım titretmeye yetmişti. Birkaç saniye sonra ikinci, ardından üçüncü ve dördüncü patlama sesi geldi. Daha önce çift kanatlı uçakların sesini duymuştuk ve patlamalar arasında hâlâ da duyuyorduk. Hangi yöne doğru uçtuklarını anlamak zordu ama bombaların sesi doğuya doğru ilerliyor ve kale sesi boğduğundan giderek azalıyordu.</p>
<p>Almanlar Petrograd’a -uçak ve zeplinlerle- havadan saldırmayı daha önce de denemiş fakat yeterince yaklaşmayı hiç başaramamışlardı. Muhafızlardan cephenin günbegün şehre yaklaşmakta olduğunu duymuştuk. Şimdiyse görünüşe göre saldırmak için yeterince yaklaşmışlardı. Muhafızlar Almanların, Troçki banş görüşmesindeyken bile ilerliyor olmasını tipik bir Alman kalleşliği olarak görüyordu fakat bu bize göre sadece iyi politikaydı - düşmandan en fazlasını koparabilmek. Bu gibi durumlarda ne kadar uzlaşma sağlanırsa sağlansın, her iki taraf da memnun olmazdı.</p>
<p>Yataktan kalkıp küçük pencerenin altında durdum ve çift kanatlıların motorlarının sesini dinledim. Ses tekrar artmaya başlamıştı, uçakların yön değiştirdiği belliydi. Sadece havaalanına dönüyor olabilirlerdi ama ikinci kez geçiş yapma fırsatını denemek istiyor da olabilirlerdi. Petrograd’ın kendini hava saldırılarına karşı savunabilme umudu azdı. Top ateşi sesi gelmiyordu. Savaşın ilk günlerinden beri şehrin kendisini bu gibi saldırılara karşı savunabilecek bir topçu birliği vardı ama gerek duyulduğu nadir durumlarda bile etkisiz olduğu ortaya çıkmıştı. Sorumlusu Tümgeneral Boorman’dı fakat ona işini düzgün yapabilmesine yetecek kaynak verilmemişti. İlk aylarda onunla birlikte çalışmıştım, uzmanlık alanım düşünülecek olursa bu mantıklıydı.</p>
<p>Hesaplayabildiğimiz kadarıyla şubat ortalarıydı. Geçen günleri işaretlemek için duvara rakamlar kazımaya başlamıştım ama Yuda bunun zaman kaybı olduğunu düşünüyordu. O, günleri oldukça iyi hatırlayabiliyordu. Ama ilk geldiğimiz günlerdeki güvenine rağmen, buradan kaçmayı başaramamıştı. Hatta bir plan oluşturmayı bile başaramamıştı. Neredeyse devamlı bunu düşünüyor ama bir sonuca varamıyordu. Bazen o uyanıkken ve olasılıkları düşünürken uykuya dalmayı başarabiliyordum ama uyandığım zaman hiçbir şeyin değişmediğini ve bizi özgürlüğümüze kavuşturacak, ustaca hazırlanmış bir plan tasarlayamamış olduğunu görüyordum.</p>
<p>Bundan memnundum. Eğer burada çürüyeceksek bu, zaman zaman korktuğumdan daha iyi bir sonuç olacaktı. Bir daha asla Nadya’yla birlikte olamayacağımı biliyordum ama mektupları beni biraz teselli ediyordu. Hapsedildikten birkaç gün sonra ona yazıp içinde bulunduğum zor durumu açıklamama izin vermişlerdi. Beni ziyaret etmemesi için ona yalvarmıştım, o da buna razı olmuştu. Bana her gün mektup yazıyordu ama ben onları her gün almıyordum. Haftada bir veya iki kez toplu halde veriyorlardı. Mektuplar elbette açılmış olarak geliyordu; ancak hem Nadya hem de ben çarın saltanatı altında, mahkûmlardan gelen ve onlara giden mektupların okunduğunu bilecek kadar yaşamıştık ve Lenin’in idaresi altında işlerin değişeceğini varsaymak için bir neden yoktu.</p>
<p>Ne kadar uğraşırsam uğraşayım Nadya’ya aslında başıma ne geldiğini ifade etmenin bir yolunu bulamıyordum. Hapsedilmekten de kötüsü, Yuda’yla birleşmiş olmamdı. Bu haberi sansürden geçebilecek şekilde formüle etmek çok zordu fakat ben daha o engele kadar bile gelememiştim. Çünkü Nadya’ya açıklayabilecek cesaretim yoktu.</p>
<p>Yine de gerçeği ona başkasının söyleyebileceğinden, sayfanın üzerinde hareket ettiği sırada Yuda’nın bilincinin elimi kavrayacağını ve sevgilime alçakça yalanlar, daha da kötüsü gerçeği yazmaya yönlendireceğinden korkuyordum. Ama korkum gerçekleşmedi. Yuda hiç yazdıklarımı etkilemeye çalışmadı. Bunun nedeninin nezaket olmadığını çok açık bir şekilde belli etti. Günün birinde kendisinin sarf edeceği birkaç yanlış sözcüğün Nadya’yı ve beni tümüyle mahvedeceğini biliyor ve hazırlıklı olmak istiyordu. Ama başka bir faktör daha vardı; onun elyazısının neye benzeyeceğini bile bilmiyorduk. Vücuda mı yoksa bedene mi bağlıydı? Bunu öğrenmeye can atıyordu, özellikle de bilimsel merakından dolayı; ama böyle bir bilginin zihnimi rahatlatacağının veya kendisine karşı daha temkinli olmama neden olacağının farkında olduğundan, bunu hiç yapmadı.</p>
<p>En kötüsü de şimdi Nadya’yı günlük rutininin içinde hayal bile edemememdi. Yatakta öylece yatarken onun nerede olduğunu ve ne yaptığım gözümde canlandıramıyordum. Sorun zihnimin tuhaf, paylaşılmış dünyasında değildi. Sadece Nadya’nın nerede yaşadığı hakkında hiçbir fikrim olmamasıydı. Susanna eski adresimizi biliyordu ve bu tehlikeliydi. Nasıl bir intikam istediğini, hatta bunu dert edip etmediğini bile bilmiyordum fakat Panteleimonovskaya Caddesi’ndeki evimizi biliyordu -çünkü orada yaşamıştı- ve Nadya tehlikedeydi. Ona oturacak başka bir yer bulmasını söylemiş ve -Yuda’dan mümkünse her şeyi saklamanın daha iyi olacağını fark ettiğim için- yeni adresini bana bildirmemesini istemiştim. Mektuplarımı, Nadya’ya iletmesi için eski komşumuz Vera Glebovna’ya yolluyordum. Şu âna kadar görevinde başarısız olmamıştı.</p>
<p>Son zamanlarda biraz teselli bulmuştum. Mektuplarından birinde Nadya bana her cuma akşamı güneş battıktan biraz sonra Saray Köprüsü’ne gelip hücremin bulunduğunu bildiği Trubetskoy Burcu’nu seyrettiğini anlatmıştı. Bugün -Yuda’nın hesabı doğruysa- cumartesiydi; önceki akşam oturup yüzümü güneye dönmüş ve karşımda bir taş duvardan başka bir şey olmamasına rağmen, Nadya’nın ve yanında uysalca oturan Polkan’ın hayalini görebilmiştim.</p>
<p>Zihnimi meşgul etmenin başka yolları da vardı. Yuda uzun, aşağılık yaşamının olaylarını -beni özellikle ilgilendirebilecek olayları- hatırlamaktan büyük zevk alıyordu. Her zaman zaferlerinin üzerinde durmuyor, bazen hoşuma gidecek anılar da seçebiliyordu. Hassas bir denge sağlamıştı. Gerçekten çaba gösterirsem onu göz ardı edebildiğimi anlamıştı, o yüzden beni ayartması gerekiyordu. Ben de seve seve kabul ediyordum bunu. Her şey görmeye değerdi, annem ve büyükbabam neredeyse gerçek gibiydi. Dominikiya artık beni ilgilendirmiyordu. Yuda’nın annemle ilgili daha fazla anısı vardı ve birkaçı benim için hoş değildi. Moskova’da bir yıldan uzun bir süre Üçüncü Şube için birlikte çalışmışlardı ve bu zaman zarfında annem şüphelenmemiş olduğundan Yuda’nın ona zarar vermek için bir nedeni olmamıştı. Yuda bana o sıralarda annemin bir genelevde çalıştığını hatırlatmaktan çekinmemişti ama bunu zaten biliyordum. Bunun, o tarihten kırk yıl önce Dominikiya’yla birlikte Aleksey’e oyun oynadıkları genelev olduğunu belirtmekten de geri durmamıştı. Anılarında ne zaman oradan geçse, başını kaldırıp o pencereye bakıyordu.</p>
<p>Aleksey’le ilgili hatıraları daha azdı. Böyle düşmanların birlikte ne kadar az zaman geçirmiş olduğunu, yollarının ne kadar nadir kesiştiğini düşünmek şaşırtıcıydı. Moskova’da sadece birkaç kez birbirlerini görmüşlerdi ve işin tuhafı şehrin ne kadar değiştiğini görmek, büyükbabamı görmek kadar ilginç geliyordu bana. Yuda özellikle onu şehrin güneyinde bir yerde, ucunda bir asker cesedinin sallandığı bir darağacı bulunan, karlarla kaplı ıssız bir kavşakta kendisiyle buluşması için kandırdığını hatırlamayı seviyordu. Cesedin aniden canlamp Aleksey’e saldırması ve <i>opriçnik</i>’lerden biri olduğunun anlaşılması şimdi beni olduğu kadar Aleksey’i de şaşırtmış olmalıydı. Ama o zaman bile zafer Aleksey’in olmuştu, kaçmak zafer sayılabilirse tabii. Yuda, Aleksey’in karısı -Dimitriy’in annesi- Marfa’yla seviştiği sırada Aleksey’in içeri girdiğini anımsamayı seviyordu ama bu Dominikiya ile olan anısı kadar zevk vermiyordu çünkü hem Marfa o kadar çekici bir kadın değildi, hem de onun sadakatsizliği Aleksey’i daha az yaralamıştı.</p>
<p>En sevdiğiyse, acınası durumdaki yaşlı, takatsiz Aleksey’in başım bir banyonun buz gibi soğuk sularına bastırdığı anisiydi. Ama bunu her zaman kısa keserdi. Önemi yoktu, ben daha sonra ne olduğunu biliyordum: annemin Yuda’yı nasıl mağlup ettiğini, onu Dimitriy’in yardımıyla nasıl Kremlin’in altındaki bir hücreye kilitlediğini ve babasının ölmeden önceki çok değerli son birkaç saatini nasıl onunla birlikte geçirdiğini.</p>
<p>Ama bu bir anı değildi, bu olayları sadece annem bana anlatmıştı. Benim ise Yuda’ya hitap edebilecek, kendime ait sadece birkaç anım vardı. O, kendisinden başka hiç kimseyle ilgilenmiyordu; yaşamımı onu ortadan kaldırmaya adamış ve başka olaylar sırasında onu gizlice gözetlemiş olmama rağmen sadece iki kez karşılaşmıştık. Ona Gök Tepe’de bir koltuğa bağlı halde üç yıl hapis kaldığını ve bu süre boyunca ondan başka bir şey görmediğini, Dimitriy tarafından yakalanıp bağlandığını, başına bir cadaloz yuları<a id="dipnot045" style="vertical-align: super;" href="../Text/dipnotlar.xhtml#sonnot045">[1]</a> takıldığını, sonra bir sandığa tıkıldığını hatırlatmak hoşuma gidiyordu. Onunla Zimeyeviç arasında Aziz İshak Katedrali’nde geçen mücadeleyi, bedeninin geride neredeyse hiçbir şey kalmayana kadar yandığını anımsamayı seviyordum. En çok hoşuma giden şeyse onu nihai olarak mağlup ettiğim, Yabloçkov Mumu’nun ışığı altında vücudunun her zerresinin küle döndüğü anları tekrar yaşamaktı. Ama öyle olsa da, bu anı ona olduğu kadar bana da acı verebiliyordu. Yuda’nın ağzından şu sözcüklerin de çıktığını duymadan anımsayamıyordum o günü: “Lyoşa’ya de ki…”</p>
<p>Çift kanatlı uçakların sesi tekrar arttı. Dönüş saldırısında bombalarını atmaya başlamışlardı, artık daha yakında, neredeyse tepemizdelerdi. Duvara yaklaştım ve yukarıdaki pencereye kulak kabarttım. Emin değildim ama kulağa Friedrichshafen<a id="dipnot046" style="vertical-align: super;" href="../Text/dipnotlar.xhtml#sonnot046">[2]</a> gibi geliyordu. 1917 yılının başlarında yeni bir model -G.III- çıkarmışlardı ama ben hiç görmemiştim. Sonra çok tuhaf bir ses duydum: bir patlama sesi. Çok yakındaydı fakat diğerlerine benzemiyordu. Bir çatlama ve parçalanma sesi, ardından muazzam bir gümbürtü. Bir an sonra bunun donmuş nehre düşen ve buzları paramparça eden bir bombanın sesi olduğunu fark ettim. O sırada kimsenin nehri geçiyor olmadığını umut etmekten başka bir şey gelmedi elimden. İnsan bu patlamaya yakalanmasa bile, buz gibi suda uzun süre dayanamazdı. Aklıma Yuda ve Aleksey’in Berezina’daki karşılaşması geldi.</p>
<p>Sonra bir anda hücrenin duvarı suratıma çarpmış gibi oldu. Darbeyle geri savrulup soğuk taş zemine düştüm. Patlama çok yakında olmuştu, bomba kalenin bir yerinde patlamış olmalıydı. Önce öne sonra arkaya savrulmuştum. Yüzüme dokunduğumda elimde kan gördüm ama ciddi bir şey değildi. Yine de hâlâ ümit vardı. Kale, bir mürettebatın yükünün son kısmından kurtulması için açık bir hedef oluşturuyordu. Belki de birkaç saniye sonra doğrudan isabet alacaktı. O zaman çatı çöker ve sefil varlığım <i>-varlığımız-</i> kesin olarak ortadan kalkardı. Ve Yuda’nın buna karşı yapabileceği hiçbir şey yoktu.</p>
<p class="orta">***</p>
<p>Sıçrayıp ayağa kalktım ve uzun adımlarla kapıya doğru yürüdüm. Oraya varmam bir saniye sürdü. Danilov ne düşünürse düşünsün, buna karşı yapabileceğim <i>bir şey</i> vardı. Elimin ayasıyla kapıya vurup bağırdım:</p>
<p>“Nöbetçi! Nöbetçi!”</p>
<p>Yüzümü kapıdaki parmaklıklı pencereye yaklaştırıp bir uçtan diğer uca koridora baktım ama kimseyi göremedim. Neden umursayacaklardı ki? Kendi başlarına karar verebilecek zekâya sahip değillerdi. Bizi burada tutmaları söylenmişti ve burası alevler içinde kalsa da, başka bir emir gelene kadar yapacakları şey buydu. Yine de, bir yanıt gelmemesi, hatta neşeli bir, “Kapa lanet çeneni, seni pis <i>burzhooi!</i>” nidasının bile duyulmaması şaşırtıcıydı.</p>
<p>Gidip yatağa oturdum. Kamun acıkmıştı. O zaman bize kahvaltı vermemiş olduklarını fark ettim. Önceki geceden beri ne bir nöbetçi görmüş, ne de sesini duymuştuk. Bombalar düşmeye başlamadan önce bile bütün bu mekân sinir bozacak kadar sessizleşmişti. Uzakta bir patlama daha duydum ve Danilov’un çift kanatlı dediği şeyin sesini işittim. Sonra sessizlik çöktü. Gidip tekrar kapıya vurdum fakat bu defa bağırmadım. Yine yanıt yoktu. Beş dakika kadar parmaklıklı pencereye kulak verdimse de bir ayak sesi bile duymadım.</p>
<p>Danilov’un dileği gerçekleşmiş gibi görünüyordu. Bizi burada çürümeye terk etmişlerdi.</p>
<hr class="gecis"/>
<p>Ertesi günün akşamına kadar başka ses duymadık. Hiçbir nöbetçi gelip bize bakmamıştı ve hâlâ yemek vermemişlerdi ama iki gece önce bıraktıkları su sürahisi duruyordu. Karanlık çökmüştü, yine de bu, vaktin geç olduğu anlamına gelmezdi, gece gündüz eşitliğine daha birkaç hafta vardı. Dışarıdaki koridorda sert ayak sesleri duyuldu. Ona yetişmeye çalışan daha kısa bir çift bacağa ait hafif ayak sesleri de eşlik ediyor gibiydi. Hücrenin önünde durdular ve anahtarların şakırdadığını, sonra da bir tanesinin kilidin içinde döndüğünü duydum. Kapı açıldı.</p>
<p>Kapı girişinde duran -ve girişi tamamen dolduran- adamın üstünde, onun bir Bolşevik olduğunu gösteren tanıdık deri palto vardı. Ona anlık bir bakıştan daha fazla zaman ayırmadım. Son aylarda birkaç tanesi ziyaret etmiş ve her zamanki gibi karşıdevrim komplosuna katılan başka tanıdığım olup olmadığını sormuştu. Bu sorular Yuda’ya sorulduğunda, onları yamtlamayı reddetmişti çünkü hiçbir şey bilmiyordu. Benim birkaç fikrim vardı ama onlara yardım etmeyecektim, özellikle de iyi halden dolayı serbest bırakılmayı arzu etmediğimden.</p>
<p>“Mihail?”</p>
<p>Arkama döndüm. Bu Dimitriy’di. Onu -tanıdık bir yüzü- görmenin sarsıntısıyla bacaklarım gücünü yitirdi. İçimde bir yerde, onun gibi bir yaratığı görüp bundan mutlu olmanın yarattığı tiksintinin acısını hissettim. Bütün dünyada benim çok az sayıdaki gerçek dostlarımdan biri olduğunu kanıtladığını fark etmiş olmanın uyandırdığı tiksintinin acısını da. Ona doğru koştum ve bir an için tökezledim, tam o anda beni kollarımdan yakalayıp doğrulmama yardım etti. Onunla selamlaşmak için hangi sözcükleri kullanmam gerektiğini bilemiyordum.</p>
<p>“Mihail?” diye sordu tekrar, suali vurgulayarak.</p>
<p>Başımla olumladım. “Şimdilik,” dedim.</p>
<p>“Birleşik Devletler’in başkanı kim?”</p>
<p>“Woodrow Wilson,” diye cevap verdim.</p>
<p>Kuşkulu bir ifadeyle beni süzdü. “Bunu bir yerlerden öğrenmiş olabilirsin. Uzunca zamandır buradasın.”</p>
<p>“Önemi var mı?”</p>
<p>Başını salladı.</p>
<p>“Bugün ayın kaçı?”</p>
<p>“3 Mart,” dedi. “Pazar.”</p>
<p>Bir an güldüm. Bütün dehasına rağmen, Yuda’nın hesabı bunun çok uzağındaydı.</p>
<p>“Ne?”</p>
<p>“Hâlâ şubat ayındayız sanıyordum.”</p>
<p>Şimdi gülme sırası Dimitriy’deydi. “Bir bakıma öyleyiz. Her şey değişiyor. Batı takvimine geçtiler. Aptalca tartışmalar yok; sadece öyle emrettiler. 31 Ocak’ı 14 Şubat takip etti. Böylesi çok daha mantıklı. Sıra metrik sisteme geldi; bunu buraya yazıyorum.”</p>
<p>Dimitriy’in tarih bilinci benimkinden daha iyi olmalıydı ama bu heyecanlı cümlelerinin ardında Fransız Devrimi’nin daha çılgın aşırı uçlarının kokusu seziliyordu. “Bugünün Brumaire’in<a id="dipnot047" style="vertical-align: super;" href="../Text/dipnotlar.xhtml#sonnot047">[3]</a> 10’u olmadığından emin misin?” diye sordum ekşi bir ifadeyle. Zihnimin arka tarafında bir yerlerde Yuda benim devrim takvimiyle ilgili rasgele tahminimi düzeltti; belli ki bugün Ventöse<a id="dipnot048" style="vertical-align: super;" href="../Text/dipnotlar.xhtml#sonnot048">[4]</a> ayının 12’siydi.</p>
<p>“Değil. Aslında bu mantıklı; herkesle aynı şeyi yapmak.”</p>
<p>“Herhalde artık onlar için çalışıyorsun.” Paltosuna işaret ettim.</p>
<p>“Kimse için çalışmıyorum,” dedi hemen. Bu bana -veya belki de Yuda’ya- yıllar önce Dimitriy’in, Zimeyeviç için çalışmayı reddettiğini hatırlattı. “Bu münasip. Ve sen haklıydın. Bunlar Dekabristlerin çocukları değil ama biraz kılavuzluk edilirse o yöne dönebilirler.”</p>
<p>“Seçim tarihi belli oldu mu?”</p>
<p>“Seçim mi?”</p>
<p>“Kurucu Meclis için?” Bu, vaat edilmiş, sonra da ertelenmiş ve devrimden beri beş-altı kez tekrar vaat edilmişti. Eğer gerçek olursa, Rusya’yı yönetecek olan ilk demokratik kurum olacaktı.</p>
<p>“Seçimler yapıldı bile.” Dimitriy konuşurken gözlerini kaçırıyordu.</p>
<p>“Ve?”</p>
<p>“Meclis 5 Ocak’ta toplandı. Oturum on üç saat sürdü. Sonra Bolşevikler onu feshetti.” Bunu söylemiş olmaktan duyduğu utancı gizleyemiyor ama kendisini olumlu düşünmeye zorluyordu. “Sovyetler de demokratik organlar. Onlar da iyi şeyler yapabilirler.”</p>
<p>Korkmuyormuş gibi görünüyordu ama onunla tartışmak istemiyordum.</p>
<p>“Umarım buraya beni serbest bırakmak için gelmedin,” dedim. “Henüz bunu yapabiliyorken seni temin etmek isterim ki, en iyisi burada olmam. Eğer fırsat bulursa, Yuda sana farklı bir şey söyleyebilir ama ona inanma.” “Bunları sana getirdim,” dedi Dimitriy ve elini bana doğru uzattı. Buraya gelme nedenini inkâr etmemişti.</p>
<p>Bana getirdiği şeyi hemen tanıdım. Gereksiz bir aceleyle elinden kaptım. Gümüş kutunun kendisi pek önemli değildi. Onu açıp içindeki hapları kontrol ettim. Saydım; tam on yedi tane vardı. Zindanın basit koşullarına rağmen çok sayıda atak geçirmiştik; bazen idare bende, bazen de Yuda’dayken. Sıkışma geldiğinde sağ cebimize uzanmak tıpkı benim gibi onda da içgüdüsel hale gelmişti. İkimiz de buraya getirebildiğimiz kısıtlı miktarı kullanıp bitirmemeye çalışmıştık fakat başlangıçta elimizde pek fazla yoktu ve bittikleri zaman daha fazlasını rica ettiğimizde muhafızlar bizi gözardı ediyordu.</p>
<p>“Bunları nereden aldın?” diye sordum. O kadar uzun zaman olmuştu ki, gümüş kutuyu en son ne zaman elime almış olduğumu hatırlamıyordum bile.</p>
<p>“Palton ve kâğıtlarınla birlikte Dökülen Kan Kilisesi’ndey di. Senden sonra ortalığı toparlamak için tekrar oraya gittim, sana dair ipucu kalmadığından emin olmak için. Ve…” Sustu.</p>
<p>“Ve ne?”</p>
<p>“Törende kullanılan herhangi bir şeyi bırakmışlar mı diye bakmak için.”</p>
<p>“Bir şey var mıydı?”</p>
<p>Dimitriy başını salladı. “Hiçbir şey yoktu. Ascalon’u güvenli bir yere sakladığını varsayıyorum.”</p>
<p>“Onu ortadan kaldırmadığımı kim söyleyebilir?” “Kaldırdın mı?” Başını yavaşça kaldırdı ve yüzleşmeye istekli bir ifadeyle bana baktı.</p>
<p>“Hayır. O güvende.” Aslında hiçbir fikrim yoktu. Gorohovaya Caddesi’nde benden aldıklarından beri onu hiç görmemiştim fakat hâlâ orada olmadığını düşünmek için bir nedenim yoktu. “Bunlar uzun zamandır sendeymiş,” dedim ilaç kutusunu göstererek ve sonra onu cebime koydum.</p>
<p>“Uzun süre gelip seni görmemenin daha iyi olduğunu düşündüm.”</p>
<p>“Fikrini değiştiren ne oldu?”</p>
<p>“Şehir boşaltılıyor,” dedi Dimitriy. Bunu söylerken ses tonu değişmemişti. Sadece gerçeği açıklamıştı.</p>
<p>“Ne?”</p>
<p>“Almanlar çok yaklaştı, şehri savunmak için yapabileceğimiz hiçbir şey yok. Geride sadece boş binaları bırakarak çekilmek daha iyi.”</p>
<p>“Ya da şehri yakarak, Rostopçin’in yaptığı gibi.” Neden bahsettiğim anlamıştım ama bu düşünce bana ait değildi. Yuda oradaydı ve bunu görmüştü ama o olay farklı bir yüzyılda farklı bir şehirde, Moskova’da, geçmiş ve Bonaparte’a hiçbir şey kazanmadığını kanıtlamak için şehir terk edilmiş, sonra da ateşe verilmişti. O zamandan beri de hiçbir ordu Rusya’nın kalbine yaklaşamamıştı - bugüne kadar.</p>
<p>Dimitriy sesimdeki alayı fark etmemişti. “Bunu önerdiler ama gerekli olmayacaktır. Almanlar barış imzalayacak -Troçki bundan emin- ama şehri zapt ederlerse elleri daha kuvvetli olur. hükumet orada olsa bile, Almanlar Moskova’ya kadar ilerleme zahmetine girmeyeceklerdir.”</p>
<p>“Yani aradan geçen onca yıldan sonra Moskova tekrar başkent mi olacak?” Bu, Yuda’nın doğumundan bile önceydi.</p>
<p>“Sadece geçici olarak.”</p>
<p>“Yine de Nikolay hep istediği şeyi alacak.”</p>
<p>“Ne demek istiyorsun?”</p>
<p>“Petrograd’ın başkent olmasından nefret ediyordu.” Böyle hisseden tek çar o değildi. Bazılarına göre bu şehir çok Batı görünümlüydü ve bilerek öyle inşa edilmişti. Petro, bir Avrupa ulusu için bir Avrupa başkenti istemişti. Her gerici çar Moskova’yı, her ilerici çar da Petersburg’u tercih ederdi. Bu hamle yeni rejimin duruşunu gösterdi.”</p>
<p>“Barış geldiği zaman buraya dönecekler. Almanlar defolup Batı’da savaşacak.”</p>
<p>“Bu durumda sanırım şansımı burada deneyeceğim, yine de teşekkürler.” Gidip kararlı bir tavırla yatağa oturarak hiçbir yere gitmek istemediğimi belli ettim.</p>
<p>“Peki ya Nadya?”</p>
<p>Başımı başka yöne çevirdim. Gerçek kaygılarımın ne olduğunu anlamış olmasına şaşırmamıştım ama bizim sonumuzun ne olacağını umursadığını öğrenmek yine de beklemediğim bir şeydi. Bunun için Tanrı’ya şükrettim. Buraya saklanarak kendimi Nadya’ya yardım etmek için hiçbir şey yapamayacak bir duruma sokmuştum. Olayların gerçekte ne kadar ciddi olduğunu bile değerlendiremiyordum.</p>
<p>“Onunla birlikte olamam,” diye ısrar ettim. “Bunu biliyorsun.”</p>
<p>“Sen olmadan buradan gideceğini mi sanıyorsun?”</p>
<p>Haklıydı ama ben hâlâ başka bir çare arıyordum. “Her şey gerçekten göründüğü kadar kötü mü?” diye sordum, ikna edici olmayan bir tonla.</p>
<p>“Almanlarla aramızda yüz otuz verstten az bir mesafe kaldı. Şehir terk edilirse saatler içinde buraya ulaşabilirler. Sivil mahkûmlara ne yaptıklarını duymuşsundur, özellikle de kadınlara.”</p>
<p>Yüzümü Dimitriy’e döndüm. “Bu sadece propaganda.”</p>
<p>“O zaman sorun yok yani, öyle mi?”</p>
<p>Tartışmaya çalışmam bile aptallıktı. Her şey bir anda değişebilir ve kararı veren kişi Yuda olabilirdi. Onun gitmeyi tercih edeceği kesindi ama sonrasında Nadya’ya yardım etmesi olası değildi. Ancak hâlâ aşılması gereken bir sorun vardı.</p>
<p>“Nadya’nın şimdi nerede yaşadığım bile bilmiyorum.”</p>
<p>“Ben biliyorum,” diye cevap verdi Dimitriy.</p>
<hr class="gecis"/>
<p>Hücrenin kapısından henüz çıkıyorduk ki eylemlerimizin kontrolünün tekrar bende olduğunu hissettim. Dimitriy’e bir şey söylemedim. Bizi kaleden çıkardı ve batıya doğru yola koyulduk. Bunu yapma yetkisine sahipmiş gibi görünüyordu, kimse ona kimlik bile sormadı. Geride bir düzineden fazla muhafız kalmış olamazdı. Petrogradskiy Adası’na kısa yoldan yürümek için buz tutmuş Kronverskiy Kanalının kenarına indik.</p>
<p>“Şimdi nereye gidiyoruz?” diye sordum, kulağa Danilov’un sorusu gibi geleceğini ümit ederek.</p>
<p>“Nadya, Fonamiy Yolu’nda bir daire tuttu. Pek büyük değil, onlara yeter.”</p>
<p>“Onlara?”</p>
<p>“Ona ve köpeğe,” dedi Dimitriy. “Şimdi Yuda’sın değil mi?”</p>
<p>Kendi kendime gülümsedim. Çok zekiydi. “Şimdilik,” dedim. “Neden buzun üzerinden kestirmeden gitmiyoruz?” Kronverskiy Kanalı’nın kıyısında batıya doğru yürüyorduk ve bu en kısa yol değildi.</p>
<p>“Görürsün.”</p>
<p>Biraz sonra anladım. Kaleyi geçmiştik ve Neva’nın karşı kıyısının manzarasına bakıyorduk. Karla kaplı dümdüz bir alan görmeyi beklediğim yerde dağınık büyük kütlelerden oluşan bir görüntü vardı. Bunlar kaya değil büyük buz parçalarıydı ve bir buzul bölgesinde yükselen ama serbestçe yüzemeyen buzdağlarına benziyorlardı. Onları aşmak yeterince zordu ama gerçek tehlikenin bu olmadığını biliyordum.</p>
<p>“Dünkü hava saldırısında oldu bu,” dedi Dimitriy. “Yanlarından geçebilsek bile buz yeterince donmuş olmayacaktır. Kolayca suya düşebiliriz. Ayrıca her an başka bir hava saldırısı olabilir.”</p>
<p>“Köprülere bağlı kalırsak çok dolaşmamız gerekecek.”</p>
<p>Bir an kafası karışmış gibi bana baktı fakat bir şey söylemedi. Birazdan bunun nedenini anladım. Birkaç dakika yürüdükten sonra, tam daha geniş olan kardeşinden ayrıldığı noktada Küçük Neva’nın üzerine daha önce hiç görmemiş olduğum ahşap bir köprü inşa edilmiş olduğunu gördüm. Onu geçtik ve borsanın yakınındaki Vasiliyevskiy Adası’na ulaştık. Bu noktada bir köprüye her zaman ihtiyaç olmuştu fakat bu, ben… yokken her şeyin ne kadar değişmiş olduğunu da gösteriyordu.</p>
<p>Caddeler kalabalıktı ve biz trafiğin akışına ters yönde ilerliyorduk. Hizmete sokulabilecek her türlü taşıma şekli mevcuttu. Modern motorlu araçların sayısı azdı, onlar nadirdi; en cazip olanlar ve en hızlı gidenler oldukları için önce onların tercih edildiğini tahmin ettim. Etrafımızda at arabaları bile seyrek görülüyordu. Bu arabaların üstüne kutular ve sandıklar yığılmış olduğundan atlar zorlanıyordu ve sahipleri ya onları çekiyor ya da kamçılarını kullanarak yürütmeye çalışıyordu. İnsanlar görece boş arabalara tırmanmaya çalışıyor fakat kendi olanaklarını, yani ayaklarını kullanarak daha hızlı ilerleyebileceklerini fark edip çok geçmeden bundan vazgeçiyordu. Taşınması gereken şey eşyalarıydı. Caddeler çoğunlukla bir veya iki kişinin -genellikle ailenin erkeklerinin- çektiği küçük el arabalarıyla dolup taşıyordu. Erkekler birkaç parça eşya bulunan arabaları çekerken eşleri ve kızları da yanlarında yürüyordu.</p>
<p>Bunların hepsini daha önce de görmüştüm; yüz yıl önce ama Petrograd’da değil Moskova’da. O zamanlar insanları kaçmaya zorlayan şey Fransız istilası tehdidiydi; bu defaysa korktukları Alınanlardı. O zamanlar küçük düşürücü bir geri çekilme olarak görülen şey aslında taktik dehanın bir hamlesiydi. Aynısının burada da geçerli olduğundan kuşkuluydum. Öncelikle, Rusya en büyük müttefiki olan kışı kullanmakta başarısız oluyordu. Moskova’da Rusların kurmuş olduğu tuzağın kapağını kapatan şey kıştı. Şimdiyse kış neredeyse sona ermek üzereydi. Almanlar gelirse, ilkbaharın ilk yeşil sürgünlerine tanık olacaklardı. Ayrıca geldiklerinde şehri pek boş bulacaklarından emin değildim. Yanından geçtiğimiz kalabalıklara bakarak gerçek bir hüküm veremiyordum ama tahminime göre Petrograd’da yabancı bir istilacının gelişini hoş karşılayabilecek çok kişi vardı. Bu, biraz parası olan herkes için Bolşevik idaresi altındaki yaşamdan çok daha iyisine sahip olmak demekti. Almanlar çarı tekrar tahta bile geçirebilirdi.</p>
<p>Ama 1812 yılındaki Moskova’ya kıyasla başka bir fark daha vardı. Çekilenler arasında bir tek yaralı asker bile yoktu, en azından ben görmemiştim. Bir Borodino<a id="dipnot049" style="vertical-align: super;" href="../Text/dipnotlar.xhtml#sonnot049">[5]</a> olmamıştı, kahramanca bir son direniş de olmamıştı. Bu askeri değil, politik bir geri çekilmeydi; kendi savunmasını toparlayamadığı için kaçan bir hükumet ve geride kalmaktan korktuğu için onların ardından hızla kaçan bir topluluk vardı.</p>
<p>Kıyı boyunca üniversiteye, profesörle karısını öldürdüğüm yere doğru yürüdük. Dimitriy’e baktım fakat bahsini duymuş olsa bile, bu suçu benimle ilişkilendirdiğine dair bir belirti göstermedi. Bundan söz etmeme gerek yoktu. O yüksek pencerede durup Danilov’un iradesiyle öne doğru bir adım atmaya çalıştığımı ve bundan sadece birkaç saniye sonra kendi irademle geri çekilebildiğimi anımsadım. O sırada ikimiz de farkında değildik ama eğer ölseydik o zaman damarlarımızda akan eski bedenimin kanı sayesinde bir <i>vurdalak</i> olarak tekrar uyanırdık. Artık durum öyle değildi. Bir yabancının kanının dağılıp gitmesi için ne kadar zaman geçmesi gerektiğini ancak tahmin edebilirdim fakat kalede bunun için gerekli olandan daha fazla zaman geçirmiştik. Şimdi ölümden sakınmalıydım; bu da Danilov’un onu hoş karşılayacağı anlamına geliyordu; ama henüz değil, sevgili karısı Nadya tehlikedeyken değil. Ve Nadya tehlikedeydi, hem de Danilov’un düşündüğünden daha fazla.</p>
<p>“Haydi!” dedim Dimitriy’e, adımlarımı hızlandırarak. Bana baktı ve öyle uzun adımlarla yürümeye başladı ki, yetişmekte zorlandım. Ona tekrar kendim olduğumu söylemenin kazandıracağı bir şey yoktu. Yuda’nın düşünceleri açık değildi fakat beni korkutmuşlardı. Almanların ilerleyişinin Nadya için risk oluşturduğunu biliyordum. Bu, onun için korkmama yetecek bir nedendi fakat Yuda ortada ona yönelik başka, hatta daha büyük bir tehdit olduğunu anlamış gibi görünüyordu. Ama yine de benim bilmediğim bir şeyi nasıl biliyor olabilirdi?</p>
<p>Moika’yı geçip kıyısında yürüdük, sonra tekrar iç kışıma doğru döndük. Çok geçmeden Maksimilyanovskiy Yolu’na geldik. “Burayı hatırlıyor musun?” diye sordum.</p>
<p>Dimitriy başını salladı, sonra evlerden birine baktı. “Luka orada yaşardı.” Sesinde bir bezginlik ifadesi vardı. Kendisini nasıl hissettiğini biliyordum ama onun için daha kötü olmalıydı. Dimitriy, Yuda ve ben toplamda üç yüz yıldan fazla yaşamış ve zamanımızın çoğunu Petrograd’da geçirmiştik. En gençleri bendim ve anılar bana bile ağır geliyordu; Halkın İradesi’nin üyesi olan ve onlar tarafından öldürülen üvey kardeşim Luka’nın anısı gibi. Kim bilir Dimitriy ve Yuda aynı şeyi ne kadar daha derinden hissediyordu? Sıradan bir soruydu: “Burayı hatırlıyor musun?” Onu şehrin neredeyse her caddesinde sorabilirdim ve en azından birimize -sıklıkla da hepimize- bir anlam ifade ederdi: küçük bir zafer veya önemsiz bir yenilgi. Aradan o kadar yıl geçtikten sonra üçümüz nihayet burada bir araya gelmiştik; Yuda’yla ben kaçınılmaz bir şekilde birbirimize bağımlı olarak, Dimitriy’se bir tür suçluluk duygusu ya da asla çözemeyeceğim bir ailevi sadakat nedeniyle.</p>
<p>Köşeden Fonamiy Yolu’na saptık ve güneye doğru yürüyerek birkaç evi geçtik. Dimitriy bizi kemerli bir girişten geçirip bir avluya soktu. <i>Dvornik</i><a id="dipnot050" style="vertical-align: super;" href="../Text/dipnotlar.xhtml#sonnot050">[6]</a> yerinde değildi ve ana kapı açıktı.</p>
<p>“Nereye?” diye sordum.</p>
<p>“En üst kata,” dedi Dimitriy.</p>
<p>Kapıdan geçtik, Dimitriy basamakları ikişer ikişer atlayarak çıktı ama şaşırtıcı bir biçimde hiç ses çıkarmadan. O doğuştan bir avcıydı. Ben daha yavaş izledim ama Nadya’yı görmeye can atıyordum; nihayet onu gördüğüm anda hâlâ kendim olacağımı umut ediyordum çaresizce. Dimitriy en üst katm merdiven sahanlığında beni bekliyordu. Bir kapıya işaret etti. Çevirmek için kapının koluna uzandım fakat sonra tereddüt ettim. Bana sanki izinsiz giriyormuşum gibi geliyordu. Burası Nadya’nın evi olabilirdi ama benim değildi. Onun yerine elimi kaldırıp hafifçe ahşap kapıya vurdum.</p>
<p>Yanıt gelmedi. Tekrar denedim ama hâlâ ses yoktu.</p>
<p>“Burasının doğru yer olduğundan emin misin?” diye sordum.</p>
<p>Dimitriy başıyla onayladı. Öne eğilip dikkatle dinledi, şaşırmış görünüyordu. Birkaç saniye sonra ben de onun duyduğu şeyi işittim ve daha fazla anlam çıkarabildim. Bu, ahşap zeminin üzerinde koşturan bir hayvanın tırnaklarının sesiydi.</p>
<p>“Bu Polkan,” dedim.</p>
<p>Şimdi kapmın arkasını tırmahyordu. Daha kuvvetli vurdum ve bağırdım, “Nadya?” Polkan kapıyı daha hummalı bir şekilde tırmalamaya başladı fakat yine kimse yanıt vermedi. Kapının kolunu çevirmeye çalıştım ama kilitliydi.</p>
<p>“Geri çekil,” dedi Dimitriy.</p>
<p>Bana söylediğini yaptım. “Köpeğe dikkat et,” dedim. Polkan, ona geri çekilmesini söyleyebileceğim kadar iyi eğitilmemişti.</p>
<p>Dimitriy kapının kolunu tuttu ve omzuyla sertçe yüklendi. Çok hafif bir hareket gibi görünüyordu ama içinde muazzam bir güç gizliydi. Kapının çerçevesi bir merminin patlamasını andıran bir sesle çatırdayıp parçalandı. Daha birkaç santim aralanmıştı ki, Dimitriy kapıyı eliyle yerinde tuttu. Kontrollü gücün etkileyici bir gösterisiydi. Polkan kısa, saldırgan seslerle havlamaya başladı. Dimitriy kapıyı sanki hiç kilitlenmemiş gibi ardına kadar açtı ve içeri girdi. Onu takip ettim.</p>
<p>Polkan beni görür görmez sustu. Bir an beni süzdü, sonra kuyruğunu sallayarak yanıma yaklaştı. Diz çöküp burnunu okşadım ve elimi yalamasına izin verdim. Son defakine kıyasla daha dostça bir karşılamaydı. Belki de aradan geçen aylar içinde benimle ilgili anıları biraz soluklaşmıştı ve o yüzden eski halimle yeni durumum arasındaki ince farkı artık algılayamıyordu. Belki de sadece artık durumum konusunda daha rahat olmayı öğrenmiştim ve o yüzden o da daha rahat karşılıyordu.</p>
<p>“Anne nerede?”diye sordum ona. “Nadya nerede?”</p>
<p>Dönüp koridorda koşmaya başladı. Onu izledim. Burada tuhaf, hoş olmayan bir koku vardı ve ne olduğunu hemen anladım: köpek dışkısı. Polkan bu bakımdan çok terbiyeliydi, o yüzden böyle bir şeyin olabilmesi için çok uzun zaman yalnız bırakılmış olmalıydı. Ben bir şey göremedim ama karanlık bir köşeye gidip işini görüyor olabilirdi. Sol tarafta bir kapıdan içeri girdi. Ben odaya girene kadar yatağa çıkıp oturmuştu ve kendinden çok memnun görünüyordu. Burasının Nadya’nın odası olduğuna dair her türlü işaret vardı ve yakınında olmasından hoşlandığı bir sürü şey gördüm. Nasıl görmeyebilirdim ki? Hepsi yerlere saçılmıştı. Bütün çekmeceler açılmış ve boşaltılmıştı. Burası yağmalanmıştı.</p>
<p>“Mihail. Buraya gel!”</p>
<p>Dimitriy’in sesini takip ederek koridora çıkıp başka bir odaya girdim, belli ki burası oturma odasıydı. Etrafa baktım; yatak odasıyla aynı durumdaydı. Dimitriy etrafındaki döküntülere aldırmaksızın tam ortada duruyordu. Elini kaldırıp önünde bir yere doğru işaret etti. “Bak.” Döndüm. Parmağı şömine rafına doğru işaret ediyordu. Orada bir resmin ya da aynanın asılı olması beklenirdi ama bir şey yoktu. Duvar boştu fakat üstünde siyah renkle, muhtemelen şömineden alınmış bir parça kömürle yazılmış üç sözcük vardı. Kısa bir mesajdı ama kimden geldiği ve kime yazıldığı konusunda kuşkuya yer yoktu:</p>
<hr class="gecis"/>
<p class="orta"><i>Bana Ascalon’u getir.</i></p>
</body>
</html>