<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XXIII. Bölüm</h1>
<p>Danilov çok haklıydı. Nikolay Susanna ve Ascalon ile ilgili durumdan avantaj sağlama imkânını araştırıyordum. Ama bu bağlamda çıkarlarımız büyük ölçüde çakışıyordu. Hem Danilov’un hem de benim en çok arzu ettiğimiz şey sadece birbirimizden ayrılmaktı, ikimizin de diğerinin öldüğünü ve sağ kalanın ortak bedenimizin kontrolünü ele alacağını görmekten memnun olacağı doğruydu fakat herkesin kendi vücuduna sahip olacağı bir çözüm bulmak ikimizi de mutlu ederdi; kendim için aklımda en tanınmış vücut vardı. Ya da çok mu mantıklı davranıyordum? Dostane bir ayrılış ikimiz için de en makul sonuç olabilirdi ama Danilov, içinde bana karşı, ailesinde kuşaktan kuşağa aktarılan bir nefretten kaynaklanan hastalıklı bir düşmanlık besliyordu. Zihni idareyi ne zaman ele alsa, bunu görebiliyordum. Gençliğini beni öldürmeye adamıştı ve herhangi bir şekilde yeni bir hayat bulacak olursam kendisini mutlulukla tekrar aynı göreve adayacak olduğundan kuşkulanmam için bir sebep yoktu. Ve bu yüzden, kendi emniyetim için, ilk fırsatta onu öldürmek zorunda kalacaktım.</p>
<p>Bu konuda aramızda büyük bir fark vardı. İlk fırsat onun karşısına benden önce çıkabilirdi. Eğer benim hayatımı kaybetmeme vesile olacaksa, Danilov kendi yaşamını mutlulukla feda ederdi. Bunu bir kere denemişti fakat önlemeyi başarmıştım. Her zaman böyle olacağından emin olamazdım. O zamandan beri bir daha fırsatı olmamıştı. Birkaç hafta boyunca benim kanım damarlarımızda dolaşmıştı ve böylece ölümümüz vampir olarak yeniden doğuş anlamına gelecekti. O zaman bir zindan hücresindeydik ve Danilov kimse için tehlike oluşturamayacağımı düşünmüştü. Ayrıca orada intihar etmek için herhangi bir olanak var mıydı ki? Şimdiyse, uğraşması gereken daha önemli meseleler vardı: eski çarı Susanna’dan ve benden kurtarmak.</p>
<p>Ondan bir şey saklamaya çalışmanın anlamı yoktu. “Düşüncelerini ruhunun derinliklerine göm; Danilov geliyor,” diye mırıldanabilirdim fakat bir konu hakkındaki fikir akışlarım ondan gizlemek, kendimden de gizlemek demekti ve ben dikkatli bir hazırlığın gerekli olduğunu biliyordum. O yüzden yaptığım planlar oldukça açık olacak ve ne kadar bilinirlerse sonuçları da o kadar kaçınılmaz olacaktı. Buna işaret eden Danilov’un kendisiydi: aramızda sır olamazdı - bizimki bir satranç oyunuydu <i>vist</i><a id="dipnot051" style="vertical-align: super;" href="../Text/dipnotlar.xhtml#sonnot051">[1]</a> değil. Bu karşılaştırmanın aklımızdan ilk geçtiği zamanı hatırladığımda kendi kendime gülümsedim.</p>
<p>Nadya’nın, vagonun dışarıdaki zifiri karanlık sayesinde mükemmel bir ayna haline gelmiş olan camında yansıyan yüzüne baktım. Kendisine baktığımı fark edince bana gülümsedi. Ben de karşılık verdim fakat belli ki yanlış anlamıştım çünkü kaşlarını çattı ve başım çevirdi. Bizi ayırt edebilme konusunda giderek ustalaşıyordu, yüzümüzdeki en ufak nüanstan bile. Acaba son defa seviştiğimizde kendisini öpen, okşayan ve içine giren kişinin kim olduğuna karar vermiş miydi? Onu nefes nefese bırakanın hangimiz olduğuna? Mest olmuş bir halde haykırdığı sırada doğru ismi seçip seçmemiş olduğuna? Şimdi gülümsemelerimizi karşılaştırdığı gibi, hafızasında bizi karşılaştırmış ve birbirimizden ayırt etmeyi başarabilmiş miydi?</p>
<p>Ama belki de ondan bu kadar az bilgiye dayanarak ikimizi ayırt edebilmesini istemek adil değildi. O ve Danilov yakında birbirlerinden ayrılacaklardı, ikisinin de bildiği gibi sonsuza kadar. O an geldiğinde birbirlerinin vücudunu son bir kez tatmak isteyecekleri kesindi. Danilov direnirdi ama elime o şans geçerse ben direnmezdim. Ayrıca bu gerekli miydi? Çok az şey karşılığında çok fazla çaba gerektirecekti. Neden ona, tutuklanmadan hemen önceki o ilk defasında karşısındakinin sevdiği adam değil de ben olduğumu söylemiyordum? Ama hayır, bu çok fazla olurdu. Onu, o zaman karşısındaki kişinin ben olabileceğimi düşünmesini fakat bu konuda hiçbir zaman emin olamamasını sağlayarak kararsız bırakmak daha iyiydi; tıpkı şu anda torunu durumu bilmesine rağmen, bir zamanlar Lyoşa’yı da fahişesi Dominique hakkında kararsız bıraktığım gibi. Susanna’nın Nadya’ya tam olarak ne söylediği konusunda hiçbir fikrim yoktu. En önemlisi, Danilov’un bedenine ilk yerleştiğim tarihi ifşa etmiş miydi? Ve eğer öyleyse, Nadya bunun birlikte geçirdikleri son gece için ne anlama geldiğini düşünmüş müydü? Düşünmediyse konuyu sevinerek açıklığa kavuştururdum, doğru zaman geldiğinde.</p>
<p>Şimdilik sadece anılarımdan zevk alabilirdim. Gözlerimi aynadaki yansımadan ayırıp doğrudan Nadya’ya baktım. Gözlerini kapamış uyuyor numarası yapıyordu ama bunun önemi yoktu. Belleğim onun iyiliği için değildi. Benimki için bile değildi ama işgal ettiğim beden onlardan zevk alırken, kaçınılmaz bir şekilde ben de alıyordum. Ama esas olarak bunu Danilov için yapıyordum. Aylardır sevgilisinden ayrıydı. Onu çok özlemiş olmalıydı. Bunu rüyalarından biliyordum. Nadya’nın vücudunun her santimini anımsamasına yardım edecektim.</p>
<hr class="gecis"/>
<p>Aniden ayağa kalktım ve kompartımanda birkaç adım atıp Yuda’nın düşüncelerini zihnimden kovmaya çalıştım. Onun değil de benim belleğimden kaynaklanırlarsa biraz daha az lekeliymiş gibi görünüyorlardı fakat anılarımdan, benim onunkilerden tiksindiğim kadar tat aldığı da bir gerçekti. Yürüyüşüme tepki olarak iki baş bana doğru döndü, Dimitriy’inki ve Polkan’ınki. Belki de Nadya gerçekten uyuyakalmıştı ya da bana -Yuda’ya- herhangi bir şekilde tepki vermemeye karar vermişti. Dimitriy ne olduğunu sorar gibi bir kaşını kaldırdı fakat önemli bir şey olmadığını belirtmek için kısaca başımı salladım. Tekrar pencereye doğru döndü; gözleri adeta benimkilerin başaramadığı bir şeyi yapabiliyor, karanlığın ötesini görebiliyordu.</p>
<p>Tekrar yerime oturdum. Zihnimi meşgul etmem gerektiğini biliyordum ve bunun için bol miktarda malzemem vardı. Açıldığı savunmasına rağmen, Yuda hâlâ benden bir şeyler saklıyordu, kendisinin de tam olarak anlayamadığı şeyler. Ama Yuda’nın, eğer Susanna’nın planlarını biraz değiştirebilir ve Ascalon’un bilinmeyen gücünü Nikolay’a kendisi ifşa edebilirse, o zaman bir şekilde benden -benim de ondan- kurtulabileceğini düşündüğünü fark ediyordum. Kendisinin de kabul ettiği gibi bir sonraki arzum onun hemen ölmesi olur ve o da buna karşı önlem alırdı ama bir şansım olurdu. Kaybettiğim her şeyi geri kazanmamı mümkün kılabileceğini fark ettiğim tek çare buydu. Ama yine de, benimkini bırakırsa kendisine ait bir bedene ihtiyaç duyacağı gerçeğini göz ardı edemezdim. Hayal edebildiğim tek aday vardı: eski çar Nikolay’ın kendisi. Özgürlüğüm için hiç kimseden, hele de tanımadığım bir kuzenimden, ödemesini isteyemeyeceğini kadar yüksek bir bedeldi bu. Fakat ben ve ailem onunkini korumak için on yıllardır çok daha fazlasını yapmamış mıydık? Ve ben Yuda’dan kurtulabilirdim.</p>
<p>Bu, zihnimde canlandırabildiğim en iyi sonuçtu. Mümkün görünmüyordu ve onun gerçekleşmesi için çabalasam bile, daha olası sonuçlara hazırlıklı olmam gerektiğini biliyordum. Tekrar ayağa kalktım ve uyandırmamayı ümit ederek Nadya’nın yanına oturup ona yaslandım. Devrime ve darbeye rağmen, bu hâlâ bir birinci sınıf vagonuydu ve o şekilde de korunmuştu. Duvarda sabitlenmiş bir raf gözünde kâğıt, zarf, kalem ve mürekkep vardı. İhtiyacım olan şeyleri alıp geri oturdum ve üstünde yazabilmek için koltuğun kenarındaki açılır kapanır masayı kendime doğru çektim. Tren zaman zaman demiryolunun tümsekli kısımlarının üzerinden geçiyor, ben de o sırada kalemi kâğıttan kaldırıyordum. Sarsıntısız bir şekilde yol alırken de, zamanı değerlendirip olabildiğince hızlı yazıyordum. Daha önce zihnimi ayartmayı başararak Nadya’ya yazdığım mektuplardan birinin içine onu mahveden birkaç haince kelime sızdırdığını hatırladığımdan, Yuda’nın etkisinden sakınmak için bütün yazma süreci boyunca yoğun bir şekilde konsantre olmaya çalıştım.</p>
<p>Mektubu bitirip imzaladım ve gerçekten söylemeyi amaçladığım şeyleri ifade ettiklerinden emin olmak için her cümleyi, her sözcüğü çözümlemeye çalışarak tekrar okudum; Yuda’nın imgeleminden kaynaklanan birtakım çarpıtma ve yalanlarla saflığı bozulmasın diye. Okurken içimin geçtiğini fark ettim. Sabahın erken saatleriydi. Erken kalkmamıştım fakat karanlık çöktüğünden -Dimitriy hapishane hücremize gelip bizi kurtardığından- beri hiç dinlenmemiştim. Odaklanmak, önümdeki sözcükleri okumak için kendimi zorladım fakat muhakeme gücümden kuşkulanmaya başladım. Böyle uyuşmamın nedeni Yuda olabilir miydi? Düşüncelerimi, bana istemediğim şeyleri yazdırabilecek kadar yönetmeyi başarabiliyorsa, tam mektubu okuduğum sırada dikkatimi dağıtmayı da başaramaz mıydı? Fakat yine de uygunsuz bir şey bulamadım.</p>
<p>Ayağımla hafifçe Dimitriy’in ayak bileğine dokundum. Uyumuyordu ve ne istediğimi anlamak için dönüp bana baktı. Mektubu ona uzattım. Alçak sesle konuşabilmek için ona doğru eğildim. Bir yandan da sürekli Nadya uyanmış mı, tepki veriyor mu diye kontrol ediyordum. “Şunu oku,” dedim. “Ve onu benim yazdığımı söyle.” Anlamayarak kaşlarım çattı, tek tepkisi buydu.</p>
<p>“Oku. Yuda’yı tanırsın. Benim değil de, <i>onun</i> yazmış olabileceğini düşündüğün bir şey olursa, söyle.”</p>
<p>Bir kaşını kaldırdı. “Nasıl?”</p>
<p>Dilimi şaklattım. “Sadece onu kimin yazdığını düşündüğünü ve içinde… hatalı bir şey olup olmadığım söyle.”</p>
<p>Bu onun fazla zamanını almadı, sonra emin olmak için tekrar okudu. “Bunda kulağa Yuda gibi gelen hiçbir şey yok. Ama pek senmişsin gibi de gelmiyor.”</p>
<p>“Beni tanımıyorsun.”</p>
<p>“Burada yazdığın şey konusunda gerçekten ciddi misin?”</p>
<p>“Eğer iş oraya varırsa.”</p>
<p>“Peki, bunu nasıl yapacaksın?”</p>
<p>Bir an durdum. “Bunu senden istemeyi düşünüyordum.”</p>
<p>Dimitriy yüzlerimizin arasında neredeyse birkaç santim kalana kadar yaklaştı. Kısaca Nadya’ya baktı. “Çok şey istiyorsun,” diye tısladı.</p>
<p>“Bunu bin defa yaptın ve hiç umursamadın.”</p>
<p>“Ben sadece bir kez bir arkadaşı, bana güvenen birisini öldürdüm. Adı Milan Romanoviç’ti. Yediğim ikinci yemek. O zamanlar bana çok keyifli görünmüştü ama yüzünün hayali o günden beri peşimi bırakmadı.”</p>
<p>“Sana güvenebilmem gerekiyor. Ve kanımı içmeni istemiyorum, sadece beni öldürmeni istiyorum.” Eğer anlaşmayı daha çekici kılacaksa, benim kanımı içebileceğini de söylemeyi düşünmüştüm fakat bu teklifin ona hakaret etmek anlamına geldiğini biliyordum.</p>
<p>“Bunu mu istiyorsun?”</p>
<p>“İsteyebilirim. Olayların nasıl seyredeceğini bilmiyorum. Ama talep ettiğim zaman buna hazırlıklı olmam istiyorum.”</p>
<p>Dimitriy tekrar pencereye döndü. Ona ancak acıyabilirdim. Hayatmın böyle bir yön takip edeceğini, yeğeninin ona kendisini öldürmesi için yalvaracağını nasıl tahmin edebilirdi ki? Annem beni beşikteki günlerimden beri karanlık sonumla yüzleşmeye hazır olacak şekilde yetiştirmişti. Kırk yıllık bir erteleme söz konusuydu ama ben hiçbir zaman tam anlamıyla ikna olmamıştım. Böyle sona erecek olması sürpriz olmamalıydı.</p>
<p>“Bunu isteyen kişinin sen olduğunu nasıl bileceğim?” dedi Dimitriy, Rusya gecesinin karanlık boşluğuna bakmaya devam ederek.</p>
<p>“Yuda bunu ister miydi?”</p>
<p>“Kim bilir? Doğru koşullarda. Bir vampir olacağı anlamına gelseydi, ölmeyi isterdi.”</p>
<p>“Sadece bir karar vermen gerekecek.”</p>
<p>“Senin yaşamın hakkında karar vereceğim için benim adıma sevinecek misin? Peki, ya onun yaşamı?”</p>
<p>“Bunu geçmişte ben de yaptım.”</p>
<p>“Sana o sorulardan birini sorabilirim, tarihle ilgili.” “İşe yarayabilir ama Yuda’nın öğrenmek için zamanı oldu. Ayrıca ben cevap verdikten sonra kontrolü onun ele almadığını nereden bileceksin? Her ne olursa, <i>dyadya</i> sana bağlı olacak.” <i>Dyadya</i> -dayı- sözcüğünü kullanmak, duygusallıkla çıkarcılık arasında bir noktada yer alıyordu fakat Dimitriy’in canını sıkmış gibi görünmüyordu. Bir süre daha düşündükten sonra yüzünü bana döndü.</p>
<p>“Ne yapacağım konusunda söz veremem,” dedi, “fakat doğru olanı yapmaya çalışacağım.”</p>
<p>Mektubu bana geri verdi. Onu katlayıp zarfa koydum. Üstüne isim, adres ve birkaç özel talimat yazdım. Zarfı yapıştırmadım, henüz zamanı gelmemişti. Dimitriy elinden gelenin en iyisini yapabilirdi fakat ona güvenemezdim. Başka çareler de vardı. Koltuğumda geri yaslandım ve anılarımı yoklamaya başladım. Ne aradığımdan emin değildim ama nasıl bir etkinin peşinde olduğumu biliyordum. Kendisiyle ilgili anılarımın çoğunu -Gök Tepe’de hapsedilmesi, Zimeyeviç’le olan mücadelesi, ellerimde ölmüş olması- Yuda’ya ifşa etmiştim. Bunun işe yarayabildiğim biüyordum ama daha önce hepsini kullanmıştım, belki de biraz fazla sık. Yeni, yakın geçmişte sadece benim başıma gelmiş olan bir şeye ihtiyacım vardı.</p>
<p>Onu ilk defa uzun zaman önce görmüş fakat o zamandan beri hep amaçsız bir merakla bakmıştım. Bu, Yuda’nın not defterlerinin sayfalan arasında bulduğum imzalı bir karakalem çizimdi ve altına bir tarih atılmıştı:</p>
<hr class="gecis"/>
<p class="orta"><img alt="5" src="../Images/5.jpg"/></p>
<hr class="gecis"/>
<p>O sıralarda Yuda onlu yaşlarında olmalıydı, Susanna da -şimdi S.M.F’nin Susanna olduğundan emindim- hemen hemen şimdi göründüğü yaşlarda. Bu resim Yuda’ya bir şeyler ifade ediyor olmalıydı ki, onu bu kadar uzun zamandır korumuştu. Aziz İshak’ın altında Susanna bizim Zimeyeviç olduğumuzu düşünüp kendi kanını teklif ettiğinde her şey anlam kazanmaya başlamıştı. Soyunmaya başladığında ve göğüslerini gördüğümüzde Yuda’nın içinden, onda mevcut olacağım hiç tahmin edemeyeceğim bir duygu fırtınasının geçtiğini fark etmiştim. Bu şehvetten daha fazlasıydı; nostaljiydi, uzun zaman önce verilmiş yanlış kararları değiştirmeye duyulan can yakıcı arzuydu. Çizimi anlamaya o zaman başlamıştım, o göğüslerden birinin Susanna’nın kendi eliyle resmedilmiş görüntüsüydü. Gövdeye bağlandığı yerin bulanıklaşarak kayboluşuna, hafif karakalem darbeleriyle üstüne ışık düşüyormuş gibi gösterilişine ve kesinlikten bu kadar uzak bir tasarım anlayışıyla gerçeğin bu kadar kesin tarif edilişine hayranlık duyarak zihnimde canlandırdım onu. Yuda’nın Nadya’ya baktığı zaman içinde uyanan hisleri taklit ederek bu görüntünün hem cinsel hem de estetik açıdan tadım çıkardım; kısmen onu kışkırtmak, kısmen de bir zamanlar kendisini nasıl hissetmiş olduğunu hatırlatmak için.</p>
<p>Sonra Yuda’nın bir an için kaybolduğunu hissettim. Bu, tıpkı bir arabanın tekerleği bir çukura girdiğinde yerçekiminin yok olduğunu hissetmeye benziyordu. Yuda ya bu anıdan saklanmak ya da tadını tek başına çıkarmak için kendi içine çekilmişti. Nadya’ya yazdığım mektubun içine o tek cümleyi de aynı şekilde sokmuştu ama artık ondan dersimi almıştım. Elimi cebime soktum ve aradığım şeyi buldum. Mektubun yanına sığacak kadar küçüktü ve zarfı kabartabilirdi ama mühürlememi engellemezdi. Onu cebime koydum. Yuda’nın şimdiye kadar geri dönüp dönmediğini bilemiyordum ama uzun sürmezdi. Yapabileceğim en güvenli şey uyumaktı ve bu bana hiç zor gelmedi.</p>
<p>Dimitriy’in sarsmasıyla uyandım. Gözlerimi açtım. Nadya uyuyordu, yanına kıvrılıp başını onun kucağına koymuş olan Polkan da öyle. Dimitriy’e baktım.</p>
<p>“Yakında şafak sökecek,” dedi.</p>
<p>Dışarısı hâlâ zifirî karanlıktı.</p>
<p>“Emin misin?”</p>
<p>“Bir saatten az var fakat o zamana kadar Moskova’ya varmış olmayacağız ve benim yapacak işlerim var.”</p>
<p>“İşler?”</p>
<p>“Yolculuğun geri kalanına hazırlanmak gibi. Gündüz saatlerinde bu şekilde seyahat edemem. Ama kim bilir, belki de aynı trene bile düşebiliriz.”</p>
<p>“Ben trenle gitmeyeceğim,” dedim.</p>
<p>“Arabayla daha hızlı olmaz.”</p>
<p>“Eğer mümkün olursa, daha iyi bir yolunu biliyorum.”</p>
<p>Dimitriy başka açıklama istemedi. Onun yerine bana bir zarf verdi. Cebimdeki mektupla ilgili düşünceyi zihnimden def etmeye çalıştım. “Moskova’ya vardığında,” dedi Dimitriy, “büyük bir sandıkta taşmacak olan bir yükle ilgili bazı düzenlemeleri yapmanı istiyorum. Burada yazan adresten almacak ve Tobolsk’taki postaneye teslim edilecek.”</p>
<p>“Sana ‘yüksek öncelikli’muamelesi yapacaklarını sanmıyorum.”</p>
<p>Dimitriy elini cebine sokup bir tomar para çıkardı. “Ne kadar gerekirse buradan harca. Gerisine de muhtemelen ihtiyacın olacak.”</p>
<p>“Para onlarda kalsın.”</p>
<p>“Bence kalmasın. İstersen oku.”</p>
<p>Zarf mühürlenmemişti. Altında Dimitriy’in imzası olan mektupta, bana söylediği şeylerin aynısı vardı. Adres Kimki kasabasmdaydı, demiryolu hattının üzerinde, Moskova’ya yaklaşık yirmi verst uzaklıkta. Mektubun yazılmış olduğu kâğıt, verdiğim herkesi ikna edebilirdi. Benim yazdığımdan farklı olarak üstünde demiryolu şirketinin değil, tipik olarak çok daha ağdalı ismi olan bir örgütün anteti vardı:</p>
<hr class="gecis"/>
<p class="orta"><img alt="6" src="../Images/6.jpg"/></p>
<hr class="gecis"/>
<p class="orta">Rusya Karşıdevrim ve Sabotajla Mücadele Acil Komisyonu</p>
<hr class="gecis"/>
<p>O iki sözcüğün başharfleri -Ч ve К- çok daha basit olan başlığı -Çeka- oluşturuyordu.</p>
<p>“Muhtemelen oraya benden önce varırsın,” dedim. “Bundan kuşkuluyum. Tyumen’e yolculuk etmek makul olacak. Orada beni bir kamyona yükleyebileceklerdir ama olmazsa karanlığa kadar bekleyip Tobolsk’a kendim gitmem gerekecek. Nikolay, valinin konağında ev hapsinde. Seninle orada buluşmaya çalışacağım.”</p>
<p>“Neden Kimki?”</p>
<p>“Tanıdıklarım var.”</p>
<p>“Tanıdık derken ne kastediyorsun?”</p>
<p>“Onlardan bahsederken öyle diyorum.”</p>
<p>“Ne kadar mesafe var?”</p>
<p>“Biraz önce Skodinya’yı geçtik. Uzun sürmez.”</p>
<p>“Onun öldüğü yerin yakınında olmalıyız.”</p>
<p>“O?”</p>
<p>Orada birkaç dakika arayla iki kadın ölmüştü. Annem her iki olaya da tanık olmuştu. Ama Dimitriy için sadece bir tanesi önemliydi. “Raisa Styepanovna,” dedim ona.</p>
<p>“Gerçeği hiç tam olarak öğrenemedim,” dedi kederle. Üzülmek için sebebi vardı, onu bir vampire dönüştüren kişi Raisa’ydı. Dimitriy hayattayken onu sevmişti ve yaşayan ölü haline geldiği zaman da bir <i>vurdalak</i> ebeveynine ne kadar yakınsa o kadar yakın olmuştu Raisa’ya. “Yuda sihirli aynasıyla onu neredeyse deli etmişti. O yüzden İlya’ya bunu yapmanm ne kadar berbat bir şey olduğunu anladım. O günden sonra Raisa’nın kafasını toplaması çok güçleşmişti.”</p>
<p>“O bir trenin altına itildi ve başı koptu. Çok hızlı olmuş olmalı.”</p>
<p>“Bunu yapanın Tamara olduğunu farz ediyorum.” Sanki özür dilemek ister gibi hızla devam etti. “Kaygılanma, kendine göre nedenleri olduğuna eminim.”</p>
<p>“Aslında orada olmasına rağmen, o kişi annem değildi. Büyükannem Dominikiya’ydı.”</p>
<p>Dimitriy homurdandı. “O kadından hiç hoşlanmamışımdır.” Konuşurken dudaklarında yarım bir gülümseme belirdiğini gördüm. Eskiden olsaydı Dominikiya’yı savunurdum; fakat gerçeği öğrendikten, onu Yuda’yla birlikte gördükten sonra değil. Ve yine de o gün tek kızını -annemi- kurtarmak için hayatını feda etmişti. Yaşamının en güzel yıllarını Aleksey’le birlikte sürgünde geçirmişti. Ne kadar zalimce olursa olsun, bir tek eylemi yüzünden mahkûm edilebilir miydi?</p>
<p>“Senden bir iyilik isteyebilir miyim?” Dimitriy’in sesiyle düşüncelerim bölündü.</p>
<p>“Ne?”</p>
<p>“Taşıdığın ikon, İsa’lı olan. Onu alabilir miyim?”</p>
<p>Onu verme düşüncesiyle rengimin solduğunu hissettim. Elim ikona dokunmak için içgüdüsel bir hareketle göğsüme gitti ve onun her zamanki gibi içeride değil, gömleğimin önünde asılı olduğunu fark ettim.</p>
<p>“Bir vampirin bir İsa resmiyle ne işi olabilir ki?” diye sordum.</p>
<p>“Haç ve benzerleriyle ilgili şeylerin birer mitten ibaret olduğunu sen de benim kadar iyi biliyorsun. Ayrıca, beni Tanrı’ya yaklaştırmasını filan da istemiyorum.”</p>
<p>“Onu bana annem verdi,” dedim. Sesim bir çocuğunki gibi dokunaklıydı. Israr ederse ikonu ona vermek zorunda olduğumu biliyordum, yaptıklarına karşılık çok küçük bir şeydi.</p>
<p>“Ve ona da babası <i>-benim</i> babam- verdi. Ona da karısı, annem, Marfa vermişti. Onun gerçekte ailenin benim olduğum tarafına ait olduğunu düşünüyorum.”</p>
<p>Onunla tartışmam zordu. Uzanıp zinciri boynumdan çıkardım. Üstündeki resme son bir kez baktım. Annem ayrı oldukları zamanlarda Aleksey’in zihninde hep bu resimdekine benzer bir görüntüyle canlandığını söylerdi, onun gerçek görüntüsünü hatırlamıyordu bile. Bense, Yuda’nın hatıraları sayesinde, Aleksey’i yüz yüze görebilmiştim. Doğrudan benzerlik söz konusu değildi fakat bu resimde, Tamara’nın onunla ilgili en eski anılarını ikondaki resimle neden karıştırdığını açıklayan bir Aleksey havası, dışarıya yaydığı bir güven hissi vardı.</p>
<p>İkonu uzattım, Dimitriy aldı. Gümüş zincir aralarından kayarken, onu tutmak ister gibi parmaklarımı biraz büktüm. Bir zamanlar aceleyle tamir edilmiş olan yerindeki ufak düğüm elime geldi. Ne annem ne de ben onu kimin kopardığını bilmiyorduk fakat Yuda bunu bana göstermişti. Uzun zaman önce, 1812’de, vampir Andrey onu büyükbabamın boynundan çekip aldığı zaman kopmuştu.</p>
<p>Dimitriy zinciri boynuna geçirdi ve ikonu gömleğinin içine soktu. “Teşekkür ederim,” dedi.</p>
<p>“Sanırım Çeka’daki dostların onu boynunda görünce pek sevinmeyeceklerdir.”</p>
<p>“Bence de öyle.” Pencereyi açtı ve içeriye kar taneleri düştü. “Tarifeye göre Kimki’de durmayacağız o yüzden zor yoldan ineceğim.” Hâlâ uyumakta olan Nadya’ya baktı. “En iyisi onu uyandırmamak. Sadece veda ettiğimi söyle.”</p>
<p>Ellerini kaldırıp yukarıdaki bagaj rafına tutundu, bir an orada asılı kaldıktan sonra bacaklarını kaldırdı ve pencereden dışarı çıkarıp sarkıttı. Oraya oturdu ve dışarı baktı. Pencere açıldığı için köylerin yanımızdan hızla geçip giden titrek ışıklarını görebiliyordum. Şafağın yaklaştığı konusunda Dimitriy haklıydı, hava aydınlanmaya başlamıştı.</p>
<p>“Tobolsk’ta görüşürüz,” dedi. Elleriyle kendini pencereden itti, aşağı atladı. Ayakları yere temas ettiği anda çıkan düşme sesini duyar gibi oldum fakat trenin gürültüsünden ayırmak zordu. Tekerleklerin altına düşmediği sürece yaralanmış olma olasılığı düşüktü. Biraz sonra Kimki istasyonundan geçerken hava açılmaya başladı. Burası bildiğim bir yer değildi ama büyük bir kasabaydı. Şafak sökene kadar kolayca aşağıdaki “tanıdıklarına” ulaşabilecekti.</p>
<p>Pencereyi kapadım ve tekrar yerime oturdum. Nadya hareket ediyordu, sesler onu uyandırmış olmalıydı. Gözleri hâlâ kapalıydı fakat geriniyor ve esniyordu. Sonunda gözlerini açtı ve kırpıştırarak etrafa bakındı.</p>
<p>“Dimitriy nerede?” diye sordu. Gözlerini kısıp bana baktı. “Ona bir şey mi yaptın?”</p>
<p>Güldüm. Burada iki yanlış anlama vardı: bunu yapacağım ve yapabileceğim konusunda. “Onu pencereden attığımı mı düşünüyorsun? Buna gücüm yeter mi sanıyorsun? Her neyse, şu anda karşında olan benim, Yuda değil.” Bunu ilk başta neden açıklamadığımı merak ettim. Belki ne kadar makul olsa da, Nadya’nın kim olduğuma veya olabileceğime ilişkin varsayımı canımı sıkmıştı. “Peki, nerede o?” Hâlâ ikna olmamış gibi görünüyordu. “Aşağı atladı. Trende kalamazdı; çok yakında hava aydınlanacak.” Sesimden her türlü sıkıntı izini silmeye çalıştım; birazdan söyleyeceğim şey önemliydi. “Sana hoşça kal, dediğini söylememi istedi.”</p>
<p>“Tobolsk’a gelmiyor mu?”</p>
<p>Bu -henüz- tartışmak istemediğim bir şeydi. “Moskova’ya vardığımızda anlatırım.”</p>
<p class="orta">***</p>
<p>Nikolayevskiy istasyonundan Kalançyovskaya Meydanı’na çıktığımızda güneş henüz binaların üstünde yükselmeye başlamıştı. İsmi Petrograd’daki istasyonla aynıydı ve arkama bakma zahmetine girseydim, ona çok benzeyen bir bina olduğunu da görebilecektim. Terminal biraz daha dardı fakat cephesinin orta kısmındaki kendine özgü saat kulesiyle neredeyse ondan ayırt edilemiyordu. Niye farklı olsundu ki? Onlar Rusya’nın ilk büyük tren yolunun iki ucunu işaretliyordu, bir tanesi iş görürken ikinci bir tasarım yaratmak savurganlık olurdu. İsimler konusundaki ekonomiye gelince, onlar bir zamanlar farklıydı fakat Çar I. Nikolay tren yolunun tamamlanmasından beş yıl sonra ölünce istasyonlardan birine veya diğerine onun adının verilmesi kaçınılmaz olmuştu. İki şehir de bu onurdan feragat edemezdi, o yüzden de ismi paylaştılar.</p>
<p>Dimitriy’in sandığının alınıp teslim edilmesiyle ilgili düzenlemeleri halletmiştik. Çeka antetli mektup kâğıdı ve nakit para işleri çok kolaylaştırmıştı Her şey plana göre yürürse, kolay bir yolculuk olacaktı. Dimitriy de bizim gibi Nikolayevskiy istasyonuna gelecek, sonra bir hamalın çektiği yük arabasıyla kısa bir yolculuk yaparak meydanın karşı tarafında bulunan ve Transsibirya demiryolunun terminali olan Yaroslavskiy istasyonuna taşınacaktı. Onu buradan görebiliyordum: Dökülen Kan Kilisesi gibi eski çağın mimarisini taklit etmek için tasarlanmış garip bir binaydı. Buraya Petrograd’dan daha çok uyuyordu, yine de bir demiryolu istasyonu kadar modern ve işlevsel bir şey için kesinlikle mantıksızca yapmacık görünüyordu. Tam karşımızda yeniden inşa edilmekte olan Kazanskiy istasyonu vardı -insanlar buraya bazen sadece “Üç İstasyon Meydanı” diyordu- ve çizgisini Yarsolavskiy’inkine benzetmeyi tercih etmişlerdi. Binanın son halinin nasıl olacağı hâlâ belli değildi; ama prototipinden daha kötü olması zordu.</p>
<p>Meydanın karşı tarafındaki tramvay duraklarına yöneldim ve dört numaralı tramvayın tabelasını aramaya başladım, buraya son geldiğimden beri her şey çok fazla değişmemişse tabii.</p>
<p>“Neden doğrudan istasyona gitmiyoruz?” diye sordu Nadya, korkunç binaya işaret ederek. “Kızın çok fazla önümüze geçmesine izin veremeyiz.”</p>
<p>“Ben trenle gitmeyeceğim,” dedim. “Ve her halükârda önce sana kalacak bir yer bulmalıyız.”</p>
<p>“Ne?”</p>
<p>Tramvay kuyruğuna girdik. Çok uzun değildi fakat kalkacak ilk tramvaya binebilecek olduğumuzdan kuşkuluydum.</p>
<p>“Çok tehlikeli,” diye fısıldadım ona, etrafımızdakilerin duymasını istemediğim için.</p>
<p>“Seninle kalıyorum,” diye cevap verdi Nadya, benzer bir tonla. Yakınımızda bu kadar çok kişi olduğu için şanslıydım. Nadya tartışmak istiyordu fakat burada olay çıkarmak hoş olmazdı.</p>
<p>“Her halükârda geri geldiğimizde kalacak bir yere ihtiyacımız olacak. Ayrıca birisi Polkan’a bakmalı.” İsmini duyan köpek başını kaldırıp baktı, sonra etrafındakileri seyretmeye devam etti. Daha önce hiç Moskova’ya gelmemişti.</p>
<p>“Her şeyi çok iyi planlamış gibisin.”</p>
<p>Bu kısmını planlamıştım.</p>
<p>Tramvay geldiğinde sessizce bekledik, sonra gitti ve biz beklemeye devam ettik. Beş dakika sonra başka bir tramvay geldi ve ona binmeyi başardık ama oturacak yer bulamadık. İçeridekilerin çoğundan yaşlıydım ve Nadya bir kadındı, buna rağmen kimse yer vermedi. Tramvay, Myasnitskaya Caddesi boyunca şehir merkezine doğru yol alıyordu. Biraz sonra, bugün Tüm Rusya Sigorta Şirketi’nin büyük, gösterişli, yekpare binasının gölgesinde kalmış olan Lubyanka Meydanı’na geldik. Onun mantıksızca uzun bir isim verilecek bir devlet binasına dönüştürülmek üzere Bolşeviklerce işgal edilmesine ne kadar kaldığım merak ettim. Sigorta şirketi gibi aşırı kapitalist bir kurumla mutlu olacaklarını hiç düşünemiyordum. Kızıl Meydan ve Kremlin’in etrafım dolaşıp kuzeye yöneldik. Ancak Tverskaya Caddesi’nde yol alırken makul bir manzarayla karşılaşabildik, meydana açılan Diriliş Kapısı ve cephaneliğin kuzey köşesindeki kule. Petrograd’dan kaçan Bolşevik hükumeti şimdiden eski -ve şimdi yeni- başkentin kadim duvarlarının arasına yerleşiyordu.</p>
<p>Güneye döndük ve Süvari Akademisi’ni geçtik. Burada olsaydı, Dimitriy’in içinde bazı anılar canlanabilirdi; süvari birliğine katılmak için Petersburg’dan ilk geldiğinde burada eğitim görmüştü. Sonra Neglinnaya Irmağı’nın yatağının olduğu yerde inşa edilmiş olan Aleksandr Bahçesi’ne geldik. Onun ilerisine bir yerde, devlet cephaneliğinin altındaki gizli bir zindanda Aleksey annemin kollarında son nefesini vermişti. Tramvay batıya, Vozdvizhenka Caddesi’ne döndü. Arbat Meydanı’nda indik ve güneydoğu yönündeki küçük cadde ve geçit labirentine girdik.</p>
<p>“Nereye gittiğimizi biliyorum,” dedi Nadya.</p>
<p>“Evine döndüğün için mutlu musun?”</p>
<p>“Babam bana asla buraya dönmememi ve beni bir daha görmek istemediğini söylemişti.”</p>
<p>“Aslında sanırım bir daha görmek istemediği bendim.”</p>
<p>“Polkan’a karşı bir şeyi olduğunu sanmıyorum. Onu önden gönderelim.”</p>
<p>Gülmeyi başardım ve Nadya’nın elimi sıktığını hissettim. Biraz sonra ön kapıya çıkan beş basamaklı merdivenin başına gelmiştik. Burası, son gelişimin üzerinden yıllar geçmiş olmasına rağmen, tanıdık görünüyordu. Kapının ve pencerelerin boyası soyulmuş olmasına rağmen hâlâ büyük bir evdi. Her iki tarafındaki evlerden farklı olarak, önündeki merdivenin üstündeki karlar temizlenmişti. Basamakları çıkmaya başladım fakat Nadya duraksadı. Ona döndüm.</p>
<p>“Sence bu iyi bir fikir mi?” diye sordu. “Yuda’yı evimize davet etmek?”</p>
<p>“Burada uzun kalmayacak.”</p>
<p>“Fazla zamana ihtiyacı yok.”</p>
<p>Ona karşı getirebileceğim bir sav yoktu. Tek yapabildiğim elimi uzatmak oldu. Nadya elimi tuttu ve birlikte kapıya yaklaştık. Polkan basamakları güçlükle tırmanıp Nadya’nın yanında yere oturdu. Ağır madeni kapı tokmağını kullanarak kapıyı çaldım. Neredeyse yarım dakika hiç ses çıkmadı, sonra nihayet içeriden gelen hafif ayak seslerini duydum. Kapının arkasındaki zincirler ve sürgüler çekildi ve kapı kolu çevrildi. Aklıma annemin -büyümüş olduğu- bu evle ilgili anlattıkları geldi; kapı açıldığı zaman neredeyse karşımda uşak Dubois’nın yüzünü görmeyi bekledim.</p>
<p>Onun yerine Nadya’nın babası Vadim Rodyonoviç Lavrov’un yaşlı fakat kimseyle karıştırılamayacak yüzü çıktı karşımıza. O benden on üç yaş büyüktü ve yetmişlerinin ortalanndaydı. Önce Nadya’yı, sonra da beni tepeden tırnağa süzdü.</p>
<p>“Buraya gelebileceğini düşünüyordum,” dedi.</p>
<p>Tam konuşmaya başlayacaktım ki Nadya önce davrandı. “Gidecek başka yerimiz yok.”</p>
<p>Vadim bize arkasını döndü ve içeri doğru yürümeye başladı. Bir an için kapıyı yüzümüze kapatacağından korkmuştum ama ayaklarını sürüyerek uzaklaşırken, ‘İyisi mi içeri gelin,” dedi.</p>
<p>Nadya ile Polkan önden girdi, ben de kapıyı arkamdan kapattım. Vadim bizi tanıdık bir oturma odasına götürdü. “Hep böyle oluyor,” dedi. “Lavrov’lar Danilov’ları içeriye buyur ediyor.”</p>
<p>Bu yeterince adil bir yorumdu ve Aleksey ile Dominikiya sürgüne giderken kendi büyükanne ve büyükbabası o zamanlar beş yaşında olan Tamara’yı nasıl evlat edinmişse, onun da onlar gibi davranacağından emin olmamın nedeni de buydu. Nadya ile hafifçe gülümsedik fakat bir şey söylemedik.</p>
<p>“Petersburg’da işler anlattıkları kadar kötü mü?” Şehrin yeni adını unutmasına neden olan şeyin yaşlılık olduğundan kuşkuluydum. Onun yaşında olup da değişimi kabul etmeyen çok insan vardı.</p>
<p>“Sorun işlerin kötü olması değil,” dedi Nadya. “<i>Kötüleşebilecek olması.</i> Almanlar çok yaklaştı. Kimse onlar geldiğinde orada olmak istemiyor.”</p>
<p>“Valizleriniz sonra gelecek diye tahmin ediyorum.” “Hiçbir şeyimiz yok.”</p>
<p>Vadim başını salladı. “Bu savaş korkunç bir şey.” “İlya’ya olanları duymuşsundur.” Ben bunları söylerken Nadya bir an bana baktı fakat ne yaptığımı biliyordum.</p>
<p>Yaşlı adam başını salladı. “Komutanı bir mektup yolladı. Cesurca öldüğü yazıyordu. Romanya’da bir yerde.”</p>
<p>“I. Cobadin Çarpışması,” diye ekledim.</p>
<p>“Doğru.”</p>
<p>“Onun da sen ve baban gibi donanmaya katılmamış olması beni hep şaşırtmıştır.”</p>
<p>“Ve Avrora’daki hain piç kurularından biri olmaması? Savaşta ölmüş olması onun için daha iyi. Her zaman orduya katılmak istemişti, büyük büyükbabasına çekmişti.” “Vadim Fyodoroviç’e mi?”</p>
<p>“İyi de olsa, kötü de olsa, Danilov’larla Lavrov’ları bir araya getirmiş olan adam.” Bize baktı, önce birimize sonra diğerine ve gülümsedi. “Yemeğe oturmak üzereydim. Gelin.” Ayağa kalktı ve kapıya doğru yürüdü. Nadya’nın en son ne zaman yemek yediğini bilmiyordum fakat ben bir şeyler yiyeli bir günden fazla olmuştu. Vadim’in teklifini reddetmedik.</p>
<p>“Köpek ne yer?” diye sordu.</p>
<p>“Bizim artıklarımızı.”</p>
<p>Vadim kıkırdadı. “O zaman bugün ona fazla bir şey kalmayacak. Endişelenme, bir şeyler buluruz.”</p>
<p>Yemek odasına girdik. Çok büyük ve resmi görünen bir yerdi, farklı bir çağın mirasıydı. Daha mutlu olduğumuz günlerde burada pek çok kez yemek yemiştim. Şimdi masanın uzak ucunda sadece bir tabak, bir bıçak ve bir çatal vardı.</p>
<p>“Yemek mutfakta,” dedi Vadim.</p>
<p>Nadya, “Ben getiririm,” diyerek gönüllü oldu.</p>
<p>Vadim, “İki tabak daha koyalım,” dedi; Nadya kapıdan çıkar çıkmaz onun kolunu tuttum ve kenara çektim.</p>
<p>“Uzun kalmayacağım,” dedim.</p>
<p>Şaşırarak baktı. “O zaman niye geldin?”</p>
<p>“Nadya’yı getirmek için.”</p>
<p>“Onu <i>terk mi</i> ediyorsun?” İlişkimize bu kadar çok karşı çıkmış bir adamın söylediğim şeyden bu kadar dehşete düşmüş olması şaşırtıcıydı.</p>
<p>“Hayır, öyle bir şey değil. Yapmam gereken bir şey var. Nadya için çok tehlikeli.”</p>
<p>“Savaşla mı ilgili?”</p>
<p>Başımı salladım.</p>
<p>‘Ve devrimle de ilgisi yok sanırım?”</p>
<p>“Hayır, başka bir şey.”</p>
<p>Başını salladı ve gözlerime baktı. “Anlıyorum.”</p>
<p>Anladığından, gerçekten anladığından kuşku duyamazdım. Ne annem ne de ben herhangi bir Lavrov’a ailemizin üstüne çökmüş olan lanet hakkında bir şey söylemiştik fakat yıllar içerisinde onların neler düşündüklerini ve babadan oğula hangi öyküleri aktarmış olduklarını kim bilebilirdi ki? Bütün gerçeği asla tahmin etmiş olamazlardı ama bunun ölümlü insanların olağan mücadelelerinin ötesinde bir şey olduğunu biliyor olmalıydılar.</p>
<p>“Geri döndüğüm zaman kendimize ait bir yer bulurum fakat şu anda yerimiz yok.”</p>
<p>“Kaygılanma,” dedi Vadim. “Ben ona göz kulak olurum.”</p>
<p class="orta">***</p>
<p>Dikkate değer bir öğle yemeği veya kahvaltıydı; ya da uygun isim hangisiyse artık. Şarap bile vardı, kırmızı bir Burgonya. Vadim gıda konusunda Moskova’da Petrograd’daki kadar sıkmtı çekilmediğini söyledi, bunun sebebi sadece şehrin çok sayıda ekilebilir arazinin tam ortasında olmasıydı. Fakat mesele o kadar basit değildi. Gıda maddelerini nereden satın alabileceğini ve ne kadar ödeyeceğini öğrenmek için hummalı bir şekilde çalışmış olduğu belliydi. Kendine bakmayı bilen bir adamdı.</p>
<p>Onu ilk gördüğüm anda adaşı Vadim Fyodoroviç’e ne kadar benzediğine şaşırmıştım. Daha zayıftı, daha kınlgandı ve sakalı yoktu fakat sesinde ve özellikle gözlerinde -Vadim Fyodoroviç’in gözlerini hiç unutamazdım- asla başkasıyla karıştırılamayacak bir şey vardı. Geçmişi hatırlatıyordu; tuhaf bir şekilde tatlı anılan; Danilov’un da hoşuna gideceğini bildiğim anılan. Nadya’nın bile kahraman büyüğünün macera öyküleriyle teselli bulabileceğini düşünüyordum.</p>
<p>Yemekten sonra oturma odasına geçtik. Vadim neredeyse hemen uyuklamaya başladı. Doğrudan Nadya’ya baktım. “Büyük büyükbabanla tanıştığımı biliyorsun elbette, değil mi?”</p>
<p>Vadim başını bana doğru çevirdi ve gözlerini araladı ama söylediğimi duymuş olsa bile, saçma olduğu açık olan iddiamdan ürkmüş görünmedi. Danilov’un kuşkulandığı gibi, kesinlikle belli ettiğinden daha fazla şey biliyordu.</p>
<p>“Öyle olduğunu varsayıyorum,” dedi Nadya. Bu, şimdi kim olduğumun farkında olduğunu göstermek için yeterliydi.</p>
<p>“İlgini çekmiyorsa, bunu kesinlikle anlayabilirim.”</p>
<p>Nadya bir an düşündü. “Hayır,” dedi temkinli bir ifadeyle, “devam et.”</p>
<p>Öykümün nerede sona ereceğini biliyordum ama nereden başlayacağımı seçmem gerekiyordu. Yeterince açıktı. “Vadim Fyodoroviç’le ilk tanıştığımda Lyoşa’yla da karşılaşmıştım; buradan pek uzak olmayan bir yerde, Tverskaya Caddesi’ndeki bir meyhanenin üst katındaki bir odada. 1812 yılının Ağustos ayıydı. Orası artık yok, Moskova Yangını’nda yarısı yandı, gerisi de çok geçmeden savaşta harap oldu. Dürüst olmak gerekirse, o zaman Lyoşa’yı gerçekten fark etmiş olduğumu söyleyemem. Liderlerinin Vadim olduğu belliydi. Lyoşa ve Maksim Sergeyeviç birbirleriyle fisıldaşıyor ve okul çocukları gibi kıkırdıyorlardı. Fakat Vadim başından itibaren ne kadar çok şey yapabileceğimizi biliyordu.”</p>
<p>“Bana onun nasıl göründüğünü söyle,” dedi Nadya.</p>
<p>“İri bir adamdı - ortalamadan daha uzun boylu değildi fakat sağlam yapılıydı. O sıralarda…”</p>
<hr class="gecis"/>
<p>Dinlemekten Nadya kadar hoşlandığımı düşünüyorum. Ve uyuyor numarası yapmasına rağmen Vadim Rodyonoviç’in de dinlediğini düşünmekten alamadım kendimi. Bundan ne mana çıkaracağım hiç bilemiyordum. Yuda kaçınılmaz bir şekilde Aleksey’le karşılaşmalarım anlatıyor ve bu benim hoşuma gidiyordu fakat eski olaylardan söz ediyorduk. Petro ve Pavel’de birlikte geçirdiğimiz aylar içinde bu konuyla ilgili söylemesi gereken her şeyi anlatmıştı zaten. Ama Vadim ve diğerleri hakkında biraz daha fazla şey duymak hoştu. Ben Yuda’nın anılarını doğrudan deneyimleyebilme ve Nadya’yla babasına onları anlatışını dinleyebilme ayrıcalığına sahiptim. Yalan söylemesi kaçınılmazdı fakat bunlar anlatıcının öyküyü daha akıcı, karakterleri de daha ikna edici hale getirmek için başvurma gereğini duyduğu küçük hilelerdi. Aleksey’le olan ilişkisini acı bir yüzleşmeden ziyade iyi tabiatlı bir rekabet gibi gösteriyordu. Tanıştıktan sonraki ilk haftalarda belki de gerçekten öyleydi. Ve elbette Zimeyeviç veya <i>vurdalak</i>’lardan hiç söz etmiyordu.</p>
<p>Zihninde ve cümlelerinde sık sık Dominikiya beliriyordu. Bu beklenebilir bir şeydi. Tamara daha karnındayken bu evde yaşamaya gelen oydu çünkü. Yuda ondan azami nezaketle bahsediyordu fakat adını ne zaman ansa zihninden onun tutkuyla kendisine sarılmış, kor gibi yanan çıplak vücudu da geçiyordu. Bunu özellikle benim canımı yakmak için mi, yoksa sadece kendisi için çok değerli olduğu belli olan bu anıyı zihninden uzaklaştırmayı başaramadığı için mi yaptığını bilemiyorum. Ama sözleri ilişkilerinin bu yönüne değinmiyordu.</p>
<p>İlerlemekte olan Fransızları karşılamak için yaptıkları ilk hücumu, Moskova’ya geri çekilişlerini ve şehrin boşaltılışını anlattı. Anlattıklarının Petrograd’da yakın zamanda yaşadıklarımızı andırdığım düşünmekten alamadım kendimi. Ama öykülerinden ne kadar zevk alsam da, kendime <i>onun</i> bundan ne çıkan olduğunu sormam gerekiyordu sık sık. Kendisini Nadya’ya sevdirmek mi istiyordu? Yola çıkışımızı geciktirmeye mi çalışıyordu? Yoksa sadece -ve bu diğerleri arasında en az ikna edici olanıydı- nazik olmaya mı çalışıyordu? Hiç önemi yoktu. Kontrol ondayken, istesem bile yapabileceğim bir şey yoktu. Ve bir şey yapmadım da. Anlattığı hikâyeleri dinlemekten vazgeçmeyi aklıma bile getirmiyordum. Ayrıca Vadim’in Vatanseverlik Savaşı’nda öldüğünü bilmeme rağmen, bunun nasıl olduğunu hiç öğrenememiştim. Belki de bir şeyler öğrenebilirdim.</p>
<hr class="gecis"/>
<p>“… hepsi sırayla fakat başka söyleyecek bir şeyleri yoktu. Yoan’la ben döndük. Kızıl Meydan’ı ve Aziz Vasiliy’i geçip bayır aşağı yürüyerek nehir kenarına indik. Yoan kendi yoluna gitti, ben de karşıya geçmek için eski ahşap köprüye çıktım. Yolun yarısına geldiğimde takip edildiğimi fark ettim fakat uzunca bir süre arkamdan gelenin kim olduğunu anlayabileceğim kadar dikkatli bakabilme şansını bulamadım. En olası aday Lyoşa’ydı.”</p>
<p>Yaşlı adama doğru baktım. Şimdi uyanmış dinliyor olduğundan emindim. Nadya yoğun bir ilgiyle bana bakıyordu. Danilov’un bir yerlerde pusuya yatmış olduğunu hissediyordum. Öykümü bitirme fırsatım bulabilmeyi ümit ettim.</p>
<p>“Rıhtımı takip ederek batıya doğru yürüdüm, sonra Taş Köprü’yü kullanarak tekrar nehrin geldiğim yakasına geri yürüdüm. Kremlin duvarının etrafından dolaşıp onun görüş alanından çıkar çıkmaz olanca hızımla koşmaya başladım. O zamanlar Neglinnaya henüz açık bir hendekti, o yüzden de saklanabilecek bir sürü yer vardı. Beni takip eden adam geçip gitti ve ben onun Lyoşa değil de Vadim olduğunu görünce biraz şaşırdım. Tahmin etmeliydim. Onunla ilgili incitici şeyler duymak istemediğine eminim hayatım fakat o gerçekten de Lyoşa gibi sinsi bir avcı değildi. Lyoşa çoğumuzu hiç fark edilmeden takip etmeyi başarmıştı.”</p>
<p>Nadya bu hiç önemli değilmiş gibi hafifçe gülümsedi. Haklıydı; bu, dedesinin itibarını bir toz zerresi kadar bile zedeleyemezdi. Ama benim öyküm henüz anlatılmamıştı.</p>
<p>“Etrafına bakınıp beni bulmaya çalıştı, sonra bir tahminde bulundu ve Arbat’a doğru yola koyuldu. Belki de bu yolu kullanmıştır ama sanırım o sırada ailen Moskova’da yaşamıyordu, değil mi?”</p>
<p>“Petersburg’daydı,” diye mırıldandı Vadim Rodyonoviç, gözlerini açmadan. “Babam daha yeni doğmuştu.”</p>
<p>Başımı salladım. “Bu doğru gibi. Eh, Vadim’in izimi tamamen kaybetmesini istemedim, böylece onun arkasından Arbat’a gittim ve ara sokaklardan geçip onun önüne çıkmayı başardım. Birisinin senin izini bulmasını sağlamanın gerçekten izini kaybettirmek kadar zor bir şey olduğunu söylemeliyim fakat sonunda beni gördü ve benim onu görmediğimi sandı. Böylece ben de eve, daha doğrusu kullandığımız terk edilmiş evlerden birine doğru yola koyuldum. Kuznetskiy Köprüsü’nün yakınındaydı. Burası Fransızların yaşadığı muhitti ve tahmin edebileceğin gibi çok güzel evler vardı; sahipleri de herkesten önce kaçmıştı. Vadim’in oldukça önündeydim ama karanlıkta bile beni içeri girerken görmesini sağladığımdan emin oldum Hazırlanmak için biraz zamana ihtiyacım vardı. İçeri girmesi zor olmasın diye kapıyı kilitlemedim.”</p>
<p>Hâlâ bunun ardından ne olacağını düşündüklerine dair bir işaret sezmiyordum. Belki Danilov biliyordu fakat şu anda bununla ilgili yapabileceği bir şey yoktu. Birazdan, artık çok geç olacaktı.</p>
<p>“Doğru yukarı çıktım, zemin katı hiç kullanmıyorduk. Odalardan birine baktım fakat sonra onu kapatıp kilitledim, Vadim’in oraya girmesini istemiyordum. Onlara bunun nedenini söylemedim; yerdeki halının üstünde boğazları parçalanmış ve kanları tamamen emilmiş dört Fransız askerinin cesedi yatıyordu. İşgal devam ederken bu oda tamamen dolacak ve Fransızlar gittikten sonra biz -onlar- Moskova’nın yerli halkıyla beslenmeye başlayacaktık. Merdiven sahanlığına açılan ikinci odaya girdim. Bütün resimleri indirmiş ve pencereleri tahtalar çakarak kapatmıştık. Duvarlardan birinde yaldızlı çerçeveli büyük bir ayna asılıydı. Onu da indirmiş ama atmamış, pencerenin yanına dayamıştık. Aynanın asılı olduğu birkaç inçlik çivi hâlâ duvardaydı. Onun yanında üstünde oryantal motifler olan ipek baskılı katlanabilir bir paravan duruyordu. Arkası kapıya dönük tek kişilik bir berjer koltuk da vardı. Biraz ilerledim ve beklediğim kişiyi gördüm: dostum Andrey’i. Ona buraya geleceğimi söylemiştim.</p>
<p>‘Bir şey mi buldun?‘diye sordu Andrey.</p>
<p>Başımla onayladım. ‘Tam arkamda.’</p>
<p>Andrey hızla harekete geçti ve duvarın yanında durup başıyla çiviyi gizledi. Onun koltuktaki yerini de ben aldım. Aynadan kapı girişini görebiliyordum ve içeri giren kişi de beni görebilirdi. Kapı açıldı ve aynada Vadimle gözlerimiz karşılaştı. Yüzünde bir hayret ifadesiyle eli kapının tokmağında bir an hareketsiz kaldı. Diğer eliyle kılıcını kavramıştı. Biraz sonra konuştu.</p>
<p>‘O zaman Aleksey hatalıymış. Siz <i>vurdalak</i> değilsiniz.’</p>
<p>‘Karşında sadece senden farklı olmayan insanların bulunduğunu bildiğin zaman kendini emniyette hissediyor musun?’</p>
<p>‘En iyi subaylarımdan birinin çıldırdığını görmek endişelendiriyor beni.’</p>
<p>Hafifçe güldüm fakat bunu bir şaka olarak söylediğini düşünmüyordum. ‘Lyoşa’nın çok iyi bir sebebi olduğuna eminim.’</p>
<p>Vadim kılıcı havada odada biraz daha ilerledi. Andrey’e baktı. ‘Burada sadece ikiniz mi varsınız?’</p>
<p>‘Bu yeterli olacaktır,’dedim. Andrey duvardan uzaklaştı ve aynaya doğru yürüdükten sonra tekrar Vadim’e döndü. Vadim içgüdüsel bir hareketle korunmak için sırtını duvara dönerek pozisyonunu ayarladı.</p>
<p>‘Ne için yeterli?’diye sordu.</p>
<p>Andrey’e kısa bir bakış fırlattım ve dudaklarını yaladığını fark ettim. Bu sahneyi uzatmak hoşuma giderdi fakat onlara hâkim olabilmek için Andrey’in ve onun türünden olanların kaprislerini tatmin etmem gerektiğini biliyordum. ‘Sana mantığının hatalı olduğunu göstermek için yeterli.’</p>
<p>Vadim, Andrey’e baktı ve hatasını fark etti. Aynı muhakeme hatasını Lyoşa da yapmıştı fakat tam tersinden. Lyoşa diğerlerinin vampir olduğunu görüp benim de öyle olduğumu varsaymıştı. Vadim ise benim vampir olmadığımı görmüş, Andrey’in de olmadığını varsaymıştı. Fakat şu anda önünde durduğu aynanın Andrey’i yansıtmadığı açıktı. Vadim akıllıca bir hamle yapıp kapıya doğru yöneldi fakat ben daha yakındım ve onu engellemek için araya girdim. Bu gerekli değildi. Andrey odayı çabucak kat etti, birazdan Vadim elindeydi. Onu yakasından tutup havaya kaldırdı. Vadim havaya ve Andrey’in bacaklarına tekmeler savurdu ama sonuç alamadı. Sana onun çığlık attığını söyleyebilmek isterdim ama hiç ses çıkarmadı. Andrey onu çenesinin altından kavradı. Vadim’i uzağa fırlatacakmış gibi hızla ileri, duvara doğru yürüdü. Ve onu gerçekten de savurdu ama uzağa değil. Vadim duvara çarptı. Elleri iki yana açık durumdayken, başını duvara vurdu. Andrey geri çekildi ve elini aşağı indirdi. Ama Vadim hareket etmiyordu. Ne kaçtı, ne de yere çöktü. Pelte gibi bedeniyle duvara yapışıp kaldı. Ayakları neredeyse yere değmiyor gibiydi.</p>
<p>Oraya gittim. Andrey mükemmel nişan almıştı, elbette bunu daha önceden konuşmuştuk. Çivinin ucu Vadim’in âdemelmasının hemen yanından dışarı fırlamıştı. Bu, onun ağırlığını kaldırmak için yeterliydi. Boynundaki yaranın onu felç etmiş fakat öldürmemiş olması tamamen şanstı. Kolunu kaldırdım ve bıraktığımda tamamen cansız bir şekilde aşağı düştüğünü gördüm. Fakat yüzüne baktığımda, bakışlarının kendini korumasını sağlayacak bir şey keşfetmek ister gibi titreyerek üstümde ve odada gezindiğini gördüm. Konuşmaya çalıştı ama çenesini hareket ettirmek çok ıstıraplı olmalıydı. Sadece vücudunun geri kalanının hareket edemediğini ama duyularından mahrum kalmamış olduğunu ümit ediyordum; aslında önemi de yoktu, hayal gücü sağlam kalmıştı ve bu yeterliydi.</p>
<p>Geri çekilerek Andrey’in yaklaşmasına izin verdim. Yemek yemeden önce sahibinin müsaade etmesini bekleyen bir köpek gibi bana baktı fakat bu ânı geciktirmedim. O beslenmeye ne kadar hevesliyse, ben de izlemeye o kadar hevesliydim. Ona onay verdim. Andrey dişlerini dışarı çıkararak ilerledi ve boynunu en uygun açıyla Vadim’in boğazına doğru eğdi, ne yaptığını görmeme gerek yoktu. Onun yerine gözlerimi Vadim’in yüzüne diktim. Andrey’in kesici dişleri etine gömülürken ses çıkaramaz, çığlık atamazdı. Ve insan ruhu yine de ıstırabım ifade etmenin bir yolunu bulmak zorundaydı. Vadim bunu ancak bir tek şekilde yapabilirdi ve bu, çığlık atmaya başlayan gözlerini zevk alarak ve büyülenerek izleyebileceğim anlamına geliyordu.”</p>
</body>
</html>