<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XXVII. Bölüm</h1>
<p>Bir kahkaha attım. Dimitriy’deki gözle görülür fikir değişikliği hiç de eğlenceli değildi ama koşulsuz güvendiği yaratığın diğer bütün <i>vurdalak</i>‘lar kadar kalleş olduğunu fark ettiği zaman Danilov’un hissettiği hayal kırıklığını deneyimlemek gerçek bir zevkti. Yine de, Dimitriy beni de bir o kadar kandırmayı başarmıştı ve ikimiz arasında daha aptal olan bendim, bunu gerçekten akıl edebilmeliydim. Dimitriy, Susanna ve Nikolay, hepsi bana bakıyordu. Hiçbiri aldığım zevki paylaşıyor gibi görünmüyordu.</p>
<p>“Ah, bu kadar surat etmeyin!” dedim, esas olarak Dimitriy’e hitap ederek. “Sen bir hile ustasıydm. Dehanla gurur duyabilirsin.”</p>
<p>Dimitriy zorla gülümsedi. “Şimdi Yuda’sm. Bu iyi.”</p>
<p>“İyi mi?”</p>
<p>“O yüzden buradasın. Danilov’la ilgilenmiyoruz.”</p>
<p>“Ama benimle ilgileniyorsun?”</p>
<p>“Bu odada senden nefret eden iki kişi var, Cain. Birazdan üç olacak.”</p>
<p>Ben zaten iki kişiden fazla saymıştım. Nikolay’ın bana yakınlık duymadığından emindim ve teknik olarak odada Danilov da vardı. Ama onun ne kastettiğini anlamıştım. “Üçüncüsü Zimeyeviç’tir,” dedim. “Ascalon’la olan küçük numaranın başarılı olacağı varsay ılırsa.”</p>
<p>Büyük vampirin adını telaffuz ettiğimde Dimitriy’in göğsü biraz kabarır gibi oldu. “Doğru,” dedi.</p>
<p>“Ama neden, Dimitriy? Sen onun kölesiydin. Kaçmak, ondan kurtulmak istiyordun. Ve o öldüğü zaman özgür oldun.”</p>
<p>Dimitriy başını salladı. “Ben hiç özgür olmadım. Bana bunu yıllar önce anlatmıştın. Eğer iki <i>vurdalak</i> kan değiştokuşu yaparsa, aralarından birinin -daha zayıf olanın- kendini bütünüyle yitirerek daha güçlü olana teslim olduğu bir noktaya geldiğini söylemiştin. Bu noktaya henüz gelmediğimi düşünüyordun, oysa bu yanlıştı. Amerika’ya gittim ve orada on yıl kaldım fakat sonunda dönüp Zimeyeviç’i bulmak ve katımı tekrar tatmak zorunda hissettim kendimi. Ne var ki, ben dönene kadar o ölmüştü. Haklısın, ondan kurtulmuştum fakat bu hoş bir özgürlük değildi. Amerika’ya yas tutarak döndüm. Bütün ümidimi yitirmiştim.”</p>
<hr class="gecis"/>
<p>“Peki ya Rusya’ya olan sevgin?” diye sordum. “ <i>Bahar Ayini</i>‘ni izlerken deneyimlediğin idrak ânı?”</p>
<p>“O yeterince gerçekti. Fakat eve döndükten kısa süre sonra Rusya’nın kendi kendini yönetemediğini fark ettim. Daha güçlü bir lidere ihtiyacı var. Ondan çok daha güçlüsüne.” Başıyla Nikolay’ı işaret etti.</p>
<p>“Zimeyeviç gibi birisi mi?” dedim.</p>
<p>“Susanna’yla karşılaşana kadar hiç aklıma gelmemişti. Bizi tanıştırdığın için sana teşekkür etmeliyim.”</p>
<p>“Sen başından beri onunla mı çalışıyordun?”</p>
<p>Dimitriy başını salladı. “Benim için her şey Dökülen Kan Kilisesi’ndeki o gece başladı. Ben de senin kadar tutsak sayılırdım ve onun planladığı şeyi duyduğumda -bunu gerçekten yapabileceğine inandığını duyduğumda- özgür olsam bile onu durdurmak için hiçbir yapmayacağımı anladım.”</p>
<p>“Tören başarısız olduğunda o da benim kadar hayal kırıldığına uğradı,<sup>1</sup>“dedi Susanna, kışkırtıcı bir ifadeyle.</p>
<p>“Ferahladım,” dedi Dimitriy. “Onu mağlup edemeyeceğimi biliyordum fakat kaderin müdahalesi benden yana oldu ve bir şeye mecbur kalmadım.” Bana doğru baktı. “Ascalon sendeyken onu elinden alabilirdim fakat kendimi tutmayı başardım, sen de onu bana vermeyecek kadar akıllıydın.”</p>
<p>“Fazla uzun süre tutamadın kendini,” dedim.</p>
<p>“Sen hapisteyken ona -Zimeyeviç’e- her zamankinden daha fazla ihtiyaç duymaya başladım. Hâlâ bir ümit vardır diye düşündüm ve katedralin altındaki tünellerde Susanna’yı arayıp buldum. İlk başta bana güvenmedi fakat onu Zimeyeviç’e olan sevgim konusunda ikna etmem zor olmadı. Susanna’nın topladığı, konuyla ilgili bütün kitapları aylarca inceledik ve sonunda bir çare olduğunu öğrendik ama Ascalon’a ihtiyacımız vardı.”</p>
<p>“Ve o en son sendeydi,” diye açıkladı Susanna.</p>
<p>“Onun Çeka’da olduğunu tahmin etmiş olsaydım, her şey çok daha kolay olurdu.”</p>
<p>Susanna, “Nadya’nın nerede yaşadığını öğrendiğimizde seni de bulduk. Onun Dimitriy’i hiç görmemesini sağlama aldık. Sonra, Nadya’nın gittiğini öğrenesin diye, Dimitriy’i sana gönderdik. Nadya’nın yaşadığı yeri nereden bildiğini sanıyorsun?” dedi.</p>
<p>“Ascalon’un Panteleimonovskiy Caddesi’nde olduğu konusunda yalan söylediğini nereden biliyordum sence?” diye ekledi Dimitriy. “Orayı çoktan darmadağın etmiştim ben.”</p>
<p>“Sen de tam beklediğimiz şeyi yaptın ve bize onun nerede olduğunu söyledin,” dedi Susanna.</p>
<hr class="gecis"/>
<p>“Ama ondan sonra işler yolunda gitmedi, değil mi?” dedim. “Susanna alelacele Tobolsk’a giderken seni bizimle orada bırakması planın parçası değildi herhalde.”</p>
<p>Dimitriy yan gözle Susanna’ya baktı. Kız sırıttı.</p>
<p>“Sadece o ânı paylaşmak istemiyordum,” dedi. “Darılmaca yok.”</p>
<p>“Aynısını yapmayacağımı söyleyemeyeceğim. Fakat şimdi ikimiz de buradayız. Onu birlikte selamlayacağız.”</p>
<p>“Ve hanginizi daha büyük bir sevgiyle hatırladığını mı öğreneceksiniz?” diye sordum.</p>
<p>“Üçümüz arasında <i>en az</i> hangimize yakınlık duyduğunu öğrenebiliriz ama, öyle değil mi?” dedi Susanna. “Buraya gelmiş olman onu çok sevindirecek, böylece intikamımızdaki payım alabilecek.”</p>
<p>“İntikam mı? Neyin intikamı?”</p>
<p>“Bize yaptıklarının intikamı,” dedi Susanna.</p>
<p>“Sizi vampire çevirdiğim için mi?”</p>
<p>“Öyle değilmiş gibi yapma,” diye tısladı Susanna.</p>
<p>Bunu doğrudan benim yaptığımı söyleyemezdim fakat her iki durumda da sonuçta ben sebep olmuştum. Susanna’yı Honore’nin bulunduğu mahzene ben tıkmıştım. Dimitriy’i kandırıp Raisa’ya âşık olmasını sağlayan da bendim.</p>
<p>“Senin suçun bunu yapanları öldürmüş olman,” dedi Dimitriy, benzer bir kinle.</p>
<p>“Raisa’yı ben öldürmedim,” dedim.</p>
<p>“Yani Honore’yi öldürdüğünü itiraf ediyorsun.”</p>
<p>“Bunu yaptığımı biliyorsun.”</p>
<p>“Ve Raisa’yı çıldırttın,” dedi Dimitriy. “Bu yüzden öldü.”</p>
<p>“Peki, benimle ilgili planınız nedir?”</p>
<p>“Plan yapmadık,” dedi Susanna. “Bunu Zimeyeviç’e bırakacağız. Onun hayal gücü çok geniş. Ama çok, çok yavaş olacağından eminim.”</p>
<p>“Ya Danilov? Bana yapacağınız her şeyi o da hissedecek.”</p>
<p>“Eee?” diye cevap verdi Susanna. O konuşurken Dimitriy’in tedirgin bir ifadeyle baktığını fark ettim. İkisinden daha zayıf olanı oydu ve bunu kendi çıkanma kullanmanın bir yolunu bulmam gerekecekti. Susanna bir an beklediyse de söyleyecek başka bir şeyim yoktu. Dikkatini tekrar Nikolay’a verdi.</p>
<p>“Hayır,” dedi Dimitriy. “Bırak onunla önce ben konuşayım.”</p>
<p>Susanna Ascalon’u tuttuğu elini aşağı indirdi. Bir adım geri çekildi. Dimitriy bitkin bir ifadeyle kendisine bakan adama doğru yürüyüp önünde durdu.</p>
<p>“Benim ne olduğumu biliyor musun?” diye sordu. “Tıpkı o kız gibi vampir olduğunu düşünüyorum.” “Peki, <i>kim</i> olduğumu biliyor musun?”</p>
<p>Eski çar başını salladı.</p>
<p>“Adım Dimitriy Alekseyeviç Danilov.”</p>
<p>Nikolay burnundan soludu. “Bir Danilov daha ama daha önce adını hiç duymadığım bir tanesi.”</p>
<p>“Benden bahsedildiğini duymuş olmalısın Romanov ama ne ailemden ne de <i>vurdalak</i> olmamdan dolayı. Benden bahsedildiğini duymuş olmalısın çünkü ben bir Rus’um. Senin halkından biri. Ve sen hiçbirimizi tanımıyorsun. Bizi tanımadığın için seni mahvettik; ben ve benim gibi binlerce, milyonlarca kişi. Şubatta bizler senin birliklerine karşı direnirken, Petrograd’ı alırken ve nihayet seni düşürürken, ben oradaydım. Ben hep oradaydım. Halk hep oradaydı. 1881’de oradaydım. Büyükbaban II. Aleksandr’ı güçsüz bedenini havaya uçurmak suretiyle infaz ederek ve ölene dek kanayışını küçük torununa izleterek halkın iradesini uygulayanlardan biri bendim. Ve ben bundan önce bile oradaydım. 14 Aralık 1825’te bizler adaşın I. Nikolay’ın toplarının karşısında dururken oradaydım. O zaman başaramamıştık ama yanımdaki arkadaşlarım birer birer düşerken günün birinde senin ailenin de düşeceğini o gün anlamıştım. Ben o zaman, bundan yüz yıl önce bile oradaydım.”</p>
<p>Odada Dimitriy’in nefesinden başka hiçbir ses duyulmuyordu. Eski çarın karşısında öne doğru eğilmiş, bir tepki bekliyordu. Fakat cevap veren Nikolay değildi.</p>
<p>“Hayır, değildin!” Konuşmaya başladığım anda bütün gözler bana döndü. “Sen orada değildin, olmadığını biliyorsun. Ben de biliyorum çünkü orada olan <i>bendim</i>.”</p>
<p>Dimitriy şaşırarak bana baktı. “Ne demek istiyorsun?”</p>
<p>Buna gerçekten inanıyor gibiydi. Onca yıldan sonra, belki de inanıyordu; onca yıl insanlara gerçekleşmiş olanın yerine olmasını arzu ettiği şeyi anlatan bir öyküyü tekrarlayıp durmuştu. Her defasında biraz daha ayrıntı eklemiş ve bir süre sonra öyküyü olayın kendisinden daha iyi hatırlamaya başlamıştı, ta ki gerçek kendini inandırdığı şeylerin arasında kaybolup gidene kadar.</p>
<p>“Hatırladığımı söylüyorum. Gerçeği hatırlıyorum. Sen babanla birlikte oradaydın. Genel vali yeni vurulmuştu ve ben gelip size katılmıştım. Sana gitmen için yalvarmıştım. Annenin senin için korktuğunu söylemiştim. Kalırsan yoldaşlarınla birlikte öleceğini söylemiştim. Kaçmanın daha güvenli olacağını söylemiştim. Baban bile buna katılmıştı. Ve sen Senato Meydanı’ndan güvenli bir yere kaçmıştın.”</p>
<p>“Hayır!”</p>
<p>“Hatırlamaya çalış, Dimitriy. Böyle olmuştu.”</p>
<p>“Ben orada, ikinizin yanında silahların karşısında durmuştum.”</p>
<p>“Peki, o zaman neden tutuklanmadın? Neden babanla birlikte sürgüne gönderilmedin?”</p>
<p>“Ben… ben.”</p>
<p>“Vazgeç Dimitriy. Kimi etkilemeye çalışıyorsun? Kızı mı? Onun umurunda değil. Nikolay’ı mı? O zaten biliyor, sadece bakarak bile senin bir korkak olduğunu anlıyor.” Dimitriy gözlerinin önünde yumruk yaptığı elleriyle duvara döndü. Acı çekiyormuş gibi biraz öne eğildi. “Yap şunu, Susanna!” diye bağırdı. “Şimdi.”</p>
<p>Susanna, Nikolay’a yaklaşmaya başladı. Ascalon’u başının üstüne doğru kaldırarak Nikolay’ın göğsüne indirmeye hazırlandı. Ve Nikolay biz oraya geldiğimizden beri ilk defa kendi varlığıyla ilgileniyormuş gibi göründü. Sıçrayıp ayağa kalktı ve elleriyle kızın bileklerini yakaladı. Susanna’nın ne kadar güçlü olduğu konusunda fikri vardı fakat şans yardım ederse onu birkaç saniye engelleyebilirdi.</p>
<p>Arkama döndüm. Hâlâ içinde ateşin yandığı ve üstünde çapraz şeklinde iki kılıç asılı olan şöminenin önündeydim. Oraya doğru koşup şöminenin yanında duran bir tabureye çıktım ve bir elimle şömine rafından destek alarak yukarı sıçrarken diğeriyle de kılıçlardan birinin kabzasını yakalamayı başardım. Ben aşağı düşerken diğer kılıç ve azımsanamayacak büyüklükte bir sıva parçası da birlikte düştü. İstediğim kılıç dışında kalanların yere düşmesine izin verdim ama elimdeki kılıcın kabzasını düzgün bir şekilde tuttum.</p>
<p>Susanna’yla Nikolay’ın hâlâ mücadele etmekte oldukları yere koştum. Şimdi ikisinin de kolları göğüslerine yalan bir yerde aşağıdaydı ve Ascalon aralarında sıkışmıştı. Sol tarafımda Dimitriy’in soğukkanlılığını tekrar kazanmaya başlamış olduğunu görebiliyordum. Birkaç saniye sonra yardım edebilecek duruma gelecekti. Çok zamanım yoktu. Kılıcı omzumun üzerinden savurup sertçe aşağı indirdim. Susanna’nın boynuna öldürücü kesin darbeyi indiremedim. Kılıç sırtının üst kısmına isabet etti. Birkaç omurgayı parçalamış olmalıydı. Yıkıcı bir ağrıya neden olacaktı.</p>
<p>Susarına doğruldu ve ıstırap dolu bir çığlık atarak ellerini sırtına götürdü. Başı geriye kaykılmış ve boynunun bembeyaz cildi ortaya çıkmıştı. Şans yardım ederse bir tek darbeyle kafasını kesmeyi başarabilirdim.</p>
<p>Ama yine de tereddüt ediyordum. Onu, yüzünü, soluk cildini, kırılganlığını görmek bir zamanlar tanıdığım kızın anılarına götürmüştü beni. Sevdiğim kızın. İhanet ettiğim kızın. Ölmesi gerektiğini biliyordum ve yine de bunu yapamıyordum. İçinde bulunduğum bedene ve Danilov’dan özümsediğim duygusallığa lanet okudum. Susanna’nın ölmesini engelleyen oydu. Ve zaman değerliydi.</p>
<hr class="gecis"/>
<p>İrademin her bir zerresi o kıhcı Susanna’nın tatlı, zarif boynuna indirmek niyetindeydi fakat kaslarımıza ben değil Yuda komuta ediyordu. Kendini ne kadar aksine ikna etmek isterse istesin o da Dimitriy kadar aldatılmıştı. Duygusallaşan oydu. Bir zamanlar sevdiği kızı öldüremeyen de oydu. Onun tereddüdü bize pahalıya mal olabilirdi ama bunun yerine Nikolay’a ihtiyaç duyduğu zamanı kazandırdı.</p>
<p>Susanna hâlâ başı geriye doğru eğilmiş durumda ıstırap içinde kıvranıyordu. Nikolay sol elini onun omzuna koydu ve kızı kendine doğru çekti. Sağ elini öne çıkardığında Ascalon’u tuttuğunu gördüm. Dudaklarımın, “Hayır,” diye bağırmak üzere kıvrılmaya başladığım hissettim fakat bunun bir kelimeye dönüşmeye zamanı olmadı. Yuda’nın hissettiği dehşeti algıladığım anda nasıl bir tehlike içinde olduğumu anladım. Ejderhanın Ascalon’un üstüne bulaşmış olan kanı eski çarın üstünde ne etki gösterirse, Susanna’nın üstünde de aynı etkiyi göstermez miydi? Sadece birbirleriyle tanıştıktan zaman Susanna ve Zimeyeviç’in kan değiştokuşu yapmış olduklarını tahmin edebilirdim.</p>
<p>Ama artık çok geçti. Ascalon’un sivri ucu göbek çukurunun hemen altında Susanna’nın karnına dayanmış içeri doğru bastırıyordu. Elbisesinin kumaşı, sonra da eti kesildi ve kısa tahta parçası yavaşça karnına gömüldü. Susanna’nın ağzından boğuk bir çığlık yükseldi. Yaradan sızmaya başlayan koyu renkli kan, Nikolay mızrağı merhametsizce içeri doğru itmeye devam ederken bir şelaleye dönüştü. Nikolay, yüzünde derin bir nefret ifadesiyle, durmak zorunda kalana kadar mızrağı çevirerek kızın içine itmeye devam etti.</p>
<p>O anda birden üşüdüm. Odaya sanki büyük bir patlamanın dalgası yayılmıştı ama eşlik eden bir ses yoktu. Dimitriy’i göremiyordum ama güçlükle nefes almaya çalıştığını duyabiliyordum; o da etkilenmiş olmalıydı. Nikolay, Susanna’nın kanına bulanmış olan elini mızraktan çekti ve göğsünün üstüne koydu.</p>
<p>Sadece Susanna hareketsiz kaldı. Üçümüz de eylem halinde donup ona baktık: Nikolay elini sıvazlıyordu; Dimitriy bize doğru geliyordu ve ben kılıcımı yukarı kaldırmış bekliyordum. Susanna mızrağın saplandığı karnına baktı ve kıkırdamaya başladı.</p>
<p>“Bu bir şey yapmayacak galiba, değil mi?” dedi.</p>
<p>Elini uzatıp mızrağı çekip çıkarmaya çalıştı fakat sıkışmıştı. İki eliyle biraz çevirerek mızrağı kurtarmaya çalıştı. Bir şapırtı sesiyle birlikte Ascalon hareket etmeye başladı fakat bu kanamayı daha da artırdı. Sonunda mızrak dışarı çıktı. Susanna onu yatağını aydınlatmak için kullandığı bir mum gibi dimdik elinde tuttu. Eski lekeler Susanna’nın kanının altında kalmıştı. Karnındaki delik büzüşmeye başlamıştı ve yavaş yavaş iyileşiyordu. Tamamen kaybolması bir dakika bile sürmedi ve elbisenin yırtıldığı yerde, bembeyaz cildin üstünde hafif bir kızarıklıktan başka iz kalmadı.</p>
<p>Susanna güldü. “İyi, nerede kalmıştık?”</p>
<p>O konuşurken, daha önce yüzünde açtığım yaradan kalmış olan asimetrinin hâlâ düzelmemiş olduğunu fark ettim. Yüzün sağ tarafı sol tarafından bir-iki santim daha aşağıdaydı. Başın iki yarısı arasında görünür bir iz yoktu. Bu durum kaygı vericiydi ama beni vazgeçirmeye yetmezdi. Birkaç saniye önce vücudumun kontrolünün tekrar bende olduğunu fark etmiştim. Bu firsatı boşa harcamayacaktım.</p>
<p>Kılıcı savurdum ve aynı anda sola doğru bir adım attım; Nikolay bize biraz fazla yakındı ve ona isabet ettirmek istemiyordum. Darbe sadece birkaç santim farkla ona isabet etmedi. Ben harekete geçtiğimde Dimitriy ve Susanna da hareketlendi. Dimitriy bana doğru koştu fakat zamanında yetişemeyeceğini biliyordum. Susanna darbeden kurtulmak için bilerek sağa doğru çekilmeye çalıştı ama ben hızımı almıştım. Susanna daha hareket etmeye bile fırsat bulamadan kılıç boynunun sol tarafına indi. Bu, benim çocukken samandan yapılmış bir manken üzerinde defalarca çalışmış olduğum bir hamleydi ve beni yüreklendiren, hatalarımı düzelten ve mükemmelleştirene kadar onu tekrar etmemi söyleyen kişi annemdi. Bu uzun zaman önceydi fakat ustalığımı kaybetmemiştim.</p>
<p>Darbe Susanna’nın omurgasına inerken hareket gücünün büyük kısmını yitirmişti ama hedeflediğim gibi dördüncüyle beşinci boyun omurgasının arasına denk getirebildiysem omurgayı keser ve koparırdı. Ama bu yine de yeterli olmazdı. Susanna’nın başının vücudundan tamamen ayrılması gerektiğini biliyordum. İvmeden çok güce önem vererek bütün ağırlığımı kılıca verdim ve bir şeyi doğrudan keser gibi değil, dilimler gibi kılıcı kendime doğru çektim. Bu, etin daha hızlı kesilmesi demekti ama aynı zamanda bıçağın bedenle teması da kesilecekti. Kılıcın ucu, ben başını vücudundan ayıran derinin son santimini kesmeden önce Susanna’nın boynundan çekilirse, o zaman tekrar denemem gerekecekti ve buna fırsatım olacağını sanmıyordum.</p>
<p>Kılıca direnen gücün aniden kaybolduğunu hissettim ve bir an için onun kontrolünü kaybettiğimde ucu birden yukarı kalktı. Susanna’nın başı havadaydı fakat kanlar içindeki boynunun hâlâ yakınındaydı. Başla boynu birbirine bağlayan birkaç cılız et lifi de başm aşağı düşmesiyle birlikte koptu. Bu, sanki vücudun geri kalanının yere yığılması için verilmiş bir işaretti. Susanna’nın başı yere düştü fakat zemine temas etmeden çok önce toza dönüşmüştü bile. Arkasında, alçalmakta olan bir kuyruklu yıldızın izi gibi, gri tozdan bir kuyruk bıraktı. Sarı saçlar daha uzun dayandı; aslında onların dönüşümü asgari bir renk değişimi dışında neredeyse algılanamayacak düzeydeydi. İleri yaşlara kadar hayatta kalabilecek olsa şanslı birisi olurdu, altın sarısı saçların arasında birkaç ağarmış tel fark edilmezdi bile. Fakat saçlar yere düştüğünde, bir zamanlar yumuşak ve esnek olan telleri kolayca kırılıverdiler. Cam parçaları gibi dağılıp sessizce yok oldular.</p>
<p>Bir saniye arayla iki ses duydum: tok bir çarpma sesi ve daha hafif bir çarpma sesi. Birincisinin nedeni açıktı. Ascalon, Susanna’nın gevşeyen parmaklarının arasından kayıp yere düşmüştü ve yuvarlanmaya devam ediyordu. Diğer sesin sebebini bulmak için parke zemini dikkatle incelemem gerekti. Bu, Zimeyeviç’in yüzüğüydü, kızıl çatal dilli, zümrüt gözlü altın ejderha. O da Susanna’nın <i>kaybolan</i> parmağından kayıp düşmüştü.</p>
<p>Susanna’nın bedeninin kuruyup gidişi büyük ölçüde gözlerden uzak kalmıştı. Elbisesi, yakasından ve kollarından hava girdiği için yavaş yavaş buruşmuştu. İçinden çıkan zerrecikler nedeniyle etrafında bir toz bulutu oluşmuştu fakat sonunda elbise -çizmeler ve çürüyüp gitmeyen başka maddelerden dolayı tamamen yassı olmayan- bir yığın halinde ahşap zemine çöktü.</p>
<p>Yana doğru bir adım geri çekilerek kılıcımı kullanmaya hazır durumda Dimitriy’e döndüm fakat onun kolay bir hedef olacağından kuşkuluydum. Ayrıca, hâlâ onun düşmanım olduğuna ikna olmuş değildim.</p>
<p>Dimitriy iç geçirdi. Susanna’nın elbisesine bakıyordu. Sonra bana baktı. “Hep senin içinde hâlâ ona karşı bir sevgi kırıntısı kalıp kalmadığını merak ediyordu. Görünüşe göre öyle değilmiş.”</p>
<p>“Benim. Mihail.”</p>
<p>Dimitriy başını salladı. “Bu, olanları açıklar.”</p>
<p>“Majesteleri,” dedim, ona bakmak için dönmeden, “Ascalon’u alıp bana verebilir misiniz?”</p>
<p>Elimi arkama doğru uzattım ve birkaç saniye sonra eski mızrağın sağlam gövdesinin elime dokunduğunu hissettim. Susanna’nın kanıyla -o ölmeden önce vücudunu terk ettiği için ondan uzun hayatta kalmış olan kanıylayapış yapış olmuştu. Günün birinde belki de Susanna’yı diriltmek için kullanılacaktı; tıpkı Yuda’nın diriltilişi gibi. Bu, hiç kimse için dilemediğim bir kaderdi ve gerçekleşmeyecekti.</p>
<p>Dimitriy’den gözlerimi gereğinden bir saniye bile fazla ayırmak istemediğimden odanın uzak ucundaki şömineye kaçamak bir bakış fırlattım. Odunlar kor haline gelmişti, aralarından ara sıra alevler çıkıyordu. Fırlatmak zor olmazdı ama Ascalon sol elimdeydi. Saldırıya geçmesine fırsat vermemek için gözlerimi Dimitriy’den ayırmadan Ascalon’u dikkatli bir şekilde kılıcımla değiştokuş ettim. Onu fırlatmak için Dimitriy’den gözlerimi ayırmam gerekiyordu fakat o sırada bile hareket etmedi. İyi nişan almıştım. Mızrak şöminenin içinde bir taraftan diğer tarafa doğru sekti, sonra hareketsiz kaldı. Bir-iki dakikaya kadar tutuşurdu. Dimitriy onu kolayca şömineden çıkarabilirdi; bir yeri yanarsa saniyeler içinde iyileşirdi. Ama bana sırtını dönmesi gerekirdi.</p>
<p>“Onu oradan kurtarmayacak mısın?” diye sordum, ayartmak için.</p>
<p>“Sanırım kurtarmayacağım.”</p>
<p>“Hiçbir şey yapmadan durup Zimeyeviç’i diriltmekle ilgili son ümidinin de yanıp kül olmasını mı bekleyeceksın/</p>
<p>“Benim ümide ihtiyacım yok. Elimde bir kesin kanıt var.”</p>
<p>“Nedir?”</p>
<p>“Zimeyeviç yaşıyor. Bunu hissettin; o da öyle.” Arkamdaki Nikolay’a doğru işaret etti. “Hepimiz onun kanını paylaşıyoruz. Onu hissediyoruz. Öyle olmadığım söyleme bana.”</p>
<p>Bir şey demedim. Haklıydı; bir şey, tam olarak anlamlandıramadığım bir şey vardı. Tverskaya Caddesindeki o çay dükkânında oturduğum ve Zimeyeviç’in ölümünü deneyimlediğim sırada beni terk etmiş olan bir şey. O şey, Nikolay Ascalon’u Susanna’ya sapladığı andan beri oradaydı.</p>
<p>“Ya sen, Romanov?” diye devam etti Dimitriy. “Sen onun hayatta olduğunu biliyorsun, değil mi?”</p>
<p>“Hayatta olan bir şey var.”</p>
<p>Nikolay’ın sesinde, bana kendimi Dimitriy’den korumam gerektiğini unutturan soğuk dehşet ifadesi vardı. Eski çar yuvalarından uğramış gözleriyle Susanna’dan geri kalan tek şey olan giysi yığınının olduğu yere bakıyordu. Ben de oraya baktım.</p>
<p>Buruşmuş elbisenin altında bir şey kımıldıyordu.</p>
<p>Yükselen ve alçalan, seğirmeyi andıran bir hareketti fakat her bir dalgalanmayla birlikte öne doğru birkaç santim ilerliyordu. Sadece Susanna’nın beyaz elbisesinin hareketini görebiliyordum, onun altında nabız gibi atan yaratığı değil. Bir sıçan böyle hareket etmezdi, zaten bir sıçan olamayacak kadar büyüktü. Kendini parmaklarıyla öne doğru çeken, tırnakları zemine geçtiğinde yerden yükselen, sonra parmakları destek almak için açıldığında tekrar yere yaklaşan kesik bir el gördüğümü sandım. Fakat onun bir el olmadığını biliyordum. Ne olduğunu kesinlikle biliyordum, sadece kendimi buna inandıramıyordum.</p>
<p>Yavaş ve kararlı hareketlerle benimle Nikolay’ın arasında bir yerde duran elbisenin kenarına doğru ilerliyordu. Birkaç saniye sonra görünecek ve ne olduğu ortaya çıkacaktı. O ânı çabuklaştırmak için elbiseyi kılıcımın ucuyla bir kenara çekmeyi çok istiyordum fakat hareket edemedim. Bir an için bu kararı benim değil de Yuda’nın mı verdiğini merak ettim fakat hareketsiz kalmamın sebebi sadece dehşet duygusuydu.</p>
<p>Şimdi o şey yolculuğunu neredeyse tamamlamıştı. Kumaştaki kabarıklık elbisenin kenarına ancak birkaç santim uzaklıktaydı. O kenar sonunda kalkacak ve altında gizlenen şey nihayet ortaya çıkacaktı.</p>
<p>İlk çıkan şey bir eldi ama hayalimdeki gibi yerde sürünen bir el değil. Bu el minicikti, şekli bozuktu ve parmakları neredeyse hiç bağımsız hareket edemiyordu. Başparmağımın ucundan daha büyük değildi. Onunla birlikte ikinci bir el daha ortaya çıktı ve destek almak için küçücük parmaklarını kayaya tırmanan bir kurbağa gibi genişçe açarak düz parke zeminin üstüne koydu.</p>
<p>Büyük bir hamleyle birlikte baş da göründü. Keldi ve tepesi kırışıktı. Bütün bu nesne, haşlanmış deri gibi, koyu pembe renkteydi. Baş yukarı kalktı. Gözkapakları kapalıydı fakat sonra açıldılar ve sadece gözbebeğinden ibaretmiş gibi görünen simsiyah gözler ortaya çıktı. Yaratık hemen büzüldü ve ıstırap içinde başını indirip yere baktı; artık sadece sığ solunumunun düzenli hareketi görülebiliyordu. Beyaz kumaşın altından bedeninin daha ancak yarısı çıkmıştı ve bacaklarını göremiyorduk.</p>
<p>Tekrar başını kaldırdı ve başını bir yandan diğerine doğru çevirerek odaya baktı. Sonra ağzım açtı.</p>
<p>Dişleri bir canavarın dişleriydi. Sadece iki taneydiler; uzun, beyaz ve keskin; üst çenenin ortasında yan yana hizalanmışlardı ve yaratığın annesinden içtiği son kanın lekeleriyle kaplıydılar. Derin derin nefes alıyordu. O iki korkunç kesici dişin arkasında bir dilin titreştiğini gördüm; bir yılan gibi havayı kokluyordu, bir iblis gibi.</p>
<p>Başını indirdi ve bu defa daha farklı bir yöne doğru, daha amaçlı bir şekilde tekrar hareket etmeye başladı. Biraz sonra gövdesinin geri kalanı ve bacaklar da ortaya çıktı, onlar da pespembeydi. Bacaklar ellerden bile daha az gelişmişti ve yaratığı itmeye yardım ediyorlardı fakat gücün ve hareketin büyük kısmı kollarından geliyordu.</p>
<p>Öyle olsa da, artık daha hızlı hareket etmeye başlamıştı. Hareket ettiği yöne doğru baktığımda hedefini gördüm: yüzük, Zimeyeviç‘in altın ejderhalı yüzüğü. Parıldayan zümrüt gözleri, kendisine doğru sürünen yaratığın gözlerine benzemiyordu; yaratığın dili bir ejderhanınki gibi kırmızı ve çatallı değildi ama bağlantısız bir şekilde biri diğerini temsil ediyordu. Zimeyeviç yüzüğü, kendisini olduğu şey haline getiren kanın sahibi olan canavarı temsil etsin diye yaptırmıştı. Ve şimdi bu korkunç, yan oluşmuş varlık bir kere daha çoktan ölmüş olması gereken bir yaşam gücünü taşıyordu. Onun Zimeyeviç’in mi, ejderhanın mı, yoksa ikisinin karışımı bir canavarın mı yeniden yaşama dönüşü olduğunu bilmiyordum. Bu iki varlık arasında bir ayrım olup olmadığım bile bilmiyordum. Ejderha Zimeyeviç’te tekrar yaşamıştı; ejderha bu… bu ufacık, kırılgan, doğmamış çocukta tekrar yaşıyordu.</p>
<p>Artık arzu nesnesine çok yaklaşmıştı. Tükenmiş bir halde, nefes nefese kalarak durdu ve başını indirdi. Sonra yukarı baktı ve -kendi perspektifine göre bir yüzük değil, bir taç olabilecek kadar büyük bir şey olan- altın yüzüğe ulaşmak için çaresizce ileri doğru uzandı.</p>
<p>Kılıcımı hızla indirdim. Susanna’yı öldürmekten daha kolaydı. Kesilmesi gereken kas kirişleri ve kemikler çok daha ufaktı. Boynunu kesmekten çok ezdim ama en az onun kadar etkili oldu. Başı bir yana, vücudu diğer yana doğru yuvarlandı ve böylece artık aralarında bağlantı kalmadı. Kınlan boyundan kan damlamaya başladı. Bunu merhametli bir öldürme eylemi olarak kabul ettim; o küçük bedeni işgal eden ruhsuz canavarın hak etmediği kadar merhametliydi, bir zamanlar olduğu insan için ise tam olmasa da, bir kutsamaydı.</p>
<hr class="gecis"/>
<p>“Hayır!”</p>
<p>Bu sözcüğü, aynı anda iki kişi bağırmıştı. Biri Dimitriy’di, diğeri de ben. Ama benim daha fazla söyleyecek şeyim vardı.</p>
<p>“Oğlum!” Bu defa bir fısıltıdan fazlasını çıkaramamıştım.</p>
<p>Ana rahmine düştüğünden beri yüz yıldan fazla zaman geçmişti ve onu varlığıyla başıma dert olan bir şeyden fazlası olarak görmemiştim. Çocuğun erkek mi kız mı olduğunu düşünme zahmetine bile girmemiştim fakat şimdi ölüsü önümde yatıyordu. Onun yaşadığını kesinlikle hiç düşünmemiştim, Susanna’nın Honore ile karşılaştıktan sonra sağ kaldığından kuşkulandığımda, hatta onu Petrograd’da bir kez daha yüz yüze gördüğümde bile düşünmemiştim. Ancak Susanna artık onun kendisinin bir parçası olmadığını ve kendisinden nasd beslendiğini anlatmaya başladığı zaman onu bir varlık olarak hissetmeye başlamıştım.</p>
<p>Danilov’un acımasız nefreti için kadere ancak teşekkür edebilirdim. Önce anneyi ardından da çocuğunu öldürürken bütün duygusallıklardan sıyrılmayı başarmıştı. O haklıydı. Bu bir kutsamaydı fakat aynı zamanda bir fedakârlıktı; dünyayı Zimeyeviç tehlikesinden kurtarmak, daha da önemlisi beni bu tehlikeden kurtarmak için yapmaya değecek bir fedakârlık.</p>
<p>Fakat çocuğa bakarken Zimeyeviç’in hayranlık uyandırıcı zihninin böyle cılız bir bedene gerçekte ne zarar vermiş olabileceğini merak ettim. Onun konuşma gücüne sahip olacak kadar gelişmiş olduğundan kuşkuluydum. Ama ben bir bilimadamıydım ve zihnim olasılıklarla kaynıyordu. Bu kadar çelimsiz bir varlığın bile kanı vardı, vücudundan alınıp depolanabilecek bir kanı. Ve o zaman bütün her şey tıpkı Dökülen Kan Kilisesi’nde olduğu gibi yeniden başlayabilirdi, Seçilmiş Olan’ın, bir Romanov’un, Zimeyeviç’in ruhunu taşımak için daha iyi gelişmiş olan bedeniyle.</p>
<p>Bu yaratıcı bir fikirdi fakat onu Dimitriy’e önerecek değildim. Bunu kendisinin akıl etmesini sağlayabilecek bir hayal gücüne sahip olduğundan kuşkuluydum.</p>
<p>En kötüsü cesedin hâlâ, iki parça halinde orada olmasıydı. Anne hemen çürüyüp gitmişti fakat çocuğun kalıntıları -diğer insanların cansız parçaları gibi- öylece yerde duruyordu. Bundan bir anlam çıkarmaya çalıştım. Bir <i>vurdalak</i> öldüğü zaman, ölümü uzakta tutan güçler buharlaşırdı. Eğer yaratık on yıllarca yaşamışsa, o zaman on yıllarca beklemiş eski bir ceset gibi saniyeler içinde toza dönüşürdü. Bu ise, vampir olarak -kesin olarak ifade etmek gerekirse Zimeyeviç olarak- daha yeni doğmuş, henüz Ascalon kalbine saplandığı sırada oluşmuştu.</p>
<p>“Bunun bedelini ödeyeceksin.”</p>
<p>Başımı kaldırıp baktım. Dimitry’in yüzü öfkeyle parlıyordu. Kesici dişleri görünüyordu. Kılıcımı kaldırıp onunla neler yapabileceğimi göstermek ister gibi biraz salladım fakat Dimitriy korkuyu aşmıştı. Ve ben yüz yüze dövüşte ona zarar veremeyeceğimi biliyordum. Kaçmak daha iyi olacaktı.</p>
<p>Dönüp kırık pencereye doğru koştum. Nikolay’a son kez baktım. Şaşırmış ve etrafında kontrolü dışında olup biten şeyleri anlayamamış görünüyordu. Bu, onun saltanatının uygun bir özetiydi.</p>
<p>Pencereden atladım ve revakın üstüne düştüm. Dışarısı hâlâ karanlıktı ama herhalde şafağın sökmesine çok kalmamıştı. İki ölü nöbetçiyi kimse bulmamış ve gürültüye kimse uyanmamış gibi görünüyordu. Kılıcı aşağıdaki karların üstüne attım, sonra ben de revakın kenarından aşağı sarktım. Bu abartılı yapıyı destekleyen sütunlardan birine tutunarak aşağı kaymak pek zor olmadı. İki adımda kılıcıma ulaştım fakat onu alırken bir ses duydum. Arkama baktım. Dimitriy kapıdaydı. Beni doğrudan takip etmeyi tercih etmemiş ama yetişebileceğini ümit ederek merdivenden inmişti. Bu işe yaramış gibi görünüyordu.</p>
<p>Körlemesine koşmaya başladım. Daha ancak birkaç adım atmıştım ki düştüm ve kendimi yerde kayarken buldum. Hemen ayağa kalktım. Buraya girerken çitin üzerinden atlamıştık fakat bunun için zamanım yoktu. Yolun sonundaki kapı açıktı, oraya yöneldim. Yola ulaştığımda rasgele olarak sola döndüm. Etrafıma bakıp nerede olduğumu anlamaya çalıştım ve tanıdık görünen tek caddeyi seçtim. Artık neredeyse yürümekten fazlasını yapamayacak durumdaydım. Bacaklarım gücünü yitirmişti. Dimitriy beni kolayca yakalayabilirdi. Risk alarak dönüp omzumun üzerinden baktım. O koşmuyordu bile, sadece hızlı adımlarla yürüyordu. Yine de üstüme çullanması uzun sürmezdi. Elinde bir kılıç vardı, benim elimde olanın ikizi.</p>
<p>Karla kaplı caddede hızla yoluma devam ettim.</p>
</body>
</html>