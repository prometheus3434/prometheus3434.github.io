<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>IV. Bölüm</h1>
<p>“İsa aşkına Dimitriy, benim! Mihail Konstantinoviç! Tamara’nın oğlu!”</p>
<p>İlya elinin ayasım çeneme dayayarak beni susturup başımı diğer yana çevirince boynum onun saldırısına açık hale geldi. Dudaklarının cildime dokunduğunu hissettim ama sonra aniden yana doğru savruldu. Başımı kaldırıp baktığım zaman bana doğru yaklaşmış olan Dimitriy’i gördüm, biraz önce İlya’yı tekmelemiş olduğu çizmeli ayağı hâlâ havadaydı.</p>
<p>“Bırak gitsin!” Dimitriy’in sesinin tınısı yıllar öncesinden hatırladığım gibiydi ama artık otoriter bir ton eklenmişti. Vampirler hemen ona itaat ettiler ve böylece doğrulup oturabildim. Elini uzatıp ayağa kalkmama yardım etti.</p>
<p>“Sen aptalın tekisin,” dedi, ben üstümdeki tozları silkelerken.</p>
<p>Bir an ona, benim yaşamama izin verdiği için asıl aptalın kendisi olduğunu -bir gün buna pişman olacağını- söyleyerek karşılık vermeyi düşündüm ama bu kabalık olurdu. Ben de bunun doğru olup olmadığından bile emin değildim. Geçmişte ikimizin de birbirimizi öldürmek için bolca fırsatı olmuştu ve yine ikimiz de buradaydık işte.</p>
<p>Onun yerine, “Sayınızın bu kadar fazla olduğunu bilmiyordum,” diye yanıt verdim.</p>
<p>Beni, biraz önce yattığım yerde hâlâ çember halinde duran grubun yanından uzaklaştırdı ve ateşin yanında devrilmiş duran bir heykelin kaidesine işaret etti. Oturdum. “Kaç kişi olduğunu saydın mı?” diye sordu.</p>
<p>Onlara bakıp saymaya başladım. Artık benden beslenemeyeceklerini öğrendikleri için ilgilerini yitirmiş, etrafta dolaşıp duruyorlardı. Ben daha saymayı bitirmeden Dimitriy kaç kişi olduklarını söyledi.</p>
<p>“On kişiler,” dedi. “Öylesi uygundu.”</p>
<p>“Uygun mu?”</p>
<p>“1812’de babam, senin büyükbaban, Rusya’yı tiran Bonaparte’tan kurtarmasına yardım etmeleri için bir düzine vampir toplamıştı. Bugün ben de aynısını yapıyorum.”</p>
<p>“Sonra onları öldürerek devam etti, hepsini.”</p>
<p>“Biri dışında hepsini,” diye anımsattı Dimitriy. “Ama bu, bilgisizliğin neden olduğu bir hataydı. Sen ve ben bu işleri daha iyi biliyoruz.”</p>
<p>“Yani Rusya’yı kurtaracaksın, öyle mi?” Sesim alaycıydı. “Almanların hepsi arkasına bile bakmadan Berlin’e mi kaçacak?”</p>
<p>Dimitriy bir an güldü. “Düşman Almanya değil; gerçek düşman onlar değil. Kayzer bir tiran olabilir ama bu <i>onun halkının</i> sorunu. Bizimse, uğraşmamız gereken kendi tiranımız var.”</p>
<p>Kimi kastettiğini tahmin edebiliyordum. “Nikolay mı?”</p>
<p>Dimitriy başıyla onayladı. “O zaman görüşümü paylaşıyor olduğunu kabul ediyorum.”</p>
<p>“Ayrıca neden olmasın ki?” Öfkesini abartıyordu ama yeterince gerçekti. “Belki gençliğimde -genç bir <i>vurdalak</i>’ken- bütün ilgim daha temel arzularıma yönelikti. Arzular farklı olabilmesine rağmen, bu, her türün genç bireylerinde aynıdır. Ve çoğumuz büyüdüğümüz zaman da pek farklı olmayız ama bazıları olur. Zimeyeviç’e bir bak. O, on iki <i>opriçnik</i>’i<a id="dipnot014" style="vertical-align: super;" href="../Text/dipnotlar.xhtml#sonnot014">[1]</a> Rusya’ya getirdiği zaman aklında sadece beslenmekten çok daha önemli şeyler vardı.”</p>
<p>“Tahtı istiyordu, Büyük Petro’nun soyundan gelenlerden intikam almak istiyordu.”</p>
<p>“Kesinlikle. Ama vurgulamak istediğim şey, onun arzusunun sadece kan içmenin ötesinde bir şey olduğu.”</p>
<p>“Onunki öyle olabilir fakat <i>opriçnik</i>’lerin aklında sadece bir tek şey vardı. Senin grubunun da öyle olmadığım nereden biliyorsun? Bu gece onlardan birini adam öldürürken gördüm.”</p>
<p>“Beslenmemiz gerek. Ama bana itaat edeceklerini biliyorum.”</p>
<p>“Zimeyeviç’in bildiği gibi mi? Onlarla kan değiştokuşu yaptığın ve zihinlerini kontrol edebildiğin için mi?”</p>
<p>Dimitriy’in yüzünden tuhaf bir ifade geçti. Çenesini indirdi ama dudakları aralanmadı. Gözleri büyüdü ve dışarı uğradı. Ayın ve ateşin ışığı altında iyi göremedim ama renginin solduğunu tahmin edebiliyordum.</p>
<p>Sonunda konuştu. “Bunu asla bir daha yapmayacaktım.”</p>
<p>Dikkatle yüzünü inceledim. Sözlerinde ve yüzünde su götürmez bir içtenlik vardı. Tam da bu kabristandaki bir mezarda onun ve başvampir Zimeyeviç’in kan değiştokuşu yaptığma şahit olmuştum. Ona bunun, ikisinin zihninin birbiriyle karışıp birleşmeye başlayacağı anlamına geldiğini söyleyen bendim. Bu, Zimeyeviç’i Romanov’larla birbirine bağlayan işlemle aynıydı ama bağlantı çok daha sıkı ve geri dönüşsüz olacaktı. Ve sonunda, daha güçlü olan zihin baskın çıkacaktı. Bunun kim olacağı konusunda ikimizin de kuşkusu yoktu. Dimitriy, iradesi bütünüyle tahakküm altına girmeden kendisini Zimeyeviç’ten kurtarabildiği için şanslıydı.</p>
<p>Birdenbire bunun muazzam bir an olduğunu hissettim. O benim dayımdı, yarı dayım; ikimiz de Aleksey İvanoviç Danilov’un soyundan geliyorduk ama Dimitriy, onun eşi Marfa’dan olan oğluydu. Bense onun metresi Dominikiya’nın torunuydum. Yine de o, sahip olduğum, aileye en yakın şeydi. Ayrıca Aleksey’i de tanımıştı. Büyükbabam benim kahramanımdı ama onunla hiç tanışamamıştım. Annem bile onunla sadece kısacık birkaç saat geçirebilmişti. Dimitriy, Aleksey’in oğluydu. Ve Dimitriy başka bir zamana, başka bir dünyaya doğmuştu. 1807. Yüz on yaşındaydı. Uzun ve tuhaf hayatı hakkında çok az şey biliyordum.</p>
<p>“Nereye gittin?” diye sordum. “Zimeyeviç’ten… sonra.”</p>
<p>“Sana söylediğim gibi, Amerika’ya gittim.” Sanki bunu bana geçen gün söylemiş gibi konuşuyordu. Belki de ona öyle görünüyordu. Bana göre düşünülecek olursa, yaşamımın yarısından fazla bir zaman önce olmuştu bu. “Zimeyeviç’ten ne kadar uzak olursam, o kadar güvende hissedecektim kendimi. Daha Aleksandr öldürülmeden önce Petersburg’dan ayrıldım. New York’a ayak bastım, milyonların arasında tektim.” Kendi kendine gülümsedi. “Oraya gitmem çoğu yere göre daha kolay oldu. Bir kargo parçası olarak seyahat ettim. Ah ama ne şehir! Hiç oraya gittin mi?”</p>
<p>Başımı olumsuz anlamda salladım. Ailemde en az seyahat etmiş kişi bendim. Aleksey Paris’e gitmişti, şimdi de Dimitriy’in ondan çok daha uzağa seyahat etmiş olduğunu duyuyordum. Bense bir kez Viyana’ya kadar gitmeyi başarabilmiştim fakat doğuda bir insanın gidebileceği kadar uzaklara gitmiştim.</p>
<p>Dimitriy devam etti. “Ulus olalı taş çatlasa yüz yıl olmuştu. Fransızlar bunu abideleştirmek için onlara bir heykel gönderdiler. Ben gittikten çok kısa bir süre sonra onu diktiler: Dünyayı Aydınlatan Özgürlük. Onlar bunun yapabilecekleri bir şey olduğuna inanıyorlar, buradakiler gibi değiller, bizler kendi çocuklarımızı bile aydınlatamıyoruz. Orada yirmi yıldan fazla yaşadım; her gün o kadar çok Rus geliyordu ki pekâlâ <i>onların</i> arasında da yaşayabilirdim ama Amerikalı diye geçindim.”</p>
<p>“Beslendiğini varsayıyorum.”</p>
<p>Dimitriy güldü. “Elbette beslendim, bundan keyif de aldım. Sana kendimi haklı göstermeye ihtiyacım yok, Mihail. Sana kendimi açıklamam da gerekmiyor çünkü bunu yapamam. Benim hem masum insanları öldürüp, etini yiyip, kanını içip hem de insanlığın iyiliğini istememi mi sorguluyorsun? Bu sana mantıklı gelmiyor ama zaten sen bir insansın. Ben değilim. İnsanlar çok daha kötü şeyler yapıyorlar. Sana bahsettiğim o Ruslar Amerika’ya neden gelmişlerdi? Çoğu, sadece çar onları ülkenin sorunlarından sorumlu tutmaya karar verdiği için hayatlarım kaybedeceklerinden korkup ülkelerinden kaçan Yahudilerdi. Ama çardan daha kötü olanlar, güle oynaya ona inanıp yüzyıllardır kapı komşuları olan insanların evlerini yakan, öldüren ve yaşamak için daha iyi bir yer bulabilme ümidiyle kaçıp her yere dağılmak zorunda bırakanlardı. Buna katılmayanlar bile durup seyrettiler ve olmasına izin verdiler. Birazcık kan içmek artık hiç de o kadar kötü görünmüyor, değil mi?”</p>
<p>Bu, meşru bir sav değildi. “Ben iyiyim,” demek değil, “sen de o kadar kötüsün,” demekti. Yaptıklarım ve yapmaya devam ettiklerini temize çıkarmazdı. Ama haklıydı, ben de durup seyretmiş ve olmasına izin vermiştim. Çoğumuz öyle yapmıştık. “Neden oradan ayrıldın?” diye sordum.</p>
<p>“Bir gün buna mecbur olacağımı biliyordum. Bir vampir bir insan gibi düzen kuramaz. O hiçbir zaman, ’İşte burası ömrümün sonuna kadar yaşayacağım yer’ diyemez çünkü bir sonun olmayacağını bilir. New York’ta daha uzun kalabilirdim veya başka bir şehre gidebilirdim. Bir yere yerleşemeden Avrupa’yla Amerika arasında gidip geldim. Rusya’ya dönmeyi planlamıyordum. 1905 Devrimi başarısız olmuştu ve Rusya’nın en iyileri, ülkeyi terk edecek kadar akıllı olanlardı, tıpkı Amerika’ya gelenler gibi.” Biraz durdu. “Öyle düşünüyordum. Fakat sonra kendimi Paris’te buldum. Tarih 29 Mayıs 1913’tü. Bir tiyatroya gitmiştim, Theâtre des Champsfilysees adında bir yerdi. Açılalı bir ay kadar olmuştu. Karma programlı bir bale gösterisiydi. îlk sırada <i>Les Sylphides</i> vardı ve böylece Chopin’i sevmeye başladım. Ardından Weber ve Borodin takip etti fakat asıl olay İgor Fyodoroviç Stravinskiy’in <i>Bahar Ayini</i> adlı yeni eseriydi. Olanları duymuş olmalısın.”</p>
<p>Başımı salladım. “Bütün dünyada haber olmuş.”</p>
<p>“Tiyatro dağılmıştı,” diye devam etti Dimitriy. “Paris’te her zaman bölünmüş bir kalabalık olurdu. Görülmek için localarında oturan zenginler ve ne kadar berbat olursa olsun yeni olan her şeye tapan genç, artistik tipler -<i>bohemes.</i> Ama sonra açılıştaki o fagot solosunu duyduğumda -çok tizdi, bu enstrüman için çok yanlıştı ama yine de o kadar mükemmeldi ki- ben bunun kötü olmanın çok uzağında bir şey olduğunu anlamıştım. Ama yine de gülüşmeler oldu. Mesele sadece müzik değildi. Perde kalktığında dansçıların ayakları sanki dans etmeyi hiç bilmiyormuş gibi duruyordu. Müziği daha iyi anlıyordum ama yine de her şey bana güzel görünüyordu. Ama seyirciler onu kabul etmediler. Oraya sahnede olan biteni görmek için değil, birbirlerine küfürler savurmak için gelmişlerdi. Sonra bundan sıkılıp orkestraya bağırmaya ve onlara bir şeyler atmaya başladılar. O kadar fazla gürültü vardı ki orkestranın çalmaya devam edebilmesine şaşırmıştım. Yan taraftaki Nijinskiy’in<a id="dipnot015" href="../Text/dipnotlar.xhtml#sonnot015" style="vertical-align: super;">[2]</a> dansçılara bağırarak tempo verdiğini duyabiliyordum çünkü müziği duyamıyorlardı.</p>
<p>Sonunda polis çağrıldı ve en kötü saldırganlar oradan uzaklaştırıldı. Sonra ortalık sakinleşti ama hâlâ bir miktar yuhalama sesi geliyordu. Sonunda seyirci alkışladı ve Stravinskiy ile Nijinskiy’i sahneye davet etti.”</p>
<p>“Peki sen bütün bu hadise boyunca ne yaptın?” diye sordum. “Öyle bir kaos vardı ki, o bitene kadar kimse birkaç kanı çekilmiş cesedin farkına varmazdı.”</p>
<p>Dimitriy zokaya gelmedi. Sözcüklerimin arasına sokuşturduğum kini bile fark ettiğini sanmıyorum. “Öylece oturdum. Kendimden geçmiştim. O zamana kadar dinlediğim en güzel şeydi. Vampir olduğumda bir şeyi, müziği anlama yeteneğimi yitirmiştim; bazı yönlerini - duyguları. <i>Les    Sylphides</i> bitene kadar oturdum ve eskiden Chopin’den ne kadar zevk aldığımı düşündüm -dinlemekten ve çalmaktan- ama artık duyduğum sesler ‘hoş’olmanın ötesine geçmiyordu. Chopin duygular açısından çok yoğundur. Ama müzik bundan daha fazlasıdır ve Stravinskiy’de bunların hepsi var. Belki orada da duygu vardır, belki bir şeyleri kaçınyorumdur ama o olmadan da dinleyecek çok şey var. Sonunda ayağa kalktım ve bağırıp alkışlamaya başladım. Gösteriyi Londra’ya gitmeden önce iki defa daha izledim. Hâlâ gülen ve bağıran insanlar vardı ama galadakine hiç benzemiyordu.”</p>
<p>“Peki, Rusya’ya bu yüzden mi geldin?” diye sordum.</p>
<p>“O zaman bunu düşünmeye başladım. O güne kadar gördüğüm en büyük sanat eseriydi. Tamam, Paris’te sahneye konmuştu ama fikirsel anayapısı bütünüyle Rus’tu. Bestecisi Stravinskiy’di, koreografı Nijinskiy’di, tasarımcısı Rerikh’di, emprezaryosu Dighilev’di; hepsi Rus. Ama hepsi de Rusya’dan ayrıldılar, şu New York’taki göçmenler gibi. Tanrı aşkına, tıpkı bir asır önce Chopin’in yaptığı gibi. Sonra en parlak zihinleri Batı’ya göç etmiş olmasa Rusya’nın ne olabileceğini düşündüm. Ve her zaman biliyor olduğum şeyi iyice anladım, onları oradan kovan kişinin çar olduğunu. Hangisi olduğu önemli değildi. 1825’te I. Nikolay’ı durdurmak için üç bin yoldaşımla birlikte Senato Meydanı’nda beklemiştim. Başaramamıştık ve uzun bir süre boyunca hiç başaramayacağımızı düşünmüştüm. Ama devir değişti. Dünya değişti. Ve bir defalığına da Rusya değişecek.”</p>
<p>Ona katılmamam mümkün değildi. “Ve bu dört yıl önceydi.”</p>
<p>Omzunu silkti. “Sonra savaş başladı ve hayat herkes için zorlaştı. Nikolay için de, ki bu iyi bir şeydi. O çılgın <i>starets</i><a id="dipnot016" style="vertical-align: super;" href="../Text/dipnotlar.xhtml#sonnot016">[3]</a> Rasputin onların aptal gibi görünmesini sağladı. Tekrar orduya katıldım, biraz heyecan uyandırmaya çalıştım ama beklemekten -ve küçük birliğimi toplamaktan- başka yapabileceğim pek bir şey yoktu. Sonunda halkla çara sadık olanlar arasında bir çatışma olacağını biliyordum, o zaman yardım edebileceğimizi de biliyordum. Ve şimdi artık başladı.”</p>
<p>Öyküsü tamamlandığında sustu. Aklıma ona soracak bir şey gelmiyordu. Geçmişini yeniden yaşadığı sırada gözünü ateşten hemen hemen hiç ayırmamıştı. Şimdiyse bana bakıyor ve gülümsüyordu. Yüzünde açık, samimi, dostça bir ifade vardı ve ben çok korktuğumu hissediyordum.</p>
<p>“Bu arada, sen hangi taraftansın, Mihail? Halkın tarafında mı? Yoksa çara sadık mı kalacaksın? Ne de olsa kuzenin.”</p>
<p>Babamın kim olduğunu unutmuş olduğunu varsaymam için bir neden yoktu. Ve yaşamımın vereceğim yanıta bağlı olduğu açıktı. Burada karanlıkta bir vampirin karşısında oturuyordum ve daha bir düzinesi de yakında bir yerlerde pusuya yatmış bekliyordu. Onların karşısında olmayı seçersem, akıbetim kötü olacaktı. Ama yalan söylemeye ihtiyacım yoktu.</p>
<p>“Sen benim dayımsın,” dedim, “ve ben senin dönüşmüş olduğun şeyi hakir görüyorum. II. Aleksandr hâlâ hayatta olsaydı, onu kurtarmak için mücadele ederdim ama oğlu ya da torunu için değil.”</p>
<p>“Oğlunu korumuştun.”</p>
<p>“Zimeyeviç’in kanını içerek; bunu mu kastediyorsun?”</p>
<p>Dimitriy başıyla onayladı. ‘Ve böylece Zimeyeviç’in Romanov ailesinin üzerinde her kuşakta yalnızca bir kez kullanabileceği gücü kendi üstüne çekerek.”</p>
<p>“Kötünün iyisi. Zimeyeviç Rusya’ya hükmetseydi, çarın saltanatı cennet gibi görünürdü. O yüzden, her ne kadar III. Aleksandr’dan nefret etsem de, onun ölmesinden korkuyordum. Oğlunu aynı yöntemle koruyamazdım. Zimeyeviç’in onun üstüne gideceğini biliyordum.”</p>
<p>“Ama bunu artık asla yapamayacak,” dedi Dimitriy.</p>
<p>“Asla,” diye cevap verdim, gülümseyerek. “Petro’nun ailenin üzerine getirmiş olduğu lanet Nikolay tahta çıkmadan bir sene önce kalktı.”</p>
<p>“Zimeyeviç’in öldüğünden emin misin?”</p>
<p>“Kendi gözlerimle gördüm. Kanını içtiğim andan itibaren onun gördüklerini görmeye başladım. Her zaman değil, bazen. Benim de görmemi istediği zamanlarda. Yoğun bir duygu hissettiği zamanlarda, ölürken hissettiği korku gibi. Senin için de aynısı olmalı, onunla kanlarınızı paylaşmıştınız.”</p>
<p>Dimitriy karamsar bir ifadeyle başını salladı. “Bana ne gördüğünü anlat.”</p>
<p>“Sen o deneyimi yaşamadın mı?”</p>
<p>Sorumu yanıtlamadı, sadece aciliyet ifade eden gözlerle bana bakıp, “Lütfen,” dedi.</p>
<p>Onu reddedecek değildim; bu, zevkle hatırladığım bir anıydı. Derin bir nefes aldım.</p>
<p>“Çok net hatırlıyorum. 25 Ekim 1893. Moskova’da, Tverskaya Caddesi’nde bir çay dükkânında oturuyordum. İkindi vaktiydi ve güneş yeni batmıştı ama Avrupa’da her yere daha bu saatte karanlık çökmezdi. Daha önce birkaç gün boyunca bana ait olmadığım bildiğim anları ve görüntüleri deneyimlemiştim ve onlar bana Zimeyeviç‘ten geliyordu. Hiçbir şey çok açık değildi ama önce denizden, sonra da karadan, uzun bir yol kat ettiğinin -ettiğimizin- ve eve gidiyor olduğunun -olduğumuzun- farkındaydım ve oraya varmak uzun sürmeyecekti. Ama birkaç gün boyunca hiçbir şey deneyimlemedim.</p>
<p>Sonra aniden uyandım. Uyuyakaldığımı hatırlamıyordum. Aklımda en son Moskova’da bir masada oturduğum kalmıştı. Şimdiyse tam karanlıkta, sırtüstü yatıyordum. Büyük bir hızla hareket ediyordum. Çok bozuk bir yolda seyahat ediyor olmalıydım çünkü sağa sola çarpıp duruyordum ama bunları önemsemedim. Bu acelenin zorunlu olduğunu biliyordum. Peşimdekiler yaklaşmıştı ve beni yakalarlarsa öldürmeye çalışacaklardı, ancak biraz arayı açarsam güvende olabilecektim.</p>
<p>Araba büyük bir tümseğin üstünden geçti, havaya fırladım. Yanağım sert, ahşap bir şeye çarptı. Destek almak için ellerimi kaldırdım ve dehşet içinde bir tabutun içinde olduğumu fark ettim. Hayır, tabut değil, sadece bir sandık. O yüzden her yer karanlıktı. Bu, güvenli bir taşıma aracıydı. Dışarıda hâlâ gün ışığı vardı ama pek uzun sürmezdi. Sırtımın altında yumuşak, garip biçimde rahatlık sağlayan bir şey vardı. Ellerimi indirip parmaklarımı ona bastırdım. Topraktı, anayurdumun toprağı. Ona dokunduğum zaman kendimi güvende hissettim ama bunun sadece kısa zaman sürecek bir lüks olduğunu biliyordum, sağ kalmam açısından bir önemi yoktu. Fakat beni rahat ettiriyordu.</p>
<p>İhtimalleri değerlendirdim. Beni takip edenlerin kaç kişi olduğunu bilmiyordum; belki toplamda altı kişi kadardılar fakat bir tanesi kadındı, diğeriyse yaşlıydı. Ve yalnız değildim. Kulak kesildim. Altımda arabanın dönen tekerleklerini ve onu çeken atların nal seslerini duyabiliyordum. Etrafımda daha fazla at ve bana sadık kalacaklarını düşündüğüm biniciler vardı. Onları kiralamıştım; beni eve götürme talimatı almış olan Çingenelerdi. Kaç kişi olduklarını bilemiyordum, belki bir düzine kadar. Uzaklarda bir kurdun uluduğunu duydum, biraz sonra bir diğeri de ona katıldı. Zamanında yetişebilirlerse, onlar da beni korurlardı.</p>
<p>Belki de korunmaya ihtiyacım yoktu. Şimdiye kadar kaleye oldukça yaklaşmış olmalıydık. Kapısından içeri girmeyi başarabilirsek, güvende olurdum. Beni içeriye kadar takip edebilirlerdi fakat bunu yaparlarsa bir daha dışarıya canlı çıkamazlardı. Ve sandığın içi karanlık olmasına rağmen, dışarıda güneşin batmak üzere olduğunu hissedebiliyordum. Borgo Geçidi’ndeydik, etrafımızda dağlar yükseliyor olmalıydı ve bu da güneşin düz ovada olmaya kıyasla daha erken batacağı anlamına geliyordu. O, tepelerin ardında kaybolduğunda ben yine gücümü kazanmış olacaktım ve altısı birden gelseler bile beni mağlup edemezlerdi. Hatta altmışı bile. Ama daha dakikalar vardı ve o âna kadar hayatta kalmalıydım.</p>
<p>Dışarıda bir bağırış duydum. ‘<i>Halt!’</i><a id="dipnot017" style="vertical-align: super;" href="../Text/dipnotlar.xhtml#sonnot017">[4]</a> İngilizceydi ve iki kişi bir ağızdan söylemişti. Çingenelerden hiçbiri bu sözcüğün manasını anlamış olamazdı ama aptallar yine de durdular.</p>
<p>Durmaya çalışan atların toynaklarının yere çarparken çıkardığı sesleri duydum, sonra arabanın durduğunu hissettim. Bekledim. Sandıktan fırlayıp hemen oracıkta onlarla dövüşmeye başlayabilirdim ama gün ışığı karşısında hâlâ savunmasızdım. Hatta kendimde gözlerimi açacak gücü bile bulamayabilirdim. En iyisi, onları etrafıma yerleştirmiş olduğum savunma bariyerleriyle mücadele etmeye bırakmaktı. Çingeneler, bize kadar ulaşabilirlerse kurtlar, hatta sandığımın ahşabı bile onları birkaç saniye geciktirebilirdi, sonra güneş batardı ve işte o zaman beni kendi halime bırakmadıkları için çok hayıflanırlardı. Bir atın üstünde şaklayan kırbacı ve telaşlı nal seslerini duyduğum zaman Çingenelerin beni savunmaya hazırlandıklarını anladım. Sonra bir tüfeğin horozu geri çekildi ve ortalık tekrar sakinleşti. Muhafızlarımda ateşli silah yoktu ama beni ellerinde olanla savunacaklarını biliyordum. Birinin bir emir verdiğini duydum: <i>Omorâpii</i>! Bildiğim bir dil değildi ama anlamı bana kuvvetle, ‘Öldürün onları!’gibi geldi.</p>
<p>Bunu bir çatışma takip etti ama silah olarak yalnızca yumruk ve kılıç seslerini duyuyordum; peşimde olan İngilizler eşdeğer silahlara sahip olmayan rakiplere karşı tüfek kullanmak için fazlaca centilmen hissetmişlerdi kendilerini. Hatta kendimi korumak için kalkıp onlardan biriyle mücadele etmem gerekeceğinden bile kuşkulanmaya başlamıştım. Ama Çingenelerin görevlerini yaparken fazlaca haşin davranmayacağını ve güneş battığı sırada düşmanlarımdan bazılarının hâlâ canlı kalmış olup onları en çok hoşlandığım ve en çok tiksindikleri şekilde öldürebileceğimi ümit ediyordum. Özellikle kadının hayatta kalmasını umuyordum. O benim olmalıydı. Daha önce kanının tadına bakmıştım; tatlıydı.</p>
<p>Sonra birden peş peşe gelen iki gümbürtü duydum ve altımdaki araba sarsıldı. Üstüne atlayan kişinin ardı ardına temas eden ayaklarının sesiydi bu. Güneş ışığının üstüme çökeceğini bilerek kendimi kapağın açılmasına hazırladım ama türümün çoğu üyesinden farklı olarak güneş ışığına rağmen hâlâ hayatta kalabilecek kadar güçlü olduğumun da farkındaydım. Çok kısa bir süre sonra güneş batacak ve gücümü tekrar kazanıp beni rahatsız etmeye cüret eden herkesi öldürecektim.</p>
<p>Ama kapak açılmadı. Onun yerine sandığın bütün olarak havaya kaldırıldığını hissettim. Eğer bunu yapan onlardan sadece bir tanesiyse, o zaman hissettiği nefret ona doğaüstü bir güç bahşetmiş olmalıydı. Sandıkla birlikte havada uçarken bir an kendimi ağırlıksız hissettim, sonra yere çarptık ve ancak defalarca takla attıktan sonra durabildik. Durduğumuz zaman yine arabadaki pozisyondaydım -sırtüstü yatar ve yukarı bakar durumda- ama artık altımdaki toprak her yere dağılmıştı. Sonra birisinin bağırdığını duydum; bir Çingene’den çok bir İngiliz gibi geliyordu kulağa. Doğru hüküm vermiş olmayı ümit ediyordum. Beklemeye devam ettim. Güneşin gökyüzünden silinmesi an meselesiydi.</p>
<p>Sonra üstümde onları gördüm. Kapakla sandığın bitiştiği yerden içeri azıcık ışık sızdı, ardından o aralıktan kocaman bir çelik kılıç yanlamasına içeri girdi. Bana zarar vermesi amaçlanmamıştı ama sandığın kapağını kaldırmaya başlamasıyla birlikte içeri daha çok ışık girdi. Onu gördüğümde içimi içgüdüsel bir korku kapladı ama zayıftı ve bana zarar veremeyeceğini biliyordum. Sonra ilkine göre daha küçük ikinci bir kılıç eklendi; bu defaki daha aşağı, dizlerime doğru ilerledi. İkisi birden kapağı zorladı ama kapak sağlam bir şekilde yerine çivilenmişti. Bir tek kılıçla onu açamazlardı ama ikisini birden kullanırlarsa sonunda başarırlardı. Şans yardım ederse buna ihtiyaçları olmayacaktı. Güneş battığı anda sandığı açan ve onun uydurma kapağını tek darbeyle havaya fırlatan ben olacaktım.</p>
<p>Ama kılıçların her dönüşüyle birlikte ışık sızan aralık genişliyordu. Artık içine el sokulabilecek kadar genişlemişti. Parmaklarını sokup kapağı kaldırmaya başladılar. Çiviler önce biraz direndi ama sonra kapak bir gıcırtıyla birlikte yerinden söküldü ve arkaya doğru fırlatıldı. Bir an için etrafımı görebildim.</p>
<p>Kar yağıyordu. Her yer bembeyazdı ve kar taneleri havada savruluyordu. Yukarıda -yüzlerce ayak yukarıda- etrafındaki hiçbir dağdan saldırılamayacak kadar yüksek surlarıyla şatom yükseliyordu. Oraya ulaşmama ramak kalmıştı ama yine de bir şeylerin yolunda gitmediğini hissediyordum. Evime girmiş, kutsallığına saygısızlık etmiş ve yağmalamışlardı. Belli ki, saldırılarını beni çaresiz bir şekilde arabada seyahat ederken takip etmekle bırakmamışlardı.</p>
<p>Etrafımda devam eden çatışma sona ermişti. İki Çingene’nin ellerini kaldırdığını ve birinin elindeki kılıcı yere bıraktığını gördüm. Daha fazla bir şey göremedim fakat onlara tüfek doğrultulmuş olduğunu ve sonunda kazanamayacaklarını fark etmiş olduklarını tahmin ettim.</p>
<p>İki surat bana doğru eğildi. Onları tanıyordum. Birisi Amerikalı, diğeriyse İngiliz’di, şatomda gösterdiğim konukseverliği çok kaba bir şekilde istismar etmiş olan avukat. Ellerinde birer bıçak vardı. İngiliz’inki, Doğu’daki sömürgelerden birinden çalınmış, içe doğru kavisli, uzun, çirkin bir bıçaktı. Amerikalınınki daha sıradandı ama ikisinden de korkmuyordum. Bakıştılar ve ortak bir öldürme arzusuyla sırıttılar. İkisi de bıçağım kaldırdı. İngiliz’in bıçağı başının arkasındaydı ve siluetinin arkasında dağlar görünüyordu, Amerikalınınki ise tam kalbimin üzerindeydi. Ama artık ikisi için de çok geçti.</p>
<p>O anda güneş bir dağın zirvesinin ardında kayboldu. Gücün içime aktığını hissettim; kudretimin geri dönmesine ve bedenimin yeniden canlılık kazanmasına saniyeler kalmıştı. İçimde bir zafer duygusu kabardı. Gözlerim büyüdü, gülümsemeye başladım ve yattığım yerden doğrulmaya davrandım.</p>
<p>İki bıçak aynı anda indi. Amerikalı’nın bıçağı kalbimi deldi. Bu büyüleyici bir histi. Ani bir yanmaydı ve iyileşmeye başlar başlamaz neredeyse hemen geçti. Bu sadece çelikti ve bana zarar veremezdi. Ama diğer bıçak farklıydı. İngiliz şanslıydı. Bıçağı indirip boğazıma sapladı ve sertçe aşağı doğru itti. Belki kalbime aldığım darbeden dolayı gücüm azalmıştı ama silah derin, düşünebileceğimden çok daha derin kesti. Adam delice bir nefretle doluydu ve bıçağını bastırılamaz bir arzuyla başımı gövdemden ayırabilmek için kullanıyordu.</p>
<p>Ve bu arzusu başarıya ulaştı. İlk kesikten sonra biraz acı hissettim, bıçağını tekrar tekrar iterek kesti ve sonunda hafif bir çıtırtıyla birlikte boynum koptu. Bedenim benden ayrıldı ve yüzümün yere düştüğünü hissettim. Duyularım birer birer beni terk etti ve çok geçmeden koku alamaz, dokunduğunu hissedemez, duyamaz ve göremez oldum. Dudaklarımın üstündeki kanımın tadını bile alamıyordum. Ama hâlâ düşünebiliyor, algılayabiliyor ve anımsayabiliyordum. Ve sonra…”</p>
</body>
</html>