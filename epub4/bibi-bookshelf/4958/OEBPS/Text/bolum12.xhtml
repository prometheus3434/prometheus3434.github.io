<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XII. Bölüm</h1>
<p>Yabancısı olduğum bir durum değildi. Kendime geldiğimde ortalık karanlıktı ama biraz ışık seçebildim. Başıma bir torba geçirmiş ve boynumun etrafından bağlamışlardı ama nefes alamayacağım kadar sıkı değil. Yıllar önce Halkın İradesi de aynısını yapmıştı. Beni kaçırmışlar ve sorguya çekerken kiminle karşı karşıya olduğumu anlamamam için bitene kadar başımı açmamış ama sonradan beni kendilerinden biri olarak kabul etmişlerdi. Bunun mantıklı bir tarafı vardı, oysa şimdikinin yoktu. İlya sadece boğazımı parçalayıp bütün kanımı emmiş olsaydı, bunun bir mantığı olurdu. Belli ki kanımdan daha fazlasını istiyordu ve bu benim için daha kötü olabilirdi.</p>
<p>Ellerimi arkamdan bağlamışlardı ama ayaklarım serbestti. Yine de kaçmaya çalışmanın anlamı yoktu. Etrafımda çeşitli yönlerden gelen sesler duyuyordum fakat ne söylediklerini anlayamıyordum. Bu bana nerede olduğum konusunda bir fikir vermişti: Yankılanan seslere bakılacak olursa, kapalı bir mekândaydım. Tahminime göre bir kilisede.</p>
<p>“Bize ne yapacaksınız?”</p>
<p>İlk duyduğum ses, tıpkı Halkın İradesi tarafından esir alındığım gün olduğu gibi, tanıdık bir sesti. Aslında tam olarak aynı sesti: Dimitriy’inki. Ama o zamanlar Dimitriy başkandı. Şimdi ise bundan kuşkuluydum.</p>
<p>“Sana mı? Hiçbir şey. Asıl istediğimiz o.” Yine o defaki gibiydi. İkinci ses bir kadına aitti ve tanıdıktı fakat suikastçı Sofia Lvovna’nın sesi değildi. Bu, Anastasya’ydı.</p>
<p>“Peki, <i>ondan</i> ne istiyorsunuz?” diye sordu Dimitriy.</p>
<p>“Yakında görürsün. Aslında, neden şimdi olmasın? Uyandırın onu.”</p>
<p>Bir çizme böğrümü tekmeledi.</p>
<p>“Uyanığım! “diye bağırdım. “Uyanığım.”</p>
<p>“Ayağa kaldırın.”</p>
<p>Koltuğumun altından kavrayan bir el beni çekip doğrulttu, biraz sonra ayaklarımın üzerindeydim. Sırtımdan dürtülünce birkaç adım ilerledim, sonra bir el beni durdurdu.</p>
<p>“Başını açın.”</p>
<p>Boynumun etrafında kurcalanan parmakları hissettim, sonra torbayı çekip çıkardılar.</p>
<p>Biraz etrafımı görmek, biraz da boyun kaslarımı esnetmek için başımı sağa sola çevirdim. Nerede olduğumu hemen anladım. 188l’de amcam II. Aleksandr’ı öldüren bombanın atıldığı yerin biraz uzağındaydım. Bacakları paramparça olmuş ve kan kaybından ölmüştü. Kış Sarayı’nda ölmüştü -o zaman on iki yaşında olan, geleceğin II. Nikolay’ının gözlerinin önünde- fakat o acımasız saldırının gerçekleştiği yer olarak burasının önemi daha da artmıştı. Buraya resmi olarak onun anısına bir mihrap -Tanrı’nın Lütfü Mihrabı- yapılmıştı. Durduğum yerden onu görebiliyordum: koyu renkli yeşim taşı sütunların üstünde topaz ve altınla süslenmiş yılantaşından bir gölgelik. İçine Aleksandr’ın üstüne düştüğü kaldırım taşlarını ve kanahn kenarındaki parmaklığın bir parçasını koymuşlardı. Bu taşların üzerindeki kan izlerinin hâlâ durduğunu duymuştum fakat görmeyi hiç istememiştim. Çok geçmeden, mihraba ev sahipliği yapması için bir kilise inşa etmişlerdi. Eskiden o devasa kraterin -esas olarak çan öldürmeyi başaramamış olan ilk bombanın eseriydi ama sonrakinin de etkisi olmuştu- olduğu yerde artık İsa’nın Dirilişi Katedrali duruyordu; Dökülen Kan Kilisesi.</p>
<p>Daha önce birden fazla kez onun içini görmüştüm. Bana göre ona içeriden bakmak dışarıdan bakmaktan daha iyiydi. Dış cephesiyle Kızıl Meydan’daki çok daha eski Aziz Vasiliy Katedrali’ni taklit etmeye çalışmıştı, içinde ise onun labirenti andıran karmaşıklığından eser yoktu. Tek ve açık bir odaydı. Duvarların her santimi mozaiklerle dekore edilmişti, altından haleleri loş mum ışığında bile pırıl parlayan azizlerin ikonları. Dört sütun bu kadar küçük bir orta şahın için gereksiz derecede yüksek olan tavana, ortadakiler ise daha da yükseğe, merkezdeki küçük kubbeye kadar uzanıyordu. Durduğum yerden göremiyordum ama o kubbenin iç kısmmdan Her Şeye Kadir İsa’nın aşağı baktığını ve orada kendisine dua edenleri kutsadığını biliyordum. Eğer seçme şansı olsaydı bugünkü cemaati kutsamazdı.</p>
<p>Dimitriy’i yere oturtmuş ve sütunlardan birine yaslamışlardı. Bilekleri kelepçeliydi ve kelepçe sütunun etrafim dolaşan bir zincire tutturulmuştu. Boynuna demirden bir halka takmışlardı. O da bir zincire tutturulmuştu. Sadece iplerle bağlanmış olsaydı bir şansı olurdu fakat onu bağlayanların, <i>vurdalak’lann</i> olağanüstü gücü hakkında fikri olduğu belliydi. Nasıl olmayabilirdi ki? Kendileri de <i>vurdalak</i>‘tı.</p>
<p>Toplam altı kişiydiler. Dördü aylakça orta şahının etrafında, bir diğeri ise açmış oldukları Güzel Kapı’ya<a id="dipnot030" style="vertical-align: super;" href="../Text/dipnotlar.xhtml#sonnot030">[1]</a> çıkaran basamaklardan birinin üzerinde -bu başlı başına kutsala saygısızlıktı- oturuyordu. Üçünü daha önceden tanıyordum. Bir tanesi benim yanımdaydı; maskemi çıkaran oydu. Akıncısı, İlya, kilisenin tam ortasında, kubbenin ve İsa mozaiğinin altında duruyordu. Metresi de yanındaydı.</p>
<p>Anastasya tanıştığım zamankinden daha yaşlı görünüyordu ama bu bir ilüzyondu. Bunun bir nedeni duruşu -o binadaki tek otorite kaynağıydı- ve giyimi, diğer bir nedeni de makyaj yapmış olmasıydı. Ama bunlar olmasa, ona ilk rastladığım, korkmuş bir çocuğa benzediği günden beri yaşlanmış olamayacağını biliyordum. Ama bu da bir ilüzyondu, gerçekte on yıllar, hatta yüzyıllarca yaşamış olabilirdi. Küçük, neredeyse önemsiz bir mesele aydınlığa kavuşmuştu. Gebe karnı eskisine göre daha büyük değildi. Tıpkı annesi gibi, doğmamış bebek de zamanda donmuştu.</p>
<p>“Ellerini çözün,” dedi Anastasya.</p>
<p>Arkamda, beni bağlayan ipe bir kılıcın dokunduğunu hissettim, sonra serbest kaldım.</p>
<p>Bir elimi kaldırıp yüzümü ve çenemi ovuşturdum. Bunun pratik bir amacı vardı; sakalım çok az uzamıştı, öyleyse, birkaç saatten daha fazla baygın kalmış olamazdım.</p>
<p>“Teşekkür ederim,” dedim.</p>
<p>“Etme,” diye cevap verdi Anastasya. İki vampire işaret etti, onlar da dört ana sütundan birbirinin çaprazında duran diğer ikisinin yanına gidip onların etrafına dolanmış olan ipleri topladılar. Sonra bana doğru yaklaştılar. Bileklerimi, gevşek bir şekilde mermer zeminin geometrik desenlerinin üzerine bıraktıkları iki iple bağladılar. Sonra sütunların yanına gidip arkasına geçtiler ve sonrasını göremedim. Her ne yaptılarsa etkisi ani oldu. İpler gerilmeye başladı vövbeni kilisenin ortasına çektiler. Direnmenin pek anlamı yoktu. Biraz sonra tam ortada bulunan, etrafından turuncu ve pembe tonlar yayılan ve kocaman bir göz gibi yukarıya doğru bakan siyah mermerden çemberin üzerinde duruyordum. Yukarıda, çok yukarıda, haç çıkarmaya hazırlanır gibi <i>troyeperstiy</i><a id="dipnot031" style="vertical-align: super;" href="../Text/dipnotlar.xhtml#sonnot031">[2]</a> sembolü oluşturmak üzere iki parmağını bükerek kaldırmış olduğu elleriyle Her Şeye Kadir İsa vardı. Halesinin üzerindeki haçın görünen üç kolunun üstünde, “Olan” anlamına gelen Yunan harfleri “O ω N” - omikron, omega ve nu vardı.</p>
<p>Biraz hareket edebiliyordum ama fazla değil. Kollarım, çarınıhtaymışım gibi iki yana doğru gerilmişti, neyse ki vücudumun ağırlığını taşımaları gerekmiyordu - henüz. Dimitriy tam önümdeydi ve o da benim kadar hareketsiz durumdaydı, gözlerime bakmıyordu. Anastasya’yı görebilmek için başımı çevirdim fakat etrafımdan dolaşıp benimle Dimitriy’in arasına gelip durdu. Elinde uydurma bir alıştırma defteri vardı.</p>
<p>“Bunu tanıdın mı?”</p>
<p>Hemen hatırlamıştım ama bir şey söylemedim.</p>
<p>“Hatırlamalısın. Senin evindeydi, sana ait olduğundan değil. O, Richard Llywelyn Cain adında büyüleyici bir adama aitti. Yaşamını bizim türümüzü araştırmaya ve anlamaya adamış, hatta sonunda bizim gibi olmuş bir adamdı. Tarih boyunca herhangi bir insandan çok daha fazla vampire işkence etti ve öldürdü, büyükbabanın zarar verdiklerinden çok daha fazlasına. Ama Cain bizim hakkımızda çok şey öğrendi, hem dostlara hem de düşmanlara yarayabilecek bilgiler. Ve sonra, yaklaşık kırk yıl önce, öylece ortadan kayboldu. En son bu şehirde olduğu biliniyordu ve sonrası - yok. Yeryüzünde bir yerlerde olduğuna dair en ufak bir ipucu bile yok.”</p>
<p>“Onu öldürdüm,” dedim.</p>
<p>Başını yana eğdi ve gülümsedi. “Gerçekten mi? Biz de bundan şüpheleniyorduk. Aranızdan biriniz diğerini öldürecekti. O zaman yaptığın şey, bize ilk büyük hizmetindi.”</p>
<p>Bu “biz” sözcüğünü bilerek kullanıyordu ve o kelimenin şimdi ona mutlulukla hizmet etmekte olan vampirleri kapsamadığını söyleyebilirdim. Yıllar önce Senato Meydanı’nın altındaki bir mahzende Dimitriy ile olan konuşmamız sırasında onun da “biz” sözcüğünü kullanmış olduğunu anımsadım. Ama o zamanki ortaklığın diğer yarısı, Anastasya’nın bahsettiğiyle aynı kişi olamazdı. O sırada bu kişi Zimeyeviç’ti ve o da uzun zaman önce ölmüştü. Birden ürperdim. Tarih 25 Ekim’di; onun ölümüne tanıklık etmemin -deneyimlememin- üzerinden yirmi dört yıl geçmişti.</p>
<p>“Sana Cain’in eserlerinden bir şey okuyayım,” diye devam etti Anastasya. Sayfalan karıştırarak işaretlediği yeri buldu ve yüksek sesle okumaya başladı. Metin İngilizceydi vc Anastasya da bu dilde okuyordu. Görebildiğim kadarıyla telaffuzu mükemmeldi ve bu dili akıcı bir şekilde konuşuyor olmama rağmen, benimkinden çok daha iyiydi.</p>
<p>‘“<i>Anastazis</i><a id="dipnot032" href="../Text/dipnotlar.xhtml#sonnot032" style="vertical-align: super;">[3]</a> hakkında. Geçenlerde başka yerlerde pek yaygın olmamakla birlikte Eflak’taki vampirler arasında oldukça iyi bilinmekte olan ve eğer doğruysa, Romanov’larla Zimeyeviç için geçerli olan veya bir insanın -doğrudan kendisinin veya soyundan gelen birinin- kanının bir vampir tarafından içilmesinin söz konusu olduğu fakat indüksiyon sürecinin tamamlanmamış olduğu benzer her durumda…”</p>
<p>Anastasya durdu ve bir an dikkatle bana baktı, sonra devam etti.</p>
<p>“… insanla vampir arasındaki bağa başka bir boyut ekleyebilecek bir efsane duydum. Böyle bir koşulda vampirin ölmesi durumunda indüksiyonun hâlâ meydana gelebilecek olduğunu (ki ben bunun canlı kanıtıyım) fakat aynı şekilde insanın da rahatsız edilmeden bırakılması durumunda doğal bir ölüm deneyimleyebileceğini uzun zamandır biliyordum. Fakat belirli koşullarda insanların vampir kanını içmeyle ilgili duyarlılığı, sonunda kendilerinin dönüşmesiyle değil fakat ölü yaratıkla ilgili olarak bir tür <i>parousia</i>’ya yol açmasıyla da sonuçlanabilir gibi görünüyor. Bu, Zimeyeviç’in Tepeş adıyla bilindiği insan varoluşundan da önceki bir zamana dayanan çok eski bir öykü gibi görünüyor ve ben buna tanıklık etmiş bir vampir bulamıyorum. Ama ilgi çekici ve koşullar izin verirse üzerinde deney yapmaya çok müsait bir olasılık.”</p>
<p>Başını kaldırdı ve gülümseyerek bana baktı. “Daha basitçe ifade edebilirdi, değil mi?”</p>
<p>Cevap vermedim.</p>
<p>“Yalın İngilizcenin ne sorunu var ki? Bütün bu Yunanca kelimeler niye? ’<i>Anastazis</i>; <i>parousia.</i>’ Bence bu onun yetiştiriliş tarzı. Senin bu kelimelerin anlamını bildiğini varsayıyorum.”</p>
<p>Başımı salladım. İlk okuduğumda bir mana verememiştim ama yıllar içerisinde Cain’in -Yuda’nın- yazılarındaki bütün sözcükleri incelemiştim ve bu ikisinin anlamını öğrenmem uzun sürmemişti. Sonunda aynı kapıya çıkıyorlardı.    <i>Paroıısia</i>‘nın anlaşılması daha güçtü. Kelime</p>
<p>anlamıyla, “bir kişinin fiziksel varlığı veya gelişi” demekti ama İncillerde sık sık ve özel bir anlamda kullanılıyordu. Belirli bir kişinin, İsa’nın <i>kendisinin</i> gelişini ifade etmek için kullanılıyordu; onun Kudüs’e gelişini, hatta bu dünyaya Beytüllahim’de girdiğini kastetmek için değil. Hepsi, öldükten sonraki ikinci gelişini kastediyordu.</p>
<p>Anastazis sözcüğünün daha basit, dolaysız bir tercümesi vardı. Anastasya’nın adı bu kelimeden türemişti. Çar Nikolay bu adı en küçük kızı için seçmişti ama önümde duran Anastasya’nın bu ismi -ikimize de kendisinin kader ânı gibi görünen- bu zaman ve bu yer onuruna seçmiş olduğundan kuşkulanmaktan kendimi alamadım. Bütün bu kavram, ancak korkumu gizlemeyi başarabileceğimi ümit ederek söyleyebileceğim tek bir sözcükle ifade edilebilirdi.</p>
<p>“Diriliş.”</p>
<p>“Çok iyi. O zaman belki de Cain’in o karmaşık ve dolambaçlı üslubuyla anlatmaya çalıştığı şeyi özetleyebilirsın?</p>
<p>“Bir söylenti duyduğunu ve eğer o gerçekse bunun, Zimeyeviç ölse bile Romanov ailesine mensup birinin yardımıyla dirilebileceği anlamına geldiğini söylüyor,” diye cevap verdim.</p>
<p>Dimitriy iç çekti. Zimeyeviç’ten korkmak için çok nedeni vardı. Ben daha az endişeliydim. Yuda’nın yazdığı şeyin manasını uzun zaman önce anlamıştım ve bunu yapabilmek için tamamlanması gereken o kadar çok aşama vardı ki, hakikaten bir söylentiden fazlası olsa bile, gerçekleşmesi son derece düşük bir olasılıktı. Ama Anastasya’nın buna inanıyor görünmesi sinirimi bozmuştu.</p>
<p>“Etkileyici bir düşünce, değil mi?”</p>
<p>“Bir efsane,” diye yanıt verdim.</p>
<p>“Efsane mi? Üç parmaklı adam gibi mi?”</p>
<p>“Onun hakkında ne biliyorsun?”</p>
<p>“Sandığından fazlasını.” Yuda’nın günlüğünü bıraktı ve yürüyüp birkaç saniye için görüş alanımdan çıktı. Elinde bir deri çantayla -bir tür okul çantası- geri döndü. “Üç parmaklı adam senin büyükbabandı ve Cain’in Çıfıt Kale’ye hapsetmiş olduğu düzinelerce vampiri serbest bırakmıştı. Türümüzün mensupları arasında efsane haline gelmişti ama bunun temeli bütünüyle gerçeğe dayanıyordu. Diğer yaptıkları için olmasa da, bunun için ona itibar ediyoruz. Bak!”</p>
<p>Çantaya uzanıp bir kitaptan daha büyük olmayan küçük, yassı bir tahta parçası çıkardı. Bir tarafını gizleyerek göğsüne bastırdı ve bana doğru yaklaştı. Aramızda bir metreden az mesafe kaldığında durdu ve onu bana doğru tuttu, böylece gizlemiş olduğu tarafını da görebildim.</p>
<p>Hemen tanıdım: Büyükbabamın eksik iki parmağının kemikleriydi, Anastasya’nın evimizden çaldığı kemikler. Her nasılsa, gerçek hayattaki pozisyonlarında olacak şekilde tahtaya tutturulmuşlardı. Kemiklerin etrafına bir kalemle canlı parmakların sınırları çizilmişti ve çizgi, sanki geri kalan parmakların da eklenmesini bekliyor gibi devam ediyor ve bütün bir eli tamamlıyordu. Başka bir şey daha vardı, benden çalınan diğer bir şey. Zimeyeviç’in altın ejderhalı yüzüğü de oradaydı. Mum ışığında, zümrüt gözleri parlayarak bana bakıyordu. Kızıl dilini havayı koklamak ister gibi ileri doğru uzatmıştı. Tam beklediğim yere, Aleksey’in yüzük parmağına, takılmıştı.</p>
<p>“Zimeyeviç bunu o kadar uzun zamandır takıyordu ki, herkes biliyordu,” dedi Anastasya. “Bazıları onun sihirli güçlere sahip olduğunu düşünüyorlardı, yüzüklere sıklıkla yakıştırılan bir şeydir bu. Ben bile onu Aleksey’in ölü parmağına takarsam üstünde tekrar et oluşmaya başlayabileceğine inanıyor gibiydim, büyükbabanın kemiklerinin üzerinde Zimeyeviç’in eti. Danilov’la Tepeş’in iç içe geçişi neye benzerdi diye merak ediyorum. Ama bundan bir şey çıkmadı, yani belki de hiç öğrenemeyeceğiz.” Tahtayı tekrar çantasına koydu.</p>
<p>“Zimeyeviç seni bayağı etkilemiş olmalı/’dedim.</p>
<p>Anastasya kısaca güldü ama yüzünden geçen melankolik ifadeyi gizlemeyi başaramadı. Hatta bir an için gözlerinin yaşardığını bile düşünebilirdim ama bu muhtemelen düş gücümün ürünü olurdu.</p>
<p>“Ah, etkiledi. Seni de etkilemiş olduğundan eminim ama aynı şekilde değil, sen <i>vurdalak</i> değilsin. Ama örneğin şuradaki Dimitriy gibi birisi için o dünyadaki gelmiş geçmiş en büyük yaratık olurdu. Onu öldürdüklerinde yıkıldım ama umutsuzluğa kapılmadım.”</p>
<p>“Onu geri getirme şansın yok.”</p>
<p>“Öyle mi? Dediğin gibi, ilk olarak bir Romanov’a ihtiyacım var. Zimeyeviç, Büyük Petro’nun kanım içmişti ve şimdi Petro’nun bütün torunları onun hâkimiyeti altına girmeye hazır. O yüzden Rusya’ya geldim. Petro’nun soyu verimliydi ve aralarından birini seçmek için bol miktarda Romanov var. Gayrimeşru bir çocuk bile işe yarardı ama onun anne ve babasından nasıl emin olunabilir ki? İlk önce aklıma o küçük, güçsüz çareviç Aleksey geldi. Ona bir miktar yaklaştım. O çılgın Rasputin kendisine ne söylersem yapacaktı. Ama biz ihtiyacımız olan şeyi alamadan onu öldürdüler.</p>
<p>“Sonra ben İlya’yla beraberken karşımıza sen çıkmıştın, hatırlıyor musun? Tam şurada.” Omzumun üzerinden belirsiz bir yere işaret etti. “İlya’nın seni tanımadığını mı sandın? Ve bana senin kim olduğunu söylemediğini? Bize ne kadar yardım edebileceğin hakkında hiçbir fikri yoktu ama Zimeyeviç’in bana senin hakkında anlattıklarını unutacak değildim; bana öyle çok şey anlattı ki. Ondan sonra yaşadığın yeri bulmak ve metresin Nadya’nın beni karların üzerinde titrerken bulmasını ve içeri almasını sağlamak oldukça kolay oldu. Seninle ilgili daha büyük bir planım olmasa o ilk gece ikinizi de öldürmez miydim sanıyorsun?”</p>
<p>Bir an için gözlerimi kapadım. Benim için sürpriz olmamalıydı, buraya başka ne için getirilmiş olabilirdim ki?</p>
<p>“Mihail Konstantinoviç Danilov,” diye devam etti Anastasya. “Ve sadece bir Danilov değil, aynı zamanda bir Romanov. Buna şüphe yok. Zimeyeviç’in kanını içmek ve Romanov kuzenlerinden herhangi birine hükmetme şansını onun elinden almakla bunu ona çok açık bir şekilde gösterdin. Cain’in tarif ettiği şey için son derece uygunsun. Böyle bir an için seçilmiş olduğun için onur duymalısın.”</p>
<p>Dimitriy kulağa yan iç çekme yan gülme gibi gelen bir ses çıkardı. Ne düşündüğünü anlamıştım. ni’ni anlatırken “Seçilmiş Olan”dan bahsetmişti.</p>
<p>Ben hâlâ Anastasya’nın boyunu aştığını düşünüyordum. “Cain hiçbir şey tarif etmedi,” dedim ona. “Bir efsaneden söz ediyordu, hepsi bu. Doğru olsa bile, nasıl yapacağın hakkında hiçbir fikrin yok.”</p>
<p>“Ama var. Zimeyeviç süreci çok iyi anlamıştı. Cain’in kullandığı <i>‘parousia</i>’kelimesi çok yerindeydi. İncil’de genel olarak İsa’nın ikinci gelişi anlammda kullanılır ama orada başka birisinin gelişini anlatan bir pasaj daha vardır: ‘Yasa Tanımaz Adam.’<a id="dipnot033" style="vertical-align: super;" href="../Text/dipnotlar.xhtml#sonnot033">[4]</a> Zimeyeviç’ten başka kim kastediliyor olabilir ki? O, formaliteleri anlattı. Kutsal bir yerde olmalı.” Susup etrafına baktı. “Kurbanın, Seçilmiş Olan’ın, doğru nesilden geliyor olması gerek, gönüllü olabilir veya olmayabilir. Kanı akıtdmalı ve yeniden dirilecek olan vampirin kanıyla karıştırılmalı. Sonra bu karışımın yarısı yakılmak, diğer yarısı da kurban tarafından içilmeli. Bazı kadim kelimeler söylenmeli. Sonra yeniden dünyaya gelen beden ortaya çıkacak.”</p>
<p>“Nasıl emin olabilirsin?” diye sordu Dimitriy. “Bir şey atlamadığından emin misin?”</p>
<p>Anastasya güldü. “Ah, Dimitriy Alekseyeviç, tam onun anlattığı gibisin. İnançlı biri. Zimeyeviç anlamıştı. Mesele neyin gerekli olduğu değil, neyin gözden çıkarılacağı. O bu merasimi yapılırken hiç görmedi ama onunla ilgili bazı metinler ortaya çıkardı. Merasimin işe yarayacağından emindi ancak vampirlerin bile ne kadar batıl inançlı olduğunu biliyordu. Bir kısmı -çoğu- kuşkusuz saçmalık ama hangi kısımları? Kanın yakılması mı? Yer mi? Ezberden okunacak şeyler mi? Neden risk alalım? Bütün ayrıntıları dahil edersek, o zaman zorunlu kısımları da dahil etmiş olmayı garantileriz.”</p>
<p>“Ama parçalardan biri eksik,” dedim. “Zimeyeviç’in kanı.” Bunu söylerken bile güvende olmadığımı hissediyordum.</p>
<p>Anastasya başım diğer yana çevirdi ve orta sahınm etrafında dolaşarak mozaik duvarlara ve kemerlere baktı. “Zimeyeviç’i uzun zamandır tanıyor değildim. Onunla İngiltere’ye geldiğinde tanıştım. Gelmemeliydi. Biz İngilizlerin ne kadar becerikli olabileceğimizi anlayamadı. Onunla çok az zaman geçirdim fakat onu takdir etmeyi ve sevmeyi öğrendim. Ama yolculuğunun nedeni basit, geçici bir heves değildi. İngiltere’ye gelmesi gerekiyordu. Dimitriy bunun nedenini biliyor.”</p>
<p>Dönüp Dimitriy’e baktı, o da bir an için gözünü Anastasya’ya dikti. Yanıtının gecikmesine yol açan şey yenilgiden çok saygıydı. “Yuda, Zimeyeviç’e ait olan iki şeyi almıştı. Bildiğim kadarıyla onları İngiltere’de bir yerlerde saklamıştı.”</p>
<p>Hikâyeye Anastasya devam etti. “Cain’in İngiltere’de iki mülkü vardı: biri Londra’da Picadilly’de, diğeriyse Purfleet adında bir kasabada. Zimeyeviç kendisine ait olan şeyi geri almak için gelmişti fakat bunu hiç başaramadı. O öldükten sonra, başaramamış olduğu şeyi ben başardım.”</p>
<p>“Peki, Yuda ne çalmıştı?” Ben cevabı biliyordum.</p>
<p>Anastasya tekrar çantasına uzandı. Başka bir tahta parçası çıkardı ama bu defakinin şekli çok farklıydı. Silindir şeklindeydi; bir ayak uzunluğunda. Bir ucu sivriltilmişti, diğer ucuysa sanki birisi onu uzun gövdesinden ayırmak için dizine vurup kırmış gibi pürüzlüydü. Bir mızrak ucu olduğu şüphe götürmezdi. Zaman içerisinde ahşabının rengi koyulaşmıştı ama üstündeki koyu renkli lekeler bile hâlâ seçilebiliyordu.</p>
<p>“Ascalon,” diye fısıldadı Dimitriy. Gözleri büyümüştü.</p>
<p>“Ascalon,” diye tekrarladı Anastasya. “Aziz George’un ejderhayı öldürdüğü mızrak, kendisinden çalınana kadar Zimeyeviç’in her zaman kalbinin üstünde taşıdığı kutsal emanet.”</p>
<p>“Zimeyeviç’i geri getirmek için neden onu kullanmıyorsun?” diye sordu Dimitriy. Kaşlarımı çatarak ona baktım, Anastasya’nın bizim yardımımıza ihtiyacı yoktu.</p>
<p>“Bu farklı bir büyü olurdu,” dedi Anastasya. “Bize gerekli olmayanlardan biri. Ascalon sadece… ona ait. Geri geldiğinde onu Zimeyeviç’e verme onuruna sahip olacağım için gurur duyacağım.”</p>
<p>“İngiltere’de bulduğun ikinci şey neydi?” diye sordum. Kaçınılmaz olanı geciktirmek için bir neden göremiyordum.</p>
<p>“Bu,” dedi. Aynı anda çantasından kapalı yumruğumun içine saklayabileceğim kadar küçük bir cam şişe çıkardı; ama narin eh onu tam olarak gizleyemezdi. Şişede koyu renkli, kıvamlı bir sıvı vardı, şüphesiz kandı bu. Anastasya şişeyi yüzüme yaklaştırdı. Üstünde Latin alfabesiyle yazılmış bir etiket vardı. “Oku onu,” dedi Anastasya.</p>
<p>“Zimeyeviç.” Elyazısı kuşku götürmez bir şekilde Yuda’ya aitti; not defterlerindeki yazının aynısı.</p>
<p>“Cain bu örneği 1825’te henüz müttefik oldukları ve I. Aleksandr’ı kendi amaçlarına göre dönüştürmeye çalıştıkları sırada almış olmalı. Birçok örnek almıştı, kamn pıhtılaşmasını önleyen bir yöntem bulmuştu. Bildiğim kadarıyla da geriye bir tek bu kaldı. Onlardan birini, içtiğin zaman sen yok etmiştin.”</p>
<p>“Tadı iğrençti.”</p>
<p>Anastasya gülümsedi. “O zaman bundan sonra olacaklar senin için ümit ettiğimden daha da nahoş olacak. Cain titizdi, gerçek bir bilimadamıydı. Picadilly’deki evine girdim, tuzaklarını zararsız hale getirdim ve sonunda özel odasına girdim. Orada daha fazla not defteri ve üstünde kaynağının ismi yazılı etiketler taşıyan şişelere konarak raflara dizilmiş kan örnekleri vardı. Cain’in her an döneceğinden ve bu değerli kanı almamı engelleyeceğinden, daha da kötüsü onu yok edeceğinden, Zimeyeviç’in mevcudiyetinin dünya üzerindeki bu son kalıntısını ortadan kaldıracağından korkuyordum. Ama o zamanlar şimdi bildiğim şeyi bilmiyordum, senin Cain’i yıllar önce öldürmüş olduğunu. Hiçbir gün buna pişman olacağın aklına gelir miydi?”</p>
<p>“Pişman değilim. Peki, Zimeyeviç’i geri getirmeyi başarırsan ne olacak? Sana bunun için teşekkür etmeyecek. Onu sadece artık hiç elde edemeyeceği bir şey için ölümden uyandırmış olacaksın: Rusya. İki yüzyıl boyunca tek arzusu çara, dolayısıyla da ulusa hükmetmekti. Şimdi artık Romanov’lara ne yapmak istiyorsa yapabilir. Onların artık hiçbir gücü yok. Zimeyeviç istediği her şeyi kaybetti.”</p>
<p>“Bırakalım da bunu o değerlendirsin, ne dersin? İngiltere, kralını devirdi; sonra yerine oğlunun geçmesi için yalvardı. Fransa’da da neredeyse aynısı oldu, en azından bir süre. Nikolay Rusya’yı büyükbabası Petro gibi zayıf ve kararsız olduğu için yitirdi. Zimeyeviç’in yardımıyla tekrar güçlü bir çar olabilir, o olmazsa da oğlu ya da onlardan biri.”</p>
<p>“Sence Rusya tekrar bir çan kabul eder mi?” diye sordu Dimitriy.</p>
<p>Anastasya’nın gözleri parladı ve bu haliyle bir genç kıza daha çok benzedi. “Bunu göreceğiz, değil mi?”</p>
<p>Nasıl hareket ettiğini bile göremedim ama bir anda elinde açık bir sustalı bıçak belirdi. İlya’ya işaret etti ve o da yerden ne olduğunu göremediğim bir şey aldı. Bana doğru yaklaştılar. İlya’nın elinde küçük, granit bir kâse vardı. Paltomu ve ceketimi kendime gelmeden önce çıkarmışlardı ama gömleğim hâlâ üstümdeydi. Anastasya gömleği çekti ve düğmelerini kopardı. Sonra yakasından tutup kolunu boylu boyunca kesti. Bıçağın cildimi kesmemesi için son derece dikkatli davranmıştı. Bu uzun sürmeyecekti.</p>
<p>İlya kâseyi hâlâ ipe gerilmiş halde duran çıplak kolumun altına tuttu. Anastasya bıçağın keskin tarafını cildimin üstüne yerleştirip bastırmaya başladı. Ama o bıçağı hızla aşağı doğru kaydırana kadar cildim kesilmedi. Yüzümü buruşturdum. Basınç altında fışkıran kan mermer zemine saçıldı fakat sonra daha yavaş akmaya başladı. İlya çoğunu yakalamayı başarmıştı. Neden bıçak yerine dişlerini kullanmadıklarını merak ettim ama sormamanın daha akıllıca olacağını düşündüm. Çok geçmeden kâse bol miktarda kanla doldu, Zimeyeviç’in kanının bulunduğu şişede olandan daha fazlaydı. Anastasya elinde tuttuğu bir kumaş şeridiyle yarayı sardı. Kumaşın yüzeyine kırmızı bir leke yayılmaya başladı, sonra durdu. Altında zonklayan damarı hissedebiliyordum ama sargı daha fazla kan kaybetmemi önledi.</p>
<p>“Bizim yüzümüzden ölmeni istemeyiz, değil mi?” diye kıkırdadı Anastasya.</p>
<p>Kâseyi İlya’nın elinden alıp yüzüne doğru tuttu ve ılık bir çorbaymış gibi kokusunu içine çekti. Parmağını kâseye daldırdı, sonra dudaklarını aralayıp parmağını dilinin üstüne bastırdı, elini geri çekerken çenesinin üzerinde ufak bir kan izi kaldı.</p>
<p>“Lezzetli,” dedi.</p>
<p>İkon duvarına doğru yürüdü ve kâseyi onun önüne koyda Sonra şişeyi eline aldı. İçinin ne kadar dolu olduğunu görmek için bir muma doğru tuttu, sonra aşağı eğilip kâsenin içindeki kanın birazını yere döktü. Şişenin mantarını çıkardı ve Zimeyeviç’in kanım benimkinin üstüne boşalttı. Kâseyi tekrar eline aldı ve kanlar karışsın diye daireler çizerek çevirdi. Onu yine yüzüne yaklaştırdı ama bu defa tadına bakmadı. Etrafa bakıp beş suç ortağım süzdü. “Hepiniz hazır mısınız? Ne yapacağınızı biliyor musunuz?”</p>
<p>Başlarını sallayarak ve bir şeyler mırıldanarak onayladılar ama bir tanesinin, bana arkadan yaklaşanın, bir sorusu vardı. “O nerede ortaya çıkacak?”</p>
<p>“Bilmiyorum. Yazılarda bu konuda net bir şey yok.” Anastasya bilgisizliğini açık ettiğinden dolayı telaşlanmıştı. “Ama endişelenmeyin, onu başkasıyla karıştırmazsınız. Kabı getir.”</p>
<p>İlya elinde süslü bir kadehle öne çıktı. Bu bana komünyon<a id="dipnot034" style="vertical-align: super;" href="../Text/dipnotlar.xhtml#sonnot034">[5]</a> şarabı içmek için kullanılanlara benzer bir şey gibi göründü. Herhangi bir kiliseden aşırılmış olabilirdi, büyük olasılıkla da şu anda bulunduğumuz kiliseden. Anastasya kâsenin yarısını onun içine boşalttı, sonra ikon duvarına gidip onu Güzel Kapı’nın kemerinin altındaki sunağın önüne koydu. Cebinden başka bir şişe çıkardı ve birazını kanın içine döktü. Sonra yüzünü bana döndü.</p>
<p>“Başlayın!” diye emretti.</p>
<p>İlya elinde kadehle bana doğru geldi ve içmem için uzattı ama ağzımı sıkıca kapattım. Ellerinde istedikleri kadar benim kanım olabilirdi, oysa artık ziyan edebilecekleri Zimeyeviç kanı yoktu. Bana zorla yutturmaya kalkışırlarsa, yeterince büyük bir kısmını yere dökmeyi başarabilirdim. Ama belli ki bunu düşünmüşlerdi ve risk almayacaklardı.</p>
<p>Aralarından biri saçlarımı yakalayıp başımı geri çekti. Bir diğeri ağzımı açmak üzere ellerini çeneme koydu. Bu bir insan için neredeyse başarılması olanaksız bir şeydi ama vampir gücüne sahip birisi için çok kolaydı. Böylece İlya sıvıyı ağzımdan içeri dökerken o da çenemi açık tuttu Başımı sağa sola çevirmeye çalıştım ama çok sıkı tutuyordu. Dilimi ileri geri hareket ettirdim ama ancak birkaç damlayı dışarı atabildim. Parmaklarıyla bastırıp burun deliklerimi tıkadılar. Nefes almamaya çalıştım ve belki de yarım dakika kadar başarabildim fakat sonra daha fazla direnemedim. Dilimle kanı ağzımın arka tarafından ön tarafına itmeye ve hava yolunu açık tutmaya çalıştım ama imkânsızdı. Sonunda bir karar verdim, o iğrenç sıvıyı içmektense boğularak ölmeyi tercih edecektim Sonunda vücudum irademe isyan etti ve ağzımdakini yutup ardından derin birkaç nefes aldım.</p>
<p>Ortam daha da karanlık olmuştu. Etrafa baktığımda Anastasya’nın birkaçı dışında bütün mumları söndürmüş olduğunu gördüm. Katedral en başından elektrik ışığıyla aydınlatılabilecek bir şekilde inşa edilmişti ama bu merasim için daha loş bir ortam gerektiği belliydi. Anastasya’nın, dediği gibi, ayin için neyin ve nasıl bir dekorun gerektiği konusunda hiçbir fikri yoktu, o yüzden bildiği bütün ayrıntıları harfiyen uygulamalıydı.</p>
<p>Mumlardan birini şamdanından alıp sunağa doğru gitti. Mumu kâsedeki sıvının yüzeyine dokundurduğu anda içindeki sıvı alev aldı. Taş zemine kıvılcımlar sıçradı ve yukarı doğru dalga dalga dumanlar yükseldi. O ikinci şişede hangi kimyasal madde varsa, kanın hemen yanmasına yol açmıştı. Anastasya geri döndü ve tam yanan kanla benim aramda durdu. Bağlı olduğum sütunların dış tarafında, beş vampir saat yönünün aksi istikametinde sinsice etrafımızda yürümeye başlamıştı. Bana bir kamp ateşinin etrafında dolaşan ve bir yandan alevlerden korkarken diğer yandan onun etrafında oturan insanların etine aç olan kurtları anımsatıyorlardı. Aklıma yine Dimitriy’in <i>Bahar Ayini</i> hakkında söyledikleri geldi ve bu dehşet verici fakat gerçek ayinin Paris’teki bir tiyatroda şahit olduğu sahteciliğin düzeyine ne kadar yaklaştığını düşünüp düşünmediğini merak ettim.</p>
<p>Anastasya konuşmaya başladı.</p>
<p>“<i>Simili modo, postquam cenatum est, accipiens et calicem, itenim gratias agens dedit discipulis suis, dicens, Accipite et bihite ex eo omnes. Hic est enim calix sanguinis mei novi et aetemi testamenti, quipro vobis etpro multis effundetur in celebrationem peccatorum. Hoc facite in meam commemorationem</i>.”</p>
<p>Latinceyi iyi bilmiyordum ama bu metnin Batı’da İsa’nın kanını ve etini temsil eden şarap ve ekmeğin yenildiği bir ayinde ya da onun çirkin bir varyasyonunda kullanıldığını çıkarabilecek kadar anlamıştım. Etrafımda dönen    <i>vurdalak</i>’lar yumuşak ve monoton bir sesle mırıldanmaya başladılar.</p>
<p>“<i>Mortem tuam annuntiamus, Domine, et tuam resurrectionem confitemur, donec venias.”</i></p>
<p>“<i>Mortem tuam annuntiamus, Domine, et tuam resurrectionem confitemur, donec venias.”</i></p>
<p>“<i>Mortem tuam annuntiamus, Domine, et tuam resurrectionem confitemur, donec venias.”</i></p>
<p>Kendimi biraz sonra olacaklara hazırlamaya çalıştım. Kanın -benim ve Zimeyeviç’in kanının- madeni tadı hâlâ ağzımdaydı. Midemde o sıvıyı hissedebiliyordum fakat içime yayılan bulantı hissinin ona karşı fiziksel bir tepki mi, yoksa sadece ne olduğunu biliyor olmamın bir sonucu mu olduğunu kestiremiyordum. Kilisenin derin karanlığına doğru baktım ve görüşüm bulanıklaşmaya başladı. Dönmekte olan vampirler, arkalarındaki mumların ışığında bir görünüp bir kaybolarak dans eden gölgelere dönüştü. Duvarlardaki ikonların üstündeki yüzler bana bakmaya ve gülmeye başladılar. Azizlerin sakalları kayboldu ve kavisli burun deliklerinden uzayan demir grisi uzun bir bıyığa dönüştü. Hepsi -erkek ya da kadın- dönüşmüştü. Kubbedeki İsa’nın yüzünü görebilmek için başımı arkaya attım fakat o da biçimsizleşerek Zimeyeviç‘in görüntüsüne dönüşmüştü.</p>
<p>Anastasya bir süre sesini çıkarmamıştı ama şimdi, bu defa daha yüksek sesle, önceki sözcükleri tekrarlıyordu. “<i>Accipite et bibite ex eo omnes. Hic est enim calix sanguinis…”</i> Arka planda <i>vurdalak</i>’lar kendi uğursuz mantralarını söylemeye devam ediyordu. <i>Vurdalak</i>‘ların gerisindeki karanlığa baktığım zaman uzun boylu bir siluet gördüm ama yüzünü seçemedim. Gözlerini görememiştim ama içime nüfuz eden yakıcı bakışlarıyla beni izlediklerini biliyordum. Yavaş yavaş öne doğru yürüdü.</p>
<p>Dimitriy’e baktım ama o beni fark etmedi. Ayinin sonucunun ne olacağını görmek ister gibi gözleriyle odayı tarıyordu fakat yüzündeki ifadeden anlayabildiğim kadarıyla tatsız bir şey görmemişti. Midemdeki kan, kendisinden ayrılan ve sunağın önündeki ateşte tüketilen kısmıyla uyum halinde yanıyordu. Anastasya tekrar ezber okumaya başlamıştı ve artık bağırıyordu. Tekrar o karanlık siluete baktım. Hâlâ ileri doğru yürüyor ama hiç yaklaşmıyor gibiydi.</p>
<p>Sonra orta şahın giderek daha da karardı. Anastasya başını benden aksi yöne çevirdi ve Güzel Kapı’nın önündeki basamakları çıktı. Aşağı baktı. Kâse artık ışıl ışıl değildi. Onu yerden alıp salladığında bir an için alevler ve kıvılcımlar çıktı ama sonra hemen söndüler. Yakıtı tükenmişti. Anastasya kâseyi havaya kaldırdı ve içindekileri sunağa döktü fakat aşağı sadece toz haline gelmiş koyu renkli bir kül döküldü ve havada dağılıverdi. Anastasya’nın yüzünden bunun ayinin bir parçası olmadığım anladım; bu, büyüsünün bozulduğu gerçeğini idrak edemeyen, hayal kırıklığına uğramış bir kadının yüzüydü.</p>
<p><i>Vurdalak</i>‘lar da buna şahit olmuşlardı. Birer birer durdular. Zikir de sustu. Mozaiklerdeki yüzlere baktım; hepsi olması gerektiği gibiydi ve merhametli bakışlarıyla aşağıya, bana bakıyorlardı. Gölgedeki siluet -eğer orada bir siluet vardıysa- artık kaybolmuştu.</p>
<p>“Lanet olsun!” dedi Anastasya.</p>
<p>İlya, “Nerede o?” diye sordu. Etrafına bakındı, diğerleri de. Hepsi bu kadar Anastasya’nın esareti altında olmasa onunla alay ettiklerinden şüphelenebilirdim.</p>
<p>“İşe yaramadı!” diye gürledi Anastasya.</p>
<p>İlya, “Sana söylemiştim,” dedi. “Onun ölmesi gerek. Bu açık.”</p>
<p>“Hiç de açık değil.” Sonra kız sakinleşti. “Ama bu olasılık her zaman vardı. Tek şansımız bu.” Bıçağı elinde, bana doğru yürüdü. Merasim bitmiş olmasına rağmen midem hâlâ yanıyordu ve şimdi öncekine göre daha kötüydü. Anastasya’nın çocuk taşıyan kabarık karnına baktım ve bütün bu merasimin beni benzer bir durumda bırakacak kadar başarıh olmuş olabileceği düşüncesiyle ani ve yıkıcı bir ümitsizlik kapladı içimi. Kamımdaki ağrı, sanki içimde dışarı çıkmaya çahşan bir canavar varmış gibi artmıştı; sanki Zimeyeviç tekrar ana rahmine düşmüştü ve çaresizce doğurulmayı bekliyordu.</p>
<p>Anastasya bıçağını kalbime saplamaya hazır bir şekilde aşağıda tutuyordu ama artık karnımı yarıp içinde her ne varsa dışarı dökmesinin daha iyi olacağından emindim. Ağrı o kadar şiddetliydi ki neredeyse bunun için ona yalvaracak haldeydim.</p>
<p>Sonra bir anda kilise ışıkla doldu. Arkamda birisinin bağırdığını duydum.</p>
<p>“İşte buradalar. Size söylemiştim. Lanet olası burjuvalar.”</p>
<p>Başımı çevirip bakmaya çalıştım. Ana kapıdan girmişler ve elektrik lambalarını yakmışlardı. Bunlar sadece Swan ampulleriydi ve ışıkları vampirlere zarar verebilecek kadar kuvvetli değildi ama bir an ürkütüp şaşırtmak için yeterliydi. Belki de otuz kişilik bir kalabalık orta şahına kadar ilerledi, görünüşe göre bunlar Kızıl Muhafızlardı. Başlarında Louis vardı, Dimitriy’in, son olarak Nevaya fırlatıldığını gördüğüm sağ kolu. Doğrudan Dimitriy’in yanına gidip onu çözmeye başladı, diğerleri ise geri kalan beş <i>vurdalak’m</i> peşine düştü. Neyle karşı karşıya olduklarının pek farkında değillerdi ama sayılan bu kadar fazlayken bir şansları olabilirdi, özellikle serbest kalan Dimitriy de onlara yardım ederse.</p>
<p>Hiçbiri Anastasya’ya dikkat etmedi. İçeri daldıklarında Anastasya bir an ürkmüştü ama artık dikkatini bana vermişti. Onun ne düşündüğünü anlayabiliyordum. Eğer benim ölümüm Zimeyeviç‘i geri getirebilecekse, şu an onun son şansı olabilirdi. Bıçağı savurdu.</p>
<p>Bir anda Louis aramızda bitiverdi. Anastasya’nın bıçağı onun kanuna gömüldü ama bir etkisi olmadı. Louis elinin tersiyle vurdu ve kilisenin bir ucuna fırlatılan Anastasya ikon duvarına çarptı. Louis bana döndü. Konuşmaya çalıştım ama başaramadım; kamımdaki ağrı dayanılmaz hale gelmişti. Beni çözmesini işaret etmek için ipleri çektim ama gözlerini arkamdaki bir şeye dikti ve yüzü asıldı.</p>
<p>Sadece bağırabilecek fırsatı bulabildi. “Dikkat et!”</p>
<p>Sonra başımın arkasına sert ve ağır bir şey çarptı. Gözlerim karardı. Ayakta kalmak için kendimi zorladım ama karnımdaki ağrı beni alt etmek üzereydi. İplerin ucunda sallanarak yere yığıldım ve o gece ikinci defa bilincimi yitirdim.</p>
</body>
</html>