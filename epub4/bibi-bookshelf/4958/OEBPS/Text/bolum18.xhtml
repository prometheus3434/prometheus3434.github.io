<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XVIII. Bölüm</h1>
<p>“Dimitriy, seni aptal. Seni beceriksiz, acemi budala!” Acı dolu, sıkışık iki nefes arasında, sert bir fısıltı halinde çıkan sesimdi bu.</p>
<p>“Bir şey değil,” diye cevap verdi, Dimitriy.</p>
<p>İğnelemeyi ânında algılamıştım ama başka bir şey söyleyebilecek durumda değildim. Elimi cebime soktum ama boştu. Diğer yandakine de baktım fakat umut yoktu, bu benim paltom değildi.</p>
<p>“Lanet olsun,” diye mırıldandım. Nefes nefese tekrar geri uzandım; sakinleşirsem ağrının kendi kendine geçme ihtimalinin yüksek olduğunu biliyordum.</p>
<p>“Sorun ne?” diye sordu, Dimitriy.</p>
<p>“İlaçlarımı almam lazım. Evdeler.”</p>
<p>“Ben gidip getiririm.”</p>
<p>Başımı salladım. Nadya’nın onu görmek zorunda kalmasını istemiyordum. “Sadece bırak dinleneyim.”</p>
<p>Dimitriy başka bir şey söylemedi ve birkaç dakika boyunca, yavaş yavaş normale dönmeye başlayan nefesim dışında bir şey duyulmadı.</p>
<p>“Kiminle konuşuyorum?” diye sordu sonunda.</p>
<p>“Şimdi Mihail. Ama ben burada çöküp kalana kadar Yuda’ydı.”</p>
<p>“Ben de öyle düşünmüştüm ama sen hâlâ Yuda olabilirsin.”</p>
<p>Cevap olarak ancak bir homurtu çıkarabildim.</p>
<p>“Çin imparatoru kim?” diye sordu Dimitriy hemen.</p>
<p>“İmparator yok. Orası artık bir cumhuriyet. Başkanının kim olduğunu hatırlayamıyorum.”</p>
<p>“Bu kadarı yeterli.”</p>
<p>“Kızın beni öldürmesine izin vermeliydin, Dimitriy, ikimizi de. Tek yol bu.”</p>
<p>“Seni bırakamazdım.”</p>
<p>“Birkaç dakika geç kalsan bırakmış olacaktın.”</p>
<p>Dimitriy güldü, sonra gelip yanıma oturdu. “Az kalsın öyle olacaktı. Seni bulabildiğim için şanslısın.”</p>
<p>“Değilim,” dedim ama bana aldırmadı.</p>
<p>“Ben katedrale gelene kadar sen gitmiş olmalısın. Bekledim ve geri geldiğinizi gördüm; sizi yukarı kadar takip ettim fakat kapı kilitliydi. Önceden kullandığımız gizli paneli denedim ama arkasına duvar örülmüştü. Sonra, Zimeyeviç tarafından öldürülmekten son anda kurtulduktan sonra Yuda’nın iyileşmek için nereye gittiğini hatırladım. Onu orada ziyaret etmiştim, Aziz İshak Meydanı’nın altındaki kanalizasyonda. Oradan katedrale giden bir yol olduğunu biliyordum. Biraz zaman aldı fakat sonunda onu, beni sana ulaştıracak olan yolu bulabildim.”</p>
<p>“Biz oradan girdik,” dedim. “Yuda, Susanna’yı benim içimde uyanan kişinin kendisi değil Zimeyeviç olduğuna ikna etmeye çalışıyordu.”</p>
<p>“Susanna?”</p>
<p>“Anastasya. Bu onun gerçek adı. Belli ki o ve Yuda birbirlerini uzun zamandır tanıyorlar.” Dimitriy’e bütün ayrıntıları anlatmak gereksizdi.</p>
<p>“Bir kısmına kulak misafiri oldum. Şimdi daha iyi anlıyorum. Kızın seni bu pislikten nasıl çıkaracağı konusunda bir fikri var mı?”</p>
<p>“Beni öldürmek dışında, yok.”</p>
<p>“Bunun gerçekten işe yarayacağını düşünüyor musun?” diye sordu, Dimitriy.</p>
<p>“Elbette. Nasıl yaramayabilir ki?”</p>
<p>Dimitriy elleriyle yüzünü kapadı ve nefesini parmaklarının arasından verdi. “Zimeyeviç’in kanını içtiğin zamanı hatırlıyor musun? Onu zehir hapıymış gibi bir fındık kabuğuna saklamıştın.”</p>
<p>“Elbette.”</p>
<p>“Ve ondan sonra seni öldürmeye cesaret edemezdi çünkü bir vampir olurdun ve bunu istemiyordu.”</p>
<p>“Çünkü daha önce Romanov kam içmişti.”</p>
<p>“Kesinlikle. Ve burada da aynı durumda değil misin? Yuda’nın ölürken senin kanını içtiğini söylemiştin. Ve birkaç gece önce Anastasya seni onunkini içmeye zorladı. O kan hâlâ vücudundayken ölürsen, bir vampir olursun, değil mi?”</p>
<p>Abartılı, neşesiz bir kahkaha attım. “İsa adına, Dimitriy. Haklı olabilirsin. Aslına bakacak olursan, bu sonuç çıkıyor. Yuda benim kanımı içti, ben de onunkini. Eğer ölürsem, o zaman… Bütün o hokus pokusu bir yana bırakacak olursak, normalde olan da bu.” Yine güldüm, bu defa normallikle ilgili anlayışıma. “Ve bu Yuda’nın bile aklına gelmedi. Tanrı’ya şükür senin geldi. Sen iyi bir adamsın, Dimitriy.”</p>
<p>Dimitriy çakmak çakmak gözlerle, burun kanatları titreyerek bana baktı. “Beni anladığım düşünme, Mihail. Kendim için yapıyorum. Yuda’nın geri dönmesi benim bir işime yaramaz.”</p>
<p>“Sadece kendin için yapmıyorsun. Bazen Rusya için de yapıyorsun. Bu konuda beni ikna ettin.”</p>
<p>Bu konunun üstünde durmaya hevesli görünmüyordu. “Peki, şimdi ne yapacaksın?”</p>
<p>“Hayatta kalacağım,” diye cevap verdim. “En azından birkaç hafta veya ay, ya da Yuda’nın kanının vücudumu terk etmesi ne kadar zaman alırsa.”</p>
<p>“Bunu yapabilecek misin? Ya kontrolü Yuda alır ve… seni bir trenin altına filan atarsa?” Dimitriy ilginç bir ölüm şekline değinmişti. Kendi vampir annesi Raisa da aynı şekilde ölmüştü.</p>
<p>“Bunun mümkün olduğunu sanmıyorum,” dedim. “Ben denedim; işe yarayabileceğini düşünerek bir çatıdan atlamaya çalıştım. Beni durdurmayı başarabildi. Aynısını benim de yapabileceğimden eminim.”</p>
<p>“Ya seni dosdoğru Anastasya’ya götürüp pis işleri ona yaptırırsa?”</p>
<p>“Buna meydan vermemeye çalışacağım. Ya da belki Anastasya’ya anlatabilme şansını bulabilirim diye ümit ediyorum. Onu görürsen, benim ölmem durumunda ne olacağını söyle. Belki de benim koruyucum olur.”</p>
<p>“Bundan mutlaka söz ederim. Ama şimdi gitmem gerekiyor.”</p>
<p>“Daha şafağa saatler var.”</p>
<p>“Evet ama… beslenmem lazım.”</p>
<p>Aklıma hamamdaki adamların görüntüsü geldi: onların korkunç ölümü ve sadece seyretmekle bile Yuda’nın bundan ne kadar zevk aldığım hissedişim. Bir anda Dimitriy’in ve onun türüne mensup herkesin içinde bulunduğu açmaz konusunda bir tahminde bulunabildim. O gerçekten bir vampir miydi, yoksa sadece bundan yıllar önce bir vampir tarafından ele mi geçirilmişti? Ben, çok daha kötü bir yaratık tarafından ele geçirilmiştim. Onun için geri dönüş yoktu, benim için de öyle.</p>
<p>“Bolşevikler kazandığına göre, şimdi şehirden ayrılacak mısın?” diye sordum.</p>
<p>“Belki - belki de gitmem. Artık tek başmayım. Diğerlerinin hepsi öldü, Anastasya’nın safına geçti ya da sadece gitti. Ama kış geliyor ve geceler uzayacak. Belki de hâlâ Rusya için yapabileceğim bir şeyler vardır.”</p>
<p>Ayağa kalktı ve elini uzattı. Ayağa kalkmama yardım etmesine izin verdim.</p>
<p>“Sonra ne yapacaksın?” diye sordu. “Yuda’nın kam vücudunu terk ettikten sonra.”</p>
<p>“O zamana kadar aklıma bir şey gelmezse, öleceğim,” dedim.</p>
<p>“Nasıl? Kendini öldüremediğini söylemiştin.”</p>
<p>Dimdik gözlerine baktım. “Bunu benim için yapabilecek güvendiğim birini bulacağım.”</p>
<p>Anlaması bir an aldı, sonra bunu üstleneceğine dair hiçbir ipucu vermeden arkasına dönüp yürümeye başladı. Birkaç adım attıktan sonra durdu ve bana döndü.</p>
<p>“Ya Ascalon?” diye sordu.</p>
<p>“Ne olmuş ona?”</p>
<p>“Sendeyken <i>-ondayken-</i> güvende olduğunu düşünüyor musun?”</p>
<p>“Olmalı.”</p>
<p>“Bende olması daha iyi değil mi?”</p>
<p>“Sanmam,” diye yanıt verdim, bir an bile düşünmeden.</p>
<p>“Senden kolayca alabilirdim.”</p>
<p>“Dimitriy, bunu gerçekten yapmak ister misin? Ondan kaçmak için dünyanın yarısını dolaştın. Onun gibi bir yadigârın gerçekten sana faydası olacağını düşünüyor musun?”</p>
<p>Ayağa kalktı ve gözlerini kutsal emaneti koymuş olduğum cebime dikti. İsteseydi, ona direnebilecek gücüm yoktu, Kafasından hangi düşüncelerin -hangi anıların- geçtiğini tahmin edemedim. Sonunda derin bir nefes aldı ve arkasına döndü. Uzaklaşırken onu izledim, sonra ben de yola koyuldum.</p>
<p>Eve gitmem alçakça bir şeydi ama yapabileceğim başka bir şey yoktu. Oradan uzak durmak da aynı ölçüde alçakça olurdu. Nadya’yı en son çarşamba akşamı görmüştüm ve şu an cumartesinin ilk saatleriydi. Bana ne olduğu hakkında hiçbir fikri yoktu ve bu arada ülkede bir kez daha hükumet düşmüştü. Ona hayatta olduğumu haber vermiştim ama başıma gelen şeyi ona anlatmayı içime sindirip sindiremeyeceğimi bilmiyordum. Bunu bir mektupla bildirebilir, hatta Dimitriy’den benim için bir mesaj iletmesini isteyebilirdim. Gidip Nadya’yı yüz yüze görmem ondan çok benim yaranmaydı. Ayrıca onu görmenin ötesinde daha maddi gereksinimlerim de vardı. Yemeğe, bir sığınağa, uykuya ve hepsinden önemlisi ilaçlarıma ihtiyacım vardı.</p>
<p>Oraya varışımı geciktirmek istediğimden değil ama eve gitmek için en kestirme yolu tercih etmedim çünkü Saray Meydanı’nda gördüğüm kalabalıktan kaçınmam gerekiyordu. Nevskiy Caddesi’ne saptım, sonra Yekaterininskiy Kanalı boyunca yürüdüm. Suyolunun diğer tarafındaki Dökülen Kan Kilisesi’ni geçtim ama tüm girişlerinde askerlerin -normal askerler, Kızıl Muhafızlar değil- durduğunu görebiliyordum. İçerideki cesetleri bulmuş olmalıydılar. Eğer polis görev yapabilecek durumdaysa, o zaman bunu soruşturuyor olmaları gerekirdi. Şimdiye kadar hamamdaki cesetleri ve olasılıkla profesörle karısının cesetlerini bulmuş olmalıydılar. Oralarda ne tür ipuçları bırakmış olabileceğimi merak ettim. Görülmüş veya tanınmış olabilir miydim? Ellerinde bana dair en ufak bir ipucu varsa, parmak izimi kullanarak dosyayı tereddüde yer bırakmaksızın kapatabilirlerdi.</p>
<p>Bu benim kurtuluşum olabilir miydi? Bana ihtiyacım olan haftaları veya ayları verebilir miydi? Dava bu kadar sürerdi; süreci uzatabilecek avukatları bulabilirsem tabü. Ama o zaman bile ilmikle karşı karşıya gelmeyebilirdim. Devrimden sonra ölüm cezası kaldırılmıştı. Bir zindanda çürüyebilirdim ama bu yeterli olurdu. Yuda’nın bunu durdurmak için yapabileceği hiçbir şey olmazdı; onları deli olduğumuza ikna edemezse tabü. Ve bu da gerçekten o kadar uzak bir şey değildi.</p>
<p>Ama hâlâ -benim ölümümle veya hapsedilmemle ilgili olmaksızın- birbirimizden ayrılmamızı sağlamanın bir yolu olabüeceğine dair bir ümidim vardı. Susanna’dan fazla bir şey öğrenmeyi başaramamıştım ama başka birçok şey biliyor olabilirdi. Yıllar içinde çok şey öğrenmişti. Yuda gibi benim de o Hollandalının veya bahsettiği diğer kişilerin kim olduğu hakkında fikrim yoktu. Onlar belki de, Zimeyeviç’in varlığına nihayet son verdiklerine tanık olduğum kişilerle bağlantılıydılar. Onun kötülüğü Avrupa’da birçok kişinin hayatını etkilemiş olmalıydı ve ailemin öyküsünün Zimeyeviç’in yer aldığı tek öykü olduğunu düşünmek kendini beğenmişlik olurdu. Ama Susanna’ya göre Hollandalı ölmüştü ve bir yardımı olamazdı. Fakat onun gibi adamların varolmuş olması bile, ihtiyaç duyduğum bilgiyi bir yerlerde bulabileceğime dair ümit veriyordu bana.</p>
<p>Sonunda evimin kapısına geldim. Canım gizlice içeri girip ihtiyacım olan şeyleri almak ve Nadya’ya bir not bırakmak istiyordu ama eve varmadan çok önce anahtarımın olmadığını ve içeriye ancak onu uyandırarak girebileceğimi fark etmiştim. Syeva hayatta olsaydı kapıya hafifçe vurmam bile yeterli olurdu ama Nadya en üst katta uyuduğu için şimdi kapıyı sertçe yumruklamam gerekecekti. Bunu yapmaya başlarken, uyuyor olduğunu varsaymakla onu inciteceğimi fark ettim.</p>
<p>Birkaç saniye sonra kapı açıldı. Nadya tedbirli davranmamıştı; gelenin kim olduğunu görmek için delikten bakmamıştı. Kapıyı ardına kadar açtı ve bir an durup bana baktı. Ellerini yüzüne doğru kaldırdı ve onu kucakladığımda kolları ikimizin arasında kaldı; ben de yüzümü Nadya’nın mis gibi kokan saçlarının arasına gömdüm. Yalanda bir yerde Polkan’ın bana havlayarak hoş geldin, dediğini duyabiliyordum. Bir süre öylece kaldık, sonra Nadya’nın ayrılmak için beni ittiğini hissettim. Ne hata yaptığımı merak ederek bir adım geriledim ama sadece kollarını kurtarmak istediğini fark ettim. Bana sarılıp kendine çekti ve öpüşebilmemiz için başını kaldırdı.</p>
<p>Bundan daha mutluluk verici bir an hatırlamıyor ve böylesini bir daha yaşayıp yaşayamayacağımı merak ediyordum. Gençliğimde Yuda’yı öldürdüğüm -öldürdüğümü sandığım- zaman bunun benim yaşam uğraşımın zirve noktası olduğunu hissetmiştim ama gerçek bir mutluluk yoktu onda. Bu ise, tamamen farklıydı. Bu, derin bir rahatlama, kaybolup bulunmuş olma, susuzluktan ölürken bir bardak soğuk su içme hissiydi. Her zaman olmak istediğim tek yerdeydim.</p>
<p>Hiç yetmemişti ama sonunda ayrılmamız gerekiyordu. Kapıyı arkamdan kapattım, sonra Polkan’ı okşamak için çömeldim. Havlamayı kesmişti, yine de bana tereddütle yaklaşıyordu. Parmaklarımın tüylerinin arasında gezinmesine itiraz etmedi ama okşanmak için sırtüstü de yatmadı. Temkinli gözlerle beni süzüyordu. Algıları çok kuvvetli bir varlıktı.</p>
<p>“Neredeydin bunca zamandır?” Nadya sesine ciddi bir öfke tınısı vermeye çalışmıştı ama konuşurken sesi çatladı ve sonrasına içine çektiği nefes bir hıçkırığa dönüştü. Ölüyormuş gibi görünüyordu. Cildi solgundu ve yanakları çökmüştü. Ona her şeyi anlatmam gerektiğini biliyordum ve bunu hızlıca yapmalıydım çünkü Yuda her an geri dönebilirdi. Ama tam bir korkaktım. Ona söyleyecektim, bundan emindim; ama şimdi değil. Ertelemem onun için bir şey fark ettirmezdi. Gerçeği öğrendiği zaman dehşete düşecek, mahvolacaktı. Ama infazın ertelenmesi benim için biraz konfor, biraz normalmiş gibi davranma, o normalliğe veda etme şansı demekti; çünkü onu kısa zaman sonra ebediyen yitireceğimi biliyordum. Ve konuşmadığım her an, sonunda yapmam gereken şeyi daha da güçleştirecekti. Belki de Nadya’ya sarıldığım o birkaç saniye içinde çok fazla tereddüt etmiştim. Ama yine de ona söylemeyi başaramadım.</p>
<p>“Lütfen,” dedim, “şimdi değil. Sadece bırak uyuyayım. Bırak seninle olayım. Sabah her şeyi anlatırım.”</p>
<p>Nadya bir an bana baktı, sonra başını salladı ve elini açtı. Birlikte yukarı çıktık, Polkan da aksayarak bizi takip etti. Odamıza geldiğimizde ilk yaptığım şey yatağm yanındaki çekmeceye gitmek oldu. İlaçlarım oradaydı ama gümüş kutuda değil -o kaybolmuştu- eczacının sardığı kâğıdın içinde. Bir tanesini dilimin altına koydum. Muhtemelen şu anda, katedralin orada olduğu gibi, ilaca ihtiyacım yoktu ama almış olduğumu bilmek beni rahatlattı. Hızla gece kıyafetimi giyip yatağa girdim.</p>
<p>Nadya yamma uzandı. Hiçbir şey söylemeden beni öptü, sonra ışığı söndürdü. Birkaç dakika sessizce yattık, sonra Nadya konuşmaya başladı.</p>
<p>“O her neyse, Mişa, artık geçti mi?”</p>
<p>Ona yalan söyleyemezdim. “Hayır,” diye yanıt verdim.</p>
<p>Başka bir şey söylemedi. Dakikalar içinde uykuya daldım.</p>
<p>Uyandığımda yalnızdım. Dışarıda ışık vardı. Koridorda Nadya’nın sessizce kendi kendine “Tonkaya Ryabina”yı söylediğini duydum. Onu dinleyerek ve uzun sürmeyeceğini bilerek bu ânın tadım çıkardım.</p>
<hr class="gecis"/>
<p>Neden başını köklerinin üstüne eğmiş, salınıp durursun narin üvez ağacı?</p>
<p>Ve karşıda, geniş nehrin kıyısında, tıpkı senin gibi yalnız, uzun bir meşe</p>
<p>Ben, üvez ağacı, meşeye nasıl gidebilirim ki? Öyle olsa eğilip salınmazdım İncecik dallarımla ona yaslanır,</p>
<p>Yapraklarıyla gece gündüz fisıldaşırdım</p>
<p>Ama bir üvez ağacı meşenin yanına gidemez, bu</p>
<p>imkansız</p>
<p>Kader böyledir, o öylece salınır, ilelebet yalnız</p>
<hr class="gecis"/>
<p>Şarkı sona erdi. Onun duyarak uyanan kişinin Yuda değil de ben olduğuma memnundum. İkimiz de algılayabiliyorduk; yalnızca eylemleri birimiz ya da diğerimiz yapabiliyorduk. Uyandığımdan beri hiç hareket etmemiştim, kontrolü ikimiz de ele geçirmiş olabilirdik, belki de sadece dizginleri ilk kim ele alırsa.</p>
<p>Elimi kaldırıp yüzüme dokundum. Kolum irademe itaat ederek kalkmıştı. Şimdilik hâlâ ben bendim. Nadya’nın tatlı sesini duyduğum zaman yüzümde hissettiğim gözyaşlarından da anlamalıydım bunu. Ama belki de o yaşları döken Yuda’ydı. Onun ne kadar duygusal olabileceği konusunda bir şeyler öğrenmeye başlamıştım.</p>
<p>Bacaklarımı yataktan aşağı sarkıttım ve ayağa kalktım, sonra merdiven sahanlığına gittim. Polkan merdivenin başında yatıyordu. Başını kaldırdı ama yanıma gelmedi. Nadya aşağıda yine şarkı söylemeye başlamıştı. Sese doğru yürüdüm. Harekete geçtiğim anda Polkan ayaklandı ve yaralı bacağını kullanmaktan kaçınmak için geliştirdiği yürüme tarzıyla merdivenden aşağı inmeye başladı. Hemen ikinci kattaki banyoya gitti. Onu izledim ve Nadya’yı da orada buldum. Köpek tekrar uzandı ve dikkatle bizi izlemeye başladı.</p>
<p>“İyi uyudun,” dedi Nadya. Duruma bakılacak olursa, bu olağandı. “Hiç uyanmadım mı?” Yuda’nın uyumamı fırsat bilerek harekete geçmesi olasılığı hep vardı.</p>
<p>“Ben fark etmedim. Sana banyoyu hazırladım.”</p>
<p>Sıcak suyla dolu küvet davetkâr görünüyordu. Düğmelerimi çözüp soyunmaya başladım ama bacaklarım kaskatı olduğu için inledim.</p>
<p>“Sana yardım edeyim,” dedi Nadya.</p>
<p>Arkamda durdu ve gecelik entarimi tutarak kollarımı gecelikten çıkarmama yardım etti. Susanna’nın uyguladığı yırtık pırtık sargı hâlâ oradaydı. Nadya ona doğru uzandı.</p>
<p>“İzin verir misin?” diye sordu.</p>
<p>Başımla onayladım. Nadya kumaşın düğümünü çözdü. Yara düz, temiz bir kabukla kapanmıştı.</p>
<p>“Boğazında da bir kesik var,” dedi. “İkisi de bir vampirin işi gibi görünmüyor.”</p>
<p>“Tam olarak değil,” diye yanıt verdim.</p>
<p>“Yıkanırken dikkat et de, tekrar açılmasın. Sonra düzgün bir şekilde tekrar sararım. Ardından da bana meseleyi anlatırsın; özellikle de favorilerine ne olduğunu.”</p>
<p>Pantolonumu çıkarmama yardım etti, sonra gitti. Onunla birlikte giden Polkan’ın tırnaklarının ahşap zemine dokunurken çıkardığı düzensiz sesleri duydum. Küvete girdim ve yara suya girmesin diye sağ kolumu küvetin kenarından sarkıtarak hareketsiz bir şekilde yattım. Nadya’ya ne söyleyeceğimi -ona nasıl söyleyeceğimi- düşünmeye çalıştım. Bundan başka her sorun kolay olurdu. Sadece gerçeği söyleyebilirdim ve bütün dünya karşımızda olsa bile, birbirimize bu sorunu birlikte mücadele ederek aşacağımız sözünü verebilirdik.</p>
<p>Ama sadece ikimiz yoktuk, üçümüz vardık. Yuda hep benimle birlikte olacaktı, bundan kurtulabilmenin bir yolunu bilmiyordum. Seçme şansım olursa, ölmeyi de yaşamayı da seçsem, Nadya’yla birlikte olamayacaktım. Nasıl olabilirdim? Hiçbir erkek sevdiği kadını, hayatının yarısını -hatta onda veya binde birini bile- Yuda gibi bir yaratıkla geçirmeye mahkûm edemezdi.</p>
<p>Küvette oturarak yıkandım ve tıraş oldum. Aynada Susanna’nın boynumda açtığı küçük kesiği gördüm. O sırada onun başarması ve ikimizi de öldürmesi için dua ediyordum. Şimdi artık bunun ne kadar berbat sonuçları olabileceğini biliyordum. Ama ölüm hâlâ ümit edebileceğim en iyi şeydi, sadece biraz ertelenmesi gerekiyordu.</p>
<p>Nadya’nın benim için bıraktığı havluyu aldım ve yatak odasına geri döndüm. O geldiğinde kurulanmayı neredeyse bitirmiştim. Bir tepsiyle iki bardak çay getirmişti. Onları masaya koydu. Fazlasıyla üzgün görünüyordu fakat bunu saklamak için her şeyi yapıyordu. Onu öpmek için yanına gittim. Dudaklarımız önce hafifçe birbirine dokundu, sonra daha tutkulu öpüşmeye başladık; en azından ben. Nadya bir an tereddüt etti, sonra kendini bıraktı. Dillerimiz buluştu. Elimi sırtından aşağı kaydırdım ve üstündeki ince sabahlığın üzerinden kalçasını okşamaya başladım. Nadya beni itip uzaklaştırdı ve ona baktığımda bir kaşını kaldırmış gülümsediğini gördüm.</p>
<p>Geri çekilip Polkan’nın sessizce önünde yattığı kapıya doğru yürüdü ve onu kapadı. “Rahatsız edilmek istemeyiz,” dedi.</p>
<p>Tekrar yanıma geldi ve bana sokuldu. Öpmek için eğildim, serin ellerinin bana dokunduğunu, parmaklarının göğsümün kılları arasında dolaştığını, sonra da göbeğimden aşağı kayıp bacaklarımı okşadığını hissettim. Sabahlığının yakasındaki küçük fiyongu, sonra da teker teker bütün düğmeleri çözdüm. Durmam gerektiğini çok iyi biliyordum; tam da Susanna vücudunun tattırabileceği hazları sunduğunda Yuda’ya bunu reddettiren nedenden dolayı. Aramızdaki diğer kişi hep orada olacaktı ve sevişmek hem Nadya hem de benim için ne kadar mutluluk verici olsa da, başka birisiyle paylaşılan bir deneyim olduğunda canavarca bir sapıklığa dönüşürdü. Yuda’yla paylaşılmasıysa iğrençliğin son noktası olurdu.</p>
<p>Nadya’yı uzaklaştırmak için elimle ittim ve sadece gerçeğin yeterli olacağını düşünerek açıklayıcı bir şeyler söylemeye çalıştım. Ama ellerim onu soymaya devam etti.</p>
<p>Çok geçti, ne zaman başladığından emin olamadım. Artık eylemlerimin kontrolü bende değildi. Eğer ben olsaydım, daha erken dururdum. Böyle bir anda öylesi doğal olduğundan, kontrolü vücuduma bırakmıştım ve benim bıraktığım boşluğu da <i>o</i> doldurmuştu.</p>
<p>Ve şimdi dünyada en çok tiksindiğim adam sevdiğim kadına tecavüz ederken yapabileceğim tek şey tanıklık etmekti; sadece görüntülere ve seslere değil, bütün duygulara da.</p>
<hr class="gecis"/>
<p>Hiçbir şekilde kaba veya zalim değildi. Bunun üzerinde düşünüp taşınmış ve bazen gözünde canlandırmıştı ama düşünceli bir âşık olarak çok daha fazla zarar verebileceği sonucuna varmıştı. Sanki planları üzerinde benimle konuşuyor, bütün düşüncelerini açıkça görmemi istiyordu. Hatta planın bir parçasının tam da bu açıklık olduğunu anlamamı sağlamıştı. O bir kâğıt oyuncusu değil, bir satranç oyuncusuydu; ifşa edilecek sırlar yoktu, göğse yakın tutulan kartlar yoktu; yaptığı her şey anlayabilecek bilgeliğe sahip herkes için erişilebilir ve açıktı. Bana verdiği bilgiye göre, Lyoşa’ya Dominique üzerinden yaptığı şeyin tam aynısıydı bu. Bununla ne demek istediğini anlayamamış ve bu fikri öylesine zihninden geçmeye bırakmıştım. Onu sonrası için saklıyordu.</p>
<p>Nadya’ya zarar vermek veya camm yakmak istemiyordu; en azından önde gelen amacı bu değildi. Küçümsemek için seçtiği nesne bendim. Dar anlamıyla bir intikam eylemi bile sayılmazdı; 1881’de onu öldürmekle sadece başımı siperden çıkarmıştım. Tıpkı büyükbabamın 1812’de yaptığı gibi ona bir oyuna katılması için meydan okumuştum, o da bunu kabul etmişti ve şimdi artık ikimiz de bitene kadar geri çekilemezdik. Başka koşullarda Nadya’ya acı çektirmekten zevk alırdı ama bu benim için işleri fazla kolaylaştırır ve seçeceğim yolu fazla aşikâr kılardı. Yuda’nın önüme koyduğu basit soru, Nadya’ya ne söyleyebilecek olduğumdu.</p>
<p>Ben sırtüstü uzanmış düşünürken, Nadya da gözlerini kapamış, yüzünde bir gülümsemeyle başını göğsüme yaslamıştı. Ona ne söyleyebilirdim? Gerçeği -Yuda’nın zihnimi paylaştığını- açıklarsam, ardından o kaçınılmaz soru gelirdi: Nadya kiminle sevişmişti? Onun Yuda olduğunu söylersem kendini kandırılmış, istismar edilmiş ve kirletilmiş hissederdi. Bunu bilmesinin imkânsız olduğu gerçeği de ona kendisini -Yuda’nın onu fiziksel olarak zorlamış ve kendisinin de ona karşı koyamamış olduğu düşüncesinden- daha iyi hissettirmezdi. Her iki durumda da Nadya’nın suçluluk duymamak için doğal bir nedeni olurdu ama bu asla bir mantık sorunu değildi. Eğer o adam Yuda’ysa, o zaman tecavüze uğramıştı, hepsi buydu.</p>
<p>Ona ben olduğumu söylesem, daha iyi mi olacaktı? Nadya’yla, benim aldığım zevkin her zerresini Yuda’nın da aldığını bilerek sevişmiş olduğum anlamına gelirdi bu. Kaldı ki aklı başında hiç kimse böyle mahrem anları -sadece izliyor olsa bile- üçüncü bir kişiyle paylaşmak istemezdi ve bu, ondan kim bilir ne kadar daha kötüydü. Bu benim bencilliğimin, tatmin etmek için Nadya’yı bile istismar ettiğim bedensel arzularımın esiri olduğumun ve bundan tek zevk alan kişinin ben olmam gerektiği düşüncesini umursamadığımın kanıtıydı.</p>
<p>Ve gerçekte hangimiz olduğunu bile tam olarak bilmiyordum. Yuda’nın seçmiş olduğu davranış şeklinin dâhiyane yanı da buydu. Nadya’ya alçakça bir şey yapmış olsaydı her şey kolay olurdu; onu gösterir ve, “Bunu yapan ben değildim. Asla ben olamam,” derdim. Ama böyle bir an olmamıştı. Onun yaptığı her şeyi ben de sevinçle yapardım ve geçmişte yapmıştım da. Onu öpen, tadan ve okşayan kişinin, kontrolü elinde bulunduran kişinin ben olduğumu hissettiğim anlar olmuştu. Bunun nedeni sadece Yuda’nın da benim yapacak olduğum şeyleri yapıyor olması mıydı, yoksa zaman zaman kontrolü ele alıp bedenime Nadya’nın vücuduna ne yapacağını söyleyen kişinin ben olmam mıydı? Gerçek şuydu ki, o sabah Nadya’yı alan kişi ne bendim, ne de o; <i>bizdik.</i></p>
<p>Bu yüzden de tek seçeneğim ona hiçbir şey söylememekti. Yuda bunu çok önceden hesaplamıştı. Nadya’yı, o kişinin kim olduğunu bilememenin, birlikte olduğumuz herhangi bir anda bunu asla kesin olarak bilememenin azabından kurtarabilmek için her şeyi yapacağımı biliyordu. Bu da kendi azabımı, içinde bulunduğum acınası durumu Nadya’yla paylaşarak hafifletemeyeceğim anlamına geliyordu. Kendimi Yuda’dan kurtarmanın bir çaresini bulamadığım sürece, onu asla bir daha göremeyebileceğimi biliyordum. Şimdi ise görevim, diğer bir görevim; gidişim için ikna edici bir sebep uydurmaktı. Ama bu, bekleyebilirdi.</p>
<p>Ona sıkıca sarıldım ve yatakta yuvarlayıp sırtüstü yatırdım. Bir süre öylece kaldım, sonra ayağa kalktım. Uyuduğunu sanmıyordum ama kımıldayamayacak kadar hoşnut durumdaydı. Hızlıca giyindim ve dolabımdan yeni bir palto aldım. Eşyalarımı diğerinden ona aktardım, nereden geldiğini bildiğimden, onu giymeye dayanamıyordum. Ustura, Yuda’nın el yapımı bıçağı ve Ascalon oradaydı. Onlarla hiçbir ilgim olsun istemiyordum ama orada bırakamazdım çünkü Nadya bulurdu. Nitrogliserin haplarımı da aldım. Nadya’ya son kez baktım, sonra kapıyı açtım.</p>
<p>Ben çıkarken Polkan ayaklandı ve hafif bir sesle hırlamaya başladı. Kısmen ona olan sevgimden, kısmen de Nadya’yı uyandıracağından korktuğumdan, onu sakinleştirmeye çalıştım ama hayvanın benimle ilgili huzursuzluğu artmış gibi görünüyordu. Yatak odasının kapısını kapattım ve hızla aşağı indim. Mutfağa gidip çekmecelerden birini olduğu gibi çektim. Altına yapıştırılmış içi ruble dolu kabarık bir zarf vardı. Paranın yarısını aldım ve birikimimizin geri kalanını yine sakladığımız yere yerleştirdim. Kendi paramı harcamak, Yuda’nın başka birisinden çalmaya ihtiyaç duymasından daha iyiydi.</p>
<p>Sonra caddeye çıktım ve yürümeye başladım.</p>
<p class="orta">***</p>
<p>Danilov’a üstüne düşünmesi için çok şey vermiştim ama etrafımızdaki dünyayla ilgili farkındalığını tamamen yitirmesi için bahane olamazdı bu. Bizi evinden çıkarken görmüş olmalılar. İki kişiydiler; o kadarını görebiliyordum. Daha fazla olup olmadıklarını anlayabilmek için Danilov’un sersem kafasını çevirmeyi başaramamıştım. Bir şey kesindi; vampir değillerdi. Yola çıktığımızda vakit, Nadya Vadimovna’nın uzun süren ihtiyaçları sayesinde, öğleye yaklaşıyordu ve güneş iyice yükselmişti. Danilov nereye gitmek istediğini belli etmeksizin bizi Fontanka kıyısına götürmüştü. Adamlardan biri arkamızdan geliyordu. Hep nehrin diğer yakasında kalmasına rağmen diğer adamı görmek daha kolaydı. Muhtemelen başkaları da vardı.</p>
<p>Bu yolun bizi önceki gece o kadar büyük bir eğlenceye sahne olmuş hamamın civarına götüreceği sanırım Danilov’un aklına bile gelmemişti. Sadece kafasını toplamak için yürümesi gerekiyordu. Oraya yaklaştığımızı fark edince dönecek gibi oldu fakat tam o anda ben bacaklarımızın bizi nereye götüreceğine karar verme fırsatım bir kez daha ele geçirdim. Cinayetten tutuklanabileceğini düşünmesi, bir sürü sorununu çözebilecek ilginç bir fikirdi. İsminin lekelenmesini -benim de yaptığım iyi işlerin kaymağını başkasının yemesini istemediğim kadar- istemediğini biliyordum fakat çok zorlarsam onun için kötünün iyisi olabilirdi.</p>
<p>Tekrar küçük kanala doğru döndüm ve hamamın önünde durdum. Ortalık çok hareketliydi. Kapıda duran iki jandarma içeri girmemi engelledi. Onların, Dökülen Kan Kilisesi’nde gördüklerimiz gibi asker değil, normal polis olduklarını görmek beni memnun etti, görünüşe göre iki olayı henüz birbirine bağlamamışlardı.</p>
<p>“Yıkanmak için giremez miyim?” diye sordum.</p>
<p>“Buranın devamlı müşterisi misiniz?” diye sordu jandarmalardan biri.</p>
<p>“Hayır. Öyle mi olmam gerekiyor?”</p>
<p>“Burada çok yakın zamanda bir cinayet, birkaç cinayet, işlendi.”</p>
<p>“Tanrı’m, bu korkunç bir şey!” Beni tanımaları riskini göze alarak, jandarmaların yanından bakıp içeride ne olduğunu görmeye çalıştım. Yüz yüze geldiğimiz kişilerden hiçbiri hayatta kalmamıştı fakat binadaki herkesi öldürmüş değildik. Birileri beni gözucuyla da olsa görmüş olabilirdi. Düşük bir olasılıktı ama girdiğim riskin heyecanının tadını çıkardım.</p>
<p>“Ben olsam girmezdim, bayım. Hoş bir manzara değil.”</p>
<p>Hafifçe yüzümü buruşturdum ve dönüp geldiğim yolda yürümeye başladım. Beni izleyen kişilerden biri hamama kadar takip etmiş, ben durduğum zaman da masum bir şekilde yanımdan geçip yola devam etmişti. Aynı yoldan geri dönmekle onu kaybetmiş olabilirdim fakat tekrar Fontanka kıyısına geldiğim zaman deri paltosuyla tanınmaması imkânsız olan diğer adamın hâlâ beni beklemekte olduğunu gördüm. En yakın köprüyü kullanarak karşıya geçtim ve şehir merkezine doğru yola koyuldum. Deri paltolu adam benimle birlikte yürüdü. Karnım acıkmıştı. Danilov da açtı ama buna yönelik hiçbir şey yapmamıştı. Belki de açlıktan ölmeye çalışıyordu. İşe yaramazdı, kendisini hiç o kadar uzun süre kontrol edemiyordu.</p>
<p>Saman Pazarı‘nda öğle yemeği yiyebilecek bir yer buldum; Hotel d’Europe gibi lüks bir yer değildi ama yeterliydi. Her ne kadar başka hırsızlıklar yaparak Danilov’u huzursuz etmekten zevk alıyor olsam da, onun parasını kullanmak çok daha kolaydı ve bunu son çare olarak kabul etmemiz gerektiğini biliyordum. Deri paltolu adam içeri gelmedi. Pencereden baktım, onu göremedim. Orada olduğundan emindim. Mantar ve kızarmış soğanla doldurulmuş <i>blini</i> ısmarladım. Onu ısırdığım anda, önce tam olarak bir yere yerleştiremediğim bir anı canlandı zihnimde. Bir şekilde Danilov’la ilişkiliydi ama kesin bağlantıyı saptamak zordu.</p>
<p>Sonra bir anda faikına vardım. Bundan çok farklı olmayan başka bir kafede, bu defa Moskova’da, yıllar önceydi; Kırım Savaşı’nın hemen sonrasmda olmalıydı. Masada benzer bir <i>blini</i> vardı fakat yiyen ben değildim, kafamı karıştıran da buydu. Genç bir kadındı. Zihnimde onun resmini çizdim ve kendi kendime gülümsedim. Nadya’ya benzemiyor değildi. Hemen hemen aynı yaşlardaydı ve aynı biçimli vücuda sahipti, şişman değil ama etine dolgundu. Farklı nedenlerle onların fiziksel olarak güçlü olduğunu biliyordum. Yüzleri bile benziyordu. Ama saçları farklıydı; Nadya’nınkiler düz ve koyu renkliydi, belleğimdeki bu kadınınkiler ise dalgalı ve kumraldı. O pek kabul etmek istemese de, erkeklerin annelerine benzeyen kadınları seçmeleri nadir bir şey değildi. Ama Tamara yaşını başını alana kadar Danilov annesini tanımamıştı. Oğlunun benden bu kadar nefret etmesini sağlayabildiğine göre, bu kadın benden ne kadar çok nefret ediyor olmalıydı.</p>
<p>Ama o zamanlar değil. O zamanlar, hepsinin bir süre yaptığı gibi, bana güveniyordu. Moskova’da geçen o anıda Tamara yalnız değildi. Ağabeyiyle yemek yiyordu. Dimitriy o zamanlar insandı, insanlığının son demlerindeydi. İçeri dalıp ona bir mektup verebilmek için konuşmalarını bölmüştüm; bu mektup onu beyhude bir işin peşine düşürecek ve bu takip nihayetinde Dimitriy’in ölümü - ve yeniden doğuşu ile sonuçlanacaktı. Her şey tam planladığım gibi gitmişti ve bunu planlamam çok zaman almıştı. Ancak sonra işler ters gitmeye başlamıştı. O zamanlar daha vampir olmamın üzerinden çok zaman geçmemişti. Beni çok mu yormuştu? Strateji oluşturmayı, sadece inanılmayı bile gerektirmeyen ama duyulduğu anda harekete geçmeye zorlayan birkaç yumuşak sözcük sarf ederek oyuncuları etrafimda nasıl dans ettireceğimi mi unutmuştum? Şimdi tekrar insan olmamın üzerinden daha ancak birkaç gün geçmiş olmasına rağmen, Susanna’yı bambaşka birisi olduğuma ikna etmeye ve Danilov’la sevgilisi arasına asla aşamayacağı bir duvar örmeye çok yaklaşmıştım. Bir süre insan olarak kalmaya devam etmem belki daha iyiydi. Danilov’un vücudunun bu kadar yaşlı olması bir talihsizlikti ama bir on yıl daha idare ederdi. Ve artık numarayı öğrenmiş olduğumdan, azıcık çabayla istediğim her vücuda sahip olabilirdim. Sonsuz yaşam artık <i>vurdalak</i>’lara özel bir alan değildi.</p>
<p>Ama benim de aptal yerine konduğum olmuştu. O zamanlar Tamara’nın Lyoşa’nın kızı olduğunu bile bilmiyordum. Onu ve Lyoşa’yı zihnimde tekrar canlandırıp yüzlerini karşılaştırdım. Aşikâr olmalıydı.</p>
<p>O <i>tam hayal ettiğim gibi.</i></p>
<p>Bu defa sözcüklerin odada sarf edilmiş olmadığını daha hızlı fark ettim. Bu Danilov’du ve düşünceleri benimkilerin arasına karışıyordu. Onun dikkate değer derecede mutlu olduğunu hissettim. Bunun nedenini hemen anladım. Bunlar benim anılanındı fakat Danilov’a benden çok daha fazla şey ifade ediyorlardı. Onun için annesini -daha onu tanımadan önceki haliyle- tekrar görmek, bir aile albümüne bakmak kadar büyük bir mutluluktu. Ve büyükbabasını -kahramanı Lyoşa’yı- ilk kez görmek daha da büyük bir sevinç kaynağı olurdu.</p>
<p>Onu şımartmaya karar verdim. Büyükbabasıyla -ve büyükannesiyle- ilgili hangi anının onu ziyaret etmesine izin verebilirdim? Lyoşa’nın küçük düştüğü birçok anı sunabilirdim ama henüz değil. Önce onu -tam olmasa da- bir zafere tanık edecektim. Belki de Lyoşa’nın en acımasız halini göstermeliydim ki Danilov gerçek bir erkeğin nasıl olduğunu görsün.</p>
<p>Olay 1812 yılında, yine Moskova’da, sahipleri Bonaperte’tan kaçan terk edilmiş bir evde geçmişti. Oraya biz -bir grup <i>vurdalak</i> ve benden oluşan <i>opriçnikler</i>- yerleşmiştik. Güneş ışığının girmemesi için pencerelere tahtalar çakmış, hatta hiç sokağa çıkmadan eve girip çıkabilmek için kanalizasyona kadar tünel bile kazmıştık. Tuzağa düşürebilmek için Lyoşa’yı oraya yönlendirmiş ve şimdi onu ele geçirmiştik. Orada ben, <i>opriçnik</i>‘lerden ikisi -Pyetr ve Andrey- ile Lyoşa’nın arkadaşı Dimitriy Fetyukoviç vardı. Lyoşa işini bilen bir adamdı. Boynunda asılı zincirin ucunda bir ikon -İsa resmi- vardı; bizi sınamak ve korkutmak için onu kullanmıştı. Andrey onu boynundan çekip almış ve yere fırlatmıştı ama dikkatler yeterince dağılmıştı. Lyoşa kılıcını çekip Andrey’in boğazına doğru savurmuş, neredeyse yarısına kadar kesmişti. Bu onu öldürmeye yetmemişti ama neredeyse hiç hareket edemeyecek haldeydi.</p>
<p>Sonra Lyoşa sıçrayıp tahtalarla kapatılmış pencerelerden birine tırmanıp o tahtalardan birini sökmüş ve güneş ışığının içeri girip odayı ikiye bölmesini sağlamıştı: Bu, hiçbir <i>vurdalak</i>‘ın aşamayacağı bir engeldi ve Lyoşa onun diğer tarafındaydı. Benim için fark eden bir şey yoktu elbette çünkü o zamanlar insandım. Tam Lyoşa’ya ulaşmak için o engelin içiriden geçmek üzereydim ki, diğer ikisi beni tuttu ve o anda kendimi ele vermek istemediğimi anımsadım. Sonra Lyoşa gerçek ihtişammı gösterdi. Kılıcının kabzasıyla Andrey’in midesine vurdu ve sersemlemiş <i>vurdalak</i>’ı iki büklüm etti. Sonra kılıcı bütün gücüyle Andrey’in boynunun arkasına doğru savurdu. İlk önce bunun yeterli olmayacağım düşündüm ama sonra darbesini vahşi bir kavisle sona erdirerek Andrey’in başını vücudundan ayırdı. Ve o baş daha yere bile düşmeden toza dönüştü.</p>
<p>Anıyı orada bıraktım. Danilov’un büyükbabasını, kendisinin de en sevdiği işi yaparken, vampirleri öldürürken izlemenin tadmı çıkardığını biliyordum. Lyoşa torunundan daha şanslıydı; ölmüştü ve vampirler artık onun için geri gelmezlerdi.</p>
<p>Bundan üç hafta sonraki, farklı bir anıya geçtim. Danilov’un bilmesi gereken şeyler vardı. Bonaparte’ın <i>Grande Armee</i>’si<a id="dipnot044" style="vertical-align: super;" href="../Text/dipnotlar.xhtml#sonnot044">[1]</a> Rusya’dan kaçıyordu. Buz tutmuş bir nehri -Berezina’yı- geçiyorlardı ve buzlar kısmen çözülmüş olduğundan yüzey artık o kadar sağlam değildi. Lyoşa bana yetişti ve buz tabakasının üzerinde takip edip dondurucu suya attı. Çizmesine yapıştım. Bana bakıp bağırdı.</p>
<p>“Birlikte olduğun Margarita mıydı yoksa Dominikiya mı?</p>
<p>Onu nasıl da enayi yerine koymuştum. Pencerede beni bir kadınla görmüştü ama kadını sadece arkadan görmüştü. İkisi de olabilirdi: ucuz fahişe Margarita veya Dominique, diğer ucuz fahişe fakat aynı zamanda Aleksey’in sevdiği kadın, Tamara’nın annesi olacak kadın. Kadın ve ben onu bir vampire dönüştürecek olan adımları geçmiştik, keşke o zamanlar vampir olsaydım. Aleksey her şeyi görmüş ama hiçbir şey yapamamıştı. Haftalar boyunca onu önce bir şeyi, sonra da başka bir şeyi -gördüğü kadımn Dominique, sonra Margarita, sonra tekrar Dominique olduğunu- düşünmeye sevk ederek kafasını karıştırmıştım. Asla bilemeyecekti çünkü hangisine karar verirsem vereyim kendisine asla gerçeği söylediğime inanmayacaktı. Ona ebediyete kadar bilememe cezasını vermiştim.</p>
<p>Buz gibi suyun içinden yukarıya, ona bakıp rasgele bir isim seçtim ve, “Margarita’ydı,” diye bağırdım.</p>
<p>Bacağım aniden çekip onu devirdim ve ikimiz birlikte köpüren sulara gömüldük. Yüzeye çıktığımızda birbirimize çok yakmdık. Ona işkence etme fırsatına sahip olduğum sürece kendi hayatımı ne kadar az umursadığıma inanmak zordu.</p>
<p>“Artık sana yalan söyleyemem, Lyoşa,” dedim. “Dominique’ti.” Her zaman Fransızca adını tercih ederdim.</p>
<p>Bunun yeterli olduğuna karar verdim ve kaçmak için suya daldım ama akıntı beni sürükleyip götürdü.</p>
<hr class="gecis"/>
<p>Bonaparte’ın istihkâmcılarının daha yeni inşa etmiş olduğu eğreti ahşap köprüye çarptım. Güçlükle sudan çıkıp açık ahşap lataların arasından yukarı tırmandım. Lyoşa çoktan köprüye gelmiş, bana doğru yaklaşıyordu. Tam tepeme dikilecekken köprünün akıntılı aşağı tarafından tekrar suya atladım. Ondan kaçabileceğimi düşünmüştüm fakat saçlarıma yapışmayı başardı. O kadar üşümüştüm ki, saçlarımın kafa derimden çekilmesinin verdiği acıyı doğru dürüst hissetmedim bile. Lyoşa parmaklarını geçirdiği saçlarımdan tutarken, boğazıma kadar suyun içinde bir o yana bir bu yana salınıyordum. Elbette bütün hikâyeyi daha önce annem anlatmıştı (o da babasından duymuştu) ama kendi anım olmasa bile ona bir anı olarak gerçekten tanıklık etmek büyük bir zevkti. Büyükbabamı gerçekten görebilmek, yüzüne bakabilmek, üstümdeki elini hissedebilmek; mümkün olabileceğini hiç düşünmediğim şeylerdi. Gözlerinde, Yuda’yı öldürdüğümü sandığım zaman benim gözlerimde de parlamış olan haklı öfkenin aynısı vardı. Hatta bu bakımdan aynı başarısızlığı bile paylaşıyorduk.</p>
<p>“Bana gerçeği söyle,” diye bağırdı.</p>
<p>“Sana gerçeği söyledim,” diye güldüm.</p>
<p>“Ne zaman?” dedi.</p>
<p>“Sık sık,” dedim, pratik zekâmdan zevk alarak.</p>
<p>Beni birkaç saniye suya batırdı. Tüketici bir soğuktu fakat bitmediğini biliyordum; henüz değil.</p>
<p>Biraz sonra beni yukarı çekti.</p>
<p>“Söyle,” diye bağırdı yine.</p>
<p>“Bana işkence edemezsin, Lyoşa. Beni hep koruyacak olan şey, bana asla inanmaman. Sana her şeyi söyledim, sadece gerçek olanları değil, diğer her şeyi de. Sana sunabileceğim tek şey nihai aydınlanma; sadece ne olduğu değil, ne olabileceği de. Her şeyi bilmek hiçbir şey bilmemektir. Daha fazlasını sormanın manası var mı? Benden zorla öğrenmenin manası var mı? Bu bir bozuk paraya işkence edip yazı gelmesini beklemek gibi.”</p>
<p>Başımı tekrar suya batırdı. Bu kadarmış, diye düşündüm. Planım ne kadar parlak olursa olsun, ölümümle sonuçlanacaktı ve yine de umurumda bile değildi. Ama sonra beni tekrar yukarı çekti.</p>
<p>“Bugün yavaşsın, Lyoşa. Hâlâ benden gerçeği öğrenebileceğini düşünüyor musun?</p>
<p>Bir an durup başını salladı, sonra elini indirip beni tekrar suya batırdı. Bu defa sonumun geldiğinden emindim.</p>
<p>Başımı kaldırdım ve kafeye baktım. Öykünün sonunu, Yuda’nın şanslı kaçışını bilmek istemiyordum. Ama gerisi gerçek bir zevkti. Yuda’ya şükran duyduğumu hissetmek hoşuma gitmiyordu ama duyuyordum. İçinde bulunduğum sefaletin derinliklerinde, bu zavallı varoluşun bana ufak da olsa bir faydası olabileceğini göstermişti. Bana kırk yıldır görmediğim annemi, büyükbabamı ve sadece bahsini duyduğum diğerlerini göstermişti. Vampirlere karşı belirsiz bir tavrı olan (ki ben de ona benzemeye başlamıştım) Dimitriy Fetyukoviç’i bir an için görebilmiştim. Yuda bana Vadim ve Maks’ı da gösterir miydi? Peki, ya daha büyük ödül? Konuşmayı tamamen anlamamıştım ama ikisi de o kadından bahsetmişti. Yuda sonunda, böyle tuhaf bir şekilde, büyükannem Dominikiya’yla tanışmama izin verecek miydi?</p>
<p>Bu beni ona borçlandırırdı ve hoş bir durum olmazdı. Bana gösterebileceği şeyler konusunda pek hevesli görünmemek ve beni yönlendirmesine izin vermemeliydim. Bunu başarabilirsem, ben onu kullanabilirdim.</p>
<p>Tabağıma baktım. <i>Blirıi</i>’mi farkına bile varmadan bitirmiştim. Bizi takip eden deri paltolu adam dışarıdaydı. Ona birisi daha katılmıştı. Bu da Yuda’ya karşı küçük ama anlamlı bir zaferdi. Onları görmediğimi düşünmüştü ama görmüş, göz ardı etmiş ve bu bilgiyi Yuda’dan saklamayı başarmıştım. Bu yeteneği geliştirmeliydim. Yuda’nın deri paltonun önemini anlayacağını düşünmüyordum ama ben anlıyordum. Ve uyarılmıştım.</p>
<p>Ayağa kalktım ve yemeğin parasını ödemek için masaya birkaç banknot bıraktım. Sonra kapıya doğru yürüyüp dışarı çıktım. Ben kafede yürürken adamlar camdan beni izlemişti. Soldaki beni durdurmak için elini göğsüme koydu. Geçebileceğime dair ümidim yoktu ama küstahlığına kızdığımdan göğsümle ona doğru abandım. Bir şey söylemedi. Diğeri iki parmağını ağzına soktu ve caddeye doğru ıslık çaldı. Köşede park etmiş olan bir otomobil harekete geçti ve bize doğru yaklaştı. İçinden başka bir adam -daha çok bir delikanlı- çıktı; yirmiden fazla olamazdı. Onun da üstünde o her yerde gördüğüm deri paltodan vardı. Önümde durdu ve yoldaşı elini göğsümden çekti.</p>
<p>“Mihail Konstantinoviç Danilov?”</p>
<p>Bu tartışmalı bir noktaydı ama basit yanıtı verdim. “Evet.”</p>
<p>Hamlesi hızlıydı. Bir an parmaklarının eklemlerinde madeni bir pırıltı gördüm ve ardından yumruğu karnıma gömüldü. Acı içerisinde iki büklüm oldum ve midem bulanmaya başladı ama o benimle konuşmak için saçlarımı kavrayıp başımı yukarı kaldırdı.</p>
<p>“Yeni Rusya’ya hoş geldiniz.”</p>
</body>
</html>