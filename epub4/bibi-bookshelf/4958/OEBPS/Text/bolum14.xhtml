<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XIV. Bölüm</h1>
<p>Tenime düşen ışık huzmelerini neredeyse hissetmiyordum. Ekim sonuydu ve sabahın erken saatlerinde Petrograd’da güneş ışığı kuvvetli olmazdı. En yoğun hissettiğim şey hayal kırıklığıydı; hâlâ hayatta olup şehrin caddelerinde rüzgârla savrulan milyarlarca toz zerresine dönüşmemiş olmanın hissettirdiği hayal kırıklığı. Sağ kalmış olmanın tek tesellisi, insan kanı içemediğimin doğrulanmış olması ve bir aynada yansımamı görebiliyor olmamdı, fiziksel anlamda ben bir vampir değildim.</p>
<p>Sabahın erken saatlerinde Dökülen Kan Kilisesi’nde uyandığımdan beri şuurum açıktı. Gece yürürken etrafta olan her şeyi algılayabilmiştim. Bana söylenen her sözcüğü ve verdiğim her cevabı duymuştum. Ama bunun da ötesinde, benim fiziksel varlığımı ele geçirmiş olan zihinden geçen bütün düşünceleri algılayabilmiştim. Bütün aşağılık fikirler sanki kendi bilincimin ürünüymüş gibi netti. Ama ben bir gözlemciden daha fazlası değildim. Ne o düşünceleri şekillendirebiliyor ne de beni ele geçirmiş olan ruha ait oldukları kuşku götürmeyen anılan derinlemesine araştırabiliyordum. O, geçmiş bir olayı hatırlamayı seçerse, ben sadece hatırlama eylemini paylaşabiliyordum ama seçim bana ait değildi. Ve yeniden doğuşunun neden olduğu şok hali nedeniyle belleği puslu durumdaydı; ama onu tanımama yetmişti.</p>
<p>Kafama soktuğu düşünceler üzerinde hiçbir kontrolüm olmadığı gibi, bedenimle ne yapacağına ilişkin kararına da katılamıyordum. Yaşamımda birden fazla kez bir rüyadan uyanıp birkaç saniye, hatta birkaç dakika boyunca hiç hareket edemez halde kaldığım olmuştu. Alışılmadık bir deneyim değildi ama korkutucuydu, özellikle ilki. Bunu kurbanın içindeki kötü ruhlara yoran öyküler vardı ama ben daha modern açıklamasını tercih ederim; bizi çırpınmaktan ve rüyalarımızı fiziksel olarak canlandırmaktan koruyan beden fonksiyonu her neyse, uyandığımızda da bir süre devam ediyordu. Ama bu çok daha kötüydü. Sadece hiç hareket edemiyor olmamla sınırlı değildi, başka bir zihin beni hareket ettirebiliyordu. Petrograd’da yürüdüğümüz sırada, yaşarken her gün yaptığım gibi durmayı, koşmayı veya elimi havaya kaldırmayı düşünebilmiştim. Ama hiçbir etkisi olmamıştı. Egemen olan diğer iradeydi. Dimitriy ile konuştuğumuz sırada ben uyarmak ve gerçeği söylemek amacıyla ona bağırmış ve çığlık atmıştım fakat dünya üzerinde bunların hiçbirinin, tesadüfen akla gelen ve sonra unutulan geçici bir hevesten daha fazla etkisi olmamıştı. Düşüncelerimin bu diğer zihin üzerinde bir etkisinin olup olmadığını bilmiyordum ama onlardan etkileniyormuş gibi görünmüyordu.</p>
<p>Sonunda aynada kendi yüzümü gördüğüm zaman, bunun hâlâ benim vücudum olduğunu ve diğer varlığın bir istilacı -yuvaya yıllar önce konmuş ve şimdi çatlayıp civciv çıkarmış bir guguk kuşu yumurtası- olduğunu bilmek beni rahatlatmıştı. Bilincim bir başkasının bedenine taşınırsa düşüncelerim ne olurdu? Dimitriy’in tepkisi beni biraz ümitlendirmişti ama aynada fiziksel olarak her zaman nasılsam öyle olduğumu görmek bir zevkti.</p>
<p>Ve sonra kilisenin altında yere yatırılmıştım. Üstüme ikimizi de etkilemesini ümit ettiğim bir uyku hali çökmüştü ama buna direnmeye çalışmıştım. Çaresizce bir umuttu ama o uyurken kontrolü tekrar ele geçirebilirdim. Ne kadar sürdüğünü bilmiyorum, parmaklarımla zemine hafifçe vurdum veya vurmaya çalıştım; başlangıçta denediğim diğer herhangi bir hareketten daha başarılı olmadı. Sonra onu hissettim, parmak uçlarım soğuk taşa dokunuyor ve yukarı kalkıyordu. Çok geçmeden vücudumun kontrolünü tekrar ele geçirdiğimi anladım. Bir an için o varlığın beni tamamıyla terk ettiğini ümit ettim fakat zihnimi araştırdım ve çok geçmeden onu buldum.</p>
<p>Anlayabildiğim kadarıyla tam uykuda değildi ama bir eylemsizlik hali içindeydi, sanırım son birkaç saattir deneyimlemekte olduğum duruma çok benziyordu. Düşüncelerini algılayamıyor fakat varlığını hissedebiliyordum. Orada pusuya yatmış, harekete geçeceği ânı bekliyordu. Bana aylar boyunca Tavriçeskiy Sarayı’nda muhalif kanatta oturmuş olan Petrograd Sovyeti’ni hatırlatıyordu. Şimdi Sovyet idareyi tamamen eline almıştı, önceki gece yaptığımız gezinti sırasında bu kadarını öğrenebilmiştim. Aynı şeyin benim de başıma gelmesine izin vermeyecektim.</p>
<p>Korktuğu tek şeyin ne olduğunu biliyordum fakat onun gibi ben de bunun benim bedenim olduğunun ve ışığa bir vampir gibi tepki verme olasılığının çok düşük olduğunun farkındaydım. Ama verirse de, bu fedakârlığı sevinerek yapardım. Vücuduma zarar gelmese bile, ışığın sadece beni temizlemek -vampir olan kısmımı yok edip geri kalanını temizlenmiş olarak bırakmak- gibi bir etki gösterme olasılığı vardı. Hiç etkisi olmasa bile, beynimin karanlık bir köşesinde pusuda olduğunu hissettiğim varlığın dehşet izlenimini deneyimlemek keyif verici olurdu.</p>
<hr class="gecis"/>
<p>Kiliseden çıkıp kuzeye, Moika’ya doğru yöneldim. Oraya geldiğimde durup parmaklığa yaslandım ve suya baktım. Dalgalardan dolayı ne kadar değişik görünürse görünsün, oraya yansıyan hayalimi görmek beni bir kez daha sevindirdi. Diğer olasılığın gerçekleşmiş olup olmadığını ve gün ışığının içimdeki canavarı kovup kovamadığını merak ederek tekrar zihnimi araştırdım. Bir an için ümitlendim fakat sonra misafirimi buldum, daha önce fark etmiş olduğum aynı sessiz varlık. Işığa doğru ilk attığım adımda yakıcı bir dehşet hissetmiş ama şimdi tamamen sakinleşmişti. İkimiz de güneş ışığının bize zarar veremeyeceğini biliyorduk.</p>
<p>Onun şu anda işgal ettiği vücudun kime ait olduğunu anlamasından bir süre önce ben onun kim olduğunu fark etmiştim. O sırada ona göre iki konuda avantajlıydım; kafamdan geçtikleri sırada onun düşüncelerini dinleyebiliyordum ve uyanışına kadar geçen dakikalar ve saatlerde olan bitenleri biliyordum. Yine de, düşünceleri kimliğini hemen açığa vurmamıştı, sonuçta kendi kendinize sürekli isminizi tekrarlamazdınız.</p>
<p>Başlangıçta oldukça şaşırmıştım ama en göz önünde olan sonuca varmam sadece birkaç dakika sürmüştü. Anastasya’nın amacı Zimeyeviç‘i ölümden uyandırmaktı; bunu başarmış olmasından daha olası ne olabilirdi? Beni kontrol eden zihnin bir vampire ait olduğundan kuşkum yoktu. Romanov soyundan geldiğim için Zimeyeviç’te benim kanım vardı ve şimdi de Anastasya beni tekrar onunkini içmeye zorlamıştı. Bu tam da Yuda’nın tarif ettiği durumdu.</p>
<p>Fakat gece yavaş yavaş ilerlerken onun Zimeyeviç olduğuna inancım giderek zayıfladı. Zimeyeviç’i tanıyordum. On iki yıl boyunca <i>onun</i> zihnini paylaşmıştım, ara sıra olsa da. Kendi gözlerinden onun ölümüne şahit olmuştum. Benimkinin yanında oturan kişilik Zimeyeviç’in -kendini beğenmişlik, kana susamışlık ve insanlığı küçümseme gibi- bazı özelliklerini paylaşıyor olmakla birlikte, onda kendisini bir “Kont” olarak tanımlamayı seven alt sınıftan bir Avrupa soylusunun kibirli azameti yoktu. Bu yaratığın kendini beğenmişliği -kendi üstünlüğüne olan inancı- ona mensubu olduğu soy tarafından bahşedilmiş bir hak olarak değil, doğuştan sahip olduğu ve her fırsatta geliştirdiği bir yeteneği -zekâsını- kullanarak ömrü boyunca uğruna mücadele ettiği bir ödül olarak gelmişti. Kısacık bir an dışında zihnini hiç paylaşmamış olmama rağmen, onu Zimeyeviç’i tanıdığımdan daha iyi tanıyordum. Onu tanıyordum çünkü doğduğumdan beri onu öğrenmiştim; ondan nefret etmek, onu öldürmek için yetiştirilmiştim. Ve bunu başarmıştım ama şimdi ölüm bile onun üstesinden gelmeye yetmemiş gibi görünüyordu. Ayrıca o, Zimeyeviç dışında damarlarında benim kanımı taşıyan tek vampirdi ve onu can çekişirken içmişti. Buraya sadece beş dakika uzaklıktaki bir yerde ölmüştü ama şansı veya kendi yaptığı tasarım -öyle düşünüyor gibi görünüyordu- sayesinde ve benim bedenimi kullanarak geri dönmüştü. Onu ilk anda tanıyabilmiş olmam gerekirdi ama ancak şimdi tanıyabilmiştim; hem de mutlak bir kesinlikle.</p>
<p>O, Yuda’ydı.</p>
<p>Anastasya’nın ayini mükemmel seyretmişti, tam planladığı gibi ama bilemeyeceği birkaç şey vardı. Bunlardan biri, Yuda’nın benim kanımı içmiş olduğuydu. Yabloçkov Mumları onu yakarken bunu yapması beyhude bir çaba gibi görünmüştü ama bunu yaparken kesin bir maksadı olduğundan kuşkum yoktu. Saçma ve riskli bir girişim gibi görünüyordu fakat Yuda kartları nasıl oynayacağını bilirdi. İşin diğer yanını anlamak daha kolaydı. Anastasya’nın benimkiyle karıştırıp sonra da yaktığı kanın Zimeyeviç‘in kanı olması gerekiyordu. Anastasya bunun Zimeyeviç’in kanı olduğuna neden inanıyordu? Çünkü Yuda öyle söylemişti. Gerçekte içinde kendi kanı olan şişenin yan tarafına Zimeyeviç’in adını yazmıştı. Bu kadar basitti. Annemin dizinin dibindeyken öğrendiğim bir şey vardı: Yuda’nın söylediği, yazdığı, hatta düşündüğü bir şeye bile asla güvenme. Bu sonuncusunu aklımda tutsam iyi edermişim. Anastasya bunların hepsinin farkında olmalıydı ama Yuda’yla pek tecrübesinin olmadığı belliydi.</p>
<p>Moika’ya baktım. Evim buraya beş dakika mesafedeydi ve Nadya endişeli bir halde beni bekliyor olmalıydı. Bütün gece dışarıda kalmıştım ve peşimde vampirlerin olduğunu biliyordu. Ama bir kez daha kontrolü kaybedeceğimden korktuğum için onun yanına gidemezdim. En azından ona bir not yazıp güvende olduğumu bildirmeliydim fakat sadece kapıya kadar gidecek olsam bile içeri girme dürtüsü beni aniden ele geçirebilirdi. Evimizi aklıma bile getirmemeliydim; bu, onun yerini ifşa etmek olurdu. Bu bilgiyle Yuda’nın ne yapacağım kim bilebilirdi?</p>
<p>Aksi yöne, Kış Sarayı’na doğru döndüm. Bugün beni tek endişelendiren şey kişisel sorunlarım değildi. Önceki gece Geçici hükumet düşmüştü. Bunun en olası sonucu yönetimi Bolşeviklerin kontrolündeki Sovyet’in devralması olurdu ama emin olamazdım. Daha fazla bilgi edinmem gerekiyordu.</p>
<p>Saray Meydanı eskisinden daha sakindi. Kapıda Kızıl Muhafızlar bekliyordu ama öncekilerden daha eğitimli görünüyorlardı. Binaya girip çıkan yağmacılar yoktu; bunun nedeni artık yağmalayabilecek bir şeyin kalmaması olabilirdi. Meydanın köşesinde deri paltolu bir adam gelip geçenlere kâğıt dağıtıyordu. Gidip bir tane aldım. Okumam birkaç saniyemi aldı:</p>
<hr class="gecis"/>
<p class="orta"><img alt="3" src="../Images/3.jpg"/></p>
<p class="orta"><i>RUS HALKINA</i></p>
<p><i>Geçici hükumet görevden uzaklaştırılmıştır, iktidar Petrograd İşçi ve Asker Vekilleri Sovyeti’nin bir organı olan ve Petrograd proleteryasına ve garnizonuna önderlik eden Askeri Devrim Komitesinin eline geçmiştir.</i></p>
<p><i>Halkın uğruna mücadele ettiği dava - demokratik barışın ivedi olarak sağlanması, toprak mülkiyetinin kaldırılması, üretimin kontrolünü işçilerin alması ve Sovyet iktidarının kurulması artık güvenceye alınmıştır.</i></p>
<p><i>Yaşasın işçilerin, askerlerin ve köylülerin devrimi</i>!</p>
<hr class="gecis"/>
<p>Tuhaf bir şekilde üstünde bir önceki günün tarihi ve saat 10.00 yazıyordu; yani Kış Sarayı’nın gerçekten düşmesinden on altı saat önce. Tek amacı bunun ani bir ayaklanma olmadığını göstermekti, her şey dikkatle planlanmıştı. Listede yer alan şeylerin ne kadarının gerçekten “halkın” uğruna savaştığı şeyler olduğunu merak ettim. Aslında istedikleri şey midelerinin yemek görmesiydi. Toprak mülkiyetinin kaldırılması, üretimin kontrolünü işçilerin alması ve Sovyet iktidarının kurulması bunu sağlayacaksa iyiydi ama hiçbiri, Bolşevikler bu düşünceyi insanların kafasına yerleştirene kadar geniş ölçüde talep edilen şeyler değildi. Diğer bir gereksinim de barıştı, oysa teklif edilen tam olarak bu değildi. Onun yerine “demokratik barışın ivedi olarak sağlanmasından” söz ediliyordu, Almanlar gülerdi bize.</p>
<p>Rusya’nın gerçekten ihtiyaç duyduğu ve Duma’da politik yaşamımızı uğruna mücadele etmekle geçirdiğimiz bir şeyden bahsedilmiyordu; demokrasinin kendisinden hiç bahsedilmiyordu.</p>
<p>“O zaman Sovyet buraya mı taşınacak?” diye sordum adama.</p>
<p>Bir an şaşırdı. Lenin veya Troçki’nin bu gibi konularda sırlarını paylaşacakları birisi olmadığını fark etmiştim ama yanıtı bilmediğini kabul etmek deri paltolu küçük otoritenin havasına ters düşüyordu.</p>
<p>“Kerenskiy’in hatalarını tekrarlamayacağız,” diye cevap verdi. Bu kendi değerlendirmesiydi fakat muhtemelen doğruydu.</p>
<p>Sarayın yan tarafından dolaşıp Neva Rıhtımı’na çıktım. Burada önceki gece gerçekleşen saldırıya ait daha fazla şey bulmayı bekliyordum ama binanın nehre bakan tarafı ön cephesinden çok farklı görünmüyordu. Pencerelerin çoğu kırıktı ve sıvalar dökülmüştü. Duvarda iki tane büyük delik vardı ve kuşkusuz Avrora’dan ateşlenen top mermileri tarafından açılmışlardı ama bu, geminin tam bir yaylım ateşiyle yapabileceği bir şeye benzemiyordu. Geçici hükumet’in kendisini korumaktan ne kadar âciz olduğu dikkate alınacak olursa, manasız bir yıkım olurdu bu.</p>
<p>Saray Rıhtımı’ın takip ederek doğuya doğru yöneldim. Otoritenin yerleşim yeri artık Kış Sarayı olmayacaksa, ya Tavriçeskiy Sarayı ya da Smolniy Enstitüsü olurdu, gerçek gücün o ikisinin hangisinde olduğunu çok iyi biliyordum. Askerî Devrim Komitesi, Sovyet’in bir parçası olarak kurulmuş olabilirdi ama onu Smolniy’den yöneten kişi Lenin’di. Yeni önderimiz Lenin’di.</p>
<p>Nehir kıyısında yürürken başka bir şey hissettim. Açtım. En son önceki gün öğleden sonra bir şeyler yemiştim. Nehrin kıyısında yürürken eve yaklaşmışım. İçeri girmek ve yiyecek bir şeyler bulmak kolay olurdu. Hatta şansım varsa Nadya evde bile olmazdı ve onunla yüzleşip gerçeği anlatacağım anları erteleyebilirdim. Bu düşünceyi hemen zihnimden uzaklaştırdım. Yiyecek bir şeyler satın alabilirdim. Elimi cebime soktum fakat cüzdanımın orada olmadığını fark ettim. Palto benim bile değildi. Onu kilisede aldığımı -Yuda’nın aldığını- hatırladım. Mühim değildi; evde bir sürü param vardı ve…</p>
<p>Tekrar bu düşünceyi baskılamaya ve alt etmeye çalıştım. Kendi paltom hâlâ Dökülen Kan Kilisesi’nde olmalıydı. Şansım varsa, kimse almazdı. Kesinlikle denemeye değerdi. Geldiğim yoldan geri döner ve çok geçmeden Mars Alanı’na ulaşırdım. Bu en kısa güzergâhtı. Uzaktan, bir günden az bir süre içinde üçüncü defa gidiyor olduğum kilisenin sadece en yüksek kubbesini görebiliyordum.</p>
<hr class="gecis"/>
<p>Bana umut vermeyen bir plan gibi görünüyordu. Her ne kadar kendisiyle tanışmayı merakla bekliyor olsam da, Nadya’nın ev yemeklerini tatmak gibi bir arzum yoktu, ayrıca, bulsak bile, Danilov’un cüzdanında neredeyse kırk yıldan sonra ilk yemeğim olacak şeyi alabilmeye yetecek kaynak olduğunu varsaymak için bir nedenim de yoktu. Yürürken durdum ve hafifçe güldüm. Daha da uzun zaman olmuştu. İnsan kanıyla bir ziyafet düşünmüyorduk. Zihinlerimiz hangi durumda olursa olsun, onları içinde barındıran beden bütünüyle insandı ve bir insan olarak beslenmeliydi. Otururduk ve bize yemek pişirip servis yaparlardı. Bu tip bir keyifle kendimi son şımarttığımdan bu yana yüz yıla yakın zaman geçmişti. Petersburg’daki… Petrograd’daki en şık lokantayı hak ediyordum. Ve onun nerede olduğunu kesinlikle biliyordum. Her şey o kadar çabuk değişmiş olamazdı ya?</p>
<p>Tekrar yürümeye başladım ve ancak o zaman fark ettim. <i>Durmuştum. Gülmüştüm.</i> Kontrolü tekrar ele geçirmiştim. Bu geçişe neyin sebep olduğunu anlamaya çalıştım. Danilov, kilisenin altında vücudunu geri almayı başardığında, bunun nedeninin uyumaya çalışmam olduğunu düşünmüştüm. Buradaysa söz konusu olan bu değildi. Belki de bedeni bana geri getiren şey, her ne kadar fiziksel bir kaygı olsa da, yemek yemeyi düşünüyor olmamdı. Ama Danilov da yemek yemeyi düşünüyordu. Belki de bedenimiz benim fikirlerimi onunkilere tercih ediyordu.</p>
<p>Elimdeki zamandan yararlanmam gerektiğini biliyordum. Süreç her an tersine dönebilir ve Danilov tekrar bizi mütevazı bir tavernada acınası bir yemek yemeye götürebilirdi. Biraz düşünerek onun ne yapacağımız ve nereye gideceğimizle ilgili tercihlere katılmasını kalıcı olarak önlemenin bir yolunu bulabilirdim fakat bunu doğrudan yapamazdım. Temkinli olmalıydım. O, düşüncelerini nasıl benden gizlemeye çalışıyorsa, ben de aynısını yapmalıydım. İkimizden birinin bu et yığınının kontrolünü ele almasının bir yolunu bulabilirsem, bunun yararım gören kişinin o değil, ben olmamı garantiye almam gerekecekti.</p>
<p>Ama şimdilik yiyecektim. Dökülen Kan Kilisesi’ne doğru yola devam ettim. Danilov’un yakın zamanda talihimizin döndüğünü anlayıp anlamamış olduğunu merak ediyordum ama fark etmiş olmalıydı. İçeri girmedim, İtalyanskaya Caddesi’ne dönene kadar kanal yolunu takip ettim. Çok geçmeden Hôtel d’Europe’un yan tarafında bulunan çok sayıdaki girişten birinin önüne geldik. Yaklaşıp duvara yaslandım ve kapının açılmasını bekledim. Bir an için bir hileye başvurup vurmamam gerektiğini düşündüm. Danilov tanınan ve düzenli bir müşteri olabilirdi. Anladığım kadarıyla o Duma üyesiydi. Bu kelimenin anlamını biliyordum ama Duma’nın kurum olarak bu yeni Rusya’da ne kadar öneminin olacağını ancak tahmin edebilirdim. Diğer bütün ülkelerde bir parlamento üyesinin en iyi lokantadaki en iyi masaya oturabilmesi için sadece ön kapıdan içeri girmesi yeterli olurdu. Ama eğer Rusya’yı tanıyorsam, elit zümrenin hak ve ayrıcalıklarının bahşedilmesi, sadece seçilmiş birisi olmaktan daha fazlasını gerektirirdi. Ayrıca orada hoş karşılanacak şekilde giyinmiş de değildim.</p>
<p>Bir zamanlar ben de bu otelin müşterisiydim ve istediğim gibi yararlanabileceğim devamlı odalarım vardı. Danilov bir hileyle o odalara girmeyi başarmıştı. O zamanlardan geriye kalan kimse varsa, şimdi onun yaşlanmış yüzünü tanıyabilirler miydi acaba?</p>
<p>Kapı açıldı. İki kadın dışarı çıktı. Otel görevlisi olmak için şaşırtıcı derecede iyi giyimliydiler ama yan kapıdan çıkıyorlardı ve onların ne olduğunu ancak tahmin edebilirdim, benim gibi hırsız değillerse tabii. Bana doğru geliyorlardı, ben de onlara doğru yürüdüm. Birbirleriyle konuştukları için beni fark etmediler ve böylece kapıyı kapanmadan yakalayabilmem kolay oldu. İçerisi mutfaktı. Kalabalık olduğuna memnun oldum; bütün devrimlerde olduğu gibi, hükumet sistemi ne olursa olsun zenginlerin yine de beslenmesi gerekiyordu. İçeri girdiğimi kimse fark etmedi. Yıllar içinde edindiğim deneyimlere göre, fark edilmemek için yapılacak en iyi şey özgüven havası yaymaktı, o yüzden sakin bir tavırla ilerideki kapıya doğru yürüdüm. Kapı, bir kavşak noktasıyla sona eren bir koridora açılıyordu. Ana girişe doğru yönelmeyi amaçlayarak sola döndüm. Bir servis merdivenini geçtik fakat yukarı çıkmak istemiyordum, henüz değil. Birkaç defa daha döndükten sonra, yaklaşmakta olduğum lobinin uğultusunu duydum. Koridorun ucunda kapı değil, bir perde vardı ve seslerin hemen onun arkasından geldiğini söyleyebilirdim.</p>
<p>Perdeyi aralayıp baktım. Resepsiyonun hemen arkasına çıkmıştım. Orada iki kişi vardı, müşterilerle meşgullerdi. Bana yakın olanı arkasına döndü ve göremediğim bir askıya bir anahtar astı ama askı şu anda altından bakmakta olduğum kemerli girişle aynı duvarda olmalıydı. Anahtarlara ulaşmak kolaydı. Müşteriler uzaklaşana kadar bekledim. Resepsiyon görevlileri lobiye bakıyorlardı; arkalarında olanları görmezlerdi. Hızla uzanıp el yordamıyla bir anahtara dokundum ve onu askıdan aldım. Aynı şeyi bir kez daha tekrarladım, bir tek odada ihtiyacım olan her şeyi bulamayabilirdim.</p>
<p>Bir ses çıkarmış olmalıyım. Adamlardan biri döndü ama ben çoktan elimi geri çekmiştim. Perdeden biraz geri çekilip bekledim ama adam onu açıp içeri gelmedi. İki anahtar -iki oda- bana yeterdi. Numaralarına baktım: 332 ve 334. Geri dönüp merdiveni buldum ve üçüncü kata çıktım. Donuk renkli merdiven boşluğunun ucundaki kapı gösterişli dekore edilmiş bir koridora açılıyordu. Kaldığım günlerden beri değişiklikler olmuşsa da burası hâlâ lüksün somut örneğiydi. 332 numaralı odayı bulup kapısını çaldım. Anahtarın resepsiyondaki panelde asılı olması misafirin dışarıda olduğunu gösterirdi, yine de risk almak istemiyordum. Eğer iş oraya varacak olursa, Danilov’un bedeni bir kavgada bel bağlayabilmek için fazla çelimsiz görünüyordu.</p>
<p>İçeriden yanıt gelmedi. Anahtarı kullanıp odaya girdim ve arkamdan kapıyı kilitledim. Makyaj masasının üzerindeki dağınıklıktan odanın dolu olduğu hemen anlaşılıyordu. Yatak yapılmıştı, demek ki oda hizmetçileri işlerini bitirmişlerdi ve beni rahatsız etmeyeceklerdi. İki gardırop vardı. Bir tanesinde sadece kadın elbiseleri vardı fakat ikincisi erkek giysileriyle doluydu. Bir ceket aldım ve bakıp üstüme uyup uymayacağına karar vermeye çalıştım. Ceplerini yokladım ama bir şey bulamadım. Gardıropta başka bir ceket ve bir palto da vardı. Paltonun cebinde, arasına birkaç yüz ruble sıkıştırılmış bir para mandalı buldum. Paranın değeri hakkında hiçbir fikrim olmadığını fark ettim ama odanın kalitesine göre değerlendirilecek olursa, bu varlıklı bir adamdı.</p>
<p>Banyoya gidip üstümdeki giysileri çıkardım. Banyo yapacak zamanım yoktu fakat kesinlikle tıraş olmalıydım. Aynada kendime baktım, bu defa caddede olduğundan daha yakından. Yüzümde Lyoşa’nın ve bu son Danilov’un annesi Tamara’nın belirgin izlerinin olduğunu gördüm. Dolapta bir ustura ve bol miktarda sabun vardı. Yüzümde sabun köpürttüm ve tıraş olmaya başladım. Doğalarının tesadüfi yan ürünlerinden biri de, vampirlerin bir aynanın yardımına hiç gereksinim duymadan tıraş olabilmeleridir. Bu, zorunluluktan doğmuş olan bir yetenektir; yansımamızı göremeyiz ama yine de bazen toplum içinde onlardan biriymişiz gibi davranmamız gerekir. Bereket versin ki küçük yaralar çabucak iyileşirler.</p>
<p>Son birkaç saat içinde deneyimlediğim her şey gibi, bir aynanın yardımıyla tıraş olmanın keyfini çıkardım. Çenemi biraz kestim fakat bundan bile yeni -ya da uzun zaman önce unuttuğum- bir deneyim olarak zevk aldım. Daha ileri gidip gidemeyeceğimi merak ettim. Elimde bir bıçak ve kontrolü tamamen bende olan bir beden vardı. Danilov’u neden şimdi sakatlamıyordum? Bıçak etini kestiği sırada olanların, yara izlerinin hiçbir zaman tam olarak iyileşmeyeceğinin, bunu ona yapanın kendi eli olduğunun tam olarak farkında olacaktı. Ama bu bedene benim de ihtiyacım vardı - şimdilik. Bir çıkış yolu bulana kadar bu tip zevkleri ertelemeliydim. Kendimi sadece Mihail’in saçma favorilerini kesmekle sınırladım.</p>
<p>Gardıroptaki giysileri giydim. Yeterince uygunlardı. 1881’den beri moda dikkate değer derecede değişmişti ama bu odada kalan kişi her kimse, etrafindakilerin her gün kendisinin tuhaf giyim zevkiyle alay etmesine neden olacak şekilde dışarı çıkıyor olmadığına güvenmem gerekiyordu. Parayı ve usturayı cebime attım. Etrafa bakınıp bir saat aradım ama bulamadım. Muhtemelen sahibinin kolundaydı. Şömine rafmın üstündeki saate baktığımda on ikiyi biraz geçtiğini gördüm. Öğle yemeği saatiydi.</p>
<p>Dışarı çıkıp kapıyı kilitledim. 334 numaralı odaya bir göz atmak istiyordum fakat şimdilik başka bir şeye ihtiyacım yoktu. Karnım acıkmıştı. Bu defa ana merdiveni kullanmanın keyfini çıkararak aşağı inip lokantaya gittim.</p>
<p>Okuduğum gazeteye göre, çalışan insanların açlık çekmesinin nedeni az sayıdaki zenginin yozluğuydu. Ben bundan daha fazlasının söz konusu olduğundan -özellikle de savaş- kuşkulanıyordum ama buradaki mönüye bakınca böyle bir sonuca varmak kolaydı. Havyar ve bir bardak şampanyayla -1914 mahsulü bir Dom Perignon- başladım. Şarap servisi yapan garsonla, onun 1821 mahsulüne -bundan önce son içtiğim bardak- kıyasla nasd olduğuna ilişkin bir sohbet başlatmak istiyordum ama dikkat çekmemeye çalışmak daha iyiydi. Ayrıca bütün personelde belirgin bir somurtkanlık fark etmiştim ve eski günlerde bu bir kovulma nedeniydi. Paramı almaktan mutlu oluyor ama bunun için minnettar olduklarını göstermiyorlardı. Devrimin doğası buydu.</p>
<p>Havyan biftek ve kırmızı şarap izledi. Asıl beslenme tarzıma daha yakın olacağı ümidiyle etin az pişmiş olmasını istedim fakat sonra damak zevkime -ya da Danilov’un vücudunun damak zevkine- göre biraz çiğ buldum. İnsanken az pişmiş yemeğe özellikle meraklı olmadığımı hatırladım. <i>Vurdalak</i>’ların beslenme alışkanlıkları beni her zaman tiksindirmişti ve onları taklit etmek zorunda kaldığım nadir durumlarda kusmama güçlükle engel olabilmiştim. Bifteği bitirmeyi başardım ve yemeği her zaman favorim olan <i>vatruşka</i><a id="dipnot037" style="vertical-align: super;" href="../Text/dipnotlar.xhtml#sonnot037">[1]</a> ile tamamladım.</p>
<p>Aldığım parayla hesabı ödedim ve para üstünü getirdiklerinde, buraya pekâlâ tekrar geleceğimi bildiğimden yüklü bir bahşiş bırakmaya karar verdim. Bozuk paraları sayıp masanın üstüne bıraktım.</p>
<p><i>Yapma. Onlar artık bahşişe meraklı değil.</i></p>
<p>Konuşanın kim olduğunu görebilmek için etrafıma bakındım ama kimse yoktu; ayrıca ses çok netti, salonun uğultusundan kolayca ayrılabiliyordu.</p>
<p><i>Devrim olduğundan beri, yaptıkları iş için adil bir ücret almakta ısrar ediyorlar. Bahşiş vermenin onların saygınlığına zarar verdiğini düşünüyorlar.</i></p>
<p>Bunlar konuşulmuş sözcükler değildi, düşüncelerdi. Ve iki nedenden dolayı kendi düşüncelerim olamazdı. Birincisi: Bu sözcükleri kendi irademle çağırmamıştım. İkincisi de: Biraz önce kendime açıklamış olduğum şeyler hakkında hiçbir fikrim olamazdı. Danilov’la olan ilişkimin doğası da değişmeye başlamıştı. Bedenin kontrolü hâlâ bende olmasına rağmen, Danilov düşüncelerini bana bildirebiliyordu, bunu isteyerek yaptığını varsayıyordum. Onunla sadece düşünceler aracılığıyla iletişim kurmaya çalıştım. “Beni duyabiliyor musun?”</p>
<p>Cevap vermedi. Bu bir şey kanıtlamazdı. Aynı koşullarda ben de sessiz kalırdım, sadece rakibimi rahatsız etmek için bile olsa. Yine de onun öğüdünü dinledim ve bahşişi tekrar cebime attım.</p>
<p>Otelden çıktım ve Nevskiy Caddesi’nde yürüdüm. Kendimi doymuş hissediyordum. İnsan vücudunda deneyimlediğim açlık, vampir olarak tanıdığımdan farklıydı ama doygunluk hissi aynıydı. Memnundum, gevşemiştim ve şu anda istediğim herhangi bir şey yoktu. Şarap da yardımcı olmuştu. Caddenin köşesinde gazete satan bir çocuk vardı. Üç ruble verip bir gazete aldım ve bu fiyat bana fahiş göründü. Çocuk küçümseyici bakışlarla beni tepeden tırnağa süzdü. Gazetenin adım görünce bunun nedenini anladım.</p>
<hr class="gecis"/>
<p class="orta"><img alt="4" src="../Images/4.jpg"/></p>
<p class="orta">İŞÇİ VE ASKER</p>
<hr class="gecis"/>
<p>Ben her ikisine de benzemiyordum. Ön sayfada sadece Petrograd Sovyeti tarafından yayımlanmış, “İşçilere, Askerlere ve Köylülere” hitap eden bir açıklama vardı. Çoğu, Danilov’un daha önce okumuş olduğu şeylerdi ama bunlar daha detaylıydı. Demokrasi eksikliğinden bahsediliyor, hatta “orduya tam bir demokrasi getirmekten” söz ediliyordu ki, Almanların bundan pek hoşlanacağından emindim. Metin karşıdevrime ilişkin bir uyarıyla sona eriyordu:</p>
<hr class="gecis"/>
<p>Komilov’un adamları -Kerenskiy, Kaledin ve diğerleri— birliklerini Petrograd’ın karşısına sürmeye kalkıyorlar. Kerenskiy’in aldatarak harekete geçirdiği çeşitli müfrezeler başkaldıran halkın tarafına geçmiştir.</p>
<p>Askerler, Kornilov’cu Kerenskiy’e bütün gücünüzle direnin! Tetikte olun!</p>
<p>Demiryolu çalışanları, Kerenskiy’in Petrograd üstüne gönderdiği bütün birlikleri engelleyin!</p>
<p>Askerler, fabrika ve bürolardaki işçiler, devrimin ve demokratik barışın kaderi sizin ellerinizde!</p>
<p>Yaşasın devrim!</p>
<hr class="gecis"/>
<p>Tanıdığım tek isim Kerenskiy’di. Pekâlâ doğru olabilirdi ama aynı şekilde bu yeni devrimin ilk günlerde yüzleşmek zorunda olduğu bir düşmanının olması da uygun görünüyordu.</p>
<p>Duyduğum memnuniyete rağmen, gelecek için plan yapmam gerektiğini biliyordum. Bu Bolşevikler iktidarlarını sağlamlaştırmaya başladıklarında Rusya’da yaşamak zor olacaktı. En iyisi olabildiğince çabuk kaçmaktı. Ama nereye gideceğime karar vermek için bu savaş ve katılan ülkeler hakkında daha fazla şey öğrenmem gerekiyordu. Almanlar Petrograd’a okuduğum kadar çok yaklaşmışsa bütün Avrupa karmaşa içinde olmalıydı. Bonaparte devrine geri dönmüş gibiydik.</p>
<p>Hâlâ bir vampir olsaydım, her şey farklı olurdu. Ama bu şöyle bir felsefi soru çıkarıyordu ortaya: Vampirizm bir ruh hali mi, yoksa bir beden hali miydi? Bedensel yönlerinin olduğu açıktı ve şu anda ben onlardan mahrumdum. Ama şimdi zihnimde ben eskiden olduğum gibi miydim? Yine, Surrey’li bir papazın oğlu olan, Oxford’a gitmiş ve Kırım’daki vahşi yaşamla ilgili çalışmalarından dolayı ufak bir şöhret kazanmış olan Richard Cain miydim? Bu, belirsiz bir noktaydı ve benim için, türümden olanların çoğuna göre daha da belirsizdi. Bir vampir vücudu edinmemden çok daha önce bir vampir zihnine sahip olmuştum. Yerimde olsalar, su katılmadık bir ahmaklığı geri alma fırsatına sahip olduğuna sevinecek olanlar olabilirdi ama ben onlardan biri değildim. Bunu bir tatil olarak kabul edecektim. Bu insan vücuduna sahip olduğum süre boyunca tadabileceğim bütün zevkleri tadacaktım -kendimi yemek ve şarapla şımartarak başlamıştım bile- ama yine bir karanlık yaratığı olmayı hedeflemem gerektiğini biliyordum.</p>
<p>Ayrıca, bütün gezegende yaşamak için karmaşanın hâkim olduğu bir ülkeden -ki Rusya’nın bu duruma düşeceği kesindi- daha iyi bir yer olacağını düşünemiyordum. Yoksa Dimitriy buraya niçin gelsindi ki?</p>
<p>Gerçekten, neden gelmişti? Karşılaştığımızda Danilov’la aralarından su sızmıyormuş gibi görünüyordu ama bu bir aldatmaca olabilirdi. Aşkı için <i>vurdalak</i> olan birisinden beklenebileceği gibi, Dimitriy en iyi zamanlarında bile melankolik bir ruhtu. Ama belki yıllar içerisinde bu kederli durumunu kabul etmeyi öğrenmişti. Belkide Zimeyeviç ile değiştokuş ettiği kan ona bir vampirin gerçekte nasıl yaşaması gerektiği konusunda fikir vermişti. Onunla konuşmam gerekecekti.</p>
<p>Önceki gece sarf ettiği sözcükleri anımsamaya çalıştım. “Yarın buluşuruz, aynı yer ve saatte.” Bunun ne anlama geldiğini bilmiyordum ama randevuyu kaçırmadığımı varsayabilirdim. Vakit öğle sonrasıydı ve karanlığın çökmesine daha birkaç saat vardı. O zamana kadar Dimitriy kimseyle buluşamazdı. Randevu gecenin herhangi bir saati için verilmiş ve yer olarak da herhangi bir yer seçilmiş olabilirdi. Tahmin etmek imkânsızdı ama biraz kafa yorarak bulmak kolay olabilirdi.</p>
<p>Nevskiy Caddesi’nden saptım ve tesadüfen Dimitriy’in bir zamanlar babası Lyoşa ve annesi Marfa’yla birlikte yaşadığı Büyük Konyuşennaya Caddesi’ne çıktım. Lyoşa’nın bizi bulacağını bilerek Marfa’yı becerdiğim yerdi burası. Ama şimdi tek ihtiyacım olan şey dinlenecek bir yerdi. Tam hatırladığım gibi, orada bir bank vardı.</p>
<p>Oraya oturdum -ve ağır bir yemek yemiş altmış yaşında bir adamın vücudu için uygun olduğunu düşündüğümden- uyumaya çalıştım.</p>
<p>Ben de uyumayı çok isterdim ama ilk fırsatta kalktım ve vücudumun idaresini tekrar ele alabildiğim için sevinç duydum. Önceden olduğu gibi, Yuda’nın bütün düşüncelerinin ve eylemlerinin farkındaydım. Hôtel d’Europe’un yemek salonunda -çok sıradan bir konuyla ilgili olsalar da- düşüncelerimin Yuda’ya nüfuz ettiğini görmek beni en az onun kadar şaşırtmıştı. Onunla iletişim kurmaya çalışmıyordum; tam tersi, onun modern dünya konusundaki cehaletinden yararlanarak içinde bulunduğum sefil durumdan kurtulmaya çalışıyordum. Bir şekilde onun düşüncelerine yanıt vermiştim fakat sonra kabuğuna saklanan bir salyangoz gibi tekrar sessizliğe gömülmeyi başarmıştım.</p>
<p>Ama şimdi Yuda gibi benim de plan yapmam gerekiyordu. Nihai amacını biliyordum, kendisini bir kez daha <i>vurdalak</i>’a dönüştürmek. Bunun benim için ne manaya geldiğini ise hiç bilemiyordum. Öğrendiklerimden çıkarabildiğim kadarıyla, onun da bir fikri yoktu. Ruhu bir kez daha dejenere zihnine uygun düşen bir bedenin hâkimi mi olacaktı? Benim kaderim ebediyen onun yaptığı kirli işleri izlemek mi olacaktı? Daha da kötüsü, bunlara sadece tanıklık etmeyip aynı zamanda bizzat deneyimleyecek miydim? Bugünkü öğle yemeğinde eline hükmeden ve her istediğinde çatalı ağzına götürmek için onu kaldıran kişi Yuda’ydı ama yediği yemeğin tadım ben de onun kadar almış ve keyfini çıkarmıştım. Onun bütün zevklerini takdir edecek duruma mı gelecektim, yoksa ebediyete kadar onlardan iğrenecek miydim? Ancak ikincisinin olmasını ümit edebilirdim.</p>
<p>Belki de bilincim kendisini bir vampirin bedeninde bulunca basitçe solar ve ölürdü. Bu benim için kutsanmış bir kurtuluş olurdu ama yaşamım boyunca verdiğim uğraşın nihai olarak başarısız olduğu anlamına da gelirdi. Yuda’yı on yıllar öncesinde öldürdüğümü düşünüyordum. Ama şimdi bedenimi ve onunla birlikte itibarımı da alıp benim sayemde bir vampir olarak yaşamaya devam edebilirdi.</p>
<p>Başka bir olasılık daha vardı; şimdi insan bedenimi paylaşıyor olduğumuz gibi, vampir bedenimi de paylaşabilirdik. Böyle bir durumda Yuda mahkûm olurdu. Kontrolü ele aldığım anda, tıpkı bu sabah yaptığım gibi, dışarı çıkıp kutsanmış gün ışığıyla bir banyo yapmak sadece birkaç saniyemi alırdı ama çok daha büyük bir başarı elde ederdim. Bu mükemmel bir çözüm değildi ama sonuç olarak zafer demekti ve ödemekten kaçınmayacağım bir bedele mal olurdu.</p>
<p>Yuda’nın her düşünceme kulak misafiri olduğunu hatırlayarak kendimi topladım. Planlarımı açığa vururken dikkatli olmalıydım, ne var ki onları düşünemeyeceksem nasıl plan yapabilirdim? Bu durumun beni sevindiren tarafı, Yuda’nın şu anki durumu iyi anlamasını sağlayacak olmasıydı. Vampir olma konusunu iki kez düşünmek zorundaydı.</p>
<p>Peki, neden beklemem gerekiyordu? Eğer intihar biz <i>vurdalak</i> olduktan sonra uygulanabilir bir taktikse, neden öncesinde de öyle olmasındı ki? Cebime uzanıp Yuda’nın oraya koyduğu usturanın düzgün, sedef sapma dokundum. Bıçağı açıp damarlarımdan birini kesmek benim için çok zor değildi. Bu olmazsa, başka yollar da vardı. Petrograd’da pek çok yüksek bina vardı. Batı’dakilerden farklı olarak, benim kilisemde intihar her durumda bir günah olarak kabul edilmezdi. Bu koşullarda Tanrı herhalde beni affederdi, değil mi? Zaten bu intihar da sayılmazdı. Asıl amacım Yuda’yı ortadan kaldırmaktı - ölümüm Aquino’lu Thomas’ın<a id="dipnot038" style="vertical-align: super;" href="../Text/dipnotlar.xhtml#sonnot038">[2]</a> ikincil etki olarak gördüğü şey olurdu.</p>
<p>Ama daha iyi bir yöntem olabilirdi. Kendim zarar görmeden Yuda’yı öldürmenin bir çaresini bulursam, onu kabul edebilirdim. Ama şu anda bunu nasıl başarabileceğimi bilmiyordum. Belki cevap Yuda’nın günlüklerinde saklıydı. Belki de zihninde - eğer öyleyse onu sızdırma şansı vardı. Ama not defterlerini okumuş ve bununla ilgili bir şey görmemiştim. Anastasya, Yuda’dan daha fazla şey biliyordu. Aramam gereken kişi oydu ama nerede arayabileceğim konusunda hiçbir fikrim yoktu. Onun beni arıyor olma olasılığıysa hâlâ vardı.</p>
<p>Dimitriy ile konuşmayı arzu ediyordum. İçinde bulunduğum durumda yardım edebilmek için yapabileceği bir şey olmasa bile, birisiyle paylaşmak bana iyi gelebilirdi. Ama bana yardım etmeyi düşünür müydü? Hatta onunla konuşma şansını bulabilecek miydim? Dudaklarımdan konuşan kişi Yuda’ysa, o zaman söyleyebileceği yalanların sınırı yoktu. Ve Yuda’nın Dimitriy’i görmeye hevesli olduğunu biliyordum. En kolay hareket tarzı Yuda’nın arzu ettiği şeyin tam aksini yapmaktı. Dimitriy ile randevulaşmaktan uzak duracaktım, Senato Meydanı’ndan tamamen uzak duracaktım ve…</p>
<p>Bir kahkaha duydum. Benimle alay eden Yuda’nın sesi değilse, kendi kuşkulanırım sesiydi. Artık Yuda nerede buluşacağımızı biliyordu. Çok şükür ki, saatini bilmiyordu: dokuz buçuk. Aynı kahkaha tekrar zihnimde yankılandı. Düşünce akışı bir kez başladığı zaman bir tanesinin bile beynime girmesini engelleyebilmem mümkün değildi. Yuda artık randevu yerini ve zamanım biliyordu. Uygun anda bacaklarım ona itaat etmeyi seçerse, o zaman Dimitriy’i görmeye giderdik. Dudaklarım ona itaat etmeyi seçerse, o zaman Yuda, Dimitriy’i her şeye ikna edebilirdi.</p>
<p>Ama bir tek şansım vardı. Bacaklarım Yuda’nın iradesine tabi olsa bile, hâlâ doğa kanunlarıyla sınırlıydılar. Onlar hâlâ yaşlı bir adamın bacaklarıydı ve ulaşabilecekleri hızın bir sınırı vardı. Şansım varken mümkün olduğu kadar uzağa gidebilirsem, o zaman Yuda’nın zamanmda geri dönebilmek için yapabileceği hiçbir şey kalmazdı.</p>
<p>Yürümeye başladım. Nevskiy Caddesi’ne çıktım ve hızlı adımlarla yürümeye başladım. Yekaterininskiy Kanalı’nı geçerken cebime uzandım ve birkaç kopek dışında, çaldığım paranın bütün geri kalanım suya attım. Onlarla da ilk fırsatta bir tramvaya atlayıp beni Nikolayevskiy istasyonuna ulaştıracak olan bileti alacaktım. Oraya vardığımda karanlık çökmüştü. Bulvar boyunca Nevskiy Manastırına doğru yürüdüm. Onun daha ilerisinde ne olduğunu bilmiyordum ama görmek ilginç olacaktı. Zamanında geri dönememeyi garantiye almak için daha çok yolum vardı.</p>
<p>Manastın geçip neredeyse nehre geldiğim zaman dönüp şehre geri yürümeye başladım.</p>
</body>
</html>