<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XXII. Bölüm</h1>
<p>Nadya’nın köpeğini, sevgilisine göstereceği kadar büyük bir sevgiyle selamlamış olduğu gerçeğinden kendime bir eğlence payı çıkarabilmeyi başardım. Ama söz konusu köpek olduğunda, o koyu renk geri zekalı gözlerin arkasında gerçekte neyin saklandığı konusunda kuşkuya yer yoktu. O yaratık bizi tam kendisini bıraktığımız yerde bekliyordu ve bu da Susanna’nın o yolu kullanmadığım gösteriyordu. Basamakları hızla tırmanıp Aziz İshak Meydanı’na çıktık. Artık ortalık sakinleşmişti. Şehirden kaçanlar kaçmış, kalanlar da kendilerini eve kapatmıştı. Daha sonra Petrograd’ın daha işini bilen sakinleri komşularının terk ettiği dükkân ve evlerden ne yağmalayabileceklerini görmek için geldiklerinde ortalık canlanırdı.</p>
<p>“Şimdi ne olacak?” Bu aşikâr soruyu soran, Nadya’ydı. İkisi de gözlerini bana çevirmiş olduğuna göre, sanırım soruyu ben yanıtlayacaktım. Artık özgür olduğumuzdan ve Susanna’nın benden intikam almak istemesinin oluşturduğu acil tehdit ortadan kalktığından, önceliklerim değişmişti. Dimitriy yararlı bir müttefikti. Bana yardım etmek için herhangi bir sebebi olmasa da, kendi hayatını riske atacağı bir noktaya kadar Danilov’u korurdu. Nadya’nın eşlik etmesine ihtiyacım yoktu. Nadya’nın katedralin altında yoldaşına yapmış olduğu şeyi Dimitriy’e anlatma düşüncesini aklımdan geçirdiysem de böyle bir ifşaatı daha uygun bir zamana bırakmak daha çok işime yarayabilirdi. Tam da Danilov’un böyle bir ihtimal bulunduğunu biliyor olduğu gerçeği, bana bunu ona karşı kullanmam için biraz daha destek sağlıyordu. Ama yine de Nadya’nın sorusuna cevap vermeliydim.</p>
<p>“Emin değilim,” dedim. Bu bana Danilov’un verebileceği türden bir cevap gibi görünmüştü.</p>
<p>“Sizin şehirden ayrılmanız gerekiyor,” dedi Dimitriy. “Moskova’ya, hatta daha uzağa gidin. Trenler çalışıyor olmalı.”</p>
<p>“Bizimle gelmeyecek misin?” diye sordu Nadya.</p>
<p>Dimitriy başını salladı. “Susanna’nın peşinden Çeka Karargâhı’na gideceğim.”</p>
<p>“Nereye?” Cehaletimin kimliğimi açığa çıkarabileceğini fark etmeden konuşmuştum.</p>
<p>Dimitriy sert bir ifadeyle bana baktı, sonra yüzü yumuşadı. “Sen tutuklandıktan sonra olmuştu ama o sıralarda bile başlamak üzereydi. Artık Ohrana yok. Gorohovaya Caddesi 2 numara şimdi yeni ama pek de farklı olmayan bir örgütün karargâhı. Adı Çrezviyçaynaya Kommisiya ama halk ona sadece baş harflerini -Çe Ka- kullanarak Çeka diyor. El koydukları eşyaları üçüncü kattaki kanıt odasına koyuyorlar. Susanna bunu bilemez, o yüzden oraya ondan önce gitme şansım olabilir.”</p>
<p>“Onlar hakkında bu kadar şeyi nasıl bilebiliyorsun?” diye sordum.</p>
<p>“Çünkü orada çalışıyorum,” dedi Dimitriy pat diye. “Ben onların Çekist dediği şeyim. En azından şimdilik öyleymişim gibi davranıyorum.”</p>
<p>Binayı da iddia ettiği kadar iyi biliyorsa o zaman bir şans söz konusu olabilirdi, Ascalon’dan büsbütün vazgeçmiş değildim.</p>
<p>“Ben de seninle geliyorum,” dedim tereddüt etmeden. “Yardımım dokunabilir.”</p>
<p>“Mişa, hayır. Bunu Dimitriy’e bırak,” diye yalvardı Nadya.</p>
<p>“Tanrı aşkına, seni aptal kadın, ben Mişa değilim, Yuda’yım.”</p>
<p>Yüzünün gözyaşlarıyla çöktüğünü görmek bir zevkti, şimdiki kimliğimi öğrenmiş olmalarının onlara sağlayabileceği küçük avantaja kesinlikle değerdi. Aniden çenemde bir acı hissettim ve yana doğru sendeledim. Dimitriy beni tokatlamıştı. Onun için rasgele bir tokat olmasına rağmen sanki çenem yerinden çıkmış gibi ağrıyordu. Elimle ovuşturup ona sırıttım.</p>
<p>“Danilov da benim kadar hissediyor bunu.”</p>
<p>“Yine de sanırım hepimiz onayladık,” dedi Dimitriy. “Sen bu durumdayken Nadya’yla değil, benimle kalman her yönden daha iyi olacak.” Nadya’ya döndü. “Sen Nikolayevskiy istasyonuna git ve Moskova’ya üç bilet al. Seninle orada buluşuruz.”</p>
<p>“Üç mü?” diye sordum. “Bizimle mi geliyorsun?”</p>
<p>“İkinizin oraya gitmenizi garantiye alıyorum.”</p>
<p>“Peki biletlerin parasını nasıl ödeyecek?”</p>
<p>Nadya bir şey söyleyecek gibi oldu ama Dimitriy araya girdi. “Bu sorun değil.” Cebine uzanıp bir tomar banknot çıkardı. Onları Nadya’ya verdi. “Bunların değerinin birkaç gün öncesine kıyasla yan yarıya düştüğünden kuşkulanıyorum ama yeterli olmalı. Gerekirse hepsini kullanmaktan kaçınma. Şimdi gidelim.”</p>
<p>Gogolya Caddesi’nden Gorohovaya’ya kadar birlikte yürüdük.</p>
<p>“Yollarımız burada ayrılıyor,” dedi Dimitriy. “Gece yarısına kadar gelmezsek, yalnız git. Seni Moskova’da buluruz.”</p>
<p>Nadya başını salladı. Veda öpücüğü verecekmiş gibi ona doğru bir adım attım. Az kalsın buna aldamyordu ama içgüdüsel tepkisini zamanında önledi. Kızgın gözlerle bana baktı. Kıkırdadım. Nadya, Dimitriy’e yaklaştı. Dimitriy biraz gafil avlanmış gibi görünüyordu ama yine de kendisini öpmesine izin vermek için Nadya’ya doğru biraz eğildi. Nadya bir vampirle bu kadar samimi olmanın verdiği tiksintiyi güçlükle gizleyebiliyordu fakat bunların hepsi açıkça benim yaranmaydı. Danilov’un buna ne mana vereceğini merak ediyordum.</p>
<p>Nadya Nevskiy Caddesi’ne doğru yürümeye başladı, köpeği de onu takip etti. Kendi hesabıma herhangi bir ilgi duymaksızın arkasından baktım ama bunun Danilov’un Nadya’yı son görüşü olabileceğinin farkındaydım ve bu ânı uzatmanın ona acı vereceğini biliyordum. Dimitriy giysimin koluna yapışıp çekti. “Haydi!”</p>
<p>Caddede yürümeye başladık, sonunda Petro ve Pavel Kalesi’ne götürüleceğimiz zaman bizi çıkardıkları kapının karşısına kadar geldik. Hafifçe aralık kalmıştı. Yolun karşısına geçtik. Tekrar kaldırıma çıkarken kapının kenarından bir insan kolunun ve elinin göründüğünü fark ettim.</p>
<p>“Lanet olsun!” diye mırıldandı Dimitriy.</p>
<p>İçeride kimse yoktu ve kapı görevlisi ölmüştü. Boğazı kanlar içindeydi. Dimitriy tuhaf bir şekilde bundan rahatsız oldu. Basamakları ikişer ikişer atlayarak hızla yukarı çıktı. Ona yakın kalmaya çalıştım ama Danilov’un vücudu acınacak durumdaydı. Ben üç katı çıkana kadar o gözden kaybolmuştu, ancak ahşap zemine bulaşmış olan kan izi bana yolu gösterdi. Onun yanından geçerken bir çalışma masasının yanında yüzüstü yatan, aynı şekilde öldürülmüş başka bir adam daha gördüm. Ayağımın ucuyla başını yana doğru çevirdiğimde tanıdık bir yüz gördüm ve sevindim: Bu bizi ilk önce kaleye göndermiş olan Troçki taklidi hayduttu. Orada daha fazla ceset olmaması beni şaşırttı; Susanna’nın merhametli davranacağını hayal edemiyordum ama çoğunun Moskova’ya gittiğini düşünüyordum.</p>
<p>Biraz ileride bir ses duydum ve bakmak için oraya gittim. Bütün kat açıktı ve odaları bölen duvarlar yoktu fakat kitap rafları ve dosya dolapları, çalışma masaları için ayrı ayrı girintiler oluşturacak şekilde yerleştirilmişti. Ama biraz ileride farklı bir şey vardı. Mekânın tam ortasında içinde bir insanın durabileceği yükseklikte büyük, madeni bir kafes vardı. Bu bana II. Aleksandr’ın Fontanka 16’da benimle güven içinde konuşabilmek için inşa ettirdiği kafesi hatırlattı. Belki de aynı kafesti, burası Ohrana’nın taşınmış olduğu yerdi. Ama burada amaç farklıydı; bu hırsızları dışarıda tutmak içindi, vampirleri içeride tutmak için değil.</p>
<p>Kapı açıktı, Dimitriy içeride kutuların ve dolapların arasında bir şey arıyordu. Bütün mekânda kan lekeleri vardı. Kutulardan birinin arkasından bir insan ayağı görünüyordu ama oraya gittiğimde onun ait olduğu bedeni göremedim. Etrafa baktım ve ortalığa dağılmış olan şeyin sadece kan olmadığını fark ettim: Bir veya belki de daha fazla insan vücudunun lime lime edilip ortalığa yayılmış olan kalıntıları da vardı. Belki de yanılıyordum. Belki de bu kafes içine birisini hapsetmek için yapılmıştı ve Susanna onu öfkesine hedef olan kurbanının kaçmasını önlemek için kullanmıştı. Bu beni çok sevindirmeliydi; böyle kötü niyetli bir yaratık için model oluşturduğumdan dolayı gururlanıyor olmalıydım, oysa yalnızca tiksinti duyuyordum. Çok uzun zamandır Danilov’un bedenindeydim ve bu beni etkilemeye başlamıştı.</p>
<p>“Burada aylarca çalıştım ve bakmak aklıma bile gelmedi,” dedi Dimitriy kendi kendine konuşur gibi. “Nereye bakmak?”</p>
<p>“Buraya. Aklıma gelmeliydi, buradan geçerken hissetmeliydim.”</p>
<p>“Susanna’nın aldığından emin misin?”</p>
<p>Masadaki mukavva kutulardan birini bana doğru itti. “Üstünde ismin var, Mihail’in ismi.”</p>
<p>Kutuya baktım. İçinde çift bıçaklı aletim ve kullandığım ustura vardı. Ascalon’a dair kesinlikle hiçbir iz yoktu, paradan da iz yoktu; ama bu beklenebilir bir şeydi.</p>
<p>“Belki de başka bir yere koymuşlardır,” dedim. “Aramama yardım et.”</p>
<p>“Hayır,” diye yanıt verdi. “O Susanna’da. Onda olmasaydı hâlâ burada onu arıyor olurdu. Vazgeçmezdi.” “Şimdiye kadar Aziz İshak’a dönmüştür.”</p>
<p>“Bundan şüpheliyim. Oraya gideceğini sanmıyorum.” “Bunu düşünmenin sebebi ne?”</p>
<p>“Sen de bir vampirdin, değil mi? Kana bak - kuruyor. Katedral buraya sadece on dakika mesafede. Gittiği yer orası olsaydı biz ayrılmadan geri dönmüş olurdu.”</p>
<p>“Peki, nerede o zaman?”</p>
<p>Dimitriy bir an düşündü sonra başını salladı. “Bilmiyorum. İstasyona gitmeliyiz.” Kafesten çıktı ve merdivene doğru yöneldi. Kendi planlarıyla benimkilerin hiçbir şekilde örtüşmeyebileceği gerçeğini göz ardı etmiş gibi görünüyordu. Ama bunu pek uzun düşünmeme gerek yoktu. Şimdilik onunla birlikte kalmak benim için daha iyiydi ve Moskova, Petrograd’dan daha güvenli bir yerdi. Onu takip edecektim fakat oradan eli boş ayrılmak istemiyordum. Kutuya uzanıp çift bıçaklı aletimi aldım. Birkaç saniye sonra onun arkasından basamakları iniyordum.</p>
<p>Petrograd’a sessizlik hâkim olsa da, Nikolayevskiy istasyonu her zamankinden daha hareketliydi. Kulenin saati neredeyse on bire çeyrek kalayı gösteriyordu. III. Aleksandr heykeli -hipopotam- hâlâ karşıdaki meydandaydı. Bugün onun etrafım kuşatan toplulukların aklında devrim özlemi yoktu. Onlar elbette özgür olmak istiyorlardı - ama yabancı bir istilacının baskısından özgür olmak. İstasyona girip yolumuza devam ettik. Bunun gibi bir kalabalığı yararak kendinize yol açmanız gerekiyorsa yanınızda Dimitriy gibi bir adamın olması iyi bir şeydi.</p>
<p>İçerisi daha da kalabalıktı. Peronların yarısında trenler vardı. Nadya’yı görebileceğimiz uygun bir yer bulabilmek için kalabalığı yararak ilerlemeye çalıştık ama bu imkânsızdı. Trenlerden biri istim bıraktı ve tekerlekleri yavaşça dönmeye başladı. Demiryolu muhafızları onu giderken görmenin yarattığı hayal kırıklığıyla ileri doğru akın eden kalabahğı durdurdu. Geriye hâlâ herhangi bir tür örgüt kalmış olması beni şaşırtmıştı, ancak demiryolu işçilerinin kendine özgü bir kurumu vardı. Onların sendikası olan Vikzel, darbe sırasında Bolşeviklere karşı direnebilecek kadar güçlü olan az sayıda örgütten biriydi. Şimdi de sonuna kadar görevlerinin başında kalmaya ve Petrograd’dan olabildiğince çok insanı çıkarmaya niyetli görünüyorlardı.</p>
<p>“Ayrılıp arayalım,” diye önerdim.</p>
<p>“Bu hoşuna giderdi, değil mi?”</p>
<p>Bir an bana güvenilmediği için kendimi hakarete uğramış hissettim ama bu sözcükler Yuda’ya söylenmişti, bana değil. Dimitriy’in yanlış anlamasını düzeltebilirdim fakat kim olduğumu kanıtlamak birkaç değerli saniyeye mal olurdu, üstelik onun bunu bilmesinin gidişatı nasıl değiştirebileceğini gerçekte pek anlayamıyordum.</p>
<p>“Her neyse,” diye devam etti, “daha iyi bir fikrim var.”</p>
<p>Bunu söylemesiyle birlikte beni belimden kavrayıp havaya kaldırdı ve omuzlarına oturttu. Eğer beş yaşında bir çocuk olsaydım bu çok tuhaf görünmezdi ama Dimitriy kadar uzun boylu olmasam da erişkin bir adamdım sonuçta. Verdiğimiz görüntünün saçmalığı bir yana, Dimitriy’in başarmış olduğu şeyi gören herkes onun muazzam gücüne hayret ederdi. Ve yine de tek kişi bile bunun hakkında yorum yapmadı. Dimitriy, fanusunu benim oluşturduğum büyük bir deniz fenerinin mekanizmasıymış gibi yavaşça daire çizerek döndü. Bu hesaplanmış hıza rağmen geçen her bir saniyede yüzlerce insanı incelemem gerekiyordu. Sevdiğim kadının yüzünü atlamamın imkânsız olduğundan emindim ama yine de bundan korkuyordum.</p>
<p>Neredeyse 360 derece dönmüştük ki sonunda tanıdık bir yüz gördüm ama o ne Nadya ne de karşılaşmayı umduğum bir kişiydi. Vampir Sandor’du. O da benim gibi gözlerini önündeki birisine dikmiş dikkatle bakıyordu. Nereye baktığını takip ettim ve sonunda onu gördüm, bu Nadya’ydı. Kalabalığı yararak ondan uzaklaşmaya çalışıyordu. Tesadüf olabilirdi ama sonra arkasına baktı ve gözlerindeki korkuyu görünce takip edildiğinin farkında olduğunu anladım.</p>
<p>Öne eğildim ve kalabalığın gürültüsünden dolayı sesimi duyurabilmek için Dimitriy ile bağırarak konuştum. “Nadya orada ileride. Sandor da orada. Onun peşinde. Susanna uzakta olamaz.”</p>
<p>Yavaşça düşmek için omuzlarına tutunarak Dimitriy’in sırtından yere atladım, sonra onu gitmemiz gereken yöne doğru ittim. Dimitriy kendisinin geldiğini görmeyen ve kendi isteğiyle yolundan çekilmeyen herkesi rahatça bir yana itebildiği için kolayca ilerleyebiliyorduk. Dimitriy biraz önce onları benim kadar iyi görememiş olmasına rağmen, boyu uzun olduğu için seçebilmişti ve artık nerede olduklarını biliyordu.</p>
<p>İstasyonun yan tarafına doğru ilerleyerek peronlardan uzaklaşmıştık ve kalabalık seyrelmeye başlamıştı. Dimitriy’in yanında yürüyebiliyordum. Biraz ilerimizde, binanın batı duvarında tuğladan inşa edilmiş bir kemerli girişe işaret etti.</p>
<p>“Oradan geçtiler.”</p>
<p>Koşmaya başladım fakat kemerin altma geldiğimde etrafa bakabilmek için durdum. Dimitriy hemen arkamdaydı. Kemerli geçit etrafı duvarlarla çevrili bir avluya açılıyordu. Orada üst üste konulmuş olan eşya sandıklarının oluşturduğu yığınlar öyle yüksekti ki, Dimitriy için bile üstlerinden bakıp bir şey görebilmek mümkün değildi. Bazıları kırılıp açılmış ve içindekiler dökülmüştü. Pek değerli bir şey yoktu. Satılabilecek veya yenilebilecek her şey alınmıştı. Nadya’ya veya Sandor’a dair bir iz yoktu fakat yığılmış olan sandıklar avluyu neredeyse bir labirente çevirmişti. Aralarındaki dar geçitlerde herkes saklanabilirdi.</p>
<p>“Nadya!” diye bağırdım.</p>
<p>Yanıt hızlı geldi, “Mi-” ama hemen kesildi. Dimitriy ayrılmamız gerektiğini işaret etti. Çok geçmeden ortadan kayboldu. Nadya’ya tekrar seslendim, bu defa bir havlama sesi geldi ve onun Polkan’a ait olduğunu fark ettim. Sonra alçak sesli, devamlı bir hırlama duydum. Bu bana seçmem gereken yön hakkında fikir verdi fakat sandıkların arasındaki köşeler ve dönüşler sesi doğrudan takip edemeyeceğimi gösteriyordu.</p>
<p>Sonunda onları gördüm. Sandor, Nadya’yı bir duvara dayamış ve bağıramasın diye eliyle ağzını kapatmıştı. Polkan dişlerini Sandor’un bacağına geçirmiş, çaresizce onu geri çekmeye çalışıyordu. Burnunun etrafında kan lekeleri olduğunu gördüm fakat Sandor bu durumu dert ediyor gibi görünmüyordu. Ama belli ki korktuğu bir şey vardı, yoksa neden Nadya’nın ses çıkarmasını önlemeye çalışsındı? Ama onu endişelendiren ben değildim. Ben onu gördükten saniyeler sonra beni fark etmişti. Yüzünde sırıtmaya benzer iğrenç bir ifade oluştu, sonra geri çekildi. Polkan’a sert bir tekme attı ve hayvan geriye doğru yerde sürüklendi. Sonra hemen ayağa kalktı ve gözlerini Sandor’a dikip hırlamaya başladı. Ama yaklaşmadı.</p>
<p>Sonra Sandor’un arkasında gerçekten korktuğu adam belirdi, Dimitriy. Labirentin içinden geçmek için başka bir yol bulmuştu ve şu anda ben ve o bir geçidin karşılıklı uçlarını kapatarak Sandor’u aramıza hapsetmiştik ama ben pek de güçlü bir engel sayılmazdım. Sandor’un yanından karşıdaki Dimitriy’e baktım. Sandor hemen anladı. Kuşkulandığı şeyi doğrulamak için omzunun üzerinden geriye doğru baktı. Oradan kaçamayacağını fark etmesi pek sürmedi. Bana doğru koşmaya başladı. Kendimi hazırladım. Tek ümidim Dimitriy bize ulaşana kadar onu tutabilmekti.</p>
<p>Endişelenmeme gerek kalmadı. Sandor daha iki adım bile atamadan kendini boylu boyunca yerde buldu. Nadya’nın yüzünde yapmacık bir gülümseme gördüm ve başımı eğdiğimde Sandor takılsın diye kaldırmış olduğu ayağını gördüm. Sandor toparlanmaya fırsat bulamadı. Birkaç saniye sonra Dimitriy üstündeydi. Onu sırtüstü çevirdi, sonra yakasından tutup yukarı çekti. Dimitriy yerden kaldırırken Sandor destek almak için ayağıyla zemini tekmeliyordu. Direnmek için daha fazla çaba sarf edebilirdi ama yenildiğini anlamış olduğu belliydi. Ne kadar zorlu bir hasım olduğunu bilecek kadar uzun zaman dövüşmüştü Dimitriy’le birlikte. Belki de direnmeden teslim olursa Dimitriy’in ona merhamet göstereceğini ümit ediyordu. Dimitriy’in İlya’ya karşı tavrı düşünülecek olursa, pekâlâ haklı olabilirdi ama ben buna izin vermeyecektim. Nadya’nın kardeşiyle ilgili fikri doğruydu ve ben de bunu örnek alacaktım.</p>
<p>Aziz İshak’ın altındaki mahzende geçici çözüm olarak hazırladığım kazık hâlâ bendeydi. İlerleyip hamle yaptım. Kolay bir darbeydi; bir askeri öğrencinin eskrim okulundaki ilk gününde öğrenebileceği türden bir şey, onlara nasıl kılıç kullanacaklarını öğretmek hâlâ umurlarındaysa tabii. Tek endişem ahşap kazığın Sandor’un vücudunu delip geçtikten sonra Dimitriy’e saplanmasıydı fakat bu olsa bile kalbi diğer taraftaydı.</p>
<p>Kazık Sandor’un bedenine girerken memnuniyet verici bir direnç hissettim ama kazık kalbine saplandığı anda direnç aniden hafifledi. Hayat Sandor’u terk etti ve bedeninin bütünlüğü kayboldu. Çizmeleri pantolonunun altından kaydı ve bunu yukarıya doğru dalgalar halinde yükselen bir toz bulutu takip etti. Paltosu sanki içindeki hava emiliyormuş gibi, yavaş yavaş yere çöktü. Biraz sonra artık bir portmantoda asılıyken kapladığından daha fazla yer kaplamayan bir yığına dönüştü. Başı, sanki pelür kâğıdından yapılmış gibi yırtılarak boynundan ayrıldı ve bir yana devrildi. Paltosunun omzuna süründü, sonra çözüldü. Sandor, İlya’dan çok daha uzun süre <i>vurdalak</i> olarak kalmıştı.</p>
<p>Arkasından Dimitriy’in yüzü göründü. İlk önce yüzünde bir şaşkınlık ifadesi vardı fakat beni görünce öfkeye dönüştü. Hâlâ Sandor’un boş paltosunun yakalarım tutuyordu ama onu bir yana fırlattı. Kazığı tutup çevirerek elimden kurtardı. Onu iki parça edip yere attı. Bana vurmak için elini kaldırdı ama kendini tuttu.</p>
<p>“Buna gerek yoktu,” dedi. “İlya için de yoktu, onun için de yoktu. Bana bu kadarını borçlu olduğunu düşünmüyor musun?”</p>
<p>Sesindeki hayal kırıklığı beni kendime getirdi. Onu yönlendiren şeyin ne olduğunu bilmiyordum ama bana yardım edebilmek için doğasına karşı gelmişti. Bunun karşılığını verebilmem için vampirlere karşı duyduğum nefreti bastırabilmem yeterliydi. Ne var ki bunu ona itiraf etme düşüncesiyle yüzleşemiyordum.</p>
<p>“Danilov’u suçlama,” dedim.</p>
<p>Kazığı Sandor’un sırtına saplarken elimi hareket ettiren şey sanki Yuda’nın iradesiymiş gibi davranmak Dimitriy’i aldatmanın son derece kolay bir yoluydu. Vampiri ortadan kaldırmayı amaçlamış olduğum konusunda kuşkuya yer yoktu fakat bununla ilgili yalan söylemek -bu gerçekten eskiden yapabileceğim türde bir şey miydi? Belki bunu yapmam için beni Yuda etkilemişti. Veya belki de sadece ondan bir şeyler öğreniyordum.</p>
<p>Dimitriy kaşlarını çattı. Bana tekrar vurup vurmayacağını merak ettim. Ama eli yana düştü. Dönüp Nadya’ya doğru yürüdü. Bir sandığa dayanmış olan Nadya nefes nefeseydi.</p>
<p>“İyi misin?” diye sordu Dimitriy ona.</p>
<p>Ayağa kalkmasına yardım etmek için elimi Nadya’nın kolunun üstüne koydum ama o silkinip kolumu itti. Yuda’ymışım gibi davranmanın dezavantajı da bu olmuştu.</p>
<p>“Ben iyiyim.” Bunu Dimitriy’e hitap ederek söylemişti. Dimitriy’i kıskanmam saçmaydı, yine de bu hissettiğim duyguyu hafifletmiyordu. Dimitriy’e Nadya’nın da elinin benimki kadar vampir kanına bulanmış olduğunu söylemeyi istedim.</p>
<p>“Sandor seni nasıl buldu?” diye sordum.</p>
<p>“Bulmadı.” Konuşurken hâlâ Dimitriy’e bakıyordu. “Ben onu buldum. Nakliye bürosunda trene yüklenecek bir sandıkla ilgili talimat veriyordu.”</p>
<p>“Sandık mı?” diye sordum. “Ne büyüklükte?”</p>
<p>“Yeterli büyüklükte.” Şimdi bana bakıyordu. Sonra gözlerini tekrar Dimitriy’e çevirdi. Hepimiz ne kastettiğini anlamıştık. Dimitriy de eskiden böyle seyahat etmişti.</p>
<hr class="gecis"/>
<p>Ben de öyle. Ve yine de ne Dimitriy ne de Danilov bariz soruyu sormayı düşünmüştü. Dimitriy bunu aptallığından yapmamış olabilirdi ama Danilov’un sessiz kalmasının nedenini bir anda anladım. Konuşmayı ne kadar istemiş olursa olsun dudaklarını hareket ettirebilecek güce sahip değildi ama ben sahiptim.</p>
<p>“Trenin nereye gittiğini gördün mü?” diye sordum.</p>
<p>Nadya başıyla onayladı. “Tyumen.”</p>
<p>“Tyumen mi?” Orayı biliyordum ama hiç gitmemiştim. Sibirya için büyük bir şehirdi, oldukça doğuda, Urallar’ın bile yüzlerce verst ötesindeydi. “Susanna orada ne yapmak istiyor olabilir?”</p>
<p>“Bu açık değil mi?” diye hırladı Dimitriy. “İlgilendiği Tyumen değil. Orası sadece asıl gitmek istediği yere en yakın tren istasyonu.”</p>
<p>“Peki, nereye gitmek istiyor?”</p>
<p>“Tobolsk’a.” Dimitriy bu ismi büyük bir kehanetmiş gibi söylemişti. Nadya’nın rengi biraz soldu. Bana bir şey ifade etmemişti, sadece başka bir taşra kasabasıydı ve Tyumen’den daha ilginç değildi.</p>
<p>Dimitriy düşünerek, tek tek konuştu. “Nikolay Romanov ve ailesi şu anda Tobolsk’ta ev hapsinde.”</p>
<p>“Çar mı?” Kulağa aptalca bir soru gibi gelmiş olmalıydı fakat ben dünyaya Majesteleri’nin düşüşünden birkaç ay sonra gelmiştim.</p>
<p>“Eski çar,” diye düzeltti beni Dimitriy, gündelik politika hakkında uyararak.</p>
<p>“Onunla ne yapmak istiyor?” diye sordu Nadya.</p>
<p>“Tahmin edemiyor musun?” dedi Dimitriy.</p>
<p>Nadya beklentiyle bana baktı. Beni küçümsemesine karşın, böyle bir soru söz konusu olduğunda yöneldiği kişi hâlâ bendim. Cevap vermem gurur meselesiydi. Yüzümü ovuşturdum. Açık bir cevap yoktu. Susanna bile tahmin yürütüyor olmalıydı. “Zimeyeviç, Ascalon’un her zaman değerli olduğuna inanıyordu, değil mi? Romanov’lardan intikam almak istemesinin yan sebebi, Petro’nun onu kendisinden çalmış olmasıdır. Onun gücüyle ilgili rivayetler hep vardı.”</p>
<p>“Ne gibi rivayetler?”</p>
<p>“Büyük kısmı Ascalon imha edilirse ne olacağı hakkındaydı. Bazıları bunun Zimeyeviç’in ölümüne neden olacağını, diğerleriyse onu her zamankinden daha güçlü kılacağını söylüyorlardı. O yüzden, istemedikleri bir sonuç ortaya çıkabilir diye, hiç kimse buna cesaret edemedi -ne Zimeyeviç’in dostları ne de düşmanları-.”</p>
<p>“Ama Susanna onu sadece imha etmek için Tobolsk’a götürmezdi,” dedi Nadya.</p>
<p>“Elbette götürmezdi. Bildiği başka bir şey olmalı. Romanov kamyla ilgili bir şey. O yüzden Nikolay’a ihtiyacı</p>
<p>“Sende Romanov kanı var. Neden daha önce yaptığı gibi seninle denemedi?”</p>
<p>“Bilmiyorum,” dedim. “Belki de <i>benimle</i> -bir Danilov üzerinde- <i>denemiş olduğu içindir.</i> Ve eline geçen sonuca bakın. İçeride üçümüzün olmasını istemezdi.”</p>
<p>“Üçünüz mü? Sen, Danilov ve Zimeyeviç mi?”</p>
<p>“Yapmayı planladığı şey bu olmalı, bir şekilde Zimeyeviç’i diriltmek.”</p>
<p>“Senin gibi? ‘Majesteleri’nin bedeninde?’”</p>
<p>“Öyle tahmin ediyorum. Belki de hiç böyle bir sonuç vermez. Belki sadece Nikolay bir vampire dönüşür. Susanna’nın kesin olarak bildiğinden kuşkuluyum.”</p>
<p>“Önemi var mı?” diye sordu Nadya. Bir insanın böyle bir şey söylemesi tuhaf ve acımasızcaydı.</p>
<p>“Önemi var mı?” Dimitriy sanki kendisi için yeni bir şey değilmiş gibi konuşmamızla hiç ilgilenmemişti. Ama şimdi, Nadya’nın kayıtsızlığı beni ne kadar eğlendirdiyse, onu da o kadar şaşırtmıştı. “Alman tehdidi altında olduğumuzu düşünüyor olabilirsin ama Rusya’nın asıl korkması gereken şey içsavaş. Doğuda başladı bile. Hepsi çarı geri getirmek istemiyor ama onun bayrağı altında toplanmaya yetecek kadar nefret ediyorlar Bolşeviklerden. Elbette Nikolay’ın bunu yapabilecek gücü yok, hatta kendi halkına önderlik edebilecek durumda bile değil. Zaten başta Rusya’yı kaybetmesinin nedeni bu. Ama Nikolay’ın bedeninde bir Zimeyeviç? Bu onun hayal ettiğinden daha da iyi. Böylece Lenin’i,Troçki’yi ve diğer hepsini mağlup edecek lider olabilir.”</p>
<p>“Dimitriy, bir defalığına bile olsa seninle hemfikirim.”</p>
<p>“Gerçekten mi?” Dimitriy’in hiç ikna olmamış olması anlaşılabilir bir şeydi.</p>
<p>“Mesele Lenin, Bolşevikler veya onlardan biri değil. Onlar zaten pek uzun ömürlü olmayacak. Ama Zimeyeviç eskiden de yeterince tehlikeliydi. Bir yandaşı olsaydı -gerçek, insan bir yandaşı- dünyayı yönetebilirdi ve bu kimse için iyi olmazdı. Daha önce ona I. Aleksandr’ı hükmü altına alması için yardım etmeye çalışmış olduğumu biliyorum ama o farklı bir çağ, farklı bir dünyaydı. O zamanlar Rusya güçsüzdü ve Zimeyeviç ona sahip olabilirdi. Şimdi değil.”</p>
<p>“Yani Susanna’yı durdurmak mı istiyorsun?”</p>
<p>“Bunun için elimden geleni yapacağım.”</p>
<hr class="gecis"/>
<p>“Palavra!”</p>
<p>“Ne?” diye sordu Dimitriy.</p>
<p>“Sana yalan söylüyor,” diye yanıt verdim.</p>
<p>“Kim?”</p>
<p>“Yuda. Sana anlattığından daha fazla şey biliyor.” “Ascalon hakkında mı?”</p>
<p>Başımla onayladım. Dimitriy şu anda konuşan kişiyi hemen kabul etmiş gibi görünüyordu ama Nadya’nın daha temkinli olduğunu görebiliyordum. “Ne planladığını bilmiyorum -bunu benden saklıyor- ama Ascalon hakkında belli ettiğinden daha fazlasını biliyor. Sadece onu <i>ve </i>Nikolay’ı Susanna’dan önce ele geçirmek istiyor.”</p>
<p>Bundan daha fazlası da vardı ama somut bir düşünceden ziyade bir histi. Kelimelerle ifade edemiyordum; anlayabilmek için daha fazla zamana ihtiyacım vardı.</p>
<p>“Bu onun hatalı olduğunu göstermez.”</p>
<p>Bir an düşündüm. “Hayır. Hayır, göstermez.” “Susanna’nın peşine düşmeliyiz,” diye ısrar etti Dimitriy.</p>
<p>Nadya’ya döndüm. “Tyumen’e giden tren ne zaman kalktı?”</p>
<p>“Yaklaşık yarım saat kadar önce.”</p>
<p>“Yarma kadar başka tren yok,” dedi Dimitriy.</p>
<p>“Biz onun önüne geçebiliriz,” dedi Nadya. “Zaten Moskova’ya bilet almıştım. Oradan Transsibirya Ekspresi’yle direkt Tyumen’e gidebiliriz.”</p>
<p>“Eğer çalışıyorsa.”</p>
<p>“Burada beklemekten iyidir,” dedim. Moskova’ya gitmek kesinlikle iyi bir fikir gibi görünüyordu fakat tam olarak Nadya’nın önerdiği şey için değil. Öncelikle, oradan Tobolsk’a ulaşmanın daha hızlı bir yolu gelebilirdi aklıma. İkincisi, Susanna’yı takip etmekten bahsederken Nadya’nın “biz” sözcüğünü söyleme şekli hoşuma gitmemişti.</p>
<p>“Tren şafak sökmeden önce Moskova’ya ulaşır mı?” diye sordu Dimitriy.</p>
<p>“Tarifeye göre öyle,” dedi Nadya, “ama bugünlerde kim bilebilir ki?”</p>
<p>“Bu riski almam gerekecek. Gidelim.”</p>
<p>İstasyonun yolcu salonuna geri döndük. Oradan ayrıldığımız zamana kıyasla çok daha fazla insan vardı. Bilet gişelerinin ve peron girişlerinin önünde kalabalıklar toplanmıştı. Demiryolu memurları insanları sakinleştirmek için sesleniyor; herkes için yer olduğunu, bu trenlerde olmazsa sonrakilerde yer bulabileceklerini anlatıyor ve trenlerin Petrograd’dan ayrılmak isteyen herkes gidene kadar çalışacağını söylüyorlardı. Kendilerinden nasıl bu kadar emin olduklarını anlayamıyordum, Almanların pekâlâ daha farklı planları olabilirdi. Bu insanlar bunu anlayabilecek kadar zekiydi ve ilerleyebilmek için daha fazla itişmeye başlamışlardı. Biletlerimizin elimizde olmasına rağmen bir trene binebilme şansımız olduğunu sanmıyordum.</p>
<p>Birisinin hafifçe sırtıma dokunduğunu hissettim. Nadya’ydı. İstasyon çıkışına doğru işaret ediyordu, o yöne baktığımda Dimitriy’in bizden uzaklaşmakta olduğunu gördüm.</p>
<p>“Niyeti ne?” diye sordum.</p>
<p>“Yardım isteyeceğini söyledi.”</p>
<p>“Yardım mı? Kimden?”</p>
<p>Nadya omzunu silkti. Durup beklemekten başka çaremiz yoktu. Nadya’nın elini tuttum ve eldiveninin üzerinden sıktım. O da karşılık verdi. Ona baktım. “Hâlâ benim,” dedim. “Eğer bu hâlâ <i>bensem.</i>”</p>
<p>“Seni geri alacağız,” diye yanıt verdi Nadya. “Sadece seni. Bir yolunu bulacağız.”</p>
<p>Dimitriy çabucak döndü, geldiğinde yalnız değildi. Yanındaki iki adam neredeyse onun ikizi olabilirdi, üstlerinde Dimitriy’inkinin aynısı koyu renk deri paltolar vardı. Ama ne Dimitriy’in boyu bosu ne de duruşu vardı onlarda. Bolşevik oldukları kesindi, hatta Çekist olmaları da mümkündü. Yanımızdan geçerlerken bir tanesinin elinde bir tabanca olduğunu fark ettim. Dimitriy onları doğrudan peronlara açılan kapıya yığılmış kalabalığa doğru götürdü. Bağırarak birkaç emir verdi ama kulak veren olmayınca emirleri daha yüksek sesle tekrarladı. Bu defa yanındaki iki yardımcısı insanları kenara itmeye başladılar. Kalabalık nihayet mesajı aldı ve açılmaya başladı.</p>
<p>Geçebileceğimiz kadar geniş bir aralık oluştuğunda Dimitriy bize doğru işaret etti. Nadya’nın önden yürümesine izin verdim fakat onun hemen arkasında kaldım ve trendeki yerlerini gasp ettiğimiz insanlara bakmaya cesaret edemediğimden gözlerimi önüme dikerek takip ettim.</p>
<p>Etrafımızdan itiraz mırıltıları yükseldiyse de kimsenin bağıracak kadar cesareti yoktu. Konuşulanlar arasında bir cümleyi anlayabildim. “Bugün lanet bir köpek bile bizden daha iyi muamele görüyor.” Aralarından birinin tekmesini yiyen Polkan’ın acıyla havladığını duydum ama kendini emniyete alana kadar koşmayı başardı. Biraz sonra perondaydık. Bolşeviklerden biri tren muhafızlarından birine yaklaşıp onunla konuştu. Aralarında bir şey tartıştılar ve Dimitriy de onlara katıldı. Sonra bize işaret etti.</p>
<p>“Biletleri görmek istiyor.”</p>
<p>Nadya biletleri gösterdi. Muhafız onları dikkatle inceledi, sonra omzunu silkti. “Bu taraftan.” Onu trenin ortasındaki birinci sınıf vagona kadar takip ettik. Tıklım tıklım dolu bir kompartımanın kapısını açtı. Oturan birkaç kişi vardı fakat çoğu diğerlerine yer açılsın diye ayakta duruyordu. Altı kişilik kompartımanda yirmi kişi olmalıydı.</p>
<p>“Haydi,” dedi muhafız. “Çıkın. Bu koltuklar resmi makamlarca talep edilmektedir.” İçeride sızlananlar oldu fakat dışarıdaki üç deri giysili adamı görünce çok geçmeden sustular. “On taraflarda hâlâ yer var,” diye açıkladı muhafız. Yolcular yanlarındaki az sayıda eşyayı da alarak perona dökülmeye başladılar. Muhafız lokomotife doğru işaret etti. İçeridekilerden birkaçı vagon boyunca uzanan koridordan geçip uzaktaki kapıdan indiler.</p>
<p>Birazdan içerideydik; Nadya, Polkan, Dimitriy ve ben. Dimitriy’in yeni arkadaşlarının bizimle birlikte gelmemesine sevinmiştim. Muhafız kapıyı kapadı. Dimitriy pencereyi açıp dışarı sarkarak iki Bolşevik’le konuşmaya başladı. “Çok teşekkür ederim, yoldaşlar. Parti için çok önemli bir şey yaptınız. Ödüllendirilmenizi sağlayacağım.” Pencereyi kapadı ve oturdu. Adamlar dışarıda beklemeye devam etti.</p>
<p>“İşe yarar arkadaşların var,” dedim.</p>
<p>Dimitriy kaşlarım çatarak bana baktı. “Affedersin, artık ihtiyacımız kalmadığına göre sırtlarından bıçaklayasın diye sana bırakmalıydım onları.” Kiminle konuştuğunu unutup unutmadığından veya Sandor’u kimin öldürdüğünü fark etmiş olup olmadığından emin değildim. Her halükârda bu etkileyici bir noktaydı. Bolşevikleri ne kadar hor görüyor olsam da, onlar insandı ve hayatlarını korumak için elimden geleni yapardım. Onlarla vampirleri birbirinden ayırıyordum; karakterlerini veya davranışlarını değil, sadece doğalarını esas alarak. Çoğu vampir de benzer bir tercih yapardı; tek farkı diğer tarafın yanında yer alacak olmalarıydı. Ama bu Dimitriy’in göremediği bir farktı.</p>
<p>Tıklım tıklım dolu trendeki diğer yolcular da kompartımanımızı koridordan ayıran pencerelere yaslanmışlardı. Çoğunun arkası dönüktü fakat bir çocuk sanki şekerci dükkânını seyrediyormuş gibi burnunu cama yapıştırmış içeriye bakıyordu. Nadya kalkıp kapıyı açtı. En yakındaki iki kişi -yaşlı bir adam ve bir kadın- dönüp ona baktı.</p>
<p>“Lütfen,” dedi Nadya, “burada çok yer var. İçeri gelin ve bize katılın.”</p>
<p>Adam bir an kompartımana baktı ve sonra içeri doğru yarım adım attı fakat karısı elini onun koluna koyup engel oldu. Başını Dimitriy’e doğru eğip, “<i>opriçnik,”</i> sözcüğünü mırıldandı; bu terim Korkunç İvan zamanından beri devlet baskısının sembolü olan ajanları küçümsemek için kullanılan bir ifade olarak kullanılagelmişti. Adam geri çekildi ve kapıyı kapadı.</p>
<p>“Aptallar,” dedi Dimitriy. Ayağa kalkıp kapıya gitti. Yaşlı çift onu görünce geri çekilmeye çalıştı fakat gidebilecekleri bir yer yoktu. Dimitriy ellerini başının üstüne kaldırıp bir süre dramatik bir pozda orada kaldı. Sonra diğer yolcuları görmeyelim ve onlar da bizi göremesin diye pencerelerin perdelerini çekti. Buna itirazım yoktu; herkesin daha az rahatsız olmasını sağlardı.</p>
<p>Dışarıya bakan pencerenin yanında oturuyordum. Peronda, trende kalan son yerleri bulmak için alan eden yolcuları görebiliyordum. Zaman zaman aralarından biri bizim kompartımanımızın kapısına yaklaşıyor fakat Çekistler onları savıyordu. Yaklaşık yirmi dakika sonra altımızdaki frenlerin gevşetildiğini duydum. Sonra tren hareket etti ve yavaş yavaş istasyondan çıkmaya başladı. Peronda kalanlardan birkaçı en yakın kapıya doğru hamle yaptıysa da hiçbiri başardı olamadı. Yanımıza kimse gelmedi.</p>
<p>Biraz sonra istasyonun çatısının altından çıktık ve hızlanmaya başladık. Dışarıda Petrograd’ın hiç ilham verici olmayan bir yüzüyle karşılaştım, yükleme ve boşaltma işlerinin kolay olması için demiryolunun yakınında inşa edilmiş olan dizi dizi ambarlar. Obvodniy Kanalı’nı geçtik ve çok geçmeden şehir dışına çıktık. Henüz yirmi üç yaşındayken, o zamanlar adı Saint Petersburg olan bu şehre ilk gelişimde aynı yolu kullanmıştım. Pencereden dışarı sarkıp geride bıraktığımız şehre baktım fakat görülecek bir şey yoktu. Gözucuyla da olsa Saint Peter ve Saint Pavlus’un kulesini veya Aziz İshak’ın kubbesini görebilmeyi ümit ediyordum fakat dışarısı zifirî karanlıktı ve zaten ikisi de çok uzaktı. Annemin Aleksey İvanoviç’in başkentten son ayrılışında bir tekneyle Petro ve Pavel Kalesi’nden alındığını ve Sibirya’da sürgüne giderken yaptığı yolculuğun böyle başladığım anlattığı geldi aklıma.</p>
<p>Ondan daha saygın bir şekilde ayrıhyordum buradan ama ben de Sibirya’ya seyahat ediyordum. Sürgüne gitmiyordum fakat tıpkı onun gibi kaderimle yüzleşmek üzere yolculuk ediyordum. Ve geleceği öngöremiyor olmama rağmen, tıpkı yıllar önce Aleksey’in de hissetmiş olduğunu düşündüğüm kadar büyük bir kesinlikle, bir daha geri dönemeyeceğimden emindim.</p>
</body>
</html>