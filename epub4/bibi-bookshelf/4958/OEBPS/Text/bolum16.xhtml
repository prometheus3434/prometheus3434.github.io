<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XVI. Bölüm</h1>
<p>Bacağım hareket etmedi. Bir adım geri çekildim. Bu defa vücudum düşünceme itaat etti. Merdiveni çıkmaya başladığı anda Danilov’un maksadını anlamıştım ama ona direnme girişimim ancak uçurumun tam kenarına geldiğimizde meyvesini verdi. Ve görünüşe göre Danilov’un iradesi başkalarını öldürmemizi engelleyemezken, benimki kendimizi öldürmemizi engelleyebiliyordu. Bunun hep böyle devam edeceğinden kuşkulandım. İradem onunkinden daha güçlü olduğundan değil -henüz öyle değildi- sadece ikimiz de derinlerde bir yerde bir sağ kalma içgüdüsünün bulunduğunu ve iş o noktaya varırsa onun değil, benim irademe itaat etmeyi -ve ölüme karşı yaşamı seçmeyi- tercih edeceğimizi seziyorduk.</p>
<p>İçeriye geçip pencereyi kapadım, sonra tekrar mutfağa indim. Bıçağımı Danilov’un fırlattığı yerden aldım. Önemsediği elektrik fenerini de aldım. Gittiğim yerde ışığa ihtiyacım olacaktı. Nasıl çalıştığını anlamak için biraz inceledim ama bir şey anlayamadım. Bunu Danilov’dan öğrenmem gerekiyordu. Onu da bıçakla birlikte cebime koydum.</p>
<p>Hâlâ yiyecek bir şeyler kalmıştı, onları bitirdim. Midemi boşalttıktan sonra tekrar acıkmıştım ama bu Danilov’a başka bir mesaj da veriyordu: Vücudumuza yaptığı her şeyi tersine çevirebiliyordum. Fakat bunun aksi de doğruydu. Danilov yapabileceğim her şeyi tersine çevirebilirdi. Yaşamlarımız tuhaf bir biçimde verimsiz olabilirdi. Birlikte çalışmamız gerekiyordu ama bu ancak ortak bir hedefimiz varsa mümkün olabilirdi. İkimiz için de kabul edilebilir tek sonuç, benim kendi vücudumu edinmem olurdu. Asıl vücudumu değil ama tek başıma kullanabileceğim bir tanesini. Danilov’un benim düşüncelerimden haberdar olduğunu biliyor ve şimdilik de olsa bu uzlaşma olasılığını kabul etmesini ümit ediyordum. Ama benim gibi o da biliyordu ki, ikimize de güvenilemezdi. Dostane bir ortak sağ kalma çözümünü kabul edebilirdik fakat ikimiz de diğerinin yok olmasına kayıtsız kalırdık.</p>
<p>Sorunlarımıza çözüm bulabilmek için atılacak ilk adım bilgi toplamaktı ve ben onu nerede bulabileceğimizi biliyordum. Dönme planı yapmadan evden ayrıldım, yemek bitmişti ve cesetlerin bulunma olasılığı vardı. Dün üstümde olan giysiyi profesörün gardırobundan aldığım daha temiz bir kıyafetle değiştirmiştim. Üstüme diğeri kadar iyi uymamıştı ama yeni Rusya’daki hayata daha uygundu.</p>
<p>Fark edilme olasılığına karşı şehir merkezine farklı bir yoldan döndüm; Kış Sarayı’nın yakımndaki yeni köprüyü geçip Aziz İshak Katedrali’ne geri yürüdüm.</p>
<hr class="gecis"/>
<p>Bahriye Nazırlığı Rıhtımı’nda yürürken vücudumun kontrolünün tekrar elimde olduğunu fark ettim. Koşmaya başlamayı ve Yuda’yı gafil avlayarak kendimi Neva’nın geniş mavi sularına atmayı düşündüm ama bunun aptalca olduğunu biliyordum. Önceki defa olduğu gibi intiharımı her zaman engelleyebileceğini hissediyordum. Boğulmaya çalışmam kesinlikle nafile olacaktı. Dalgaların içine dalmamı önleyemese bile, kıyıya yüzmek için bol bol zamanı olacaktı.</p>
<p>Ayrıca sorunumuz için daha iyi çözümler olduğu konusunda haklıydı ama makul bulacağım şeyler hakkındaki hükmü yanlıştı; bunu kabul etmemek anlamsız olurdu.</p>
<p>Ruhunu barındırabilecek başka bir beden bulursa, o bedeni daha önce işgal eden kişiye ne olacağı sorusu çıkıyordu ortaya. Sadece rahatsızlığımı hafifletmek için başka birisinin ölmesine -veya daha da kötüsü, şu anda benim ıstırabını çektiğim ikili hayatı yaşamaya zorlanmasına- göz yumamazdım. İçinde önceden bulunan ruhun artık kullanmadığı bir kadavrayı yeniden canlandırmayı başarırsa, merhamet eder ve bu bedenin ikinci hayatının kısa olmasını sağlamayı görev edinirdim. Yuda’yı 1881 ’de öldürmüştüm. Neden şimdi de aynısını yapmayacağımı düşünsündü ki?</p>
<p>Ama ilk eylemimizin ne olacağı konusunda onunla hemfikirdim. Anastasya’yı bulmamız gerekiyordu. Durmaya gerek bile görmeden rıhtımda Yuda’nın seçmiş olduğu yönde yürümeye devam ettim. Belki dikkatli bir gözlemci yürüyüşümde veya duruşumda bir değişiklik olduğunu fark edebilirdi ama bu dikkate değer bir şey olmazdı. Yola devam edip Senato Meydanı’nı geçtim ve önceki gece geçtiğimiz kapıyı kullanarak katedrale girdim.</p>
<p>Şimdi içeride düne göre biraz daha fazla insan vardı. Ayin zamanı değildi ve ortalarda bir papaz da görünmüyordu, sadece ikon duvarının önünde sessizce dua eden birkaç kişi vardı. Bunu hâlâ yapabiliyorken yapacak kadar akıllılardı. Belirli bir şey duymuş değildim ama Bolşevikler hakkında okuduklarıma göre onlar dinin, iktidar sahiplerinin fakirler üzerindeki kontrolünü sürdürmesinin diğer bir yolu olduğunu düşünüyordu. Onların yeni toplumunda duanın nasıl bir yeri olabilirdi, gerçekten de insan varoluşu mükemmel durumuna ulaştığı zaman kimin duaya ihtiyacı kalırdı ki? Ama bu uzun sürmezdi. Bunu Fransa’daki o devrimde de denemişler ve çok geçmeden Tanrı’nın, insanların çoğunun kendisinden özgürleşmek istemediği tek tiran olduğunu fark etmişlerdi.</p>
<p>Şimdi bir sorunum olduğunu fark ediyordum. Aşağıdaki odalara nasıl ineceğim konusunda hiçbir fikrim yoktu. Her zaman bildiğim bir tek yol vardı ve muhtemelen fazla kullanılmıyordu. Şahının ortasına, Nevskiy Şapeli’nin girişinin yan tarafına doğru yürüdüm ve Aziz Pavlus’un mozaikine baktım. Genç bir adam olarak ilk kez önünde durduğum günden beri değişmemişti. Yakınımda kimse yoktu. Uzanıp başparmaklarımı azizin ayak başparmaklarının üstüne koydum ve mekanizmanın tam yerini hatırlamaya çalıştım. Onu hemen buldum ve üstüne bastırdım. Düzenek eskisine göre biraz güçlük çıkardı ama sonunda yanıt verdi. İkon dışarı doğru açıldı ve ben düşündüğüm şeyi -babamın bana söylemiş olduğu şeyi- görebilmek için arkasına baktım.</p>
<p>Bir zamanlar karanlığın içine uzanan geçidin şimdi ancak yarım metrelik bir kısmı kalmıştı çünkü önüne yeni ve sağlam bir duvar örmüşlerdi. Öne eğilip ellerimi duvara dayadım. Delinebilecek gibi görünmüyordu. II. Aleksandr öldürüldükten sonra babamla, son imparatorun erkek kardeşi Konsantin’le konuşmuş ve ona bildiğim her şeyi -Malaya Sadovaya Caddesi’nin altındaki tünelleri ve buradakini- anlatmıştım. Bir daha hiçbir insan veya vampir tarafından kullanılamamaları için onların kapatılacağı sözünü vermişti bana. Sözünü tutmuştu ama ancak bildiği girişleri kapatabilirdi.</p>
<p>Dimitriy, İlya’nın kullandığım gördüğü spiral merdiveni bize göstermişti. Onun olduğu yere gidip yukarı çıkmaya başladım. Ama fazla derleyemedim. Yolum, kilitli bir demir kapı tarafından kesilmişti. Tekrar aşağı indim. Aşağıdaki tünellere ulaştıran başka girişler de olduğundan şüphem yoktu ama ben onları bilmiyordum. Yuda biliyordu ve buraya bir yol bulacağına güvenerek gelmişti. Yüz yıl önce bu binanın tasarlanmasına yardım etmişti ve aşağıdaki geçitlere giden bütün girişleri biliyordu. Onun rehberliğine ihtiyacım vardı ve bunun için yapabileceğim tek şey beklemekti.</p>
<p>İkon duvarının karşısındaki tahta sandalyelerden birine oturdum ve kafamı boşaltmaya çalıştım. Sonra Yuda’ya yapmam gereken bir iyilik olduğunu hatırladım. Elimi cebime soktum ve elektrik fenerini aradım. O da kendi fenerim gibi ampulün bulunduğu uçtaki metal başlık çevrilerek yakılıyordu. Yuda’nın öğrenebilmesi için feneri iki kez açıp kapattım, sonra cebime koydum. Tekrar gevşedim ve onun gelmesini beklemeye başladım ama o -istemediğinden veya başaramadığından- sahneye çıkmadı ve zihnimin karanlıklarında pusuda kalmaya devam etti. Dua edermiş gibi öne doğru eğildim fakat Tanrı’ya söyleyebilecek bir şey bulamadım. Eğer buradaysa, derdimin ne olduğunu bilirdi. Kendisine ne yapması gerektiğini söyleyen yalvarmalarıma ihtiyacı yoktu.</p>
<p>Neredeyse bir saat oturdum, sonra ayağa kalkıp orta şahını geçtim ve dışarı çıktım.</p>
<hr class="gecis"/>
<p>Spiral merdivenin öbür tarafındaki kapı yeni eklenmişti. Belli ki Konstantin oğlunun, tahmin ettiğinden daha fazla şey biliyordu ve aşağıdaki dünyaya inmeyi sağlayan başka yollar olduğunun farkındaydı. Veya belki sadece temkinli davranmıştı. Her halükârda, aldığı önlemler sonuçsuz kalmıştı. İlya veya Anastasya bir şekilde bir anahtar bulmuştu. O kapının arkasına geçebilmiş olsaydık sonunda taş döşeli kısa bir koridora ulaşırdık. O taşlardan üçüncüsü kaldırıldığında altından, aşağı inmeyi sağlayan ve şimdiye kadar kuşkusuz pas tutmuş olan demir bir merdiven çıkardı. Anastasya’nın bütün bunları nasıl bildiğini ancak tahmin edebilirdim. Haftalarca araştırması gerekirdi. Belki de Zimeyeviç bir şeyler keşfetmişti. Aziz Pavlus ikonunun arkasındaki girişi biliyordu. Orada birkaç gece uyumuştu. Pekâlâ biraz daha araştırmış ve öğrendiği şeyleri Anastasya’ya söylemiş olabilirdi.</p>
<p>Daha mütevazı bir giriş kullanmam gerekecekti. Katedralin etrafından dolaşıp Aziz İshak Meydanı’na bakan güney tarafına geldim. Katedralin duvarına yaklaşana kadar çimlerin üzerinde yürüdüm. Demir rögar kapağı tam hatırladığım gibi hâlâ oradaydı. Onu yukarı kaldırdım ve altındaki merdivenden aşağı indim. İçeride kesif bir lağım kokusu vardı. Buraya son geldiğim zamanki halinden daha kötüydü; şehir büyürken kurtulmaları gereken atık miktarı da artacaktı kuşkusuz. Ama başka açıklamalar da vardı. O zamanlar pek bir şey algılayabilecek durumda değildim. Zimeyeviç’le girdiğim çatışmadan sonra yaralarımı sarmak için buraya sıvışmak ve neredeyse yoktan bir beden yaratmak zorunda kalmıştım. Ve ben bir vampirdim. Bir insanın burun delikleriyle karşılaştırılacak olursa, duyularım muhtemelen daha keskindi ama ayırt edebilme yetim daha az ve bu kokulara neden olan şeyi bilmek daha az tiksindiriciydi.</p>
<p>Ama incelemek istediğim şey kanalizasyon değildi. O defa geldiğimde, katedralin altındaki tünellerin birinden buraya kadar sürünmüştüm. Bugün ise aynı yolculuğu aksi yöne doğru yapacaktım. Feneri cebimden çıkardım ve yakmak için Danilov’un yaptıklarını taklit ettim. İşe yaradı. Işığı mekânın içinde dolaştırdım, sonra keskin bir şekilde sola döndüğü noktaya kadar duvarı takip ederek biraz yürüdüm. Feneri duvarla tavanın birleştiği karanlık yere doğrulttum. O zaman bile zar zor seçebildim: duvarın en üst kısmında, tam üç veya dört taş sırası yüksekliğinde karanlık bir boşluk. Feneri söndürdüm ve tekrar cebime koydum, sonra iki elimi başımın üstüne kaldırdım.</p>
<p>Sıçrayıp duvarın üst kenarına yapıştım ve kendimi yukarı çekip diğer kolumu duvarın üstüne atmaya çalıştım. Ama çok yüksekti. Geri düştüm ve soluklanmak için birkaç saniye bekledim. Sonra tekrar denedim ve bu defa başardım. Sağ kolumu duvarın üstüne atıp diğeriyle de tutundum. Bacağımı kaldırmaya çalışırken çizmemin ucu duvara sürtündü ama sonunda bir ayağımı duvarın üstüne atabildim ve böylece vücut ağırlığımın büyük kısmım duvarın üstüne taşıyabildim. Bir ayağım saat sarkacı gibi aşağıya sarkmış durumdayken tekrar birkaç saniye dinlendim. Rahat bir pozisyon değildi fakat onu korumak pek fazla enerji gerektirmiyordu. Dinlendikten sonra kendimi tamamen yukarı çektim ve duvarın üst kısmındaki, bir insanın zar zor sığabileceği girintinin içine doğru kaydım.</p>
<p>Fener olmadan zifiri karanlıktı ama ben yolumu biliyordum. İleri doğru süründüm ve duvardan içeri girmemi sağlamış olan girinti masif taşlarla kapandı. Bir metre kadar sonra sağ tarafımdaki duvar açıldı ve bir boşluk göründü. Bu taraftaki düzenleme tıpkı diğer taraftaki gibiydi: duvarın üst kısmında, zor fark edilebilen bir girinti. Yüzümde hafif bir esinti hissettim. Biraz daha ilerleyebilir, küçük bir ızgarayı itip içeri girmiş olduğum yerin çok yakınındaki bir noktadan tekrar orta şahına çıkabilirdim. Ama oradan geçemezdim. Oradaki açıklık çok küçüktü fakat buna rağmen ben o yolu kullanarak kaçmıştım; vücudumdan geri kalan birkaç kemik ve organ oradan rahatlıkla süzülebilmişti. Bu tüneli, geriye kalan tek elimin tırnaklarıyla kendimi ileri çekmeye çalışarak geçmiş olduğuma inanmak çok zordu. Ama Zimeyeviç’e yakalanabileceğim düşüncesinin yarattığı dehşet duygusu müthiş bir motivasyon kaynağı olmuştu. Ancak bugün başka bir yolu tercih etmem gerekiyordu.</p>
<p>Feneri tekrar yaktım ve eğildim. Uzun ve dar geçit şahının tam altından geçiyor ve güneybatı köşesinden kuzeydoğu köşesine, hatta biraz daha ilerisine kadar uzanıyordu. Hızla yola devam ettim. Sol taraftan başka bir koridor bağlanıyordu, o merdiveni indikten sonra İlya’nın geleceği yol buydu. Geçit yol boyunca aşağı doğru eğimli bir şekilde seyretmiş fakat şimdi kavisli bir taş duvarla sona ermişti - diğer spiral merdivenin gövdesinin dış kısmı. Fakat o tam değildi, bir tarafında yaklaşık boyumun yarısı büyüklüğünde dar bir açıklık vardı. Çömelip oradan geçtiğimde kendimi en altta, merdivenin alt kısmının karşısında buldum. Sırtımla duvardan destek alıp basamakları ittim. Spiralin ekseni etrafında kolayca dönerek öne doğru açıldılar. Mekanizmamn hâlâ bu kadar iyi çalışıyor olması bir sürpriz değildi. İlya ve Anastasya içeri girip çıkarken bu yolu tercih ettiğinden oldukça sık kullanılmıştı.</p>
<p>Arkamdaki gizli kapıyı kapadım ve böylece en alttaki dört basamak çok geçmeden üsttekilerden farksız hale geldi. Aziz Pavlus ikonunun arkasında bulduğumuz taş duvar yukarıdaydı. Önümde bu köstebek yuvasının merkez odasına götüren bir geçit uzanıyordu. Onu takip ettim.</p>
<p>Geçit ahşap bir kapıyla sona eriyordu. Artık katedralin temellerinin oldukça ötesindeydim. Kola uzanıp kapıyı açtım. Kilitli değildi. Yapılan değişikliklere rağmen, girdiğim odayı çok iyi tanıyordum. Bu tarihi oda katedralin temeli kazılırken ortaya çıkarılmıştı; Majesteleri’nin gizli polisinin kıdemli bir öğesi olarak, onun - sadece benim bildiğim girişler bırakılarak- tekrar gömülmesini sağlamak benim için zor olmamıştı. Her birine yanan mumlar sabitlenmiş olan sekiz sütunun üstünde, boyumun iki katı yüksekliğinde kemerli bir tavan vardı. Feneri söndürdüm. Odanın tam ortasındaki burada dokuzuncu bir sütun olması beklenebilirdi- biraz kuyuyu andıran ve bir anlamda eskiden öyle olan, yerden yüksek, daire şeklinde bir yapı inşa edilmişti. Onun yanına gittim. Bir zamanlar suyla doluydu ve aşağıda bir kanal halinde devam ederek ayaklarımın altından Neva’ya kadar ulaşıyordu. Ama çok şey değişmişti. Artık orada bir havuz değil, sadece bu özel çıkış yolunu kapatmak için kullanılmış toprak ve taşlardan oluşan bir moloz yığını vardı. Daha çok Konstantin’in işi gibi duruyordu; onun adamları merdivenin ayağındaki gizli kapıyı fark etmemiş olduğu için şanslıydık. Duvarlarda eskiden içinde benim eserlerim -kitaplar ve örnekler- olan dolaplar vardı. Onlar da gitmişti; hem dolaplar, hem de içindekiler. Onun neden bütün mekânı ve oraya götüren geçidi yıkıp göçertmemiş olduğunu merak ettim. Ama bu tehlikeli olurdu. Yukarıda bir yerde devasa taş kaidesinin üzerinde Büyük Petro’nun heykeli duruyordu. Mucizevi bir olay olsa da, onu Senato Meydanı’ndaki kocaman bir deliğin içine çökerken görmek hoş bir alamet olmayacaktı.</p>
<p>Mekânın diğer ucunda yan yana ve kapalı durumda iki tabut vardı. Açmak için oraya gittim. İlki boştu. İkincisindeyse bir erkek vampir uyuyordu. Tabutun kapağını dikkatle yere yatırdım. Onu uyandırmamak daha iyi olurdu. Söyleyeceğim şey Anastasya’yı ikna ederdi, bundan emindim ama diğerleri onunla konuşabilecek noktaya gelmeme bile izin vermeyebilirlerdi. Kız burada değildi. Yine de bu tünellerin içinde onu bulabileceğim bir sürü başka yer vardı.</p>
<p>Gidip oraları aramaya başlamak için arkamı döndüm ama buna gerek kalmamıştı. Anastasya, yüzünde kayıtsız bir keyif ifadesiyle kapı girişinde durmuş bana bakıyordu. Aniden üşüdüm. Kanım çekilmiş ve mideme bir taş oturmuş gibi hissediyordum. Tökezleyerek geri çekildim; az kalsın tabutlara takılıp düşecektim. Nihayet arkamdaki duvarı bulabildim ve destek almak için ona yaslandım. Onu son gördüğüm zamanki kadar güzel görünüyordu. Omuzlarının üstüne dökülen lepiska saçları loş mum ışığında bile pırıl pırıl parlıyordu. Gözlerinde hâlâ çocukluğumdan tanıdığım o yaramazlık kıvılcımları vardı. Bu yüzü son gördüğümden beri 125 yıl geçmiş olmalıydı. Onun, Dimitriy’in Anastasya olarak adlandırdığı kız olduğundan kuşkum yoktu ama ben gerçek adını biliyordum. O isim istemsizce dudaklarımdan döküldü.</p>
<p>“Susanna!”</p>
<p>Onun burada, Petrograd’da olması beni ne kadar şaşırtmış olsa da, çoktan şüphelendiğim bir şeyin doğru olduğunu anladım: O bir vampirdi. Ve bu tamamen benim suçumdu.</p>
<p>O benim ilk aşkım ve ilk sevgilimdi. Babanım kilisesinin sıralarının arasında gerçekleşmiş olan tek fiziksel temasımız her zaman hoş bir anı olarak kalmıştı ama külfetli bir yan etkisi de olmuştu. Susanna hamile kalmıştı. Öyle gençtim ki bu durum planlanma hiç uymuyordu ve ikisinden de kurtulmam gerektiğini biliyordum. Bereket versin ki bunu yapabilmek için gereken araçlara sahiptim. Kilisenin taşları üzerindeki uğraşımız yeni bir yaşam yaratmış olsa da, zeminin altındaki mahzende bir tutsağım vardı, o zamana kadar karşılaşmış olduğum ilk vampir. Adı Honore, ya da daha resmi şekliyle Nemours Vikontu Honore Philippe Louis d’£vreux idi. Onu tuzağa düşürmeyi ve incelemeyi başarmıştım ve zaman zaman okul arkadaşlarımdan biriyle besliyordum. Ama o sefil bebek ortaya çıkana kadar bunu Susanna’ya da yapmayı hiç düşünmemiştim.</p>
<p>Susanna’yı büyüleyici bir şey göreceğini vaat ederek kandırıp aşağıya indirmiş -benim kadar doymak bilmez bir merakı vardı- ve hiçbir şey söylemeden içeri sokmuştum. Beyaz elbisesinin karanlıkta kaybolduğunu hatırlıyordum. Sonra Honore’nin saldırısının sesini duymuş, kapıyı kilitleyip koşarak kaçmıştım.</p>
<p>Ama bununla bitmemişti. O zamanlar vampirler hakkında çok fazla şey bilmiyordum, öyle ki bildiklerim daha sonra öğrendiklerimle kıyaslanamazdı bile. Onların insanları kendi türlerine dönüştürebildiğini anlamıştım ama bunu nasıl yaptıklarını belirleyememiştim. Babamı öldürme vaadi karşılığında Honore’yi bırakmak üzere son kez aşağı indiğimde görmüştüm Susanna’yı. Vampirin arkasındaki karanlıkta, vücutlarımız bir olduğunda gülümseyerek bakan güzel yüzünü bir an için görebilmiştim. Bunun, suçluluk duygumdan kaynaklanan bir hayal ürünü olduğunu düşünmüş, öyle olmasını ümit etmiştim.</p>
<p>Ama şimdi artık emindim. Öldüğü -öldürdüğüm- günkü haliyle şimdi tam karşımda duruyordu. Ve bana nefret dışında bir duyguyla bakmaması için hiçbir nedeni yoktu. Tek ümidim orijinal planıma sadık kalmaktı; ama bu plan başarısız olursa, artık çok daha büyük bir tehlike söz konusu olurdu benim için. Bu durumda nasıl davranacağını düşünmeye çalıştım. Zaten ona, “Susanna!” diye hitap etmekle bir hata yapmıştım, bunu sürdürmeliydim. Kollarımı, hoşça karşılar gibi, iki yana açtım ve konuşmaya başladım.</p>
<p>“Susanna! Sen bir dâhisin.”</p>
<p>Çok şaşırdığı açıktı. “Ne?”</p>
<p>Bir adım ilerledim. “Anlıyorum. Anlıyorum. Bu saçma bedende hâlâ tanınmaz durumdayım. Ama onun ardına bakacak olursan, beni tamyacağından eminim.”</p>
<p>Kız gözlerini kısıp beni tarttı. “Bayağı sağlam sinirlerin var, Mihail Konstantinoviç.”</p>
<p>“Bu onun vücudu mu?” Bir an düşünürmüş gibi yaptım. “Mihail Konstantinoviç Danilov değil mi?” İçtenlikle güldüm. “Eh, aslında herhangi bir Romanov da olurdu sanırım ama o olması bir şekilde uygun görünüyor.”</p>
<p>“Sen neden bahsediyorsun, lanet olası?”</p>
<p>“Merasim. Kanım. Anastazis.”</p>
<p>“Merasim bir felaketti. Her şey ters gitti.”</p>
<p>“Hayır, Susanna, sen güzel bir şekilde yaptın. Ben döndüm, tam ümit ettiğin gibi. Ben oyum. Ben Zimeyeviç’im. Tepeş’im…. Drakula’yım.”</p>
<p>Kız birkaç saniye gözlerini dikip bana baktı, sonra yavaş hareketlerle alkışlamaya başladı. “Neredeyse yutturuyordun,” dedi.</p>
<p>Kollarımı açıp yalvarır gibi bir adım ilerledim ama birden kendimi sınırlanmış hissettim. Birisi omuzlarımdan tutup beni geri çekmişti. Tabuttaki vampir uyanmıştı ve efendisini korumaya hazırdı.</p>
<p>“Öldür onu!” dedi kız zalim bir sesle. Konuşurken yüzünden bir acı ifadesi geçmişti. Elini karnına koydu ve arkasını döndü. Isırmaya hazırlanan vampirin elinin çeneme yapıştığını ve başımı kaldırmaya çalıştığını hissettim.</p>
<p>“Beni öldürürsen buna sonsuza kadar pişman olursun!” diye bağırdım kızın arkasından. “Bunu düşün, Susanna. Ben olduğumu biliyorsun. Yoksa gerçek adım nasıl bilebilirdim?”</p>
<p>Kız durdu ve bana döndü. “Bunu herkes bilebilir.”</p>
<p>“Ama Danilov’a hiç söylememiştin, değil mi?” Bu sadece bir tahmindi ama sağlam zeminde olduğumu hissediyordum. “Bana yıllar önce söylemiştin. Unutacağımı mı sandın? Seni unutacağımı?”</p>
<p>Bu umutsuz bir kumardı ama onların ilişkisinden çıkarabildiğim kadarıyla Zimeyeviç’e gerçeği kesinlikle anlatmış olması gerekirdi. Sanki karların üstündeymişiz gibi titreyerek bir süre bana baktı. Bir adım atıp durdu, sonra bir adım daha attı.</p>
<p>“Tanrı’m!” Sesi sakinleşmişti. “Gerçekten sen misin?”</p>
<p>“Benim, Susanna.” Bir tür gülümseme sundum ona.</p>
<p>İşe yaramış gibi görünüyordu. Ellerini açıp bana doğru yürüdü. Ellerini ellerime aldım ve onca yıl sonra teninin soğuk dokunuşunun tadını çıkardım. Ancak yanıma geldiği zaman en başta fark etmiş olmam gereken şeyi görebildim, hamile olduğunu; tıpkı benim çocuğumu taşırken öldüğü sırada olduğu gibi. İçinde çocuğumun yarı oluşmuş bedeniyle.</p>
<p>Ellerini geri çekti. “Nasıl emin olacağım?” diye sordu. “Danilov budala değildir. İsmimi öğrenmiş olabilir.”</p>
<p>“Seninle ilgili başka şeyler de söyleyebilirim; seni bir <i>vurdalak</i> yapan adamını ismini.”</p>
<p>“Nedir o isim?”</p>
<p>“Honore.”</p>
<p>“O bunu da öğrenebilirdi.”</p>
<p>Umutsuzca riskli bir durumdaydım. Kız Zimeyeviç’e Honore’nin adını söylemiş olduğu için şanslıydım ama bir de ona benim de -Yuda’nın da- bildiğim şeyleri söyleyebilseydim, o zaman hemen anlardı. Ama bana kendisiyle Zimeyeviç arasında geçen herhangi bir şeyi soracak olursa, işim biterdi. Bu yola hiç girmemem gerekirdi. Ama bir çıkış yolu vardı.</p>
<p>“Daha pratik bir denemeye ne dersin?”</p>
<p>“Ne demek istiyorsun?”</p>
<p>“Danilov senin hakkında istediği kadar şey öğrenebilirdi ama o acınası ahlakından vazgeçemezdi.”</p>
<p>“Devam et?”</p>
<p>“Sence o sadece öldürmek için öldürebilir mi? Danilov olsaydım bunu öne sürmeye bile cesaret edebilir miydim?”</p>
<p>Susanna kocaman sırıttı. “Ah, iyi ki geri geldin.”</p>
<p>“O zaman yapalım şunu.”</p>
<p>Susanna başını salladı. “Hava hâlâ aydınlık. Hissedemiyor musun?”</p>
<p>“Artık hissedemiyorum.” içinde bulunduğum insan bedeninde bu yetimi tamamen kaybetmiştim.</p>
<p>Susanna birden hüzünlendi ve elini yanağıma koydu. “Senin için dehşet verici olmalı. Ama karanlık olur olmaz dışarı çıkar birisini buluruz, böylece sen de kendini bana kanıtlarsın.”</p>
<p>“Şimdi de dışarı çıkabilirim,” dedim.</p>
<p>Susanna gülümsedi. “Aptal olma. Beraber çıkarız.” Kapıya doğru gitti, sonra diğer vampire döndü. “İlya, buradan dışarı çıkmasın.” Sonra bana baktı. “Güneş batınca gelirim.” Heyecanlı bir ifadeyle ellerini birkaç kez hafifçe bacaklarına vurdu. “Bu harika olacak.”</p>
<p>Sonra çıktı. Tabutlardan birinin üstüne oturdum. Adının İlya olduğunu öğrendiğim vampir hızla diğer kapıya gidip kapattı ve yaslanıp beni süzdü. Bir şey söylemedi. Sanki yanından geçmeyi denemem için bana meydan okuyor gibiydi ama bu bedenle ona karşı hiçbir şansım olmazdı. Ayrıca oradan ayrılmayı da arzu etmiyordum. Planım mükemmel bir şekilde işliyordu.</p>
<hr class="gecis"/>
<p>Susanna yaklaşık üç saat sonra döndü. Yalnız değildi; İlya’daki somurtkan akılsızlığın aynısını gördüğüm iki vampir daha vardı yanında. Bana 1812’de Rusya’ya birlikte seyahat ettiğim yaratıkları hatırlatıyorlardı ve nedeninin aynı şey olduğundan kuşkulanıyordum; Susanna’yla tekrar tekrar kan değiştokuşu yaptıklarından ve onun kendilerine hükmetmesine izin verdiklerinden. Bu, Susanna’nın Zimeyeviç’ten öğrendiği bir numaraydı.</p>
<p>“Zaman geldi,” dedi Susanna. Konuşurken yavaşça gözleri büyüdü.</p>
<p>Ayağa kalkıp onun yanına gittim. Elimi aldı ve geçitte yürümeye başladık. Merdivenin alt tarafındaki alçak aralıktan geçtik, sonra demir merdivene götüren koridora döndük. Yolda, içinde daha fazla tabut ve birkaç eşya sandığı olan ufak girintilerin yanından geçtik. Merdivene geldiğimizde önden İlya, sonra Susanna, daha sonra ben ve ardımdan diğerleri çıkmaya başladı. Yukarı baktığımda Susanna’nın iç etekliğini ve ara sıra da bir anlığına bacaklarım görebiliyordum. Hafızam beni onu ilk tanıdığım zamanlara ve sevgili olma yolundayken o tereddütlü adımları attığımız günlere götürdü. O zamanlar bu tip bir şey gördüğümde hissettiğim en ufak cinsel uyarılma bile beni utandırırdı. Çocukken ne kadar aptal olduğumu çoktandır biliyordum.</p>
<p>Çok geçmeden hepimiz zemindeki delikten geçtik. İlya döşeme taşım tekrar yerine koydu. Merdivenden indik ve demir kapıya geldik. Esher’daki Aziz George Kilisesi’nin altındaki kapıya -bir zamanlar o kapıyı Susanna’nın üstüne kapatmış ve genç kızı kaderine terk etmiştim- benzemiyor değildi. Susarına bir anahtar çıkardı ve kapıyı açmaya başladı.</p>
<p>“Elini filan bağlasak daha iyi olmaz mı?” diye sordu İlya. “Kaçmaya çalışırsa diye.”</p>
<p>“O zaman buraya niye geldim ben, kaçayım diye mi?” “Aynen,” dedi Susanna. “Neyse, kaçmaya çalışırsa da onu kolayca yakalarım. Bu vücut pek işe yarar gibi durmuyor.”</p>
<p>Kapıyı açtık ve hepimiz geçtik. İlya kendi anahtarıyla tekrar kilitledi. Basamakları indik. Aşağıda Susanna durdu. “Herkes birden değil,” dedi. “Dikkat çekmeyelim. Nikolay anıtının yanında buluşuruz.”</p>
<p>Önce İlya, sonra da Susanna’yla ben. Orta şahında yürürken elimi tuttu. Kilise her zamankinden biraz daha kalabalıktı. Susanna başını kaldırıp bana baktı. Anılarım ne kadar canh olursa olsun, daha önce onu böyle gördüğümü hatırlamıyordum. Sonra birden fark ettim. Onu ilk tanıdığım zamanlarda hep benden daha uzundu. Susanna sırıttı. “Birisi sorarsa, senin torununum.”</p>
<p>Katedralin güney kapısından çıktık, Aziz İshak Meydanı’nda yürüyüp I. Nikolay heykeline geldik. İlya oradaydı. Birkaç dakika sonra diğer ikisi de geldi.</p>
<p>‘Tamam,” dedi Susanna. “Nereye gitmek istiyorsun?” “Sen şehri benden daha iyi biliyorsun,” dedim. “Hepimizin bir şey bulabileceği bir yere.”</p>
<p>Susanna elini yukarı kaldırıp parmağıyla birkaç kez hafifçe altdudağına dokundu. Sonra kararım verdi. “Buradan,” dedi. Nehri geçtik ve Demidovskiy Yolu’nda Saman Pazarı’na doğru yürümeye başladık. Yaratıcılığının bu kadar az olması beni biraz şaşırtmıştı. Bana kalsa bu küçük deney için en iyi kurban Danilov’un sevdiği birisi, örneğin Nadya adındaki kadm olurdu; karısı veya metresiydi, hangisi olduğundan emin değildim. Bu fikri gönüllü olarak beyan edebilirdim ama bunu yapmamayı tercih ettim. İleride Nadya’dan daha iyi faydalanabilirdim. Ayrıca, Danilov’un istirahat halindeki ruhunun bir yabancıyı öldürmemi engelleyemeyeceğini biliyordum fakat kendisine bu kadar yakın birini öldürme eylemine karşı direnebilir ve tekrar ön plana çıkmaya çalışabilirdi.</p>
<p>Önce hiç durmadan Saman Pazan’nı, sonra da Fontanka’yı geçtik, sonunda daha önce hiç görmediğim fakat Vedenskiy Kanalı olduğunu hesapladığım bir suyolunun kenarında yürümeye başladık. Biraz ileride Tsarskoye Selo tren istasyonunu görebiliyordum. Taşra kırsalında hızla ilerleyen bir trenin, hiç kimsenin kaçamayacağı kapalı bir vagonu bir grup vampir için iyi bir av alanı oluştururdu. Ama oraya kadar gitmedik.</p>
<p>Susanna bizi bir umumi hamama götürdü. Orada kapıdaki masada oturmuş para toplayan bir <i>babuşka</i><a id="dipnot042" style="vertical-align: super;" href="../Text/dipnotlar.xhtml#sonnot042">[1]</a> vardı ama biz yanından geçtik. Arkamızdan bağırdı, sonra yardım çağıracağım söyleyerek başka bir odaya gitti. Ana salona açılan birçok oda ve o odalarda da tutkularımızı tatmin etmemizi sağlayabilecek sayısız nesne vardı ama Susanna erkeklerin kullandığı buhar banyosu odasını seçti. Beşimiz içeri girdik.</p>
<p>İçerisi fazla buhar olmamıştı ama boğucu derecede sıcaktı. Hepimiz sokak kıyafetiyleydik ama vampirler için bu sadece göstermelik bir şeydi, onlar ne dışarıdaki soğuktan ne de sıcaktan etkilenirdi. Benim için aynı şey söylenemezdi.</p>
<p>“İçeri kimseyi sokmayın,” dedi Susanna. Yardakçılarından biri itaat etti ve içeri girerken kullandığı kapının yanına gitti. Pantolonunun deri kemerini çıkardı ve kapının kollarının etrafına doladı. Bu bizi yeterince uzun süre güvende tutardı.</p>
<p>Odada en genci yirmi, en yaşlısıysa muhtemelen seksen yaşlarında yedi kişi vardı. Bazıları şişman, bazıları zayıftı. Hepsi çıplaktı. On dört göz şaşkınlık içinde bize, daha doğrusu Susanna’ya bakıyordu. Aralarından biri ayağa kalktı. Çıplak olmasına aldırmıyordu.</p>
<p>“Sen de kimsin, lanet olsun?”</p>
<p>Susanna ona baktı. Adam yaşlı olanlardan biriydi ve kızdan çok daha uzundu. Susanna adamı tepeden tırnağa süzerken gözleri bir süre onun cinsel organında oyalandı. Sonra dönüp bana baktı. “Bu işine yarar mı?”</p>
<p>Omzumu silktim. “Hepsi bir.” Zimeyeviç’in gerçekten bunu böyle ifade edip etmeyecek olduğunu merak ettim.</p>
<p>Susanna kolunu adama doğru kaldırıp onu bana sundu. Elimi cebime soktum. Parmaklarımla çift bıçaklı alete dokundum. Onu kullanmak beni çok mutlu ederdi ama risk çok yüksekti. O bıçak, çok bana özgü bir şeydi. Bu beş vampir arasında Richard Cain’in kendi türdeşlerine yaptıkları hakkında anlatılan dehşet öykülerini duymamış olan birinin bulunduğundan kuşkuluydum. En azından bir tanesi onun favori silahını bilirdi. Ama ustura hâlâ yanımdaydı. Onu çıkarıp açtım, sonra bir adım ilerledim.</p>
<p>Kendisine yaklaştığım sırada yaşlı adam başını bana doğru çevirdi ve yüzündeki öfke ifadesi hayrete dönüştü.</p>
<p>“Mihail! Mihail Konstantinoviç! Derdin ne senin? Bu adamlar da kim? Bolşevik filan mı?”</p>
<p>Gülümsedim ve benim gibi durumun keyfini çıkarıyor görünen Susanna’yla bakıştık. Nadya’yı öldürmek kadar etkili olmazdı ama eğer bu adam Danilov’un arkadaşıysa olan bitenler daha ikna edici bir hal alırdı. Tabii Danilov beni durdurmazsa. Bir adım ilerledim.</p>
<p>“Tanrı aşkına,” diye sızlandı adam. “Beni tanımadm mı? Benim, Roman Pyetroviç.”</p>
<p>Usturayı havaya kaldırdım.</p>
<p>“Sen ne yapmaya çalışıyorsun, aptal herif? Burada…” Usturayı yanağına doğru savurdum ama yaşına göre oldukça hızlıydı. Eli hızla kalktı ve bileğimi yakalayıp darbeyi yarı yoldayken durdurdu. Gözlerime baktı ama yüzünde artık sadece korku vardı. Kuvvetli bir adam değildi ama ben de öyleydim. Acınası bir yenişememe hah içinde birkaç saniye boyunca öylece kaldık.</p>
<p>Sonra Susanna, tıpkı biraz önce adamın bana yaptığı gibi, hızla uzanıp adamın diğer kolunu yakaladı. Ve bu sadece başlangıçtı; onun kolunu sıkmaya başladı. Adamın gözlerindeki korku, şiddetli bir ıstırap ifadesine dönüştü. Boğazından, sanki en güçlü çığlığını bastırmaya çalışıyormuş gibi, boğuk bir ses çıktı ve beni hemen bıraktı. Kolumu tekrar kaldırdığım anda bir kaos patlak verdi. Vampirlerden üçü -genç olanlar- bize doğru koştu. Geri kalanlar da çatışmaya katıldı. İlya adamlardan birine sert bir yumruk atıp yere yıktı. Kapıda duran vampir elini kaldırıp adamlardan birinin göğsüne koydu ve onu hiç zorlanmadan duvara yapıştırdı.</p>
<p>Üçüncü adam bana neredeyse yumruk atabilecek kadar yaklaştı ama Susanna’nın eli hızla adamın kasığına indi. Neyi tuttuğunu görmek için bakmama gerek yoktu. Roman Pyetroviç’in bileğine uyguladığı basıncın aynısını uyguladı ve bunun ardından öncekinden çok daha şiddetli bir çığlık duyuldu. Adamı odaya doğru fırlattı. Sonra Roman Pyetroviç’in arkasına geçip kayboldu ve onun ellerini arkasında sabitleyip kendini savunmak için hiçbir şey yapamayacak hale getirdi. Sol elimi adamın yanağına koyup başını yana çevirdim, sonra usturayı yavaşça boğazına bastırıp yana doğru çektim.</p>
<p>Önceki gece yaşlı çiftin hakkından gelirken açtıklarım kadar derin bir kesik değildi. Onu öldürürdü ama o kadar çabuk değil. Susanna’yı ikna edebilmek için sadece öldürmem değil, bu eylemden zevk de almam gerekiyordu. Bundan ürkmüyordum. Yaradan kan fışkırıyordu fakat çok geçmeden adamın köprücük kemiğinden göğsüne doğru akan hafif bir sızıntıya dönüştü. Adamın arkasından Susanna’nın etrafı kolaçan eden yüzü göründü.</p>
<p>“Şimdi iç,” dedi. “İddia ettiğin kişi olduğunu kesin olarak kanıtla.”</p>
<p>Adamın boğazındaki kesiğe yaklaşmak için eğildim. Temiz teninin kokusuna zor fark edilebilecek kadar hafif bir kan kokusu da karışmıştı. Ağzımı cildine ama yaranın üstüne değil, biraz aşağısına, kanın aktığı yere yapıştırdım. Dilimle biraz bastırıp tadına baktım ama bu yeterliydi. Kusma hissini bastırmaya çalışarak başımı ani bir hareketle geri çektim. Odanın ortasına tükürdüm fakat ağzımda hâlâ kan tadı vardı. Tekrar tükürdüm.</p>
<p>“Komik bir vampir türü,” dedi İlya.</p>
<p>Susanna sorar gibi bana baktı.</p>
<p>“Affedersin,” dedim ona. “Ama vücudum hâlâ bir insan vücudu. Zihnim bir <i>vurdalak</i>‘ın arzularına sahip olabilir ama vücudumda hâlâ bir insanın damak zevki ve iğrenme duygusu var. Onların kaldırabileceğinden daha fazlasını kaldıramadım.”</p>
<p>Kolumda Susanna’nın elini hissettim. “Seni zavallı yaratık. Ama öldürmekten hâlâ zevk alıyorsun, değil mi?”</p>
<p>“Elbette,” diye gülümsedim.</p>
<p>“O zaman öyle yap.”</p>
<p>Susanna adamın kollarını daha sıkıca kavradığında Roman Pyetroviç’in vücudu kasıldı fakat kız yan tarafından adama ne yaptığımı görebileceği bir pozisyonda kaldı. Bıçağı, bu defa daha derine batırabilmek için sırtını başparmağımla destekleyerek tekrar kaldırdım. Destek almak için diğer elimle boynunun arkasını kavradım. Adam sadece, “Hayır,” diye fısıldayabildi ama pek az direnebildi. Çenesinin altında gözden kaybolana kadar bıçağı izledi. Hemen ardından bıçağı bastırdım ve altındaki deriyi, kan damarlarını, soluk borusunu, kıkırdak ve kasları olduğu gibi kestim. Kemikten tam geçemedim. Oluk gibi kan akıyordu. Boynundan sarkan etinin altında kalan elim tamamen kan içinde kalmıştı. Kendi bıçağım olsa daha iyisini yapabileceğimi biliyordum ama bu da yeterince iyiydi. Biraz midem bulandıysa da kendimi kontrol etmeyi başardım.</p>
<p>Susanna cansız bedeni yere bıraktı. Etrafıma baktım. Odadaki yüzlerde üç farklı ifade vardı. Üç <i>vurdalak</i>‘ın yüzünde takdir, hatta saygı ifadesi vardı ve benim iddia ettiğim kişi olduğumu kıskançlıkla kabul ediyor gibi görünüyorlardı. Yerdeki adamın yüzünde inanamadığını gösteren bir dehşet ifadesi vardı. Ama en büyüleyici olanı Susanna’nın tepkisiydi. Onun yüzünde, gençliğimizde beraber geçirdiğimiz zamanlarda hiç görmediğim bir şeyi gördüm. Bu, ilahı bir aşk ifadesiydi. Zimeyeviç’i kıskandım. Susanna bunu bana karşı hiçbir zaman hissetmemişti. Gençliğimizde birlikte oynamıştık ve erişkinlik çağına geldiğimiz zaman oyunlarımız da olgunlaşmıştı ama ikimiz de birbirimiz için daha fazla anlam ifade etmemiştik. Birbirimizin oyun arkadaşı, oyuncaklarıydık. Zimeyeviç ona bundan çok daha fazla şey ifade ediyordu.</p>
<p>Ve Susanna benim o olduğuma inanıyordu.</p>
<p>Rolümü ikna edici bir şekilde oynamam gerektiğini biliyordum. Yerimden doğruldum ve onlara dönüp ziyafet veren bir ev sahibi gibi ellerimi iki yana açtım. “Evet?” dedim. “Ben bundan zevkimi aldım. Sizin de sıranız gelmedi mi?”</p>
<p>İkinci daveti beklemediler. Duvara yaslanıp kollarımı kavuşturdum ve dört vampirin -özellikle de küçük bir kızdan daha fazla göstermeyeninin- önlerindeki, kapana kısılmış, korkmuş, terlemiş, çıplak adamla kendilerine ziyafet çektiğini görmenin tadını çıkardım.</p>
</body>
</html>