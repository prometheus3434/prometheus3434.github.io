<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XI. Bölüm</h1>
<p>Başımın arkamdaki ahşap zemine çarpması beni İlya’nın boğazıma yapışan elinden daha çok sersemletmişti. Yine de hissettiğim şey açıktı - tam üzerimde kör edecek parlaklıkta bir ışık. Çığlıklar -en az iki, belki de daha fazla farklı ses- duydum ve bileklerimi, ayaklarımı ve boğazımı tutmakta olan eller aniden gevşedi. Burnuma yanan <i>vurdalak</i> etinin kokusu geldi.</p>
<p>Sonra daha küçük, daha zayıf başka bir çift el beni kollarımın altından tutup geri çekmeye çalıştı.</p>
<p>“Yardım et, Tanrı aşkına!” Bu Nadya’nın sesiydi. Kiminle konuştuğunu merak ettim ama bu kişinin sadece ben olabileceğimi fark ettim. Kollarım ve bacaklarımla zemini iterken ayaklarımın tuhaf bir şekilde rahatsız olduğunu hissettim. Benden çok Nadya’nın sayesinde olmasına rağmen, biraz yol kat etmeyi başarmıştım. Bu yeterliydi. Nadya beni bırakıp kapıya doğru koştu. Birkaç saniye dışarı baktı ama neye baktığını göremedim. Sonra kapıyı çarpıp kapadı, kilitledi ve sürgüsünü çekti. Elleri arkasında, sırtını kapıya dayayıp soluklanmaya çalıştı. Parlak ark lambası ışığının altında bir melek gibi görünüyordu.</p>
<p>Ben de Nadya kadar havaya muhtaçtım, kımıldamadan yatıyordum. İlaçlarımı almak için cebime uzanmayı düşündüm ama onlara ihtiyacım olmadığını fark ettim. Zayıf kalbim kararsız davranabilirdi. Gözlerimi kapadım. Bir dakika boyunca derin soluk alıp verişimiz dışında hiçbir şey duymadım. Sonra Nadya’yı yanımda hissettim. Gözlerimi açtım.</p>
<p>“Ayağa kalkabilir misin?” diye sordu.</p>
<p>Yerden doğrulup oturdum, sonra bacaklarımı altıma çektim. Nadya kolumu tuttu ve ayağa kalkmayı başardım. Bir adım atmaya çalıştım fakat dengemi yitirdim ve düşecek gibi oldum. Başımı eğip ayaklarıma baktım.</p>
<p>“Bu da ne böyle?” Nedense fısıltıyla konuşuyordum.</p>
<p>Nadya’nın yardımıyla topallayarak gidip merdivenin basamağına oturdum ve bacaklarımı daha yakından inceledim. Ayaklarıma bir ip bağlanmıştı, daha doğrusu dolanmıştı. Tam ve sıkı bir düğüm atamamışlardı. Nadya kapıyı açıp ışığı yaktığı sırada tam da bununla uğraşmakta oldukları belliydi. Düğümü çözdüm ve ipi holün köşesine fırlattım.</p>
<p>“Bunu neden yapmak istesinler ki? Neden sadece?..” Fikri Nadya’yla birlikte inşa edebilmek için durakladım.</p>
<p>“Neden sadece seni öldürmediler mi demek istiyorsun?”</p>
<p>Başımla onayladım ama buna verebilecek cevabı yoktu.</p>
<p>“Yukarı çıkalım,” dedi onun yerine.</p>
<p>Tekrar ayağa kalktım. Nadya düşüncesizce ışıkları söndürmeye gitti.</p>
<p>“Hayır,” dedim. “Hâlâ dışarıdalar. Bu onları uzak tutar - bu gece için.”</p>
<p>Üst kata çıktık. Nadya’nın içeri kapatmış olduğu Polkan oturma odasının kapısını tırmalıyordu. İçeri girdiğimizde endişeli görünmüyordu ve gidip şöminenin yanına uzandı. Nadya benim için bir kadeh konyak doldurdu, bir kadeh de kendisine aldı.</p>
<p>“Onların vampir olduğunu nasıl bildin?” diye sordum.</p>
<p>“Ne?” Dalgın görünüyordu. “Ah, <i>bilmiyordum.</i> Bilmiyordum ama başka ne olabilirlerdi ki? Sadece haydut olsalar bile ışık onları korkutup kaçırabilirdi.”</p>
<p>“Hemen aşağı indin. Kavgayı duymuş olmalısın.”</p>
<p>“Hayır, yolu gözlüyordum. Ne zaman… onu görmeye gitsen yolunu gözlüyorum.”</p>
<p>“Dimitriy’i mi?”</p>
<p>Kısaca başıyla olumladı. O yıl Dimitriy’le olan bütün önceki buluşmalarımızı hatırladım. Eve döndüğümde Nadya her zaman koltuğunda oturuyor ve her şey yolundaymış gibi davranıyor olurdu. İkimiz de sessiz kaldık. Olanlardan bir anlam çıkarmaya çalıştım, özellikle de beni neden bağlamaya çalışmış olabileceklerinden. Ve neden boğazımı sıkmışlardı? Beni öldürmek için olamazdı; bunun için dişleri vardı. Sadece bayılmamı istedikleri için olabilirdi.</p>
<p>“Onu tanıdım, Mişa.” Bunu bir itiraf gibi söyleyivermişti.</p>
<p>Dudaklarım, “Kimi?” sözcüğünü telaffuz etmeye başlamışlardı ama aptah oynamanın anlamı yoktu. Kapıda elini boğazıma bastırmış duran kişi kendi kardeşiydi. “İlya’yı mı kastediyorsun?” dedim.</p>
<p>Başıyla onayladı. “Kapıyı açtığımda diğer ikisiyle birlikte içeri düştün. O ise öylece orada duruyordu. Gülümsüyordu. Sanki beni selamlayacakmış gibi elini uzattı. Bir an ne olup bittiğini unuttum. Bu, benim yıllardır ümit ettiğim şeydi; gelip kapımı çalması ve beni affettiğini söylemesi. Ya da o bile değil, sadece beni reddetmediğini söylemesi; kardeşim olduğunu ve ne yapmış olursam olayım beni sevdiğini.</p>
<p>Ve sonra yüzü değişmeye başladı. Bu eve tesadüfen gelmiş ve kapıyı açanın ben olacağımı beklememiş, öyle olduğunu gördüğünde de hayal kırıklığına uğradığını saklayamamış gibiydi. Ama elbette öyle değildi. Mesele ışıktı. Cildi dayanıklı değildi. Yanaklarından dökülmeye başlamıştı. Yüzüne siper etmek için elini çekmek istedi ama eli yoktu. Elinden geri kalan da kararmıştı ve yanıyordu. Sonra kaçmaya başladı, diğerleri de onu takip etti.”</p>
<p>“Sana söylemeliydim,” dedim.</p>
<p>Işıldayan gözleriyle bana baktı. Nemliydiler ama yanaklarında gözyaşı yoktu. Birkaç saniye sonra güldü ama gülüşünde mizah değil, sadece acı vardı.</p>
<p>“<i>Prostak</i><a id="dipnot029" style="vertical-align: super;" href="../Text/dipnotlar.xhtml#sonnot029">[1]</a><i> </i>olma, Mişa. Ben de senin kadar uzun zamandır biliyordum. Neredeyse senin kadar. Her zaman birkaç gün gerindeydim.”</p>
<p>“Ama… nasıl?”</p>
<p>“Bana adından söz etmiştin, hatırladın mı? Şubatta. Kendisini bir askere satan bir kız -sonradan adının Anastasya olduğu ortaya çıktı- gördüğünü anlatmıştın. Ve ardından damdan düşer gibi bana İlya’yı sormuştun, sanki hiç ilgisi yokmuş gibi.”</p>
<p>“Öyle olabilirdi.” Kendimi savunmak adına cılız bir hamleydi fakat oyuna getirilmiş gibi aşağılanmış hissediyordum kendimi.</p>
<p>“Söyleyiş tarzın öyle değildi ama. Onun adını söylerken bir an için duraksadın, sanki bir yalanın tam ortasındayken yakalanmışsın gibi.” Kıkırdadı. “Ne zaman kocamın önünde senin ismini söylesem bana da aynısı oluyordu.”</p>
<p>“Ama bu onun bir… <i>vurdalak</i> olduğu anlamına gelmiyordu.”</p>
<p>“Doğrudan değil, hayır. O zaman sadece kapı girişinde hamile bir kızı becererek keyfine bakan kardeşime tesadüfen rastladığını düşünmüştüm. Kızın ne olduğunu öğrendiğim ve İlya’nın ne olduğunu çözdüğüm zaman bir bakıma her şey… daha iyi oldu.”</p>
<p>Birden ona bağırmak, yanında gidip sarsmak ve yüzüne bir tokat patlatarak kendine gelmesini sağlamak istedim. Bir <i>vurdalak</i> olmak nasıl başka bir şey olmaktan daha iyi olabilirdi. Bu, annemin beni büyütürken öğrettiği bir kesinlikti ve ona da bir şekilde Aleksey’den miras kalmıştı. Bazı insanların gerçekten vampir olmayı, ölümü aldatmayı ve sonsuza kadar böyle yaşamayı -var olmayı- istemesine yol açabilen romantizmin sadece bir adım ötesindeydi. Bu, Dimitriy’i de aynı yolu izlemeye yönelten aşırı duygusallığın ve budalalığın ta kendisiydi.</p>
<p>Ve Dimitriy’in yine de bütün bunlara yönelik bir karşısavı vardı. <i>Vurdadak</i> fikrinden ne kadar nefret edersem edeyim ve onun beslenme tarzı beni ne kadar isyan ettirirse ettirsin, karşılaşıp yüz yüze geldiğimizde -kulağa delice gelmesine rağmen- onu sadece bir insan olarak görebiliyordum. Ondan hoşlanıp hoşlanmadığımdan ve güvenip güvenmediğimden emin değildim fakat mensubu olduğu türe karşı hissettiğim tiksintiyi yöneltebileceğim bir mahluk değildi. Ama bunların hiçbiri Nadya’yı ilgilendirmezdi. Ağabeyinin dışarıdan kaynaklanan kötülüklere kurban gittiğini ve bedensel arzularına müsamaha göstermekten mutlu olan zayıf iradeli bir adam olmadığını kabul etmeyi tercih ediyorsa, ben kim oluyordum da onun gözlerini açmaya çalışıyordum?</p>
<p>“Gidip yatalım,” dedim.</p>
<p>Merdiven sahanlığına çıktık ve odamıza gittik. Burası daha karanlıktı; Yabloçkov Mumları’nın evin geri kalanına getirdiği güçlü, ruhsuz aydınlığın aksine gözle görülür derecede daha karanlıktı. Burası mum yerleştirmediğim tek yerdi. Haftalar sonra ilk defa seviştik ve kendimi ona aylardır -ağabeyiyle olan karşılaşmam konusunda ilk yalan söylediğimden beri- olduğumdan daha yakın hissettim.</p>
<hr class="gecis"/>
<p>Biz kalkana kadar ark lambaları sönmüştü. Sadece birkaç saat dayanabiliyorlardı fakat onları yerleştirme nedenim için genellikle birkaç saniye yeterliydi. Kendimizi tekrar korumamız gerekeceğinden emin olduğumdan, yerlerine yenilerini koydum.</p>
<p>Duma’nın mevcut olmadığını öğrendiğimden beri çoğunlukla yaptığım gibi günün büyük kısmını evde geçirdim. Bir aydan daha az zaman geçmişti ama emeklilik beni tembelleştinnişti. Devrimden sonra altmışıma basmıştım ve artık yaşımı hissetmeye başlamıştım. Duma feshedildiğinde Kurucu Meclis seçimlerine katılmak istediğimden emin olduğumu hissediyordum. Ama artık o kadar emin değildim. Nadya hâlâ çoğu gün mutfakta çalışıyordu ve zamanım bana aitti. Polkan’ın arkadaşlığı yetiyordu.</p>
<p>Yelena’ya ve Smolniy Enstitüsü’ne telefon etmeye çalıştımsa da hatlar hâlâ kesikti. Birkaç arkadaşıma ulaşmayı başardım ama hiçbiri fazla bir şey bilmiyordu. Lenin’in geçen gece Finlandiya’dan dönmüş ve kılık değiştirerek şehri geçip Smolniy Enstitüsü’ndeki yoldaşlarına katılmayı başarmış olduğuna dair bir söylenti yayılmıştı. Yürüdüğüm yerler onun seçmiş olabileceği güzergâhın uzağında değildi. Belki de fark etmeden yanından geçmiş olabilirdim. Onu sadece resimlerinden tanıyordum ama en öne çıkan özelliği başının kel olmasıydı. Bir peruk veya şapkayla bunu gizlemek kolaydı. Aramızda belirsiz bir bağlantı vardı. Onun gerçek adı Vladimir İlyiç Ulyanov’du. Çar III. Aleksandr’ı öldürmek için kurduğu komplo başarısız olan ağabeyi Aleksandr asıldığı zaman politikayla uğraşmaya başlamıştı. Asıl örgütle pek doğrudan bağlantısı olmayan ve Halkın İradesi ismini kullanmaya devam eden bir grup, bu girişimi -II. Aleksandr’ın öldürülüşünün altıncı yıldönümü olan-1 Mart 1887’de yapmayı planlamıştı. 1881 ‘de ben asıl Halkın İradesi örgütünün bir üyesiydim fakat nüfuzlu biri olan babam sayesinde sonraki tutuklamalardan kurtulabilmiştim. Ama yapmam gereken şeyi yapabilmiş ve amcamın ölümünü engellemeyi başarmış olsaydım, Aleksandr Ulyanov asılmış ve Vladimir Ulyanov da Nikolay Lenin takma adıyla ortaya çıkmış olmayabilirdi.</p>
<p>Nadya eve geldi ve birlikte yemek yedik. İkimiz de gidip Dimitriy ile konuşmam gerektiğini biliyorduk ama bu bizi endişelenmekten alıkoyamıyordu.</p>
<p>“Ya tekrar seni aramaya gelirlerse?”</p>
<p>“Bunu durdurabilmek için tek şansım Dimitriy. Onun emri altındaydılar. Neyin peşinde olduklarına dair bir fikri olabilir.”</p>
<p>“Bir tuzak olabilir.”</p>
<p>“Gitmem de burada kalmam kadar güvenli. Nerede yaşadığımı biliyorlar. Tek yapmaları gereken elektrik kesilene kadar dışarıda oyalanmak, o zaman ikimizin de başı derde girer.” Nadya’nın rengi soldu. Tehlikenin ikimizi de tehdit ettiğini söylemem biraz sarsıcıydı ama doğru olan şeyi yaptığımı ikimiz de biliyorduk. Ben sadece tartışmayı kısaltmıştım.</p>
<p>“Yanına ne alacaksın?” diye sordu.</p>
<p>“Bastonumu ve tahta kılıcımı. Bir de <i>arbalyet.</i>” Sabah yukarıdaki depoya çıkmış ve bulabildiğim silahları temizleyip hazırlamıştım. Hiçbiri Yabloçkov Mumları kadar etkili değildi ama bunlar taşınabilirdi. Diğer yandan şehirde hâlâ ark lambalarıyla aydınlatılan yerler vardı ve bunları güvenli liman, hatta belki de silah olarak bile kullanabilirdim. Biraz düşündükten sonra, “Kılıcımı da alacağım,” dedim.</p>
<p>“Geçen yüzyıldan kalmış gibi görüneceksin.”</p>
<p>“Paltomun altına saklarım.” Koltuğumun altına aldığım kılıcımın kabzasındaki topuzun görünmemesi için omzuma atacak bir şal hazırlamıştım. Bu fikri ilk akıl eden ben olamazdım.</p>
<p>“Kaybettiğin şeylerden birini bulabildin mi?”</p>
<p>Başımı salladım. Anastasya gittikten sonra, o odada düşündüğümden daha fazla şeyin eksik olduğunu keşfetmiştim. Yuda’nın not defterlerinin gitmiş olduğu kesindi ama farklı zamanlarda Yuda’dan çalmış olduğum iki şey daha ortada yoktu. Ama buna pek hırsızlık denemezdi çünkü Yuda’nın ikisinin üzerinde de bir hakkı yoktu. Bir tanesini, bedeni kül olduktan sonra, Yuda’nın cebinden almıştım. Zümrüt gözlü, kızıl çatal dilli bir ejderha figürü şeklinde yapılmış altın bir yüzüktü bu. Bir zamanlar Zimeyeviç’e aitti. Yuda bir şekilde onu Zimeyeviç’ten almıştı, sonra ben onu Yuda’dan almıştım ve nihayet Anastasya da benden almıştı. Kaybetmeyi pek önemsememiştim.</p>
<p>Diğeri ise -aslında diğerleri- daha kişiseldi. Altı tane kemik; iki parmağın ilk, orta ve son boğumları. Bunlar büyükbabamın sol elinin son iki parmağının kemikleriydi. 1809 yılında Silistre’de bir zindanda koparılmışlardı. Yuda bir şekilde onları ele geçirmişti ama üzerlerinde bir hakkı yoktu, Anastasya’nın da öyle. Aleksey’in vârisi bendim ve -ürkütücü olsa da- bunlar bana onunla bağlantım olduğunu hissettiren birkaç şeyden biriydi.</p>
<p>Bugün yine onları arayabilirdim fakat Anastasya’da olduklarından kuşkum yoktu. Gömleğime uzandım ve parmaklarımla yanımdan hiç ayırmadığım diğer iki şeye dokundum. Bir tanesi yine büyükbabamdan kalan bir şeydi; bir zamanlar kopmuş ve sonra onarılmış gümüş bir zincirin ucunda sallanan oval bir Kurtarıcı ikonu. Bunu Aleksey’e, Bonaparte’a karşı savaşmaya giderken kansı -benim büyükannem değil- vermişti. Aleksey de kızı Tamara’ya -anneme- bırakmış, annemden de bana kalmıştı. Boynumda buna benzer ikinci bir şey daha vardı fakat o İsa’yı değil, çok daha yürekten sevdiğim ve çok daha derin bir güven duyduğum birisini tasvir ediyordu - Nadya’yı.</p>
<p>Boynumda farklı bir kolye ucu taşıdığım bir dönem de olmuştu: içinde eskiden Yuda’ya ait olan on iki sarı saç teli bulunan bir madalyon. Yuda’yı öldürdükten sonra saçlarını saklamaya devam etmek için bir neden görememiştim. İlkbaharda buzlar çözülene kadar beklemiş, madalyonu ve Yuda’nın çift bıçaklı aletini Neva’ya atmıştım.</p>
<p>İçgüdüsel hareketimi gören Nadya gülümsemeye çalıştı. İsa ikonunun benim için ne kadar çok şey ifade ettiğini biliyordu. Kendi resminin de ne büyük bir anlamı olduğunu bildiğini ümit ettim.</p>
<p>Dimitriy ile buluşmak için uygun bir zamanda, saat dokuz buçukta yola çıktım. Yolda Kış Sarayı’nın yarımdan geçmek ve savunmalarını artırıp artırmadıklarını görmek istiyordum. Bu gece şehir son derece normal görünüyordu, Petrograd’da tipik bir sonbahar akşamıydı. Saraya yaklaşırken görüntünün değiştiğini fark ettim. Burada yine bir grup işçi toplanmıştı fakat sadece oyalanıp protesto edecek birilerini aramıyorlardı. Bunlar Sovyetleri korumak için devrim sonrasında Petrograd, Moskova ve diğer şehirlerde oluşturulan milis kuvvetlerinin, Kızıl Muhafızlar’ın adamlarıydı. Şimdi Bolşevik Partisi’nin askeri kanadını temsil ediyorlardı.</p>
<p>Kış Sarayı’nın arka tarafındaki caddelerde müfreze büyüklüğünde gruplar -gerçekten askeri bir terimle nitelendirmek için fazla değersizlerdi- toplanmış bekliyorlardı. Beni ya da bir başkasını durdurmaya çalışmadılar ama onların varlığı Lenin ve Troçki’nin bu gece harekete geçeceğini gösteriyordu.</p>
<p>Saray Meydanı’ın geçtim ve savunma önlemlerini hızla kontrol ettim. İlk bakışta önceki güne göre bir değişiklik yoktu - sarayın ön cephesi boyunca dizilmiş, meydana doğru bakan silahlı adamlar ve kadınlar. Ama düşününce belki de biraz sayılan azalmıştı. Ayrıca pencerelerde daha önceki gibi keskin nişancılar yoktu. Dünkü kız yine nöbetçiydi. Beni tamdı ve yüzünde gergin bir gülümsemeyle kâğıtlanma bakmaya bile lüzum görmeden içeri bıraktı. Daha da kötüsü, sırt çantamı bile kontrol etmedi. Üstümde bir kılıç ve yayh tüfekle dosdoğru Geçici hükumet’in merkezine doğru yürüdüm.</p>
<p>Konovalov bürosunda değildi ama etrafa sordum ve birinci katta Neva’ya bakan bir odada onu buldum. Yalnızdı, bana arkası dönüktü ve bir sigaradan derin nefesler çekmekle meşguldü. Yan tarafında on yıllardır orada asılıymış gibi duran kadife perdeli, yere kadar inen pencerelerin birinden dışarıyı seyrediyordu. Yanına gittim. Geldiğimi fark ettiğini göstermek için hafifçe başıyla selam verdi. Gözlerimi onun baktığı yöne doğru çevirdim. Orada bakabileceği tek şey vardı, hâlâ nehrin uzak kıyısına demirli bekleyen Avrora. Toplarının altı inçlik namluları bize doğrultulmuştu.</p>
<p>“Bu gece olacak,” dedim.</p>
<p>“Öyle görünüyor.”</p>
<p>“Sanırım en büyük derdin o değil.”</p>
<p>“Gerçekten mi?” İlgisiz görünüyordu.</p>
<p>“Kızıl Muhafızlar harekete geçmek için bekliyorlar.”</p>
<p>“Kaç kişiler?”</p>
<p>“Belki birkaç bin kişi ama ayaktakımı. Onları göndermek için üç bin adamın var.” Gerçekte Kış Sarayı‘nı koruyan kadınlar ve delikanlılar dışarıdaki Bolşevikler kadar eğitimsizdi. Sadece Kazaklar hakikaten tecrübeliydi.</p>
<p>“Üç bin mi? Artık üç yüze daha yakın.”</p>
<p>“Zayiat mı verdiniz?”</p>
<p>“Hayır, zayiat yok. Sadece firarlar.” Dilini şaklattı. “Bu adil değil. Onları besleyemiyoruz bile. Çoğu azıcık kabul edilebilir bir yiyecek bulabilmek için gitti. Ama geri gelmeyecekler.”</p>
<p>“Kerenskiy ne yapacak?”</p>
<p>“Kerenskiy mi? Sıvıştı.”</p>
<p>Buna ancak gülebilirdim.</p>
<p>“Bu sabah gitti,” diye devam etti Konovalov. “Bir otomobil bile bulamadı. Sonunda ‘el koysunlar’diye adam gönderdi. ABD büyükelçiliğinin önünden bir tane çaldılar. O binip giderken otomobilin üstünde hâlâ Amerikan bayrağı vardı.”</p>
<p>“Nereye gitti?”</p>
<p>“Tanrı bilir.”</p>
<p>“Başa kim geçti?”</p>
<p>Konovalov güldü. “Neyin başına?” Sonra yumuşadı. “Resmî anlamda Kişkin. Bir gün içinde hayır kurumları bakanmdan diktatöre. Ya yarın, kim bilir?”</p>
<p>Sustu ve dikkatini özellikle bir yere yöneltmeksizin pencereden dışarı baktı. Altımızda uzanan nhtıma bakabilmek için cama bir adım yaklaştım. Dışarıdaki geniş çıkıntı görüşümü engelliyordu ama sanki görevlendirilmiş gibi hızlı ve kararlı adımlarla geçip giden insanları seçebiliyordum. Çıkıntının taşlarının üzerinde bir merminin eseri gibi görünen küçük bir çentik olduğunu fark ettim. Ama yeni değildi; kenarları zaman içerisinde pürüzsüz hale gelmişti. O, burada gerçekleşmiş olan eski bir çatışmanın hatırasıydı ama gece sona ermeden ona yenileri eklenecekti. “Sen neden gitmiyorsun?” diye sordum.</p>
<p>“Hep birlikte -Geçici hükumet’in son icraatı olarak- son bir direniş göstermeye karar verdik. Ayrıca, nereye gidebiliriz ki? Ama sen gitmelisin. Kurtulmak için hâlâ zamanın olabilir.”</p>
<p>Kalmayı planlıyor değildim. Elini sıktım ve oradan ayrıldım. Sarayın orta avlusuna indim ama Saray Meydanı’na çıkmak yerine batı tarafında daha sıradan bir çıkış yeri aradım. Nöbetçi, on beş yaşlarında bir Kadet’ti. Kapı açıktı ve keyifli bir şekilde dışarıda duran Kızıl Muhafızlarla sohbet ediyordu. Her an onun yanından geçebilirlerdi ama henüz emir gelmemişti. Oradan caddeye çıktım.</p>
<p>“Sen ne yaptığım sanıyorsun?” Soruyu dışarıdaki adamlardan biri sormuştu. Aksam, buralı olmadığını gösteriyordu.</p>
<p>“Gidiyorum.” Sesime böyle bir korkaklık tınısı vermeyi düşünmemiştim ama verdiğim cevap adamların arasında büyük bir kahkaha tufanına neden oldu. Kalabalığı yararak ilerlemeye başladım ve beni engellemeye çalışan olmadı. Elleriyle sırtıma vurup aşikâr firarımdan dolayı ben tebrik ediyorlardı.</p>
<p>İlerideki Saray Köprüsü’ne baktım. Tekrar indirilmişti ve bu yalnızca Kızıl Muhafizlar’ın onu ele geçirmiş olduğu anlamına gelebilirdi, şehrin kuzeyinden daha fazla birliğin gelmesine izin vermeleri onların lehine olurdu. Senato Meydanı’na ulaşmanın en iyi yolunun, rıhtım boyunca yürümek yerine, Bahriye Nazırhğı’nın etrafından dolaşıp güneye doğru yönelmek olduğuna karar verdim. Birdenbire arkamda bağırtılar ve gülüşmeler duydum. Baktım. Kızıl Muhafizlar’dan biri, saraym duvarına bir mesaj yapıştırabilmek için diğer bir arkadaşının sırtına çıkmış ve işi daha yeni bitmişti. Yazı, okuyabileceğim kadar büyüktü. <i>Kahrolsun Yahudi Kerenskiy! Yaşasın Troçki</i>!”</p>
<p>Buna ancak içimden gülümseyebilirdim ama sanırım onlarla aynı nedenden dolayı değil. Troçki’nin ne olduğunu sanıyorlardı? Budist mi?</p>
<p>Rahatsız edilmeden Senato Meydanı’na gelebildim, saraydan uzaklaşan birini kimse umursamazdı. Meydan ve rıhtım işçilerle doluydu ve ne yapacağı hakkında fikri olmayan bazıları öylesine oyalanıyordu, diğerleriyse -Kızıl Muhafızlar- belli ki çok daha organizeydi. Dimitriy, geçen gece kendisine eşlik etmiş olan iki <i>vurdalak</i> birlikte oraya gelmişti bile. O ikisine öncekinden daha dikkatli baktım ama beni takip edenlerin arasında değildiler.</p>
<p>“Haber var mı?”</p>
<p>Başımla, beraberindeki uşaklardan ayrılıp yanıma gelmesini işaret ettim.</p>
<p>“Onların yanında konuşabilirsin,” dedi.</p>
<p>Seçeneğim yoktu, bu ikisinin ona sadık olmadığını düşünmek için özel bir nedenim de yoktu. “Dün gece,” dedim, “senden ayrıldıktan sonra takip edildim ve saldırıya uğradım. Dört kişiydiler, vampirlerdi.”</p>
<p>“Vampir mi? Kurtulmuş olman onların öyle olmadığını düşündürüyor.”</p>
<p>“Beni azımsama. Ben üç parmaklı adamın torunuyum, hatırlıyor musun? Ve Yuda’yı öldüren de bendim.”</p>
<p>‘Tuş oldum. Peki, bunun benimle ne ilgisi var?”</p>
<p>“Onlardan biri İlya Vadimoviç’ti. Gerisi de pekâlâ senin diğer… firarilerin olabilir.”</p>
<p>“Aralarında sağ kalan var mı?”</p>
<p>“Sanırım hepsi.” Başlangıçtaki cesaret gösterisinden sonra bunu itiraf etmek bir düşüştü.</p>
<p>Dimitriy bir kaşım kaldırdı ama önemsemez göründü. “Senden ne istiyorlarmış?”</p>
<p>“Bilmiyorum ama öldürmek istemiyorlardı. Beni paketlemeye çalışıyorlardı.”</p>
<p>“İlya, birisi ne yapacağım söylemedikçe bir sonraki yemeğinin ötesini düşünebilecek kadar zeki değildir.”</p>
<p>“Kesinlikle. Anastasya.”</p>
<p>“Sence tekrar denerler mi?”</p>
<p>“Neden olmasın?”</p>
<p>Dimitriy bir an düşündü. “Bu akşam sen eve giderken her ihtimale karşı bu ikisini de seninle birlikte yollayacağım.”</p>
<p>Vampirleri süzdüm. Dimitriy onlara ne kadar güvenirse güvensin, benim için önceki gece saldıranlardan farksızddar. Ve dünyamn en iyi huylu yaratıkları olsalar bile, yanımda <i>vurdalak</i> olsun istemiyordum.</p>
<p>“Riski göze alıyorum,” dedim.</p>
<p>“Madem ısrar ediyorsun. Neyse, ilgilenmemiz gereken daha önemli meseleler var. Kış Sarayı’nda neler oluyor?”</p>
<p>“Kuşatılmış durumda. Muhafızların çoğu kaçmış, Kerenskly de Neden hemen içeri girip orayı ele geçirmiyorlar anlamıyorum.”</p>
<p>“Bekliyorlar,” dedi Dimitriy.</p>
<p>“Neyi?”</p>
<p>Nehir kıyısına yürüdü. Rıhtım yolu boş değildi ama bütün trafik durmuştu. İki <i>vurdalak</i> yakınında kalmaya gayret ederek Dimitriy’i izledi, eskisine göre çok daha yakınındaydılar, sanki korunması için ekstra bir neden olduğuna karar vermişlerdi. Dimitriy nehre doğru işaret etti. “Petro ve Pavel Kalesi’nin kontrolü onlarda. Kalenin topları, tıpkı Avrora’nınkiler gibi Kış Sarayı’na yöneltilmiş durumda. Bayrak direğinin tepesine asılacak bir kırmızı fener saldırı işareti olacak. Aynı zamanda Avrora da bir kurusıkı atış yapacak ki, feneri göremeyenlerin de haberi olsun. Sonra saldırıya geçecekler.”</p>
<p>“Bütün bunları nasıl öğrendin?”</p>
<p>“Çok ikna edici olabilirim.” Konuşurken, sadece keskin beyaz dişleri görünecek kadar gülümsüyordu. “Mariinskiy Sarayı’nı ele geçirdiler bile, nedenini Tanrı bilir.”</p>
<p>“Orası Ön-Parlamento’nun yeri. O şehirdeki tek meşru gücü, Sovyet’i saymazsan. Orada kontrolü ele geçirdiklerinden emin misin?”</p>
<p>“Gözlerimle gördüm.”</p>
<p>“Orada ne yapıyordun?”</p>
<p>Dimitriy başını eğip suya baktı, utanmıştı. “Tiyatroya gittim,” diye itiraf etti. “Bir gösteriye değil, sadece bir göz atmak için.”</p>
<p>“Mariinskiy Tiyatrosu’na mı?” Başıyla olumladı. Yıllar önce onu bir kez oraya kadar takip etmiş ve bunu beslenmek için yaptığım düşünmüştüm ama sonradan tek amacının piyano çalmak olduğunu görmüştüm.</p>
<p>“Zaten yer bulamazdım,” dedi. “Tıklım tıklım doluydu. Lokantalar da dolu. Kimsenin etrafında ne olup bittiği hakkında en ufak bir fikri bile yok.”</p>
<p>“Muhtemelen. Veya belki de fazla iyi anlıyorlar ve ümit olmadığını biliyorlar. Titanic’te olsaydın ne yapardin? Denize mi atlardın yoksa son defa güzel bir yemek yemek için restorana mı giderdin?”</p>
<p>“Ben Titanic’teydim” diye cevap verdi Dimitriy. “Ve çok iyi bir yemek yedim.” Yanında duran vampirlerden biri kıs kıs güldü ama Dimitriy’in bunu şaka olsun diye söylemediğini biliyordum. “Mariinskiy Tiyatrosu’nda ne oynuyor, biliyor musun?” diye sordu Dimitriy.</p>
<p>“Hiçbir fikrim yok,” dedim, umurumda da olmadığı izlenimini uyandırmaya çalışarak.</p>
<p>“<i>Boris Godunov,</i> başrolde Şalyapin var. Uygun görünüyor, değil mi?”</p>
<p>“Sanırım.”</p>
<p>Hemfikir olmam Dimitriy’in anlatmaya devam etmesini önleyemedi. “Rurik Hanedanı düştükten sonra tahta geçen çar. Kendisi bir <i>opriçnik</i>’ti, bilirsin, gerçek bir <i>opriçnik</i> - Korkunç İvan’ın korumalarından biri. Kargaşa içindeki bir ulusa istikrar getirmişti.”</p>
<p>“Uzun sürmedi.”</p>
<p>“Karışıklık dönemini mi kastediyorsun? Mihail Romanov çıkıp gelene ve -bazıları için- üç yüzyıl süren bir refah getirene kadar geçen gerekli bir uyum süreciydi.”</p>
<p>“Peki, şimdi o dönemde miyiz? Şimdinin Godunov’u Kerenskiy mi? Veya belki de Lvov’du. Ve Lenin de I. Mihail mi?”</p>
<p>“Lenin veyaTroçki yada onlardan sonra kim gelirse.”</p>
<p>Bana bir şey anlatmaya çalışıyor gibi görünüyordu -kararını verdiğini ve artık Rusya’nın en büyük ümidinin Bolşevikler olduğunu.</p>
<p>“Peki ya sahte Dimitriy’ler?” diye sordum. “Onlar nereye uyuyor?” Karışıklık döneminde üç kişi çıkıp İvan’ın kayıp oğlu ve tahtın vârisi Dimitriy olduğunu iddia etmişti. Hepsi de yalan söylüyordu.</p>
<p>Onunla kurduğum bağlantıyı anlayan Dimitriy kaşlarını kaldırdı. “Beni sahtecilikle suçlama. Ben sadece kaypağım. Benim yaşımda öyle olmamak zor.”</p>
<p>“O Dimitriy’lerden biri gerçekten çar olmuştu.”</p>
<p>Dimitriy güldü. “Böyle bir hırsım yok, seni temin ederim. O kadar da kaypak değilim.” Senato Meydanı’na doğru döndü ve uzaklara değil, geçmişe bakarak tam şu anda olduğu yerde, kendisi gibi binlerce askerle birlikte I. Nikolay’a karşı ayaklandıkları günü düşündü. Aleksey ve Yuda da oradaydı ama farklı nedenlerle. Dimitriy’in çardan -ve bütün çarlardan- neden nefret ettiğini anlayabiliyordum. Duyduğuma göre, topları Aziz İshak Katedrali’nin önüne dizmişlerdi. Nikolay emir vermiş ve sonra kendi vatandaşlarının üzerine ateş açmışlardı.</p>
<p>Üstünde durduğumuz zemin bir patlamayla sarsıldı ama patlama katedral tarafından gelmemişti. Arkamızdaydı. Hızla döndüm. Dimitriy’in adamları bile bir an için afallamıştı. Yalnızca Dimitriy soğukkanlılığını korumuştu. Yavaşça döndü. Sesin nereden geldiğini tahmin etmiştim -Avrora. Kurusıkı mermi attıkları için normalden çok daha fazla ses çıkmıştı. Bütün Petrograd’da yankılanmış ve herkese Bolşevik darbesinin başladığını haber vermişti.</p>
<p>Petro ve Pavel Kalesi’ne doğru baktım fakat kırmızı bir fener göremedim. Yine de oradaki toplar Kış Sarayı’na ateş açmıştı bile. Gülünçtü. Kalenin silahları çok eskiydi ve yüzyıllardır şehri korumak için kullanılmaları gerekmemişti. Menzilleri ancak karşı kıyıya kadardı. Top gülleleri hiçbir zarar veremeden suya düşüyordu. Cepheden sadece bir tane ağır top getirmiş olsalardı, tek mermiyle sarayı darmadağın edebilirlerdi. Ama mesele bu değildi. Bu bir güç gösterisiydi, gerçek işi karadaki adamlar yapacaktı. Avrora’nın topları yıkıcı olabilirdi ama ilk sinyali verdikten sonra gemi sessiz kaldı.</p>
<p>Etrafımızdakilerin üzerinde ani bir etki oluşmuştu. Geminin topunun sesiyle birlikte neredeyse meydandaki herkes Bahriye Nazırlığı’na ve onun ilerisindeki gerçek hedef olan Kış Sarayı’na doğru koşmaya başlamıştı. Gereğinden fazla kalabalıktı. Sarayı savunan bir kişiye karşı yüz kişi vardı ama bu, torunlarına, “Ben de oradaydım,” diyebilecek olan binlerce kişi demekti. Çok geçmeden geriye sadece birkaç kişi kaldı; ben, Dimitriy, adamları ve bir avuç insan daha. Dimitriy saraya yardım etmeyi düşünmüş olsa bile, yapabileceği fazla bir şey olmazdı. Birkaç Kızıl Muhafız’ı öldürebilirdi ama bir işe yaramazdı. Tarihi akışına bırakmak daha iyiydi.</p>
<p>Ona elimi uzattım. “Tekrar gelmeyeceğim,” dedim. “Bir daha özgür olabileceğimden emin…”</p>
<p>Cümlemi tamamlayamadan durdum. Dimitriy şaşırmış bir halde bana bakıyordu ama ben artık dikkatimi başka yöne çevirmiştim. Orada bulunan bir avuç insanın sayısı artık dörde inmişti; tanıdık simalardı, özellikle de bir tanesi. Bu İlya’ydı. Başımla ona doğru işaret edince Dimitriy bakmak için döndü. Gördüğü şeye şaşırmadı ama konuşmadan önce bir-iki saniye bekledi.</p>
<p>“İlya Vadimoviç. Sanırım sana Petrograd’ı terk etmeni söylemiştim.”</p>
<p>İlya onu göz ardı etti; onun yerine yüzünü hâlâ Dimitriy’in yanında duran vampirlerden öncb birine, sonra da diğerine doğru çevirdi. İlkine, “Louis,” feonra da, “Riccardo,” diye seslendi. “Seçim yapma zamanınız geldi. Kimin tarafındasınız?”</p>
<p>Cevap gelmesini beklemedi, onların ve Dimitriy’in yanından geçip doğrudan bana yöneldi. İlk harekete geçen Louis diye çağırdığı oldu. Elini görebileceğimden çok daha büyük bir hızla kaldırıp İlya’nın göğsüne indirdi. Darbeyle birlikte İlya havalandı ve zemini kaplayan taşların üstüne düştü. Riccardo ona baktı sonra kararını verdi. Boks yapmasını bilen biri edasıyla yumruklarım kaldırdı ve İlya’nın destekçileri arasında en yakınında durana yaklaştı. Dimitriy ise kararlı bir şekilde diğer ikisine doğru ilerledi.</p>
<p>Avantaj fazla aleyhimize değildi. Dörde karşı üç <i>vurdalak</i> ve Dimitriy onların hepsinden daha iriydi. Ben de tamamen savunmasız değildim. Böyle bir mücadelede <i>arbalyet</i>’imin fazla işe yarayacağını sanmıyordum ama bir elime kılıcımı, diğerine de ucu sivriltilmiş bastonumu almam sadece birkaç saniye sürdü. İlya’nın ayağa kalkacak kadar zamanı olmuştu. Başını eğdi ve Louis’e doğru harekete geçti. Louis de aynını yaptı. İki insanın o hızla çarpışması ikisinin de kafatasını darmadağın etmeye yeterdi, bu darbenin vampirler üzerinde nasıl bir etki göstereceğini merak ediyordum. Çarpışma olmadı. İlya’nın hamlesi aldatmacaydı. Biraz yavaşlayıp Louis’in kendisine yaklaşmasına izin verdi ve başını daha da eğdi. Darbe yaklaşırken İlya hızla doğruldu ve bu defa havaya fırlatılma sırası Louis’e geldi. Ama İlya daha iyi nişan almıştı. Louis son sürat rıhtımın duvarının üzerinden uçup Neva’nın soğuk sularına gömüldü. Dövüşe geri dönmesi çok değerli birkaç dakikasına mal olacaktı.</p>
<p>İlya şimdi bana doğru yaklaşıyordu. Onun sol tarafında, Dimitriy gözüne kestirmiş olduğu iki adamı etkisiz hale getirmekle meşguldü. Sağ elimdeki kılıcımı, İlya’nın boynuna doğru savurmaya hazır şekilde ileri doğru uzattım ama belki de bu gereksiz olacaktı. Riccardo çok güçlü bir yumrukla rakibini yere sermeyi başarmıştı. Yaratık yan baygın bir durumda yerde yatıyordu ve ne zaman kendine geleceğini tahmin edemedim. Riccardo, İlya bana ulaşmadan yolunu kesmek niyetindeydi. Yumrukları hâlâ klasik pozda yukarı kaldırılmış durumdaydı ama o yaklaşırken İlya onu omzundan yakaladı ve yana çevirip gardım düşürdü.</p>
<p>Sonra hızla döndü ve bunu yaparken paltosunun altında bir şeye uzandı. Bir vampirin yanında bulunduracağını düşündüğüm bir şey değildi ama hazırlıklı geldiği belliydi. Sırt çantamdakine çok benzeyen, tahtadan bir kılıçtı bu. Basit yapılmıştı, sadece sivriltilmiş ahşap bir kazık ve ucuna takılı kısa bir kabza ama mükemmel derecede etkiliydi. Riccardo hızlıydı ama yeterince değil. Karnının altından savrulan kılıç doğrudan kalbine saplandı. İlya rakibinin kalıntılarının toza dönüşmesini bile beklemedi. Dikkatini yine bana vermişti.</p>
<p>Nasıl kullanılacağını bildiğimi gösterircesine, bastonu biraz kaldırdım. Durup kendisine uzanamayacağım bir mesafede bekledi. Daha fazla yaklaşabilirdi ve ben yine de saldırıya geçmezdim. Kılıcımla başını tamamen vücudundan ayırmam gerektiğini biliyordum ama bunu ancak kılıcın orta kısmıyla yapabilirdim.</p>
<p>Etrafımdan dolaşmak isteyen bir hayvan gibi önce bir adım, daha sonra da öbür yana doğru birkaç adım ilerledi. İki silahımın ucu da hareket ettiği müddetçe onu takip etti. İlya’nın arkasına doğru baktığımda, diğer ikisiyle mücadeleye devam eden Dimitriy’in başının dertte olduğunu gördüm ama yapabileceğim bir şey yoktu. Sonra İlya aniden vazgeçmiş gibi göründü. Takındığı yırtıcı pozunu bir yana bıraktı ve doğruldu. Konuşmaya başladı ama sözlerine bir anlam veremedim.</p>
<p>“Ah, o zaman devam edin.”</p>
<p>Benimle konuşmadığını çok geç fark ettim. Dün gece dördü birden beni alt etmeye yetmemişti, bu defa neden sadece dört tane olsundu ki? Arkamdan savrulan ve bütün ağırlığıyla koluma inen bir yumruk bastonumu elimden düşürdü. İlya ileri atılıp topuğuyla bastonun üstüne bastı. Kırılıp çamura gömülen bastonun çatırtısını duydum. Kılıcım hâlâ elimdeydi ve arkadan gelecek tehlikenin daha büyük olduğunu düşünerek dönmeye yeltendim fakat artık çok geçti. O el şimdi bileğime yapışmıştı. İlya kılıcı tuttu ve sertçe çevirdi. Eli kanadı ama gücü kılıcın kabzasını elimden koparıp almaya yetti. Arkaya doğru düştüm ve kendimi Petro’nun heykeline, daha doğrusu atının toynaklarının altında kıvranan yılanın yüzüne bakarken buldum. Sonra hiçbir şey göremedim. Yüzüm, gözlerimi kapatan ve nefes aldıkça ağzıma giren pis bir bezle örtüldü.</p>
<p>Sonunda, tıpkı önceki gece olduğu gibi, İlya’nın elinin boğazıma yapıştığım ve beynime hayat veren kanın yolunu kestiğini hissettim. Ama bu defa beni kurtarmaya gelecek kimse yoktu. Kendimden geçmişim.</p>
</body>
</html>