<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>IX. Bölüm</h1>
<p>Birkaç saniye içinde caddeye çıkmış onun gittiği yöne -Fontanka’ya- doğru koşuyordum. Ucu sivriltilmiş bastonum elimdeydi. Ancak Panteleimonovskiy Köprüsü‘ne geldiğimde Polkan’ın yanımda koştuğunu fark ettim. Nadya’yla birlikte evde ve üst katta güvenli bir şekilde kilitlenmiş olmalıydı ama ikisi de birbirinden daha söz dinlemez çıkmıştı.</p>
<p>Köprüde durup etrafa baktım çünkü Anastasya’nın izini kaybettirebileceğinden korkuyordum ama biraz sonra onu gördüm. Aşağıdaki buz tabakasının üzerine inmiş, Moika’nın üzerinde koşuyor ya da koşmaya çalışıyordu. Bacağını sürükleyerek yürümeye çalışması dokunaklı görünüyordu ve sol bacağının sağdakinden daha kısa olduğunu fark edebiliyordum. O da parmakları gibi yeniden gelişirdi ama kaçışın neden olduğu gerilim nedeniyle bu daha yavaş olurdu. Hâlâ güçsüzken ele geçirmeliydim onu.</p>
<p>Duvara sabitlenmiş bir demir merdiven bulup hemen nehrin üstüne indim ve olabildiğince hızlı arkasından koşmaya başladım. Kış çizmelerimin karda kaymayı önleyici akşamı vardı ve buza iyice tutunabiliyorlardı. Polkan aşağı inebilecek bir yol bulamadı ama beni rıhtımdan takip etmeye devam etti.</p>
<p>Anastasya kesin bir rota takip etmiyordu. Cadde seviyesine tırmanmaya karar verse bile, nehir ve kanal ağının tercih edilebilir çok sayıda dalı vardı. Onu gördüğümde Lebyazhya Kanalı’nın ağzını çoktan geçmişti fakat sonra Moika sağa doğru kıvrılıyordu ve o yüzden onu gözden kaybettim. Bir dahaki sapacağı nokta Yekaterininskiy Kanalı olacaktı. Oraya doğru baktım fakat neredeyse bir verst boyunca bomboştu ve iyi aydınlatılmıştı. Tek saklamlabilecek yer Dökülen Kan Kilisesi’nin küçük çıkıntısının arkasıydı. Bu mümkündü ama ben onun yerinde olsaydım burada sola doğru kıvrılmaya başlayan ve tam bir yarım daire çizdiğini bildiğim Moika’nın üzerinde kalırdım. Eğer Anastasya sadece biraz önümde olsa bile onu tekrar görene kadar çok zaman geçerdi. Bu kadarını kendi başına anlamış olmalıydı ve o yüzden bu yolu tercih edecekti.</p>
<p>Şu âna kadar hızım ancak “yürüyüş” sözcüğüyle ifade edilebilecek kadar yavaşlamıştı, buna “tempolu” demek bile kendi kendimi pohpohlamak olurdu. Nehrin kavisini takip ettiğim sırada Anastasya’yı bulacağıma güvenim giderek azalıyordu. Ne zaman yukarı baksam Polkan’ı görüyordum fakat o bir tazı değildi ve tek isteği yakınımda kalmak gibi görünüyordu. Yürürken Anastasya’nın odasında gördüğüm -ve görmediğim- şeyleri düşündüm. Onun yansımasının olmadığını doğrulamak için aynaya kısaca göz atmıştım fakat yataktaki adamın yansımasını da görmemiştim. Daha bunu idrak etmeye bile fırsat bulamadan, onun da bir vampir olduğuna dair çok daha açık bir kanıt görmüştüm, Yabloçkov Mumları’nın etkisiyle yok olduğunu. Kuşkuya yer yoktu; Anastasya kendisi gibi bir vampirin kanını emiyordu ve eğer araya olaylar girmese sonra onun da Anastasya’nın kanını emeceğinden emindim.</p>
<p>Aynı şeyin yıllar önce Dimitriy ile Zimeyeviç arasında gerçekleştiğine tanıklık etmiştim ve sonucunu biliyordum. İki vampir kan değiştokuşu yaparsa zihinleri yavaş yavaş birleşir ve daha güçlü olan zihin kontrolünü ele alırdı. Ve bu ancak Zimeyeviç’inki olabilirdi. Ama şimdiki durumda hangisi daha güçlü zihne sahipti: Anastasya mı yoksa birlikte olduğu <i>vurdalak</i> mı? Cevap yeterince açıktı. Anastasya’yı ilk gördüğümde başka bir <i>vurdalak</i> ile birlikteydi: Nadya’nın ağabeyi İlya’yla. O zaman şahit olduğum şey bu gece gördüğümün aynısıydı. Anastasya’nın zihninin mülkiyetini o ikisine bağışlaması olası görünmüyordu. Aralarında alıcı olan o olmalıydı. Dimitriy’e İlya’nın hayvani karakterini ve    lere</p>
<p>ne kadar benzediğini sorduğumu hatırladım. O ve Anastasya yeterince uzun zamandır kan değiştokuşu yapıyorlarsa bunu izahı kolay olurdu. Ayrıca İlya aralarında bu ilkel ve vahşi tavrı sergileyen tek kişi değildi. Anastasya onlardan diğer kaç tanesini kontrol etmeye çalışıyordu acaba? Bu akşam birlikte olduğu vampirin üstünde bir asker üniforması vardı. Dimitriy’in elit takımının diğer bir üyesi olabilir miydi?</p>
<p>Eğer öyleyse, Anastasya’nın bunun için nasıl bir nedeni olabilirdi? Sadece zevk için olabilirdi ama bundan fazlası olduğundan emindim. Diğer vampirlere -en azından iki tanesine, belki de daha fazlasına- hükmetmek istiyordu. İdareyi Dimitriy’den devralmaya ve diğerlerini onun emrinden çıkarmaya mı çalışıyordu? Onun hakkında bir şeyler duymuş ve ne yaptığını öğrenmiş olmalıydı; İlya’dan öğrenmiş olabilirdi. Ya da acaba Dimitriy için mi çalışıyordu? Anastasya’yı tanımadığını söylediği zaman ona inanmak için bir nedenim yoktu. Belki de deneyimlerinden sonra onlarla kendisi için kan değiştokuşu yapamayacak kadar titizdi. Kız vasıtasıyla onların kontrolünü almak daha kolay olabilirdi. Fakat bu riskli olurdu; bir <i>vurdalak</i> diğerine nasıl güvenebilirdi ki? Bunların hepsi spekülasyondu. Anastasya’nın ne yaptığım anlamış olduğuma güveniyordum ama nedeni hakkında pek bir fikrim yoktu.</p>
<p>Artık Hermitage’a yaklaşmıştım. Sağ tarafta kanal ağınm diğer bir dalı -Kış Hendeği- doğrudan Neva civarına kadar uzanıyordu. Tekrar kendimi Anastasya’nın yerine koyup özgürlüğüne kavuşma şansım artırmak için bu yolu tercih edip etmeyeceğini tahmin etmeye çalışmalıydım. Diğer yandan, biraz ileride, köprüden çok bir tüneli andıracak kadar geniş olan Pevçeskiy Köprüsü uzanıyordu. Burası bir <i>vurdalak</i>‘ın yaralarının iyileşmesini beklemek için seçebileceği, mükemmel derecede karanlık ve serin bir gizlenme yeriydi.</p>
<p>Benim yerime kararı Polkan verdi. Arka bacakları üzerinde doğrulup ön patilerini parmaklığın üstüne koyup biraz önümde köprüden aşağı karanlığa doğru havlamaya başladı. Burası şüphesiz benim değil Anastasya’nın avantajlı olduğu bir yerdi ama güçsüz durumdaydı ve bu benim tek şansım olabilirdi. Cebime uzanıp feneri çıkardım ve yaktım. Işık çok uzağı aydınlatamıyordu. Elimi sağa ve sola doğru hareket ettirerek etrafi taradım, sonra birkaç adım ilerledim.</p>
<p>“İstersen onları senin için ısıtabilirim, tatlım!” Arkamda bir yerden gelen bu bağnşı şehvetli bir gülüş takip etti ve hemen ardından buna diğerleri eklendi. Bunda bir tuhaflık yoktu. Bu kadar insanın bulunduğu ve çoğunun içkili olduğu sokaklarda geceleri bu tip sesler yankılanırdı. Yine de beni karanlığa bakmaktan alıkoymaya ve adamın ne kastetmiş olabileceğini düşündürmeye yetmişti. Dikkatim dağılırsa savunmasız kalabileceğimden korkarak bu düşünceyi zihnimden kovalamaya çalıştım.</p>
<p>Döndüm ve Anastasya’nın rıhtıma tırmandığını gördüm. Bir adam -tahminen sesini duyduğum kişiydi- gözleri kızın çıplak göğüslerinde, yardım etmek için aşağı doğru uzanmıştı. Anastasya’nın çıplak ayaklarını ve nehrin kenarına yerleştirilmiş ağır taşların arasındaki açıklıklardan destek almaya çalışan ayak parmaklarını görebiliyordum. Belli ki o yara iyileşmişti. Sol eliyle adama doğru uzanıyordu. Adam onun elini kavramak üzereyken aniden yüzü allak bullak oldu. “Yüce İsa,” diye fısıldayarak parmaklıktan geri çekildi ve Anastasya’nın ileri doğru uzatmış olduğu kolu havada kaldı. Artık onun görmüş olduğu şeyi görebiliyordum; Anastasya’nın parmakları hâlâ tam olarak şekillenmemişti. Yardım almak için ileri doğru uzattığı elinin başparmağı ve serçeparmağı yerindeydi ama aralarında -kulağakaçan kıskaçına benzeyen bir çıkıntı dışında- hiçbir şey yoktu. Bu da normalde becerebildiği kadar iyi tırmanamayacağı anlamına geliyordu. Hamlemi yapma şansını ele geçirmiştim.</p>
<p>Buzun üzerinde koştum ve Anastasya’nın ayak bileğini yakalayabilmek için sıçradım. Gafil avlandı ve olduğu yere daha fazla tutunamadı. Birlikte buzun üzerine düşüp nehrin ortasına doğru savrulduk. Anastasya benden daha çabuk ayağa kalktı ve bir anda tepeme dikiliverdi. Tuhaf bir görüntüsü vardı ama yine de dehşet vericiydi. Vücudu her zamanki kadar çelimsizdi ve yan çıplak hafiyle son derece savunmasız görünüyor olmalıydı. Bir ayağmda çizme vardı, diğeriyse çıplaktı. Ancak Yabloçkov Mumları’nın ışığının onu baldırından yakalayıp çizmesiyle birlikte bir bacağını tamamen harap etmiş olduğunu ve şimdi o bacağın tekrar gelişmiş olduğunu tahmin edebilirdim. Eli hâlâ sakat durumdaydı ama şu anda bile önceden orada olmayan üç minicik parmak güdüğünün kımıldanmaya başlamış olduğunu görebiliyordum. Yüzü hâlâ kanlar içindeydi ve ağzını açtığında kesici dişleri göründü. Öfke ve nefretle dolu gözlerini üzerime dikip saldırmaya hazırlandı.</p>
<p>Bastonumun sivri ucunu ona doğru tutup diğer ucunu göğsüme dayayarak destek aldım. Bu onun ihtiyatlı davranmasına yetti. Yana doğru çekildi, ben de bastonumun sivri ucuyla onu takip ettim. Ayaklarımla buzu iterek yavaş yavaş nehrin diğer kıyısına doğru kaydım fakat Anastasya da aramızda sabit bir mesafe bırakarak bana doğru yürüdü. Onun arkasında, kıyıda, seyircilerin birikmeye başladığını gördüm fakat kimse müdahale etmeye çalışmadı. Olanlara ne mana vereceklerini düşünüyor olmalıydılar.</p>
<p>Nihayet Anastasya son derece hızlı ve yıkıcı bir hamle yaptı. Buza doğru uzattığı elleriyle sanki yan takla atacakmış gibi kendisini bir yana doğru fırlattı. Ama bacaklarım vücudunun üzerinden aşırmadı. Bunun yerine, henüz yatay durumdayken bacaklarıyla yaptığı ani tırpanlama hareketiyle elimdeki bastona vurup yere düşürdü. Sonra elleriyle kendini yerden itip sıçradı ve aramızdaki birkaç ayaklık mesafeyi hemen kapatıverdi. Bir yerden bir tezahürat sesi geldi, bu hamle izleyen kalabalığı etkilemişti. Anastasya bir anda üstüme çıktı ve elleriyle bileklerimi zemine bastırdı, sonra kanlı ağzını açıp boğazımda ısıracağı yeri aramaya başladı. Onu üzerimden atabilmek için tekme attım. Sahip olduğu güce rağmen vücudu o yaştaki canlı bir çocuğunkinden daha ağır değildi ve böylece vücudumu şaşırtıcı derecede kolay bir şekilde hareket ettirebildim. Uzun sürmemesine rağmen hareketim onun dikkatini dağıtmaya yetti. Ama bir çözüm buldu.</p>
<p>Bacaklarımın arasına diz attı. Korkunç bir ağrıydı ama seyircilerin kahkahaları beni durduramadı. Gözlerimin önünde yıldızlar uçuşuyordu ve kusmak istiyordum. Bu sadece birkaç saniye sürdü ama çenemi geriye doğru itip başını boynuma doğru eğebilmesi için yeterli oldu. Tenimin üzerinde dilini hissettim.</p>
<p>Sonra birden kurtuldum. Anastasya üzerimden sağa doğru yuvarlandı. Yukarı baktığımda, arkasında duran beyaz bir gölgenin kızı -tıpkı onun bana yapmış olduğu gibi- yere bastırdığını gördüm. Gölgenin dişleri Anastasya’nın boğazındaydı, tıpkı kızın biraz önce boğazımda hissetmiş olduğum dişleri gibi. Bu, Polkan’dı. Buzun üzerine nasıl inebildiğini bilmiyorum -belki de sadece sıçramıştı- ama Anastasya’yı gafil avlamıştı. Bu uzun sürmedi. Kız, vücudunun ani bir dönüşüyle köpeği havaya fırlattı ve duvara çarpan hayvan bir an acıyla haykırdı ama hemen ayağa kalkıp tekrar Anastasya’ya doğru atılınca kalabalıktan heyecanlı çığlıklar yükseldi. Kız artık ayağa kalkmıştı ama Polkan’ın darbesiyle birlikte tekrar yere yıkıldı, ağırlığı en az Anastasya’nmki kadar olmalıydı. Buzda kayıp kızın yanından geçti ama sonunda yine hırlayarak ona döndü.</p>
<p>Şu âna kadar etrafımızda bu mücadeleyi seyreden oldukça büyük bir kalabalık toplanmıştı. Irmağın her iki yakasında parmaklıklara yaslanmış, çukura konmuş tutsak ayıları seyreder gibi aşağı bakıyorlardı. Kimse bizi durdurmaya çalışmıyordu. Ben üstün duruma geçsem, belki de aralarından biri gelip masum genç kızı korumaya çalışacaktı ama bu pek olası görünmüyordu. Dayanmaya çalışıyordum ama buna gücüm yetmiyordu. Göğsüm sıkışıyor, nefesim daralıyordu. Polkan beni ne kadar cesurca savunmaya çalışırsa çalışsın, sonunda başarısız olmaya mahkûmdu. O zaman geriye bir tek soru kalıyordu: Son noktayı Anastasya mı yoksa yorgun kalbim mi koyacaktı?</p>
<p>Polkan Anastasya’ya doğru koşarken giderek hızlanıyor ve tekrar sıçrayıp onu yere yıkmaya hazırlanıyordu. Sonra Anastasya’nın elinde bir şeyin parladığını gördüm. Bu, yatak odasında bana gösterdiği sustalı bıçaktı. Onu, sanki bir sokak kavgasındaymış gibi, rakibinin göğüs kafesinin altına saplamak üzere yukarı savurmaya hazır bir şekilde aşağıda tutuyordu. Hasmın bir köpek olması durumunda pek fazla uyarlama yapmayı gerektiren bir hamle değildi bu. Tehlikeden haberi olmayan Polkan ise koşmaya devam ediyordu.</p>
<p>“Polkan!“diye seslendim ona ama fark eden bir şey olmadı. Buzun üzerinde sıçrayıp Anastasya’ya doğru atıldı. Tam arka ayakları yerden kesildiği ve artık hamlesinin yönünü değiştirebilmesi için çok geç olduğu anda Anastasya yana doğru çekildi, bu hamlenin zamanlamasını hiçbir insan bu kadar mükemmel yapamazdı. Polkan yamndan geçtiği sırada Anastasya’nın eli bir an için yukarı kalkıp indi ve Polkan’ın haykırışı duyuldu. Ön ayaklarım yere koymak için bir çaba göstermeksizin yere düşen hayvan bir süre buzun üstünde kaydıktan sonra hareketsiz kaldı.</p>
<p>Anastasya tekrar bana dönüp yaklaşmaya başladı. Bıçağını büküp cebine koydu ve yine dişlerini gösterdi. Tam o anda buz, sanki üstüne ağır bir şey düşmüş gibi sallandı. Bir şey göremedim, sadece bunun arkamda meydana gelmiş olduğunu tahmin ettim. Anastasya ise kesinlikle görmüştü. Donup kaldı ama sadece bir an için. Sonra dönüp kaçmaya başladı ve hayal kırıklığına uğrayan kalabalıktan yuhalama sesleri yükseldi. Kış Hendeği’ni takip ederek Neva’ya doğru gidiyordu. Ne onu takip edebilecek gücüm vardı ne de isteğim.</p>
<p>Hâlâ ayağa kalkamamıştım. Nefes nefeseydim ve göğsüm acıyordu. Arkamda ne olduğunu görebilmek için buzun üzerinde döndüm. Şaşırmamalıydım, bu Dimitriy’di. Anastasya, Dimitriy ile tanışmış olmasa bile, onu İlya’nın ve diğerlerinin gözlerinden görmüştü. Dimitriy dev gibi bir adamdı; bir dövüşte Anastasya’nın ona karşı hiçbir şansı olmazdı.</p>
<p>“Sanırım bu o,” dedi Dimitriy.</p>
<p>Konuşmaya çalıştım ama nefesim yetmedi. Paltoma uzanıp gümüş ilaç kutumu aradım. Sonunda onu buldum ve içinden bir hap alıp ağzıma attım. Dimitriy yanıma geldi ve duvara yaslanıp oturabilmem için gömleğimin yakasından tutup beni nehrin kenarına kadar çekti. Tuhaf bir görüntü olmalıydı ama kalabalık artık dağılmaya başlamıştı. Hiçbir şey biraz önce tanık oldukları şeyi aşamazdı.</p>
<p>“Bunlar ne?” diye sordu Dimitriy.</p>
<p>“İlaç, kalbim için.” Konuşacak güce kavuşmuş olduğum için memnundum ama zayıf noktamı açığa vurduğuma hemen pişman oldum. Dimitriy yanıma oturdu ve benim gibi duvara yaslandı.</p>
<p>“Onu tanıyor musun?” diye sordum.</p>
<p>Başını salladı. “Fark eder mi? Şu anda Petrograd’da muhtemelen Avrupa’nın her köşesinden vampirler vardır. Kolay av zamanı. İnsaniyet dibe vurduğu zaman biz beslenmeye geliriz.”</p>
<p>Bu kadar basit olmadığını biliyordum. Anastasya diğer vampirlerden besleniyordu, insanlardan değil, sadece insanlardan değil. Ama Dimitriy başka bir şeyi kabul etmiş gibi görünüyordu. “Sadece asil şahsın hariç, öyle mi?” diye sordum.</p>
<p>“Ben de beslendim,” dedi.</p>
<p>Cevap vermedim. Gücüm yoktu. Polkan’ın yattığı yere baktım.</p>
<p>“Ama iyi bir şey yaptığımı düşünüyorum,” diye devam etti Dimitriy.</p>
<p>“İyi mi?”</p>
<p>“Her şey çok daha kötü olabilirdi. Biz gelmeseydik daha binlerce kişi ölebilirdi.”</p>
<p>Kısaca güldüm ve göğsüm acıdı. “Hâlâ zaman var,” dedim.</p>
<p>Soran gözlerle bana baktı. “O zaman herhalde daha duymadın.”</p>
<p>“Neyi duymadım?”</p>
<p>Güldü. “Bir de Duma üyesi olacaksın.”</p>
<p>“Neyi?“diye ısrar ettim.</p>
<p>Ayağa kalkıp yıldızlara ve etrafımızdaki yüksek binalara baktı. Pek ihtiyacı olmamasına rağmen, derin bir nefes aldı. Sonra başını eğip bana baktı.</p>
<p>“Bitti,” dedi. “Nikolay tahttan çekildi. Özgürüz.”</p>
</body>
</html>