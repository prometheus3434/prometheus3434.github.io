<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XXVIII. Bölüm</h1>
<p>Vücudumun kontrolü yine bendeydi fakat koşmayı sürdürdüm. Çok geçmeden durmam gerekeceğini biliyordum. Donmuş nehir önümüzde uzanıyordu. Yuda tanıdığı belirli noktaları aramıştı ve kendimizi tekrar başladığımız yerde bulmuştuk. Uçağm enkazı nehrin biraz yukarısındaydı. Yangın kendiliğinden sönmüştü, şimdi uçağın gövdesinden geri kalan kısmın artık buzun üzerinde olmayıp suda yüzmekte olduğunu görebiliyordum. Yangın, kazanın olduğu yerde nehrin üstündeki buz tabakasını kolayca eritmişti. Etrafında küçük bir kalabalık toplanmıştı fakat ben baktığım sırada bile iki-üç kişi dönmüş gidiyordu.</p>
<p>Durdum. İşimi kolaylaştırabileceğimi biliyordum. Arkama döndüm. Dimitriy yalnızca birkaç metre uzağımdaydı. O da durdu. Nefes nefese değildi. Bense neredeyse çökme noktasındaydım. Gevşekçe tuttuğum kılıcım elimde, kollarımı iki yana açtım.</p>
<p>“Neden koştuğumu bilmiyorum, Dimitriy. Artık kendisinden kaçtığım bir şey yok. Seni anlıyormuş gibi davranamam, daha bir-iki gün önce trende senden bir iyilik yapmam istemiştim. Bunu tekrar isteyeceğim. Beni de Yuda’yı da öldür. Ondan kaçamıyorum; Yuda yaşarsa bizi vampir yapmanın bir yolunu bulacak ve bu benim için ölümden bile daha kötü. Dimitriy, ne hissediyor olursan ol ve ister ailene olan sevginden, ister bana olan nefretinden dolayı olsun, sadece benim için bu işi bitir, şimdi.”</p>
<p>“Kiminle konuştuğumu nereden bileceğim? Mihail’le mi, Yuda’yla mı?”</p>
<p>“Mihail, inan bana.”</p>
<p>“Kanıtla!” diye bağırdı Dimitriy. Söyle bakalım. 1896’da Kodinka Alanı‘nda ne oldu? Haydi, söyle.”</p>
<p>Kahkahamı gizledim. Yöntemin sonunda başarısız olacağı, Yuda’nın çok geçmeden birçok şey öğreneceği konusunda haklıydı. Dimitriy’in o tek olayı bulması sadece tesadüftü- bu noktaya nasıl geldiğimizi bilemezdi. Fakat konuyu saptırmanın manası yoktu.</p>
<p>“Nikolay tahta çıktığı zaman yapılan kutlamalar sırasında bir izdiham olmuştu. Binlerce kişi ölmüştü.”</p>
<p>“Demek sen Mihail’sin. Peki, söyle bana Mihail, Zimeyeviç‘i kim öldürdü? O masum çocuğu kim katletti?”</p>
<p>Yalan söyleyebilirdim fakat yine gerçeği söylemenin amacıma daha iyi hizmet edebileceğini düşündüm. Eğer beni merhametinden dolayı öldürmeyecekse, belki nefretinden dolayı öldürebilirdi.</p>
<p>“Onu öldürdüm, Dimitriy. Onu son yaşama şansından mahrum ettim. Sevdiğin kişinin dirilmesine izin vermedim. Bu beni öldürmen için yeterli bir neden değil mi? Ve Yuda’yı da öldüreceksin.”</p>
<p>Dimitriy yaklaştı. Kollarımı daha da gevşekçe yana bırakıp göğsümü öne doğru çıkardım. Dimitriy saplamaya hazır bir şekilde kılıcını kaldırdı. Bana hızlı bir ölüm bahşetmesi için dua ettim; ama arzusu intikam isteğinden kaynaklanıyorsa, o zaman yavaş ve acı dolu bir ölüm daha çok hoşuna giderdi. Bağırsaklarımı deşebilirdi. Ölmem saatler sürerdi. Ama hazırlıklıydım. Kılıcının ucunu karnıma bastırıp itti. Kılıcın keskin ucunu cildimde hissettim fakat bunun etim delindiği zaman dayanmam gereken acıya kıyasla hiçbir şey olmadığım biliyordum. Dimitriy kılıcı biraz daha sertçe itince karmm içeri doğru gömüldü. Bu bana Ascalon’un Susanna’ya saplanışını hatırlattı. Belki Dimitriy’e de aynı şeyi anımsatmıştı.</p>
<p>“Hayır,” dedi.</p>
<p>“Ne?”</p>
<p>“Eğer ölmek istiyorsan, Mihail Konstantinoviç, o zaman ben senin yaşamam isterim. Yaşamının her gününü kafatasının içinde Yuda’yla yaşamanı isterim. Yuda’nın sana yaptırabileceği şeylerden duyduğun korkudan dolayı, bir daha Nadya’ya hiç geri dönemeyeceğini, ona hiç dokunamayacağını bilmeni istiyorum. Kral Midas gibi olacaksın. Sevdiğin hiçbir şeye dokunamayacaksın. Sevdiğin hiçbir şeyle birlikte olamayacaksın. Değil Nadya, aptal bir köpekle bile. Bir daha asla sevebileceğin bir şeye sahip olamayacaksın. Ve belki bir gün Yuda, birisini seni bir vampire dönüştürmesi için ikna edecek ve o zaman tekrar karşılaşacağız. Bana ne olduğunu söyleyeceksin, ben de sana niye böyle olduğunu söyleyebilecek ve bunu hak etmek için ne yaptığını söyleyeceğim. Bunu iple çekiyorum.”</p>
<p>Dönüp uzaklaşmaya başladı. Kaybedecek zamanım yoktu. Kılıcımı kaldırdım ve hızla omzuna indirdim. İsteseydim belki de onu öldürebilirdim ama planım bu değildi. Kılıç paltosunu derin bir şekilde kesti ve Dimitriy kanamaya başladı. Bana döndü.</p>
<p>“Eğer beni öldürmeyi seçmiyorsan,” dedim, “bunu sana ben yaptıracağım. Seni dövüştüreceğim.”</p>
<p>Kılıcımı savurdum ve darbe yüzüne isabet edince yanağı kanamaya başladı. Dimitriy hiçbir şey yapmadı. Sonra daha dolaysız bir biçimde klasik bir hamleyle saldırdım. Kılıcım doğrudan kalbine saplandı. Dimitriy yine kendini korumak için bir şey yapmadı. Daha tehditkâr olmalıydım. Kılıcı havaya kaldırdım. Gövdemi bütünüyle saldırıya açık durumda bırakmak korkunç bir taktikti fakat kazanmak için dövüşmüyordum. Bu defa kesinlikle boynunu hedef alarak kılıcı indirdim. Dimitriy ciddi olduğumu anladı ve hamlemi savuşturdu. Şimdi gerçek mücadele başlamıştı.</p>
<p>Saldırmaya devam ettim, artık bütün hamlelerim kafasını kesmeye ve kendimi bir karşı saldırıya açık bırakmaya yönelikti ama o saldırı hiç gelmedi. Dimitriy her hamlemi savuşturdu fakat hiç karşı atağa geçmedi. Yine de daha güçlü ve daha boylu boslu olduğundan beni geriletmeye başlamıştı. Biraz sonra buzun üzerindeydik. Ayağımda kışlık çizmeler vardı ve dengemi az çok koruyabiliyordum fakat manevra yapmam zor oluyordu. Kanuna doğru bir hamle yaptım ama Dimitriy yana dönüp kılıcımı kendininkiyle öyle bir karşıladı ki az kalsın elimden düşüyordu. Fakat bu esnada dengesini kaybetti. Buzun üstünde kayıp yana doğru düştü, sonra yuvarlanıp sırtüstü döndü. Sıkıca tuttuğu kılıcının ucu hâlâ yukarı bakıyordu.</p>
<p>Bu fırsatı kaçırmadım. Oraya doğru koştum ve Dimitriy’in onu hareket ettirebilecek zamanı bulamaması için dua ederek kılıcın sivri ucuna doğru ileri atıldım.</p>
<hr class="gecis"/>
<p>Ayaklarımız yerden kesilirken yönümüzü değiştirebilmek için bir saniyeden az zamanım olmuştu fakat bu yeterliydi. Dimitriy’in kılıcı aşağı indirmeye zamanı olmamıştı ama bunun önemi yoktu. Kılıcın ucu paltomun yan tarafını delip geçmiş, birkaç santim farkla bana isabet etmemişti. Denemeye değmişti fakat Danilov bunun başarısız olacağını bilmeliydi. Aramızdaki ilişkide, onun intihar gibi devasa bir adım atamayacağını uzun zaman önce belirlemiştik. Tam bu eylemi gerçekleştireceği sırada benim zihnimin galip geleceğini ve onu uçurumun kıyısından döndürebileceğimi ikimiz de biliyorduk.</p>
<p>Sırtüstü düştüm ve birkaç saniye için nefes nefese yan yana yatar durumda kaldık, o yavaş ve derin nefesler alırken ben hızlı ve gürültülü bir şekilde soluk alıp veriyordum.</p>
<p>“Dimitriy,” dedim tıkanarak. “Benim, Yuda. Beni dinle. Danilov’dan gerçekten intikam almak istiyorsan, bunu yapabilirsin. Dediğin şeyi yap ama yap. Beni bir vampire dönüştür. Kurbanın buna gönüllü olması gerektiğini herkesten iyi bilirsin. İşte ben gönüllüyüm. En azından <i>ben</i> öyleyim fakat fazla zamanımız olmayabilir. Kanımı iç. Bırak ben de şeninkini içeyim. Sonra beni öldür ve Danilov’u ebediyen ıstırap çekmeye mahkûm et.”</p>
<p>“Peki sen nasıl bir azap çekeceksin, Yuda?”</p>
<p>“Ben çekmeyeceğim. Fakat tam şu anda kimden daha fazla nefret ediyorsun: Raisa’yı delirten adamdan mı, yoksa Zimeyeviç’i öldüren adamdan mı?”</p>
<p>Çaresiz durumdaydım, Danilov’dan kurtulabilmek için en büyük -tek- umudum buydu ve seçim benim elimde değildi. Kararı Dimitriy verecekti. Söylediklerimi düşündü ama uzun değil. Onu doğru değerlendirmiştim. Biraz sonra dizlerinin üstüne kalktı. Deri paltosunun, altındaki ceketin ve ardından da gömleğinin düğmelerini çözdü. Hepsini yana çekip göğsünü açtı. “O zaman beni kes,” dedi. “Beni kes ve iç. Gerisini ben yaparım.”</p>
<p>Kılıcı hem kabzasından hem de -ucunu doğru bir şekilde yönlendirebilmek için- madeni kısmından tutarak kaldırdım. Onu Dimitriy’in cildinin üstüne bastırıp yana doğru çektim.</p>
<p>Ben keserken bir kan çizgisi oluştu.</p>
<hr class="gecis"/>
<p>Kılıcı bütün gücümle ileri doğru ittim. Döndü ve Dimitriy’in kaburgalarının arasına saplandı; ucunun onun sırtından dışarı çıktığını hissettim. Dimitriy çığlık attı ve kendi kılıcının topuzunu başımın yan tarafına indirdi. Bu tek başına ölümcül bir darbe olabilirdi fakat Dimitriy hâlâ ölmemi istemediğini fark ederek şiddetini sınırlamıştı. Birkaç saniye sonra ikimiz de ayaktaydık. Dimitriy’in üstüne yağmur gibi darbeler indirmeye başladım fakat hepsini içgüdüsel hamleleriyle karşılamayı başardı. Ama şimdi köşeye sıkışan oydu; kılıcımın her darbesiyle birlikte gerileyen o, ilerleyen ise bendim.</p>
<p>Arkasında Lebed’in yanıp kül olmuş enkazı görülüyordu. Onu seyretmekte olan kalabalık şimdi bizi görmüştü. Bağırdıklarını duydum fakat sözcükleri seçemedim. Bir ikaza benziyordu fakat ölümüne mücadele ettiğimiz bu kadar belliyken bizi neye karşı uyarıyor olabileceklerini tahmin edemedim.</p>
<p>Artık gücüm kalmamıştı. Kılıcımı öne doğru uzatmış duruyor ama onu kullanamıyordum. Ucunun iki yana doğru sallandığını görebiliyordum.</p>
<p>“Ne anlamı var, Mihail?” diye sordu Dimitriy. “Seni öldürmeyeceğim ve senin de beni öldürme şansın yok. Artık kabul et. Yaşayacaksın. Ve yaşadığın her gün Yuda da yanında olacak.”</p>
<p>Saldırmaya devam ettim, o da kendini azami ölçüde kontrol ederek kendini savunmayı sürdürdü. Kılıcıyla vücudumda bir çizik bile açmadı.</p>
<p>“Ah, Dimitriy,” dedim, “beni öldüreceksin. Ve bunu nasıl yapacağını bana söylemiştin.”</p>
<p>“Blöf yapıyorsun, Mihail. Seni öldürmeyeceğim. Ve sana yardımı olabilecek hiçbir şey de söylemedim.”</p>
<p>“Söylemedin mi? Peki ya o kadar sevdiğin o bale, <i>Bahar Ayini</i>? Ya Seçilmiş Olan?”</p>
<p>Birkaç saniye daha dövüşmeye devam ettik ama gözlerine baktığımda bunu düşündüğünü görebiliyordum. Sonra birden farkına vardı. Kılıcını indirip bir yana attı ve buzun üstünde kayışını izledi.</p>
<p>“Sana yardım etmeyeceğim,” dedi.</p>
<p>Dönüp benden uzaklaştı. Arkasından koşmaya başladım fakat saniyeler içinde ortadan kayboldu.</p>
<p>Ne olduğunu bir saniyede anladım. Uçağın ve yangının buz tabakasında açtığı deliğin yakınındaydık. Su yeniden donmaya başlamıştı ve orada alçalıp yükselen buz parçaları vardı fakat yüzey henüz sağlamlaşmamıştı. Dimitriy aşağı düşmüştü. Tekrar yüzeye çıktığında başını görebildim. Kendimi sırtüstü yere attım, kaymaya devam ettim. Kılıcımı buza değdirdiğim anda havaya beyaz bir toz yayıldı. Sonunda durabildim. Belki de boğulmak için kendimi buz gibi suya bırakmalıydım fakat artık buna ihtiyacım olmadığını biliyordum. Göğsümde ve akciğerlerimde hissettiğim ağrı öyle söylüyordu çünkü.</p>
<p>Etrafımda beni geri çeken kolları hissettim. Kıyıdaki adamlar olanları görmüş ve bizi kurtarmaya gelmişlerdi. İki kişi beni buzun sağlam olduğu yere kadar çekti. Hareket edebilecek gücüm yoktu. Adamlardan biri bana destek oldu, ona yaslandım. Biraz ileride Dimitriy’i kurtarmak için uğraştıklarını görebiliyordum. Üç kişi yüzüstü buza yatmıştı; her biri önündekinin ayak bileklerine yapışmıştı. Dimitriy’e en yakın olan adamın elinde ucu ilmik yapılmış bir ip vardı. İpi ileri doğru fırlattığında Dimitriy onu yakaladı. Başından geçirip koltuklarının altına çekti. Aşağıya dalıp yüzerek uzaklaşabilirdi fakat buz tabakasındaki bir sonraki delik verstlerce uzakta olabilirdi. Donmak bir vampiri öldürmezdi fakat yaratık bahara kadar kurtulamayacağı bir tuzağa düşer, uyku haline geçerdi. Buzdan kendi kendine de çıkabilirdi ama sunulan yardımı reddetmenin de anlamı yoktu.</p>
<p>Göğsümdeki sıkışma artık azalmıştı veya belki de sadece uyuşmuştum. Fakat sol kolumun bileğe yalan yerindeki ağrı hâlâ geçmemişti. Tıpkı ona söylediğim gibi, hepsi Dimitriy’in fikriydi. <i>Bahar Ayini</i>’nin son bölümünde Seçilmiş Olan tükenmiş bir halde yığılıp ölene kadar dans ediyordu. Ölene kadar dans etmek benim gibi yaşlı bir asker için biçimsiz olurdu fakat bir asker dövüşebilir ve yenemeyeceği bir düşmanla karşılaşırsa devam edecek gücü kalmayana kadar mücadele etmelidir. Artık kalbim tekliyordu. Birazdan her şey bitecekti. Sadece bunu görmesi için Dimitriy’i zamanında çıkarmalarını ümit ediyordum.</p>
<hr class="gecis"/>
<p>Danilov’un ilaçlarını orada sakladığım bildiğimden cebime uzandım fakat elim üşüyor ve titriyordu, o yüzden istediğim şeyi yapamadım. Danilov planını çok iyi gizlemişti ve ben de tuzağın tam ortasına düşmüştüm. Ancak kendimi oradan kurtarabilecek kadar zamanım olmasını ümit edebilirdim.</p>
<p>“Ne istiyorsun yoldaş?” dedi, yakınımdaki adamlardan biri. “Bir şeye mi ihtiyacın var?”</p>
<p>“İlaçlarım,” dedim. Sesim kısık ve zayıftı. “Gümüş bir kutunun içindeler.”</p>
<p>Bir elin paltomun, sonra da ceketimin cebine uzanıp bir şeyler aradığını hissettim.</p>
<p>“Burada bir şey yok yoldaş.”</p>
<p>“Diğer tarafta/’dedim fakat boşuna olduğunu biliyordum. Danilov ilaçlarım her zaman sağ cebinde saklardı. Adamlar aradılar fakat hiçbir şey bulamadılar.</p>
<p>“Kaygılanma, iyileşeceksin.”</p>
<p>“Ölüyorum,” dedim.</p>
<p>“Birisini doktor çağırmaya yolladık.”</p>
<p>Çok geçti. Danilov vücudunu benden iyi tanıyordu; bunu ölümün her an gelebileceğini hissettiğinde duyduğu sevinçten anlıyordum. Algı yetim zayıflamaya başlamış ve yerini vücudumdaki bütün kemik ve kaslarda hissettiğim kunt bir ağrıya bırakmıştı. Sonra ağrının hafiflemeye başladığını fark ettim. Bunun ölüm sürecinin bir parçası olup olmadığını merak ettim ama daha önce bir -hayır iki- kez ölmüş ve böyle bir şey deneyimlememiştim. Sonra birden fark ettim; şafak söküyordu. Güneş ışığı doğudan Tobolsk’un binalarının üzerine yeni düşmeye başlamıştı. Çok geçmeden tam üzerimizde olacaktı.</p>
<p>Dimitriy’e baktım. Onu biraz önce çıkarmışlardı. Bunu daha önce de yaşamıştım: Berezina’da Lyoşa başımı suya bastırıp beni boğmaya çalışmıştı; Neva’da ise beni vurup öldürmüştü ve şu anda adamların Dimitriy’i içinden çıkardığına çok benzeyen bir delikten geçmiştim. Lyoşa iki defasında da başaramamıştı fakat torunu beni yakalamıştı. İlk seferinde geri gelmeyi başarmıştım ama bu bir daha olmayacaktı. Gerçek şuydu ki, Danilov’un sonunda işimi bitirebilmesinin tek yolu, kendisinin de ölmesiydi. İkisiyle de satranç oynamamıştım, ne Lyoşa’yla ne de Mihail’le fakat oynamış olsaydım onun da bu şekilde sonuçlanacağmdan oldukça emindim. Buna <i>pata kaldık</i> demekten mutluydum.</p>
<p>Dimitriy artık ayağa kalkmıştı, ona tam olarak odaklanamıyordum. Adamlar yardım etmeye çalışıyorlardı ama onları yana itiyordu. Sonra fark etti: Şafağa saniyeler kalmıştı. Etrafa baktı, saklanabileceği bir yer yoktu. Bir tek seçeneği vardı. Arkasına döndü ve yavaşça, biraz önce çıkarılmış olduğu, buzdaki deliğe daldı. İpin ucu arkasından sürüklendi, adamlardan biri onu yakaladı. Onu bir kez daha yukarıya çekmeye başladılar. Açıkça kurtarılmak istemeyen bir adamın yardımına koşmaya neden bu kadar hevesli olduklarını anlayamıyordum. Ama insan doğası tuhaf bir şeydi, onu hiç anlayamamıştım. Ve yine de onu nasıl kendi çıkarıma kullanabileceğimi her zaman mükemmel bir şekilde bilmiştim.</p>
<hr class="gecis"/>
<p>Ölümün çabuk geleceğini ümit ederek gözlerimi kapadım. Kollarımın ve bacaklarımın ağrısı artık derin bir ıstıraba dönüşmüştü ama katlanabilirdim. Yalanda sona ereceğini biliyordum. Ölümümü değil ama özgürlüğümü hoşnutlukla karşılıyordum. Ve tıpkı daha önce de yaptığım gibi, Yuda’nın ölümünü de öyle karşılıyordum.</p>
<p>Belki de Yuda bunu <i>pata kalmak</i> olarak nitelerken haklıydı, oysa ben bir zafer olarak görüyordum; bu benim istediğim fakat onun istemediği bir şeydi, bu yeterliydi. Ve satranç hakkında bir şeyi unutuyordu; mesele her zaman oyunu kazanmak değildi, turnuvayı da kazanmanız gerekirdi. Ve bunun için bazen bir beraberlik yeterli olurdu.</p>
<p>Bütün yaşamının gözlerinin önünden geçtiğini söyleyenlerin haklı olduğunu keşfettim. Benim iki yaşamım vardı; kendi yaşamım ve Yuda’nınki. Kendi anılarım beklenebileceği gibiydi: Zihnimde en çok öne çıkanlar annemin ve Nadya’nın görüntüleriydi fakat babamı da hatırlıyordum ve amcam II. Aleksandr’ı, aralarındaki tek saygın kişiyi.</p>
<p>Yuda çok daha uzun yaşamıştı. Onun anılan hızlı akıyordu. İngiltere, Oxford, Kırım, Eflak, Moskova ve sonra tanıdık bir yüz, tutunduğum bir anı. Yuda onu benden uzaklaştırmaya çalıştı ama başaramadı. Çok güçsüzdü. Onu hatırlaması için zorladım.</p>
<hr class="gecis"/>
<p>Dominique yatağında oturuyordu. İş için giyinmişti ama işini yapmak için henüz soyunmamıştı. Kapıyı açtığımda başını kaldırıp baktı ve beni hemen tamdı.</p>
<p>“Çık dışarı,” dedi öfkeyle.</p>
<p>“İnsan parasını ödeyen bir müşteriyle böyle mi konuşur?” diye sordum.</p>
<p>“Ben müşterimi seçerim.”</p>
<p>“Bu ayrıcalık çok fazla fahişeye nasip olmaz. Çoğu sadece âşığını seçebiliyor. Ama senin durumunda onlar zaten aynı kişi.”</p>
<p>“Ne istiyorsun?”</p>
<p>Şapkamı makyaj masasının üstüne koyup karşısındaki koltuğa oturdum. “Sana âşığın Lyoşa’yla ilgili başka bir seçim önermek istiyorum. Yaşayacak mı, yoksa ölecek mi? Bununla ilgili seçimi.”</p>
<p>“Ne demek istiyorsun?”</p>
<p>Hafifçe gülümsedim. “Benim ne olduğumu biliyorsun, değil mi? Ve arkadaşlarımın?”</p>
<p>Dominique başını salladı.</p>
<p>“O zaman ellerinde tutsakken Lyoşa’ya neler yapabileceklerini de anlıyorsundur.”</p>
<p>“Yalan söylüyorsun.”</p>
<p>“Yalan mı? Yolladığım mektubu okudun, değil mi? Onu benimle buluşmak için dörtnala Kurilovo’ya koşturan mektubu?”</p>
<p>“Elbette.”</p>
<p>“Ve buna rağmen gördüğün gibi Kurilovo’da değilim. Buradayım. Ve senin sevgili Lyoşa’n da arkadaşlarınım elinde tutsak.”</p>
<p>Bu düpedüz yalandı. Danilov bizi Kurilovo’da atlatmıştı ve eğer onu tanıyorsam geri kalanları da öldürüp sevimli Dominique’i benden kurtarmak için koştura koştura buraya geri dönecekti. Ama kızın bunları bilmesi gerekmiyordu.</p>
<p>“Bir tek sözümle öldürülebilir veya serbest bırakılabilir. Ve benim sözüm seninkine bağlı.”</p>
<p>“Ne demek istiyorsun?”</p>
<p>“Bütün arzum, sevgili Dominique, vücudunun sunabileceği muhteşem hazzın keyfini çıkarabileceğim bir tek gece. Bunu daha önce para için yüzlerce kez yaptın; bunu sevgilinin hayatım kurtarmak için yapmanın ne kadar asilce olacağını düşünebiliyor musun?”</p>
<p>“Hepsi bu mu?”</p>
<p>“Hepsi bu. Damak tadımı biraz olağan dışı bulabilirsin fakat uyumlu davranırsan sana zararı dokunmaz.”</p>
<p>“Ve sonra da sanırım gidip bunu övünerek Lyoşa’ya anlatırsın.”</p>
<p>“Ben ona asla bir şey söylemeyeceğim, sana söz veriyorum. Ve sanırım senin de bir şey söylemeyeceğine güvenebilirim.”</p>
<p>“Aşağılık herifin tekisin biliyor musun, Yuda?”</p>
<p>“Bunu neden söyledin?”</p>
<p>“Çünkü bir insanın en zayıf noktasmı öğreniyor ve istediğini almak için bıçağını oraya saplayıp çeviriyorsun.”</p>
<p>“Peki, senin zayıf noktan ne?”</p>
<p>“Ne olduğunu biliyorsun. Lyoşa için her şeyi yaparım. Her şeyi.”</p>
<p>“O zaman sanırım anlaştık.”</p>
<hr class="gecis"/>
<p>Belki de bir Tanrı vardı. Bütün anılarım arasında Danilov’dan saklamak için en çok uğraştığım anım buydu. Sonrasında olanları ona göstermiştim, kanuna ağrılar girene kadar defalarca göstermiştim ve o yine de Dominique’le benim o sahnede nasıl birlikte görünebildiğimizi sorgulamamıştı. Lyoşa’nın Dominique’e olan güvenini yok etmek için kullandığım o sahnenin yüz yıl sonra Dominique’in torununda da aynı etkiyi göstermesi gerçek bir zevk olmuştu. Fakat şimdi ne yazık ki gerçeği biliyordu. Bu bilginin -diğer bütün bildikleri gibi- ancak birkaç saniyelik ömrü kalmış olsa da, onu mutlu edecekti.</p>
<p>Gözlerimi açtım. Güneş Tobolsk’un çatılarının üzerinde pırıl pırıl parlıyordu. Ne kadar zaman geçtiğini bilmiyordum. O üç adam hâlâ Dimitriy ile uğraşıyor ve onu yukarı çekmeye çalışıyordu. Sarf ettikleri çabaya bakılacak olursa, Dimitriy hâlâ ipten kurtulmayı başaramamıştı. Muazzam gücüne rağmen, hiçbir yere tutunma şansı olmadığından onlara direnmek için yapabileceği pek bir şey yoktu. Güçlü bir yüzücüydü fakat kaygan da olsa altında sağlam bir zemin bulunan üç kişiden daha güçlü değildi.</p>
<p>Dördüncü bir adam buz tabakasındaki deliğe bakıyordu. Elini kaldırıp bağırdı. Diğerleri daha kuvvetle çekmeye başladılar, o da diz çöküp daha yakından baktı. İri bir adamdı ve suya uzanıp Dimitriy’i yakalamayı başardı. Son bir hamleyle onu nehirden çıkardı ve buzun üstüne yan yatırıp bıraktı. Etraftakiler alkışlamaya başladılar.</p>
<p>Dimitriy’in gözleri benimkilerle buluştu. O sırada ölüyor olduğumu fark ettiğinden emin değilim. Doğrulup ayağa kalkmaya, tekrar buzun altındaki suya atlamaya çalıştı ama artık çok geçti. Üstüne güneş ışığı düşmüştü. Yüzü kor gibi parlayan bir ışık çemberine dönüştü. Islak giysilerinden dumanlar çıkmaya başladı. İpi çeken üç adam kaçtı fakat dördüncüsü bunu başaramadı. Dimitriy’in vücudunu ve ağır giysilerini paramparça edip alevler içinde bırakan patlamaya yakalandı ve yere yıkıldı. Buz tabakası biraz daha eriyince adam suya gömüldü. Ben arkaya devrildim; yanımdaki iki kişi hemen bana yardım etti. Orada yatarken aydınlanmakta olan masmavi gökyüzüne baktım.</p>
<hr class="gecis"/>
<p>Yuda yanlış düşünmüştü. Dominikiya’nın sadece büyükbabama duyduğu aşktan ötürü böyle hareket etmiş olduğunu öğrenmek beni pek mutlu etmemişti; bu iyi bir şey olmadığı için değil, başından beri biliyor olmam gerektiği için. Aleksey, Yuda’nın hilesine kanmamıştı. Onu göz ardı etmiş ve kalbine güvenmişti. O benden daha iyi bir adamdı.</p>
<p>Artık hiçbir şey göremiyordum, mavi gökyüzünü bile. Acı duymuyordum çünkü vücudumu ve uzuvlarımı hissetmiyordum. Başımın altındaki soğuk sert buzu hissediyordum fakat daha fazlasını değil. Sadece düşüncelerim vardı, benimkilerle birlikte Yuda’nınkiler de. Çoğu kişi tek başına ölme fikrinden korkar ama benim için mutluluk vericiydi; çünkü son nefesimi sevdiğim ve beni seven herkesi mahvetmek için elinden geleni yapmış olan bir mahlukun yanında vermekten çok daha iyiydi. Eğer bir Tanrı varsa, yüreğinde benim gibi bir günahkâra merhamet edebilmek için bir neden bulabilsin ve sonra beni sadece bir anlık bir yalnızlıkla kutsasın diye dua ettim.</p>
<p>Nefesimi verirken bir daha hiç nefes alamayacağımı biliyordum. Birden üşüdüm ve sona hazırlandım. Fakat o anda bile içimi büyük bir neşe kapladı. İnanamayacağım kadar harikaydı. Zihnimin bütün gediklerini aradım fakat gerçekti. O gitmişti. Yuda gitmişti. Bir anlık farkla bile olsa, benden önce ölmüştü. Özgürdüm.</p>
<p>Sadece bir andı fakat onun tadını çıkarmam gerektiğini biliyordum. Geri kalan saniyelere tutunmaya, bütün mutlu anılarımı, bildiğim bütün gerçek dostlarımı hatırlamaya çalıştım ama zamanım kalmamıştı. Zihnimi sevdiğim şeylerle doldurdum. Nadya’yı, annemi ve ikisinin bana gururla gülümsediğini gördüm. Babam, büyükbabam, hatta Polkan bile geldi gözümün önüne.</p>
<p>Ve sonra…</p>
</body>
</html>