<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>I. Bölüm</h1>
<p>“Hipopotam!”</p>
<p>Bu haykırışa meydandaki insanların kasvetli ruh haline pek uymayan ama onların sıkıntısını fazlasıyla yansıtan bir gülme sesi eşlik etmişti.</p>
<p>Dönüp baktım. Etrafım tıklım tıklım insan doluydu. Geldiğimiz zaman böyle değildi ama iki-üç düzine atlı polis yavaş yavaş yaklaşıp birkaç yüz kişilik kalabalığın etrafını çevirmişti. Bir yanda atlı bir Kazak grubu bekliyordu. Eğer polisler bizimle başa çıkamazsa yardımı pek uzakta aramaları gerekmeyecekti.</p>
<p>İlk başta kimin konuştuğunu görememiştim fakat birden haykırışını duyduğumu gören genç bir fabrika işçisi ile göz göze geliverdim. Onayladığımı ifade eden kısa bir gülümsemeyle karşılık verdim ve kaba görünmemek için bunun yeterli olmasını ümit ettim. Her ne kadar bu insanlarla dayanışma içinde olduğumu ifade etmek istiyor olsam da -başka ne için buraya gelmiş olabilirdim ki?- onlarla birlikteyken kendimi huzurlu hissedemiyordum. Bu modern devirde -1917’de- bile Rus toplumunda mevcut olan her tür çatlakla -yaş, servet, sınıf- ayrılmıştık birbirimizden. İki farklı ulustandık. Hipopotamla ilgili şaka ilk duyduğumda eğlenceliydi fakat sonraları giderek sıkıcı olmuştu, en azından benim için ama görünüşe göre herkes için değil.</p>
<p>Adam beni mükemmel bir şekilde okudu ve kendisini yanlış değerlendirdiğimi gösterdi.</p>
<p>“Hayır,” dedi; artık bağırmıyordu ama sesi korkmuş kalabalığın uğultusundan daha yüksekti. “Oraya yazılmış olanı kastediyorum.”</p>
<p>Heykelin kaidesindeki bir yeri işaret ediyordu. İnsan kalabalığını yara yara onun yanına gittim. Muzaffer bir edayla sınttı ve başıyla aşağı doğru işaret etti. İşaret ettiği yeri görür görmez gidişatın yönünün değiştiğini anladım, zafer kaçınılmazdı.</p>
<hr class="gecis"/>
<p class="orta"><img alt="1" src="../Images/1.jpg"/></p>
<hr class="gecis"/>
<p>Ağır, planlanmış darbelerle heykelin kaidesine kazınmıştı. Başımı kaldırıp heykele baktım. Yakıştırma tamamen yerindeydi. Bu, Çar III. Aleksandr’ı ve onun otokrasisinin gücünü göstermek için yapılmış bir heykeldi ama sadece ağır, bitkin, çaresiz bir atın üstünde oturan ufak tefek, şişman, önemsiz bir adamı tasvir ediyor gibi görünüyordu. Atm Rus halkını temsil ettiği fikrini anlamak zor değildi ama asıl popüler olan, o bodur ve açması hayvanı tarif etmek için kullanılan “hipopotam” tabiriydi. İlk dikildiğinde at, çar ve kaidesiyle birlikte heykeli tasvir eden bir kısa şiir dolaşmıştı ortalıkta:</p>
<hr class="gecis"/>
<p>Burada bir şifonyer duruyor</p>
<p>Şifonyerin üstünde bir hipopotam</p>
<p>Onun üstünde de bir budala oturuyor</p>
<hr class="gecis"/>
<p>Bakan herkes bunun saçmalığını görebiliyordu ama yine de Aleksandr’ın oğlu Nikolay babasının ölümünden on beş yıl sonra heykeli sergilemekten mutlu olmuştu. Heykelin anafikri Rus halkına çarın sarsılmaz ve gücünün değişmez olduğunun anımsatılmasıydı. Ama halka bunu hatırlatmanın gereği yoktu. Zaten biliyorlardı. Hayatlarının her gününde tecrübe ediyorlardı. Katlanılabilir durumda olanlarımız bile hiçbir şeyin değişmeyeceğini biliyordu. Her yeni çarla birlikte ümitleniyor, sonra da hüsrana uğruyorduk. Kimse Çar II. Nikolay’ı babasının kaba gücüne sahip birisi olarak görmüyordu. Aleksandr kendisinin sarsılmaz olduğuna inanmakta haklı olabilirdi. Nikolay’sa kendisinin kesinlikle öyle olduğuna inanıyordu fakat bütünüyle hatalıydı.</p>
<p>Kısa bir kahkaha attım. Hâlâ yanımda duran fabrika işçisi bunu duvar yazısına bir tepki olarak yorumlayabilirdi ama öyle değildi. Kendime ve zihnimde o ikisini Çar Aleksandr ve Çar Nikolay olarak adlandırmama gülüyordum. Kendimden bile o basit gerçeği, yani aileden biri olduğumu ve III. Aleksandr’ın kuzenim olduğunu saklamaya mı çalışıyordum?</p>
<p>“Bu son uyandır. Verin onu.”</p>
<p>Bu polis komiserinin sesiydi. Bahsettiği şey ise kalabalığın yukarı kaldırdığı bir kızıl bayraktı. Önceleri en öndeydi fakat jandarmalar onu ele geçirmeye çalıştıkları zaman grubun merkezine doğru gelmişti. Bayrağı taşıyan kişilerin mi yerlerini değiştirdiğini yoksa elden ele mi verdiklerini görememiştim ama artık dört bir yanındaki insan bedenlerinden oluşan kalkanlar koruyordu onu. Bayrağı mermi ve kılıçlara karşı uzun süre koruyabileceklerinden kuşkuluydum. Üzeri yazılı bir afiş gibi düzgün durmuyordu ama tek başına rengi yeterliydi. Tarihi 1848’e, devrimler yılına, belki daha da gerilere uzanıyordu. Her iki taraf da onun anlamını biliyordu. Rusya’da 1848’de bir devrim olmamıştı ve şimdi kaybedilen zamanı telafi ediyorlardı.</p>
<p>“Gel de al!” diye bağırdı birisi kalabalıktan. Komiser tereddüt etti. Yapmayı planladığı şeyin tam da bu olduğuna kuşku yoktu ama şimdi de emirleri sanki ayak takımından alıyormuş gibi olacaktı. Bu ikilemi pek fazla dert etmedi. Atının başını çevirip bizden uzaklaştı ve garın önünde at üstünde bekleyen adamlarının yanına gitti. Herhangi bir emir verdiğini, hatta bir el işareti yaptığım bile görmedim ama hemen sonra geri döndü ve hepsi birlikte sağ ellerinde ileri uzattıkları kılıçlarıyla hücuma geçtiler. Bu, Petersburg’daki bir meydandan çok Kırım’daki bir savaş alanına uygun bir manzaraydı. Ama burası Saint Petersburg değildi. Burası son üç yıldır Petrograd’dı. Ve Petrograd’ın artık çok farklı bir yer olduğu ortadaydı.</p>
<p>Ben kalabalığın arka tarafına yalandım, o yüzden şimdilik güvendeydim. Heykelin etrafındakilerden hiçbiri yerinden kımıldamadı. Öndekilerden bazıları -belki yansı- dönüp kaçmaya çalıştı ama arkalarındaki protestocu sıraları kımıldamadığından bir yere kaçamadılar. Birkaçı deriye doğru koşup hücuma kalkmış atların arasından geçerek kaçmaya çalıştı. En azından bir tanesinin -bir kadındı- ezildiğini gördüm. Belki de bazdan başarmışlardı.</p>
<p>Atlar artık aramızdaydı. En öndeki protestocu hattı yarıldığında tıpkı bir patlama sonrasında olduğu gibi bütün kalabalığın üzerine yaydan hareket dalgası neredeyse bana çarpacak kadar yaklaştı. Ondan uzaklaşmak için geri çekilirken ben de arkamdakilere çarptım, böylece dalga arkamda duran insan yığınlarına doğru yayılmaya devam etti. Önden gelen çığlıkları duyabiliyor ve kalkıp inen polis kılıçlarını görebiliyordum. Darbelerin nereye indiğini çıkaramıyordum ama kılıçlar tekrar inmek üzere her kalktığında üstlerinde daha fazla kan oluyordu. Polislerin, protestoların üstesinden böyle geldiğini duymuş ama gözlerimle görmemiş ve gerçekten inanmamıştım. Eğer inansaydım buraya geleceğimden kuşkuluydum. Bu, etrafımdakilerin çoğu için de geçerliydi; tek yapacakları durup seyretmek olsa polisle karşı karşıya gelecek kadar cesaretimiz olurdu ama şimdi kaçma zamanıydı.</p>
<p>Dönüp koşmaya başladım fakat etrahmdakder daha hızlıydı. Bir dirsek beni sola doğru itti. İçgüdüsel olarak özür dilemek arzusuyla döndüm fakat bir başkasının -benden daha uzun boylu bir denizcinin- yoluna çıkmıştım. Beni yere devirdiğini bile fark etmedi. Ayağa kalkmaya çalıştım ama bir diz, başımın arkasına çarptı; sonra kürek kemiklerimin arasında bir ayağın ağırlığım hissettim. Yanına sığınabileceğimi umarak heykele sürünmeye çalıştım. Bana orduda öğrettikleri usulle, düşman ateşinden kurtulmaya çalışır gibi vücudumu yere yakın tuttum ve kollarımla yere döşenmiş taşlardan destek almaya çalıştım.</p>
<p>Bana sonsuzluk gibi geldi ama sadece birkaç saniye geçmiş olmalıydı ki iki el beni yakalayıp yukarı kaldırdı ve üstünde hipopotamın bulunduğu kaideye yasladı. İnsanlar heykelin iki yanından geçmek zorunda olduğundan izdihamdan kurtulmuştum. Beni kurtaranların kim olduğunu hiç göremedim, onların da benim teşekkürümü bekleyecek zamanı yoktu.</p>
<p>Güçlükle ayaklarımın üzerinde kalmaya çalışarak bronz atın bacağına yapıştım. Koşmak anlamsızdı. Nefes alırken göğsüm yanıyordu. Kollarım gücünü yitirmişti. Hücum eden jandarmalar yanıma geldiğinde, onların beni yanımdan geçip giden kalabalığın ve hatta kendi gözlerimin gördüğünden -bacakları vücudunu ayakta tutamayacak kadar güçsüz olduğu için bir heykele tutunmuş olan âciz, yaşlı bir adam- farklı şekilde algılayacaklarını varsaymak için bir nedenim yoktu. Beni bir tehdit olarak kabul etmezlerdi.</p>
<p>Kıyımı görebilmek için arkaya, gara doğru baktım. Görüntünün beni beklediğim kadar rahatsız etmeyebileceğim biliyordum; savaşta daha kötülerini görmüştüm. Hoşlanıyor değildim ama birilerinin tanıklık etmek ve bildirmek için dayanması gerekiyordu. Bize karşı ne kadar acımasızca davranırlarsa kıyım o kadar çabuk biterdi; insanlar neler olup bittiğini duyduğu sürece.</p>
<p>Ama beklediğim şeyi göremedim. Atlı jandarmalar kalabalığın arasında insanları kesip doğramıyordu. Meydandakilerin çoğu uzaklaşmayı başarmıştı, hatta birkaçı da benim gibi dönmüş olanları seyrediyordu. Çatışma hâlâ devam ediyordu ama polisle protestocular arasında değil.</p>
<p>Sanki bir yedek kuvvetmiş gibi meydanın bir kenarına konuşlanmış olan Kazak taburu çatışma alanına girmişti. Ama oraya polislere destek olmak için gitmemişlerdi. Tersine kalabalığı korumayı amaçlıyorlardı. Sayılan polislerden daha fazlaydı ve at sırtında kılıç kullanmayı daha iyi biliyorlardı ama aralarından bazıları daha pratik yöntemleri benimsemişti. Sonra tabanca sesleri duydum. Ateşli silah kullanmak polisin aklına çok geç gelmişti; kılıç, bir grup protestocuyu dağıtmak için iyi bir silahtı ama Kazaklara karşı pek işe yaramazdı.</p>
<p>Kalabalıktan bağırışlar ve tezahürat sesleri yükselmeye başladı; artık yeniden toplanıyorlardı. Kararsızlardı ama bu gibi zamanlarda başka türlü olmak delilikti. Birkaç dakika önce yuhaladıkları Kazakları şimdi kurtarıcıları olarak alkışlıyorlardı. Niye öyle olmasındı ki? Artık subay ve <i>ryadovoy</i><a id="dipnot005" href="../Text/dipnotlar.xhtml#sonnot005" style="vertical-align: super;">[1]</a> ya da asil ve köylü gibi kesinliklerin olduğu bir dünyada değildik. Artık ne olduğun değil, kimin tarafında olduğun önemliydi. Bu Kazak grubu seçimini yapmıştı. Bu benim ancak birkaç ay önce yapmış olduğum bir seçimdi.</p>
<p>Çatışma çabucak sona erdi. Polisler direnişin hiçbir türüne karşı hazırlıklı değildi. Emir veren olmamıştı ama çok geçmeden çatışmayı bitirdiler. Dörtnala kuzeye, Ligovskaya Caddesi’ne doğru uzaklaştılar. Kalabalık bir kez daha cesaretlenmişti, geri çekilen polisleri bir taş yağmuru takip ettiyse de bunun pek fazla etkisi olmadı. Zarar ortadaydı. Znamenskaya Meydanı’nın ortasında, kılıçtan geçirdikleri insanların cesetlerinin arasında dört jandarmanın yattığını görebiliyordum. Hemen yanlarında, komut bekler gibi görünen iki tane binicisiz at duruyordu. Diğerleriyse sürüyü takip etmiş olmalıydı. Jandarmalardan biri ayağa kalkmayı başardı. Ürkmüş gözlerle Kazakları süzdü ama onlar ya ilgilerini yitirmişlerdi ya da yaptıklarını algılamaya çalışmakla meşgullerdi. Polis memuru silah arkadaşlarından birini sonra da bir diğerini kaldırdı. Bir tanesi, “Efendim!“diye bağırıp yüzükoyun yatan dördüncü kişiyi sarstı, o zaman onun jandarmaların komutanı olduğunu ve öldüğünü anladım. Kazaklar çatışmalarda en iyi stratejinin rakiplerini başsız bırakmak, yani liderlerini ortadan kaldırmak olduğunu bilecek kadar deneyimliydiler; böylece geri kalanların hiçbir gücü kalmazdı. İş bu kadar temiz halledildiği için diğer jandarmalar şanslıydılar.</p>
<p>Dönüp oradan uzaklaştım. Kalabalık artık dağılmaya, ben de toparlanmaya başlamıştım. Birden o kadar yaşlı olmadığımı ve kendime o kadar acımadığımı hissettim. Birkaç ay sonra altmışıma basacaktım. O kadar yaşlı sayılmazdım. Cephede hâlâ savaşan ve benden daha yaşlı bir sürü subay vardı. Ve ben de o polis komiserinden veya kalabalıkta öldürülenlerden daha fazla yaşamayı başarmıştım. Bundan yıllar önce yeryüzündeki varoluşumun bütün amacının gerçekleşmiş olduğunu düşündüğüm bir dönem olmuştu. Bu amaç bir tek adamın, bir tek vampirin ölümüydü. O zamandan beri de yaşamak için yeni sebepler bulmuştum.</p>
<p>“Mihail!”</p>
<p>Adımı duyunca dönüp baktım ama etraf hâlâ kalabalıktı ve bana kimin seslendiğini anlayamadım.</p>
<p>“Mihail Konstantinoviç!”</p>
<p>Birisi bana doğru yürüyordu. Bir saniye sonra onu tanıdım: Yelena Dimitriyevna Stasova’ydı. Onun için arkadaşım diyemezdim fakat yollarımız birden fazla kesişmişti. Aşırılık yanlısı birisiydi -Sibirya’daki sürgünden daha yeni dönmüş olan bir Bolşevik- ama şimdi önemsiz farklılıklarımızı dert etmenin zamanı değildi. Şu an için hepimiz aynı taraftaydık.</p>
<p>El sıkıştık. “Aralarında miydin?” diye sordu, başıyla Znamenskaya Meydanı’nı işaret ederek.</p>
<p>Başımla onayladım ve yan yana Nevskiy Caddesi’nde yürümeye başladık.</p>
<p>“1905’in tekrarlanacağını düşünmeye başlamıştım.”</p>
<p>Bu düşünce beni ürpertti. Ona “Kanlı Pazar”<a id="dipnot006" style="vertical-align: super;" href="../Text/dipnotlar.xhtml#sonnot006">[2]</a> diyorlardı ama sadece “9 Ocak” demeniz yeterdi, insanlar ne kastettiğinizi anlarlardı. Ben bin mil uzakta Japonlarla savaşıyordum ama haber yine de bize kadar ulaşmıştı. Resmî rakamlara göre yaklaşık yüz kişi vurularak ya da ezilerek ölmüştü ama ben bu sayının dört bin civarında olduğunu duymuştum. Tek istedikleri uygun çalışma koşullarının sağlanması için çara bir dilekçe vermekti. Nikolay şehirde bile değildi ama yine de İmparatorluk Muhafızları onların üstüne ateş açmıştı. Kalabalığın yarısı o sırada, “Tanrı Çarı Korusun”u söylüyordu. Ondan kurtulmayı değil, sadece halk için yönetmesini istiyorlardı. Devir değişmişti.</p>
<p>“O zamanlar halka karşı olan orduydu,” dedim. “Bir mücadele bile olmadı.”</p>
<p>“Ya şimdi?”</p>
<p>“Kazakların kimin tarafında olduğunu gördün.”</p>
<p>“Bir müfreze mi? Bu ne fark ettirecek ki?”</p>
<p>Kendi kendime gülümsedim. “Kazakların böyle olmasını beklemiyordun, değil mi?”</p>
<p>“Onların sadakati kendilerinedir,” diye açıkladı kadm, “ama insandırlar, bazıları.”</p>
<p>“Bu yüzden mi hiç onların arasına ajan provokatörlerini sokma zahmetine girmedin?”</p>
<p>“Neden söz ettiğini anlamadım, <i>tovarishch</i>”<a id="dipnot007" style="vertical-align: super;" href="../Text/dipnotlar.xhtml#sonnot007">[3]</a></p>
<p>Meselenin üstünde durmadım, orduya sızmak için uğraşanlar sadece Bolşevikler değildi. İnsanları devrime yönlendirmek gerektiğinden değil -üç yıl süren savaş bunu yeterince başarmıştı zaten- ama gerçek mücadelenin devrim sonrasında gücü ele geçirmek için verildiğini hepimiz biliyorduk. Birlikler -özellikle de Petrograd’da konuşlandırılmış olanlar- mücadelenin seyrini değiştirebilirlerdi. Donanma bütünüyle ele geçirilmişti ama Baltık Denizi’ne kadar bütün suyolları donmuş durumda olduğundan şehirlerde etkili olamazdı. Yalnızca imparatorluk Hava Kuvvetleri’ne -son yıllarda hakkında çok şey öğrenmiştim- sızmayı başaramamışlardı fakat onun da ileride nasıl rol oynayabileceğini kestiremiyordum.</p>
<p>“Bunun o kadar çabuk olacağını mı düşünüyordun?” diye sordum.</p>
<p>Cevap vermeden önce biraz düşündü. “Bu yıl olacağını hepimiz biliyorduk. Sizin gibi bizim de bir zaman çizelgemiz vardı ama devrim kendi yaşamını sürer.”</p>
<p>“Bizim gibi mi?”</p>
<p>“Bana gelecek ay için planlandığı söylendi. Nikolay tahttan indirilecek. Çareviç tahta geçecek, amcası kral naibi olacak ve gerçek güç birkaç kıdemli asilin elinde olacakmış.”</p>
<p>Stasova haklıydı. Ben komplonun parçası değildim ama hakkındaki her şeyi biliyordum. Güç tamamen Rus usulüne göre el değiştirecekti, tıpkı Yekaterina’nın kocası III. Petro’yu hapse attırması ya da bir avuç subayın I. Pavel’i öldürüp oğlu I. Aleksandr’ı tahta oturtması gibi. Ama ona bir şey itiraf edecek değildim.</p>
<p>“Ben pek asil sayılmam,” dedim.</p>
<p>“Ah, yapma Albay Danilov.” Bana sataşmak için resmi hitap şekline geçmişti. “Sadece rütbenden dolayı bile soyluların bir üyesisin sen. Ailenin şöhreti ise Vatanseverlik Savaşı‘na<a id="dipnot008" href="../Text/dipnotlar.xhtml#sonnot008" style="vertical-align: super;">[4]</a> kadar dayanır. Bulunduğun konumun tadını çıkarmalısın. Birkaç gün sonra artık bir şey ifade etmeyecek.”</p>
<p>Kısaca güldüm. Ne kadar soylu olduğum konusunda hiçbir fikri yoktu; Çar II. Aleksandr’ın kardeşi Grandük Konstantin Nikolayeviç’in piç oğluydum ben. Babamın ölümünün üzerinden çeyrek yüzyıl geçmişti. Son yıllarında onu hiç görmemiştim. Felç olmuştu ve işlerinin kontrolü eşinin eline geçmişti. O da grandükün metreslerinin ve gayrimeşru çocuklarının onu hiç ziyaret etmemesini sağlamıştı ama benden ya da annem Tamara Alekseyevna’dan haberi olduğunu sanmıyorum. Ve annem o sıralarda çoktan ölmüştü.</p>
<p>“O zaman mart için ayarlanmış bir komplo seni şaşırtmış olmalı,” dedim. “Ben 1 Mayıs için bir şeyler planladığınızı varsayıyordum.”</p>
<p>“Belki,” diye yanıt verdi Stasova, belirsiz bir ifadeyle. “O zaman kader ikimizi de yanılttı, erken ilkbaharın işareti, caddeler dopdolu.”</p>
<p>Etrafıma bakındım. Yalnızca bir Rus burada ilkbahara ait bir belirti görebilirdi fakat kış oldukça sert geçmişti ve buzlarda en ufak bir çözülme bile soluk aldıracaktı. Tam o sırada Fontanka’yı geçiyorduk. Nehrin yüzeyini kaplayan buzlar hâlâ kalındı. Caddeler karla kaplıydı ve Nevskiy Caddesi’nde seyir halinde olanlar tekerlekli arabalar değil kızaklardı. Otomobillerin altına kızak ayakları takılamazdı ama lastiklerine zincir takmışlardı. Gün ortasında bile ısı sıfırın altındaydı fakat sadece birkaç derece. Bu da insanların sokağa çıkmaktan korkmadığı anlamına geliyordu. Nevskiy Caddesi bir cumartesi günü için bile kalabalıktı. Unutulmasın, birçok fabrika grevdeydi ve o kadar insan başka nereye gidebilirdi? Hava iki gün önceki Uluslararası Kadınlar Günü’nden beri ılıktı. Herkes gösteriler olacağını biliyordu ve insanlar sokaklara çıkmışlardı. Üzerinden yüz yıldan fazla zaman geçmiş başka bir devrimi hatırlayarak “Marsilya”yı -nasıl telaffuz edeceklerini bilseler, “Marseillaise”i- söylemeye başlamışlardı. Nikolay bu marşı, tıpkı zamanında Napoleon’un da yaptığı gibi, yasaklamıştı. Ama bu, Nikolay’ın artık böylesi resmi açıklamalara itaat edilmesini bekleyemeyeceğinin işaretiydi. Bugün olmasa bile, 1 Mayıs’ta veya çok uzak olmayan başka bir tarihte bu elbet böyle olacaktı.</p>
<p>“Burada senden ayrılıyorum,” dedi Stasova.</p>
<p>İkimiz de durduk. O düşünceli bir ifadeyle ileri bakıyordu, bense gerçekleşmek üzere olan başka bir çatışmaya. Nevskiy’in ilerisinde bir işçi kalabalığı toplanmıştı. Sırtları bize dönüktü. Onların biraz ilerisindeyse yolu kesmiş olan atlı birliğe mensup askerlerin vücudannın üst kısımlarım görebiliyordum. Yelena elini uzattı ve tokalaştık.</p>
<p>“Temasta kalalım” dedi, basmakalıp bir laf olmadığını vurgulamak için elimi kuvvetle sıkarken.</p>
<p>Arkasına döndü ve Yekaterininskiy Kanalı boyunca yürümeye başladı. Onun ilerisinde İsa’nın Dirilişi Katedralinin, daha iyi bilinen ismiyle Dökülen Kanın Üzerindeki Kurtarıcı Kilisesinin renkli soğan kubbelerini görebiliyordum. Söz konusu dökülen kan II. Aleksandr’ın kanıydı ve kilise onun 1 Mart 1881 tarihinde öldürüldüğü yere yapılmıştı. Çar <i>Narodnaya Volya</i> öldürülmüştü -Halkın İradesi- adındaki örgüt tarafından. Ben amcamın ölümüne tanıklık etmemiş olmakla birlikte örgütün gönülsüz bir üyesiydim. Ama yine de çok yakınında, sadece birkaç sokak ileride, caddenin altındaki bir tüneldeydim.</p>
<p>1 Mart Rusya için ne kadar trajik olursa olsun, benim için bir kutlama günüydü. O sıralarda, aileme üç kuşak boyunca işkence etmiş bir canavarı; kendisine Yuda, zaman zaman Cain ve daha bir sürü başka ad vermiş olan bir vampiri sonunda yok etmiştim. 1812’de büyükbabamın en yakın üç arkadaşını öldürmüştü. 1825 yılında büyükbabam Aleksey İvanoviç Danilov’u otuz yıl sürgünde kalmaya zorlamıştı. 1856’da sonunda Aleksey’i öldürmüş, dayım Dimitriy’i de bir vampire dönüşmesi için oyuna getirmişti. Ama 1881’de onların hepsinin ve annemin de öcünü almış, Yuda’yı öldürmüştüm. Onu buranın birkaç sokak doğusunda bir mahzene gelmesi için ayartmış, sonra da güneş ışığı kadar kuvvetli olmasa da onun niteliklerine sahip yeni bir tür elektrik ışığına maruz bırakmıştım. Bu her türlü vampirin vücudunu yakıp kül etmeye yeterdi ve böylece o hak ettiği ıstırabı çekerek ölmüştü. O zamandan beri hiçbir <i>vurdalak</i>‘la<a id="dipnot009" href="../Text/dipnotlar.xhtml#sonnot009" style="vertical-align: super;">[5]</a> karşılaşmamıştım. Ama bu, onların hâlâ dışarıda bir yerlerde olmadığı anlamına gelmiyordu. Her zaman tetikteydim.</p>
<p>Caddedeki diğer herkes gibi ben de kanaldan geçip kalabalığa doğru yola devam ettim. Yelena gibi birkaç kişi başka yöne dönmeye karar vermişti fakat bu tip cepheleşmeler çoğunluk için günün amacıydı zaten. Kazan Katedralinin hemen dışındaydık. Atlı birlikler yine Kazaklardı ama bunlar daha önce gördüklerim değillerdi. Üç sıra halinde cadde boyunca dizilmişlerdi ve geçmek isteyen herkesi durduruyorlardı. Sadece sembolik bir önemi olmasına rağmen (çar orada nadiren kalırdı, bugün ise kesinlikle orada değildi), protestocuların dikkati biraz ilerideki Kış Sarayı’na odaklanmış durumdaydı.</p>
<p>Kalabalık, bir tür yandan dolaşma manevrası yaparak sol tarafa doğru ilerliyordu. Katedralin kavisli iki kanadı kucaklamak ister gibi onlara doğru uzanmışken, neden önlerindeki askerlerle yüz yüze gelmek yerine oraya sığınmadıklarını merak ettim. Kazaklar uzaktaki kavisin önünde safları sıklaştırmış ve geçecek yer bırakmamışlardı. At sırtındaki adamların yüzlerine baktım. Yorumlamak zordu. Kazakların kendi gelenekleri ve kültürleri vardı ve savaş zamanlarında bile düzenli orduyla kaynaşmazlardı. Sıkıntılı, neredeyse korkmuş görünüyorlardı, bu hayra alamet değildi. Gergin bir adam tetiği sakin bir adamdan daha kolay çekerdi.</p>
<p>Znamenskaya Meydanı’nda olanları ve soydaşlarının benzer bir kalabalığı korumak için nasıl mücadele ettiğini duyup duymamış olduklarını merak ettim. Yelena ve ben yavaş yavaş Nevskiy’den yukarı yürümüştük ve sözcükler bizim önümüze geçmiş olabilirdi. Haber onlara ulaşsa bile bu onların soydaşları gibi davranacağı anlamına gelmezdi.</p>
<p>Havaya aniden sessizlik hâkim oldu. Kalabalığın uğultusu ve atlı birliklere yöneltilen yuhalama sesleri kesildi. Hâlâ konuşmakta olanlar da bunu fark edip sustular. Bütün başlar katedrale doğru döndü.</p>
<p>Ben de baktım. Yaşı on ikiden fazla olmayan küçük bir kız kalabalıktan ayrılıp öne çıkmıştı. Etrafındakilerin çoğundan iyi giyimliydi, başında bir kürk şapka, üstünde de bir pelerin vardı; ama varlıklı değildi. Babasının oradakilerin çoğundan daha iyi bir işinin ve daha yüksek bir maaşının olduğunu tahmin ettim ama yine de bir işçi olmalıydı. Kız, bir bale adımı egzersizi yapar gibi bir ayağını diğerinin önüne atarak yürürken kararlı bir şekilde Kazakların şefine doğru yaklaşıyordu. Belki de askerlerin üzerinde yarattığı büyülü etkiyi bozar korkusuyla onlara bakmaya cesaret edemiyordu. O bir erkek, hatta erişkin bir kadın bile olsa ateş açarlardı. Polis olsa, bu kıza bile ateş ederdi. Ama hiçbiri tüfeğini kaldırmadı.</p>
<p>Kız sonunda yüzbaşının önünde durduğunda, uzanıp onun atının burnunu okşayabilecek kadar yakındı. Subaya gülümsedi ve elini kalın pelerininin içine soktu. Aklıma korkunç bir şey geldi ve nefesimi tuttum. Kız elini dışarı çıkardığında bir el bombası mı tutuyor olacaktı? Etrafta kendi başaramadığı şeyi başarsın diye çocuğunu yollayabilecek kadar gözü dönmüş fanatikler vardı. Kimsenin kuşkulanmayacağı bir kız çocuğunu kullanarak bir Kazak müfrezesini havaya uçurmanın daha iyi bir yolu olabilir miydi?</p>
<p>Ama kız bomba, tabanca ya da herhangi bir silah taşımıyordu. Elinde parlak kırmızı çiçeklerden oluşan bir buket vardı. Bulunduğum yerden pek iyi görememekle birlikte bunların gül olduğunu tahmin ettim. Kız buketi yukarı kaldırıp yüzbaşıya uzattı. Bir sembol olarak çiçeklerin iki anlamı vardı: Bir barış teklifi olduğu kesindi ama bu renk aynı zamanda devrimin rengiydi. Kız bunu kendi başına düşünmüş olamazdı. Ayrıca şubat ayında gül bulmak da pek kolay değildi. Ama şehirde bu tip şeylerin yetiştirilebildiği seraları olan bolca zengin insan vardı ve birkaç çiçeğin eksikliğini hissetmezlerdi. Ortam daha da sessizleşmiş, herkes nefesini tutmuştu. Kazak yüzbaşı adamlarından tavsiye bekler veya içinde bulundukları ruh halini anlamak ister gibi başını çevirip arkaya baktı. Sonra eyerinin üzerinde kayıp öne eğildi, elini uzatıp çiçekleri kızdan aldı. Yüzüne geniş bir gülümseme yayıldı.</p>
<p>Kalabalıktan müthiş bir tezahürat koptu ve ben de buna katıldım. Tam o anda, atlılarla protestocular arasındaki görünmez sınır kayboldu ve iki grup birbirine karışmaya başladı. Kalabalıktan insanlar Kazaklarla tokalaşmak, omuzlarına vurmak veya atlarım okşamak için ellerini uzatıyorlardı. Kaldırıp Kazak yüzbaşının önüne oturttukları kız atın boynuna sarılmıştı. İkisi birlikte katedralin önünde bir ileri bir geri resmigeçide başlayınca kalabalığın sevinci daha da arttı.</p>
<p>Bir süre orada kalıp sohbet ettim. Ne olduğunu sormaksızın elden ele uzatılan şişeden bir yudum aldım. Viskiydi. Votka daha uygun olurdu ama savaş başladığından beri yasaklanmıştı; çünkü birliklerin savaşma yetisini azaltacağından ve işçilerin onu bomba yapmak için kullanacağından korkmuşlardı. Ama İngilizler yazın Arhangelsk’e viski getiriyorlardı ve onun bir kısmı da Petrograd’a ulaşıyordu.</p>
<p>Genel hava her şeyin sona ermiş olduğu yönündeydi, devrim tamamlanmıştı. Kazakların halkın yanında yer almasıyla birlikte araya girebilecek kimse kalmamıştı ve çar da onların taleplerini kabul etmek zorunda kalacaktı. Ama şehirdeki tek güç Kazaklar değildi. Yelena’nın dediği gibi, onların sadakati kendilerineydi. Açık arayla çok daha fazla sayıda birlik veya subay hâlâ çarın tarafındaydı ve savaş koşulları disiplini ne kadar zayıflatmış olursa olsun, askerler hâlâ karşı gelemeyecek kadar korkuyorlardı üstlerinden. En azından kısa süre öncesine kadar öyle olduğunu düşünüyordum. Ama artık emin değildim. Eğer subaylar da taraf değiştirirse işin rengi değişirdi. Bir zamanlar ben de subay rütbesi taşımıştım, hatta ismen bile olsa hâlâ öyleyim. Ama Çar Nikolay’dan vazgeçeli çok oldu.</p>
<p>Oradan ayrıldığımda saat yediye geliyordu. Karanlık basmış, hava soğumaya başlamıştı. Büyük Konyuşennaya Caddesi boyunca yürüdüm, sonra saptım ve beni Yekaterininskiy Kanalı’na çıkaracağını bildiğim bir avluya girdim. Büyük Petro’nun bu şehir için inşa ettirdiği geniş caddeler etkileyiciydi ama insanı her zaman çabucak istediği yere ulaştıramayabiliyorlardı, özellikle de böyle beklenti içindeki kalabalıklarla dolu oldukları zaman. Fakat binaların çoğu, dördü ortak bir avluya bakacak şekilde inşa edilmişti ve bu da bilenler için uygun bir kestirme yol sağlayabiliyordu.</p>
<p>Burası, etrafı yüksek duvarlarla çevrili olduğundan daha karanlıktı ve sadece birkaç pencereden gelen zayıf ışıkla aydınlanıyordu. Biraz ileride avlunun kanal tarafındaki kemerli çıkış kapısını gördüm. Bu yolu tercih etmekle hata etmiş olabileceğimi düşünerek hızla oraya doğru yürüdüm. Şehirdeki herkesin mutluluk anlayışı biraz önce arkamda bıraktığım kalabalığınki gibi değildi. Bazıları sultanın çöküşünü sadece zenginleşmek için bir fırsat olarak görüyordu, çoğunluğun içinde yaşadığı koşulların düzeltilmesi için değil. Üzerimde çalmaya değecek çok az şey vardı ama karanlıkta tek başına yaşlı bir adam olarak pek dövüşebilecek durumda da değildim.</p>
<p>Sol tarafımdan, karanlığın içinden bir ses geldi; acı ya da korku ifadesi bir ciyaklama sesi. İnsandan çok bir hayvanın çıkarabileceği türden bir sesti. Daha akıllı bir adam olsaydım yanından geçip giderdim ama ben ne olduğuna bakmak için oraya doğru yürüdüm. Avlunun her köşesinde üst katlara çıkan merdivenlere ulaştıran bir kapı girişi vardı. Ses kuzey tarafındaki girişlerden birinden gelmişti. Loş elektrik ışığı altında hareket eden gölgeler gördüm. Yaklaştığım zaman bir ses, bir erkek sesi duydum. Çığlık atanın o olduğunu sanmıyordum.</p>
<p>“Daha fazlasını istiyorum.”</p>
<p>Orada olduğumu fark ettirmeye çalışarak sese doğru yürüdüm ama yerdeki yumuşak karlar ayak sesimi boğdu. Daha yaklaştığım zaman kalın bir asker paltosunun sırt kısmını gördüm. Asker aksi yöne doğru bakıyor ve elinde bir bıçak parlıyordu. Onun önünde -altında- kömür çuvallarının üzerinde bir kız yatıyordu. Kazan Katedrali’nin önündeki kızı ve ne kadar cesur olduğunu anımsadım. Bu kız ise ondan bir veya iki yaş büyüktü, en fazla on beş olmalıydı. Başında şapka yoktu ve uzun saçları omzuna dökülmüştü. Muhtemelen sarışındı ama saçları çok kirliydi.</p>
<p>Parmakları giysilerinin düğmelerini arıyordu. Paltosunun ve bluzunun üst kısmının düğmeleri açıktı ve göğsünün bir kısmı görünüyordu. Burası avludan daha sıcak olmasına rağmen yine de soğuktu ve parmakları kendisine emredilen şeyi hızla yapamayacak kadar uyuşmuştu. Asker bıçağının sivri ucunu, altındaki yumuşak cildi kanatacak kadar değil ama istediğini alamadığı takdirde olabilecekleri gösterecek kadar bastırdı kızın göğsüne. Sadece birkaç dakika önce, bazılarının kanun ve düzenin yerle bir oluşunu nasıl başka koşullarda elde edemeyecekleri bir şans olarak gördüğünü düşünmekteydim. Yalnızca parayla ilgili olmayan erkekler de vardı.</p>
<p>“Bırak onu!” dedim, yaşımı ve korkumu saklamaya çalışarak. Pek etkili olmuş gibi görünmüyordu.</p>
<p>“Defol git!” Asker bunu söylerken sadece başım hafifçe çevirmişti. Gözlerini kurbanından ayırmamayı tercih ediyordu.</p>
<p>Elimi onun omzuna koyup bana doğru çevirmeye çalıştım ve konuşmaya devam ettim. “Sana bırak onu dedim!” Onu itaat etmeye nasıl zorlayacağım konusunda hiçbir fikrim yoktu ama disiplinin ordudaki her askerin içinde hâlâ mevcut olduğunu biliyordum. Ona ne yapması gerektiğini söyleyen bir subayın varlığı bile yeterli olabilirdi.</p>
<p>Bu defa bana doğru biraz döndü ve elimi omzundan indirdi. Üniformasının ve gömleğinin önü açıktı; göğsünün seyrek, ağarmış kılları görünüyordu. Üniformasının üzerindeki rütbe işaretlerine baktım. Bu orduya gönüllü yazılmış bir asker değildi, bir teğmendi. “Ben de defol git dedim!” diye gürledi.</p>
<p>“Sadece sana söylediğini yap, babalık!”</p>
<p>Bu kez konuşan kızdı. Kurtarılmak istemediği belliydi. Tiksindirici bir düşünce beni ele geçirdi. Bu tecavüz değildi ve bir sevişme olmadığı da kesindi. Sadece bir iş faaliyetiydi. Bu yeni yorumun durumu daha mı iyi yoksa daha mı kötü gösterdiğini bilemiyordum ama artık kızı bir kurban olarak kabul edemeyeceğim anlamına geliyordu. Hem ben kimdim ki itiraz ediyordum? Annem de aynı işi yaparak geçimini sağlamıştı ama bunu sadece para için değil ülkesi için yapmıştı. Sadece müşterilerinin arasında babam gibi adamlar olduğu için şanslıydım. Bir an durup düşündüm. İkisinin arasında bundan fazlası vardı. Ve annemin de kendine göre nedenleri. Eminim bu kızın da vardı. Ağzından sadece birkaç kelime duymuş olmama ve kendisi de bunu saklamaya çalışmasına rağmen konuşmasının düzgün olduğunu anlamıştım. Muhtemelen saygın bir aileden geliyordu. Savaştan dolayı zor günler geçiren çok insan vardı böyle. Ne yapacağını bilemez halde bir süre orada durdum ama kızın sabrı tükenmişti. “Def et şunu” dedi.</p>
<p>Bir an sonra asker hızla arkasına döndü ve ilk kez o zaman onu net olarak gördüm. Bıçağı hâlâ elindeydi ve saldırmak için kolunu kaldırmış olmamasına rağmen ne kadar büyük bir tehlike altında olduğumu fark ettim. Kaçmaya başladım. O sırada bu yüzü tanıdığımı fark ettim ama onun da beni tanıdığına dair bir ipucu görmemiştim. Eski tanışıklıkları tazelemenin sırası değildi.</p>
<p>Daha birkaç adım atmıştım ki karın altındaki bir şeye takıldım ve yere düştüm. Kalçamda bir acı hissettim ve kırılmamış olmasını ümit ettim. Teğmen bıçağını kaldırmadan yavaş yavaş bana doğru yürüdü. Ayağa kalkmaya çalıştım fakat donmuş zeminde ayaklarım kayıyordu. Sonunda doğrulmayı başardım. Dönüp bu defa önüme daha çok dikkat ederek kaçmaya başladım. Arkamdan ayak sesleri geliyordu ve ondan kaçabilecek kadar hızlı koşamayacağımı biliyordum. Tek ümidim avludan çıkıp kanala ulaşmaktı çünkü orada insanların arasında güvende olurdum ama daha çok yolum vardı.</p>
<p>“Bırak onu. Buraya gel.” Kızın sesine vermeye çalıştığı şehvetli ton içimi kaldırdı ama şimdi bunun önemi yoktu. Askerin kızın sözünü dinleyip dinlemediğini bilmiyordum, sadece koşmaya ve umutsuzca kaçmaya devam ettim. Kemerli kapıdan silahtan ateşlenmiş bir mermi gibi fırlayarak kanalın kıyısına ulaştığım anda durmak ya da dönmek için önümde çok az mesafe kaldığını fark ettim. Topuklarımı yere bastırarak durmaya çalışınca ayaklarım yerdeki karları yarıp daha alttaki sert buz tabakasına temas etti. Beni kanala düşmekten kenardaki parmaklıklar kurtardı.</p>
<p>“Ah!”</p>
<p>Bağıran adamı görmek için bakmadım, en az birkaç kişiye çarpmış olmalıydım. Kanalın kıyısı çok iyi aydınlatılmıştı ve kalabalıktı, yine de koşmaya devam ettim. Ancak kanalın karşı tarafındaki Dökülen Kan Kilisesi’nin hizasına geldiğimde yavaşladım, ayrıca vücudum da beni buna zorluyordu. Arkama baktım, teğmen beni takip etmemişti. Yapacak daha iyi şeyleri vardı. Biraz durup soluklanmaya çalıştım. Göğsümde, sanki üzerine bir ağırlık koymuşlar gibi, tanıdık bir sıkışma vardı; ayağa kalktığım sırada bile, içgüdülerim ağrı geçene kadar dinlenmemi söylüyordu ama bunu yapmanın doğru olmadığını biliyordum. Eve gitmeliydim.</p>
<hr class="gecis"/>
<p>Yol fazla zamanımı almadı fakat eve ulaştığımda göğsümdeki rahatsızlık bir nebze bile azalmamıştı. Fontanka’nın kenarında, Panteleimonovskaya Caddesi üzerinde dört katlı bir binaydı. Üçüncü Şube’nin ve sonraları da Ohrana’nın karargâhı olan kötü şöhretli Fontanka 16 ile aynı bina blokunun içinde olması sadece şanstı. Çarın gizli polisi düzenli olarak ismini değiştirmeyi severdi. Annem bir süre orada çalışmıştı. Binada personel olarak bulunan herhangi bir erkek kadar becerikliydi ama orada oynadığı rol cinsiyetine daha uygun görülüyordu: devlet düşmanı olarak kabul edilen erkekleri baştan çıkarıp yatakta kendisine fısıldadıkları sırları rapor etmek. Yuda da -Vasiliy İnnokyentiyeviç Yudin adı altında- orada çalışmıştı fakat annemle yolu daha sonraları, Moskova’da kesişmişti. O sıralarda Tamara, Yuda’nın babasının en amansız düşmanı olduğuna dair en ufak bir ipucuna bile sahip değildi, hatta babasının kim olduğunu bile bilmiyordu.</p>
<p>Belki de benim Fontanka 16’ya karşı duygusal bir yakınlık hissetmem gerekirdi. Ben de babam Grandük Konstantin’le ilk olarak burada, üst kattaki hücrelerden birinde karşılaşmıştım. Ona saldırma girişiminde bulunmaktan tutuklanmıştım, oysa gerçekte amacım sadece ona kendisinin oğlu olduğumu bildiren bir mektubu vermekti. Bunun gereksiz olduğu çıkmıştı ortaya; sadece yüzüme bakarak benim kim olduğumu anlamıştı. Benimle konuşmak ve serbest bırakmak için hücreye gelmişti.</p>
<p>Eski anıları zihnimden kovaladım. Burası artık Ohrana’nın üssü değildi, onlar çok daha merkezî bir adrese, Gorovohaya Caddesi’ne taşınmıştı. Son günlerde çok meşgul olmalıydılar, devrim başarısız olursa yoğunlukları daha da artacaktı; çara karşı olanlardan alacakları intikam onlar için ekmek ve su gibiydi. Sadece bunun olmamasını ümit edebilirdim. Evimin ön kapısına doğru yürüdüm. Evimizdeki odaların birçoğunu artık kullanmıyorduk. Sadece bir tek hizmetkârımız, Syeva kalmıştı ve nadiren konuk ağırlıyorduk. İçeri girdiğimde üst kattaki yaşam alanımıza çıkan merdivene baktım. Korkutucu görünüyordu ama yukarı çıkmalıydım.</p>
<p>“Her şey yolunda mı, albayım?”</p>
<p>Syeva’nın nereden geldiğini görmemiştim ama içeri girdiğim zaman kapıda olmaması nadir görülen bir şeydi. Konuşabilecek duruma gelmek için biraz soluklanmaya çalışarak ona baktım. Syeva avluda gördüğüm kızdan ancak birkaç yaş daha büyüktü. Medeni bir ülkede ikisinin de okulda olması gerekirdi ama ona iş vermemiş olsaydık, bulabileceği her türlü işin bundan çok daha kötü olacağından emindim.</p>
<p>“İlaçlarım,” dedim. Sesim neredeyse fısıltı gibi çıkmıştı.</p>
<p>Başka söze gerek kalmadan bir çırpıda basamakları tırmandı; doğru dürüst nefes alabiliyor olsaydım bile ondan hızlı çıkamazdım. Ama o da diğerleri gibi çıkamıyordu. Sağ ayağını bir basamağa koyuyor, sonra sol ayağını kaldırıp aynı basamağa koyuyordu. Ayağını ancak bu kadar kaldırabiliyordu ama bu onu yavaşlatmıyordu. Bize söylediğine göre doğduğundan beri böyleydi. Bu sakatlığıyla başa çıkabiliyordu fakat orduya yazılmasına engel olduğu için ondan nefret ediyordu. Bunun ne büyük bir nimet olduğunu ona hiç söylemedim.</p>
<p>Saniyeler içinde aşağı inerek içinde beni hayatta tutan küçük beyaz haplar olan gümüş kutuyu getirdi. Bir tanesini alıp dilimin üstüne koydum. Hapın acı tadı tükürüğüme yayıldı ve tat alma organına kadar ulaştı. Hoş bir histi: hapın kendisi değil, sağlayacağı rahatlamayı beklemek. Gerçek etkisini gösterebileceği sürenin geçip geçmediğinden kuşku duymama rağmen göğsümdeki sıkışma azalmaya başlamıştı bile. Anılan tazelediği için de keyfini çıkardım hapın, gençliğimin çok gerilerde kalmış anılarını. Bir kimyasal bileşiğin bu kadar farklı şekillerde kullanılabilmesi mucizevi bir şeydi. Asker olduğum dönemde nitrogliserini silah olarak kullanırdım, şehirleri yıkmak ve ordulan yok etmek için. Bir zaman elime bulaşmış ve ben de mecburen tadına bakmış olmalıydım ama en iyisi ondan kaçınmaktı; fazlası midemi bulandırabilirdi. Ve şimdi aynı nitrogliserin göğüs ağrımı dindirebiliyor veya hafifletebiliyordu. Önlemediği kesindi yoksa bu hastalığa karşı çoktan bağışıklık kazanmış olurdum.</p>
<p>Syeva -yanımdan ayrıldığını görmemiştim- elinde bir bardak suyla geri geldi. Bardağı elinden alırken yan fısıltı halinde, “Teşekkürler, çavuş,” dedim. O bana her zaman -çok doğru bir şekilde- “albayım” diye hitap ederdi ve ben de bir süredir ona “çavuş” diye hitap ederek bu şekilciliğine tepki göstermeye başlamıştım. Ama kendisine böyle seslenildiğinde çok hoşuna gittiğini görebiliyordum, orduya en yakın olabileceği nokta buydu, böylece ben de ona bu sözcükle hitap etmeye devam ettim.</p>
<p>Suyu içmeden önce tabletin tamamen erimesini bekledim, sonra ilacm tadını alsın diye ağzımda dolaştırdım. “Daha iyi misiniz, albayım?”</p>
<p>Başımla onayladım ama cevap vermedim.</p>
<p>“Akşam yemeğini hazırlamaya başlayayım mı?” “Teşekkür ederim.”</p>
<p>Syeva gitti. Ben basamağın üzerinde oturmaya devam ettim. Göğsümdeki ağrı neredeyse geçmişti ama ayağa kalkarsam ilacın yan etkisiyle başımın döneceğini biliyordum. Birkaç dakika bekledim ve Syeva mutfakta yemeği hazırlarken çıkan sesleri dinledim. Bir yıldan uzun zamandır dükkân ve pazarlarda gıda maddeleri azalmıştı fakat o her zaman bir şeyler bulur ve lezzetli hale getirirdi.</p>
<p>Sonunda ayağa kalkıp paltomla şapkamı astım, sonra üst kata çıktım. Oturma odasının kapısı aralıktı. Birkaç saniye orada durup içeri baktım. Nadya sırtı bana dönük oturmuş, kitap okuyordu. Beyaz bir tüy yumağı olan Polkan sadık bir şekilde onun hemen yanında yatıyordu.</p>
<p>“Sevgilim,” dedim, içeri girerken yumuşak bir sesle.</p>
<p>Başını kaldırıp baktı, ben de dudaklarını öpmek için eğildim. O sırada köpeğin başını okşamak için elimi uzattım. Polkan ağzıyla elime dokundu, sonra uzanıp başını patilerinin arasına koydu ve tekrar Nadya’ya baktı. Neredeyse sekiz yaşına gelmişti ama öyle görünmüyordu. Türünün -bir Samoyed’di- büyük bir örneğiydi, Amundsen’in güney kutbuna götürdüğü türden. Yoksa köpekler mi onu götürmüştü?</p>
<p>Kendimi koltuğa bıraktım. Nadya bir atak geçirmiş olduğumu anlayacak kadar iyi tanıyordu beni ama bundan bahsetmenin faydası olmadığını da biliyordu.</p>
<p>“Dışarısı nasıl?” diye sordu.</p>
<p>İç geçirdim, sonra farklı bir soruyu -gerçekte sormuş olduğu soruyu- yanıtladım. “Ona birkaç gün, en fazla birkaç hafta veririm.” Majestelerinden bahsettiğimi açıklamama gerek yoktu.</p>
<p>“Çok şükür.” Sesi acıydı. “Bize yaptıkları için aşılmalıydı. Hepsi aşılmalıydı.”</p>
<p>Başımı kaldırdım ve gerçekten bunu demek istememiş olmasını ümit ederek ona baktım. Bir an için gözüme çirkin göründü fakat yüzünde sadece öfke vardı. Bunu paylaşamazdım. Değişim istiyordum ama intikam almanın gereği yoktu. Bazen bunu ona anlatmaya çalışırdım fakat yaşlı halimle bilgeymiş gibi görünmeye çalıştığımı söyleyerek kızdırırdı beni, aramızdaki yaş farkını hatırlatmasından da nefret ederdim. Belki her şeyi farklı görmemizin nedeni onun genç olmasıydı. Nadya 1882 yılında doğmuştu, II. Aleksandr öldürüldükten bir yıl sonra. Ben onun çarlığı zamanında büyümüştüm; bir çarın olabileceği ölçüde reformcuydu fakat o benim için bir çarın nasıl olması gerektiğinin ve neler başarabileceğinin ölçüşüydü. Ondan sonra gelenler aynı düzeye ulaşamazsa nedeni kendi yetersizlikleri olurdu ve bu, iyi bir çarın olabileceği olasılığını reddettirmezdi. Ama Nadya için çar sadece bir tek şeydi: bir budala, önce tıknaz ve yontulmamış, sonra da zayıf, gerici bir budala. Ben daha iyi şeyler ümit etmeye devam etmiştim, oysa artık bunun hiç gerçekleşmeyeceğini anlıyordum. Yine de onlardan nefret etmiyordum, özellikle de aynı kanı paylaşıyor olduğumuz için.</p>
<p>“Sadece çabucak olmasını diliyorum,” dedim. “Şu anda, tam Almanlar kapıya dayanmışken, ülke lidersiz kalamaz. Ve şehir parçalanmaktayken.”</p>
<p>“idareyi ele alacak kimse yok mu?”</p>
<p>Başımı salladım. “Polisler hâlâ Nikolay’a sadık, ordunun bir kısmı da. Bizim tarafımıza geçmiş olan Kazaklar gördüm; eminim başkaları da izleyecektir. Ama polis kalabalıkları zapt etmeye uğraşmaktan asıl işini yapamıyor. Her yerde yağma ve soygun var, daha kötüsü de. Eve gelirken Tanrı bilir kaç yaşında bir kızın bir kapı girişinde kendini sattığına şahit oldum.”</p>
<p>“Ona engel olmadın mı?”</p>
<p>“Denedim ama ne işe yarardı ki? Para kazanamazsa açlıktan ölür.” Hikâyenin benim aşağılanmamla ilgili kısmını anlatmak istemiyordum ve bu olayla ilgili olarak Nadya’yla konuşmak istediğim başka bir şey daha vardı, ancak dikkatli olmam gerektiğini biliyordum. “Ordu kararını verebilirse, o zaman polisler de asıl görevlerine dönebilirler.”</p>
<p>“Bu olacak mı?”</p>
<p>“Bilmiyorum.” Konuyu değiştirmek ister gibi göründüm. “İlya’dan haber almamışsındır herhalde.”</p>
<p>Nadya hüzünle başını salladı. “Çok zaman oldu. Yazmayı bıraktım.”</p>
<p>Nadya’yla ağabeyi arasındaki anlaşmazlığın nedeninin ben olduğumu iyi biliyordum. Gerçekte bu bir “ben” meselesinden çok bir “biz” meselesiydi. Nadya’yla ilişkimiz -evli olmadığımız gerçeği- ailesinden kimsenin onunla görüşmediği anlamına geliyordu. Yine de benimle kalıyordu.</p>
<p>“Bildiğim kadarıyla hâlâ cephede,” diye ekledi.</p>
<p>Kapı çalındı. Gelen sadece Syeva olabilirdi.</p>
<p>“Evet?” dedim.</p>
<p>İçeri girdi. “Akşam yemeği hazır; albayım, madam.”</p>
<p>“Teşekkürler, çavuş.”</p>
<p>Hemen yandaki yemek odasına geçtik. Bugünkü yemek sadece kara ekmek, peynir ve salamura ringa balığından oluşmasına rağmen, bu amaç için düzenlenmiş bir odada masaya oturup yemek yemek, görgü ve düzene bağlılık numarası yapmaktan başka bir şey değildi. Ne de olsa hâlâ şarabımız vardı. Karşı karşıya oturduk. Dua sözcüklerini hızla ve yumuşak bir sesle okudum. Yemeğin bol olduğu zamanlara göre şu andaki anlamları daha fazlaydı.</p>
<p>“Yüce Tanrı’nın, hizmetkârlarının yemeğini ve içeceğini her zaman kutsa. Amin.”</p>
<p>Nadya’nın elini sıktım. “Güvende olduğuna eminim,” dedim.</p>
<p>Nadya başını sallayıp gülümsemeye çalıştı, sonra yemeye başladı. Sözcükler onun içini rahatlatamıyordu ama yaptığım şeyi bilmiyordu, onların sözcüklerden daha fazlası olduğunu. Ağabeyi İlya Vadimoviç’i daha o gün görmüş, kısacık bir bakışla yüzünü tanımıştım. Ama Nadya’ya ağabeyinin birkaç sokak ileride bir kapı girişinde, üç-beş kopek karşılığında bir genç kızı becerdiğini söylemeyecektim.</p>
</body>
</html>