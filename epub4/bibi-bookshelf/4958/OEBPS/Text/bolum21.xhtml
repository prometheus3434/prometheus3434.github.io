<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XXI. Bölüm</h1>
<p>“Hâlâ Aziz İshak Katedrali’nde mi?” diye sordum. “Yani Susanna.”</p>
<p>“Ben nereden bileyim?”</p>
<p>Dönüp ona baktım Bilip bilmemesinin önemi yoktu. İstediği şey benim elimdeyken kızın gidip bir yere saklanması pek olası değildi. “Orada <i>olmalı,”</i> dedim.</p>
<p>“Bunu haftalar önce yazmış olabilir.”</p>
<p>Başımı salladım. “Birkaç günden fazla zaman geçmiş olamaz. Polkan açlıktan kıvranmıyor.”</p>
<p>“Peki, onu Susanna’ya götürecek misin?”</p>
<p>Sessiz kaldım ve düşündüm.</p>
<p>“Bırak bunu ben yapayım,” dedi. “Daha güvenli olur. Sadece bana nereye sakladığını söyle. Gidip alırım.” “Hayır, Elimizdeki tek pazarlık aracı o. Gidip kızı göreceğim ve onu nerede bulacağını söyleyeceğim - Nadya güvende olduğunda.”</p>
<p>“Tek ilgilendiği şey Ascalon olmayabilir. Bu bir tuzak olabilir.”</p>
<p>“Ben onun umurunda bile değilim.”</p>
<p>“Sen değil -Yuda. Susanna intikam istiyor. Ve Yuda acı çekerken senin de çekecek olmanı umursamayacak.” “Ascalon eline geçene kadar hiçbir şey yapamaz,” dedim. “Ona neden bu kadar önem verdiğini Tanrı bilir.”</p>
<p>“Yuda’nın bir fikri olabilir.”</p>
<p>“Varsa da, bana söylemiyor.”</p>
<p>“O zaman sadece beklememiz gerekiyor, değil mi? O geri dönene kadar.”</p>
<p>“Ben beklemeyeceğim.” Kapıya doğru seğirttim.</p>
<p>Köpek, daireden çıktıktan biraz sonra doğamda meydana gelen değişikliği tamamen ihmal ederek bütün yolu benimle birlikte yürümekte ısrar etti. Sağ ön ayağı, tıpkı onunla ilk karşılaştığım gün olduğu gibi hâlâ aksıyordu. Aziz İshak Katedrali’ne kadar fazla bir yolumuz yoktu ama düşünmek için yeterince zamanım oldu. Susanna’nın Ascalon’la ne yapmak istiyor olabileceğine dair bazı tahminlerim vardı fakat emin olamazdım. Tek basit gerçek, üstünde kan lekeleri olduğuydu. Efsane doğruysa, bu Aziz George’un öldürdüğü ejderhanın kamydı. Zimeyeviç’in ya da kurbanlarından birinin kanı olması da aynı derecede mümkündü. Eğer Zimeyeviç’in kanıysa, ona dirilmesi için bir şans daha sağlardı. Ejderhanın kanıysa, o zaman neler yapılabileceğini kim tahmin edebilirdi ki? Susanna’nın benden daha iyi bildiği kesindi, gerçeği doğrudan Zimeyeviç’in ağzından duymuştu.</p>
<p>Bunların hiçbirinin önemi yoktu. Esas amacım Petro ve Pavel Kalesi’nden kaçmaktı, bunu başarmıştım. Susanna’nın Ascalon’u ele geçirmesi umurumda değildi ve istiyorsa onu Zimeyeviç’i diriltmek için kullanabilirdi, hatta ejderhayı da. Ona yardım etmek veya engellemek için hayatımı riske atacak değildim. Dimitriy haklıydı, oraya gitmem aptallık olurdu. Susanna Ascalon’u istediği kadar benden intikam almak da istiyordu. Şimdi elinde Nadya’dan başka bir şey yoktu ve o benim umurumda mıydı ki? Birlikte geçirdiğimiz tek gece, içimde bir yakınlığın filizlenmesine neden olmuş değildi. Çekip gidersem Susanna’nın eline hiçbir şey geçmezdi. Hatta Gorohovaya Caddesi’ndeki binaya girip Ascalon’u kendim bile alabilirdim ama Zimeyeviç ölmüşken onu kullanmak için bir nedenim olduğundan değil. Peki, bir nedenim olması gerekiyor muydu? Dimitriy’e de izah ettiğim gibi, ben plan yapmazdım, hamle yapardım ve Ascalon’u almak, bana onu bırakmaktan daha iyi bir hamle gibi görünüyordu.</p>
<p>Ama adi sorunum hâlâ Dimitriy’di. Benden daha kuvvetliydi, daha hızlıydı ve Danilov’un Susanna’yla yüzleşme yönündeki dileğini yerine getirmek niyetindeydi. Onun motivasyonunu Danilov’dan biraz daha iyi anlıyor olmak hoşuma gitti. Vampir olmanın ne demek olduğunu bilirdim ve önceden var olan insanın büyük kısmı soyulup gitmesine rağmen, geride bir çekirdeğin kaldığını da biliyordum. Bir insanı yönlendiren bir şey -saplantı haline gelen bir şey- biraz karanlık bir tonda olmakla birlikte, bir <i>vurdalak</i>’ı da yönlendirebilirdi. Ben söz konusuysam bu benim bilimsel merakım, o söz konusuysa tuhaf mizah anlayışı olurdu. Beni Kremlin’in altındaki o zindana tıktığı anda bunu anlamış olmalıydım. Dışarıda çok fazla onurlu vampir yoktu ama çoğu Dimitriy gibi vampir olması için oyuna getirilmiş de değildi. Ayrıca onun içinde başka akımlar da vardı, özellikle de Zimeyeviç’le olan bağları ve onları koparmak için verdiği mücadele.</p>
<p>Ondan kurtulmamın bir tek yolu olduğu belliydi, o da fikrimi -veya Danilov’un fikrini- değiştirmek ve gidip Ascalon’u getirmek için yaptığı teklifi kabul etmekti. Eski efendisini bu kadar çok hatırlatan bir eşyayla karşılaştığı zaman nasıl acı çekeceğini bilmenin verdiği keyif de yanıma kâr kalırdı. Ama bunu yaparsam, onu veya Ascalon’u bir daha görebileceğimden emin olamazdım. Onu olmayacak bir şeyin peşinden koşturmak, Susanna’yla karşılaşmaktan kaçınmamı sağlayabilecek ve Ascalon’u gidip kendim almam için bolca zaman kazandırabilecek iyi bir plan olurdu. Onlar aldatıldıklarının farkına bile varamadan ben şehir, hatta ülke dışına çıkmış olurdum.</p>
<p>Şimdi Aziz İshak Meydanı’nı geçiyorduk. Burası diğer yerlerden daha kalabalıktı. İnsanlar şehrin güneyindeki ve doğusundaki tren istasyonlarına akın ediyordu. Biz yine akıntıya karşı yürüyorduk. Dönüp Dimitriy’e baktım.</p>
<p>“Sanırım bundan daha iyisini yapabiliriz,” dedim.</p>
<p>“Ne demek istiyorsun?”</p>
<p>“Hepsini yapabiliriz, diyorum. Nadya’yı kurtarabilir ve Ascalon’un Susanna’nın eline geçmesini önleyebiliriz.”</p>
<p>“Nasıl?”</p>
<p>“Sen gidip Ascalon’u al. Bizim eski evimizde. Ben de Susanna’ya gidip onu nerede bulacağım söyleyeceğim. Elbette bir şey uyduracağım ama Nadya’yı alıp çıkacağım ve Susanna bunun yalan olduğunu fark edene kadar biz çoktan uzaklaşmış olacağız.”</p>
<p>Dimitriy durdu ve düşünceli bir ifadeyle başını salladı. “İyi bir fikir gibi görünüyor. Sadece bir sorum var.”</p>
<p>“Ne?”</p>
<p>“<i>Vişne Bahçesi</i>’ni kim yazmıştı?”</p>
<p>Kaçmaya başladım ama Dimitriy çok hızlıydı. Eliyle bileğimi bir mengene gibi kavradı. Beni isteksiz bir çocuğu çeker gibi sürükleyerek meydanda yürümeye devam etti. Ona direnmek için yapabileceğim hiçbir şey yoktu.</p>
<p>“Sanırım orijinal plana sadık kalacağız, değil mi? Ve yerinde olsaydım Susanna’ya kim olduğumu hatırlatacak bir şey yapmazdım.”</p>
<p>Artık katedralin güneybatı köşesinin yakınındaki lağım kapağına gelmiştik. Dimitriy bileğimi tutan elini gevşetmeden kapağı kaldırdı. Köpek karanlığa doğru baktı ve havlamaya başladı. Demir basamakları büyük bir dikkatle indi. Sahibesi bu yoldan getirilmişse, belki onun kokusunu alabilirdi.</p>
<p>Köpek indikten sonra Dimitriy beni de aşağı doğru itti. Beni bırakmak zorunda kalmıştı ve bir şansım olabileceğini biliyordum. Aşağıda her yöne doğru giden lağım kanalları vardı ve kolayca ondan yakamı kurtarabilirdim. Ama o an göz açıp kapayıncaya kadar geçti ve Dimitriy’in elinin arkadan yakama yapıştığını hissettim. Kendimi kurtarma şansım kalmamıştı. Danilov’un fiziksel kırılganlığı kendisi için bir avantajdı.</p>
<p>Açık lağım deliğinden yukarıdaki sokak lambalarının zayıf ışığı geliyordu. Çok ilerisini görmek için yeterli değildi ve birazdan bu yolda hiç ışık kalmayacağını biliyordum. Dimitriy bir <i>vurdalak</i> olarak karanlığa daha alışkın olabilirdi ama hiç ışık yokken o bile bir şey göremezdi. Cebine uzanıp Danilov’un kullandığına çok benzeyen bir elektrikli fener çıkardı. Onu bana uzattı.</p>
<p>“Yak,” dedi.</p>
<p>Dediğini yaptım ve duvarın üst kısmındaki aralığı aydınlattım. Köpek yüksek sesle havlamaya başladı. Ona bir tekme attım ama tepkileri çok hızlıydı. Benden biraz ileride durup gürültü etmeye devam etti.</p>
<p>“Sustur şunu,” diye tısladım Dimitriy’e.</p>
<p>“Niye?”</p>
<p>“Bizi ele verecek.”</p>
<p>“Ne olmuş? Onlarla konuşmaya gidiyoruz.”</p>
<p>Dimitriy çömelip beni dizlerimin arkasından kavradı, sonra ayağa kalkarak beni katedralin altındaki geçitlere açılan karanlık aralığın hizasına kadar kaldırdı.</p>
<p>“Çıkıp oradan geç,” dedi.</p>
<p>İtaat etmekten başka çarem yoktu. Aralıktan sürünerek geçtim ve arkasındaki koridora atladım. Dimitriy’in bana yetişmesi birkaç saniyesini alırdı fakat şimdi ondan kaçmayacaktım. İleride -hatta belki tüneldeki ilk dönemeçten sonra- ne olduğunu biliyordum, o yüzden şu an için Dimitriy korunabilmek açısından tek ümidimdi. Yumuşak bir atlayışla yanıma indi. Arkamızda bıraktığımız köpeğin boğuk havlamasını hâlâ duyabiliyordum ama şükürler olsun ki o yaratık duvarı tırmanıp bizi takip edemeyecekti.</p>
<p>Spiral merdivenin alt kısmının oluşturduğu giriş açıktı. Oradan geçip Senato Meydanı’nın altındaki, yıllar önce meydana çıkarmış olduğum odaya ulaştık. Kapısı açıktı. Önce ben girdim, Dimitriy de beni takip etti.</p>
<p>İçeri girdiğimizde Susanna arkasına döndü ve yüzüne geniş bir gülümseme yerleşti. Bu, o hayattayken tanıdığım zamanlarda kullandığını hiç görmediğim bir ifadeydi. Eğlendiği ya da mutlu olduğu zaman elbette gülümsemişti ama bu zorlama ve yapay bir gülümsemeydi. Bunu ben de oldukça sık kullanmıştım. Susanna’ya uymuyordu. Odanın ortasındaki kuyunun duvarına yaslandı ve ellerini yana açıp onun kenarına dayadı. Parmağında tanıdık bir yüzük olduğunu gördüm; zümrüt gözlü, kızıl çatal dilli altın bir ejderha. Bir zamanlar Zimeyeviç‘e aitti ama ondan çalmıştım. Susanna’nın eline nasıl geçtiğini bilmiyordum. Uzaktaki duvarın önündeki kapalı bir tabutun üstünde Nadya oturuyordu. Herhangi bir şeyden rahatsızmış gibi görünmüyordu. Yanında burada daha önce görmüş olduğum vampirlerden biri duruyordu, doğru hatırlıyorsam ismi İlya’ydı.</p>
<p>Susanna konuşmaya başlamak için bir nefes aldı ama Nadya araya girdi. “Sen misin Mişa?”</p>
<p>Bunun bir tek açıklaması vardı, karşısındakinin Danilov olmayabileceğini ve ben olabileceğimi biliyordu. Danilov’un bunu Nadya’dan saklamak için gösterdiği bütün çabaya rağmen, o bir şekilde öğrenmişti. Hangisi olduğumu iddia etmenin daha iyi olacağına karar vermeye çalıştım.</p>
<p>Benim yerime Susanna cevap verdi. “Elbette o Mihail. Richard’ın seni kurtarmak için buraya geleceğini mi sanıyorsun?” Bana döndü. “Başında ne tür bir dert olduğunu ağzımdan kaçırdığımı söylemem gerekiyor. Bunu ikinizden birinin ona zaten söylediğini düşünmüştüm; biriniz aşkından, öbürüyse… kötülük olsun diye.” Omzunun üzerinden Nadya’ya baktı. “Aslında, eğer <i>Mihail</i> ise, seni gördüğüne pek sevinmiş görünmüyor.”</p>
<p>Arkamdan Dimitriy konuştu. “Gelip gelmeyeceğini seçme şansı pek olmadı. Buraya ben getirdim.”</p>
<p>Susanna doğruldu. Bunu yaparken alm kırıştı ve yüzünden bir acı ifadesi geçti. Elini karnına koydu. An çabucak geçti. Konuşmaya başladığında sesi sakindi. “Hanginiz olduğunun aslında pek önemi yok, değil mi? İkiniz de Ascalon’un nerede olduğunu biliyorsunuz. Biriniz bana söylemeyi reddederse, diğerini bekleyeceğim.”</p>
<p>“Önce bana teşekkür etmeyecek misin?” diye sordum. Nadya başını başka yöne çevirdi. Konuşanın o olmadığını bilecek kadar iyi tanıyordu Danilov’u.</p>
<p>“Sana teşekkür etmek mi? Ne için?”</p>
<p>“Sana Danilov’un kadınını getirdiğim için.” Belirsizliğin işime yaramayacağı belliydi.</p>
<p>Susanna yine gülümsedi. Bu defa kendisine daha çok benzemişti. “Hatırladığım kadarıyla onu ben gidip almıştım, İlya’nın yardımıyla.”</p>
<p>“Peki nerede oturduğunu nasıl öğrendin?” Kumar oynuyordum. Onu bir sürü yoldan bulmuş olabilirlerdi ama bir tanesinin olasılığı çok yüksek görünüyordu.</p>
<p>“Onu İlya gördü ve eve kadar izledi.”</p>
<p>“Sanırım onu Saray Köprüsü’nde dururken gördü. Neva’ya bakarken.”</p>
<p>Susanna şaşırmış görünüyordu, öyle de olmalıydı. “Bunu nasıl bildin?”</p>
<p>“Çünkü Nadya’ya böyle yapmasını ben önermiştim.” Nadya’ya baktım. Gözlerine yaşlar birikmişti. “Değil mi?”</p>
<p>“Tıpkı senin gibiydi,” diye fısıldadı Nadya. “Onun gibi.”</p>
<p>“Büyük kısmında öyleydi. Ama Danilov zaman zaman gardım düşürüyor, hatta bir mektubu yazarken tam ortasında bile. Sadece senden orada olmanı isteyen bir cümle eklemem gerekiyordu ki ikimiz de seni görebilelim.”</p>
<p>“Yani onu bilerek mi ikimizden birinin görebileceği bir yere gönderdin?” dedi Susanna. “Bu senin ne işine yarayacaktı ki?”</p>
<p>“Çünkü Danilov’a ulaşmak için onu kullanmaya çalışacağını biliyordum. Bu, onun kaçmak için bir nedeninin olması demekti ve ikimiz de kaçmak istersek bunun gerçekleşmesi daha olası olurdu. Tam planladığım gibi yürümedi ama şu anda özgür bir adamım.”</p>
<p>“Pek özgür sayılmazsın,” dedi Susanna. Soru sorar gibi bir kaşımı kaldırdım ve Susanna başıyla arkama bakmamı işaret etti. Döndüm. Koridorda, Dimitriy’in arkasında, diğer adamlardan biri duruyordu. Bu da Dimitriy’in karşısında üç kişi var demekti, bir boğuşmada Nadya ve ben işe yaramazdık. O da, eğer Dimitriy benim tarafımda olma eğilimindeyse tabii. Ama ben dövüşmeyi düşünmüyordum.</p>
<p>“Eğer koşullarımı kabul edersen, olacağım.”</p>
<p>“Koşulların mı?”</p>
<p>“Dışarı çıkacağız, sadece sen ve ben. Sonra sana Ascalon’un nerede olduğunu söyleyeceğim. Sen koşup onu alabilirsin, ben de kendi yoluma giderim.”</p>
<p>“Ya kadın?” Başını Nadya’nın olduğu tarafa doğru eğdi.</p>
<p>“O artık beni ilgilendirmiyor. Dimitriy’i de bırakmazsan bana bir iyilik yapmış olursun. Benden çok yeğeninin tarafını tutar o.”</p>
<p>Arkamda Dimitriy’in kaskatı olduğunu hissettim. Ondan bir tür darbe gelmesini bekliyordum ama hiçbir şey olmadı. Arkama döndüm. Diğer <i>vurdadak</i> yaklaşmış ve Dimitriy’in kollarını arkaya doğru büküp tutmuştu. Dimitriy kurtulmayı başaracak kadar güçlüydü ama şimdilik uygun zamanı bekliyordu.</p>
<p>“Buradan ayrılırsak bana bir şey söyleceğinin garantisi ne?”</p>
<p>“Benden çok daha güçlüsün. Kaçmayı başaramam.”</p>
<p>“O zaman daha sonra neden seni serbest bırakayım?”</p>
<p>“Sana söylediğim zaman, Ascalon’u bulmak için çok acele etmen gerekecek.” Dimitriy’e söylediğim yalanın aynısını söylemeyecektim, onun Susanna’da işe yaramayacağını varsaymak için iyi nedenlerim vardı. Susanna’ya Ascalon’un paketlenip şehirden ayrılmasına bir saatten az bir zaman kalmış olan bir trene yüklendiğini söylemeyi planlıyordum.</p>
<p>Susanna dudaklarını büzerek nefesini üfledi ve derin derin düşündü.</p>
<p>“Yerinde olsam acele ederdim,” dedim. “Fikrimi her an değiştirebilirim.” Gülümsedim. “Bunu kelimenin tam anlamıyla kastediyorum.”</p>
<p>Susanna doğruldu. “Pekâlâ.” Parmaklarını şaklatıp işaret etti. “İlya! Şu iri adam için Sandor’a yardım et.”</p>
<p>İlya suratım ekşiterek ona baktı. “Bu bir dalavere,” diye mırıldandı.</p>
<p>“Yap şunu!” dedi Susanna hırsla.</p>
<p>İlya itaat etti. Dimitriy’i sürüklemelerine izin vermek için yana çekildim. İkisine karşı direnmek için yapabileceği pek bir şey yoktu. Onu hücrenin diğer tarafına, Nadya’nın oturduğu yere götürdüler. Çıkış yolunun önünde kimse kalmamıştı. Şimdi bana kaçma şansı doğmuştu ama uzun süre koşabileceğimden kuşkuluydum. Yukarıya çıkarken Susanna’nın bana eşlik etmesine izin vermek çok daha iyi olacaktı. Ama sonra bir şey uydurmalıydım.</p>
<p>“Zamanını boşa harcama.” Arkama döndüm. Susanna da döndü. Konuşan Dimitriy’di. “Ondan gerçeği öğrenebileceğinden kuşkuluyum.” Bunun ardından ne söyleyeceğini fark ettiğim anda Dimitriy tekrar konuştu. “O Mihail’in eski evinde, Panteleimonovskaya Caddesi’nde.”</p>
<p>Susanna’nın alnı kırıştı. “Hayır, değil,” dedi, küçümseyerek. “Biz çoktan-”</p>
<p>Gerisini duymak için beklemedim. Koşmaya başladım. Koridor uzun, düz ve dardı fakat merdivene kadar ne kadar mesafe olduğunu iyi biliyordum. Arkamda, koşmaya başladığım andan itibaren beni takip eden ayak seslerini duyuyordum. Yavaşladım ve ellerimi öne uzatarak yürümeye başladım. İyi tahmin etmiştim. Sadece yarım metre sonra parmak uçlarım spiral merdivenin soğuk taşlarına değdi. Ellerimi aşağı doğru indirdim ve alt taraftaki girişin hâlâ açık olduğunu hissedince rahatladım. Arkamdaki ayak sesleri artık çok yaklaşmıştı. Çok ümitlenmiyordum ama yine de emekleyerek geçmek için girişe doğru eğildim.</p>
<p>Ayak bileğime bir el yapıştı ve Dimitriy’in bileğimi kavradığı gibi sıkıca kavradı. Beni çekti ve bedenim geriye doğru sürüklendi. Ellerimi yeterince çabuk hareket ettiremediğim için göğsümün üstüne yere düştüm. Yüzüm sertçe taş zemine çarptı ve ağzıma kan tadı geldi. Yerde geri geri kaymaya başladım. Taşlara sürünmemesi için başımı yukarı kaldırmaya çalıştım ama bunu uzun sürdüremeyeceğimi biliyordum. Serbest bacağımı savurarak vücudumu çevirdim. Bileğimdeki el bir an gevşer gibi oldu fakat amacım kaçmak değildi. Elin beni tekrar sıkıca kavraması bir saniye bile sürmedi, ne var ki artık sırtüstü dönmüştüm. Hâlâ rahatsız bir yolculuk yapıyordum ama en azından kalıcı bir hasar bırakmazdı.</p>
<p>“Onu diğerlerinin yanına götür.”</p>
<p>İlya bana uzandı ve elini tutup ayağa kalktım. Gidip tabutun üstünde oturan Nadya’nın yanına oturdum. Ona sarılmamak için bütün irademle mücadele ettim. Bu dürtü onu ilk kez gördüğümde hissettiğim kadar güçlüydü ama arzularımı etkileyebilecek kuvvete sahip değildim. Şimdi onları baskılamak için bütün irademi kullanıyordum.</p>
<p>Susanna yüzünü Dimitriy’e döndü. “Sana böyle mi söyledi? Evinde olduğunu mu?”</p>
<p>“İkisinden biri söyledi,” diye cevap verdi Dimitriy. “Sanırım Yuda’ydı.”</p>
<p>“Hangisi olduğu hiç önemli değil. Orayı zaten darmadağın etmiştik, orada değil.”</p>
<p>“Gorohovaya Caddesi 2 numarada,” dedim. İkisi de dönüp bana baktı. Susanna’ya söylemekten başka seçenek yoktu. Yaptığım belki de aptallıktı ama bu Yuda’nın önlemeye çalıştığı bir şey olduğuna göre, iyi bir fikir olabilirdi. “Eski Ohrana binasında,” diye devam ettim. ‘Tutuklandığımda onu benden aldılar. Muhtemelen hâlâ oradadır.” “Bu mümkün mü?” Benden ziyade Dimitriy’e soruyordu.</p>
<p>“Sana neden söyleyeyim?” diye cevap verdi Dimitriy. “Yakında öğreniriz.” Sandor diye hitap ettiği vampire doğru döndü. “Benimle gel. İlya, sen kal ve döndüğümde burada olmalarını sağla.”</p>
<p>“Hepimiz mi?” diye sordu Dimitriy.</p>
<p>“Sana gerçeği söyledim,” dedim.</p>
<p>“Kuvvetle muhtemel söyledin ama bir saat içinde döneceğim ve Ascalon’u bulursam her şey bitecek.”</p>
<p>“Bizi bırakacak mısın?” dedi Dimitriy.</p>
<p>“Anlaşma böyleydi, değil mi?”</p>
<p>Sesinde belirsizlik vardı ama başka bir şey söylemedi. Biraz sonra Sandor’la ikisi gitmişti. İlya kapının yanına gitti, sonra bize doğru baktı. “Bir şey denemeye kalkmayın. Hemen dışarıda olacağım.” Arkasından kapıyı kapattı ve anahtarın kilitte döndüğünü duyduk.</p>
<p>Nadya’ya dönüp ellerini ellerime aldım. Gözlerine baktım. “Şimdi benim, gerçekten.” O da sahiden kim olduğumu anlamak ister gibi bir saniye bana baktı, sonra kollarını vücuduma doladı. Şimdi bir fark olduğunu biliyor olsa da, bu farkı gerçekten anlayıp anlayamayacağım merak ediyordum ama bunu yapabildiğine inanmasına izin vermek daha iyi olacaktı. Bir süre öylece kaldık. Dimitriy’in ayağa kalkıp kapıya doğru yürüdüğünü duydum. Sonsuza kadar böyle kalmayı tercih ederdim ama kaybedecek zamanımız yoktu.</p>
<p>“Sana zarar verdiler mi?” diye sordum.</p>
<p>Nadya hayır, dercesine başını salladı fakat gözlerinin yaşlı olduğunu görebiliyordum. “İyiydim. Bana yiyecek bile verdiler. Ama en kötüsü muhafızlık etsin diye İlya’yı bırakmalarıydı, kendi kardeşimi. Onunla konuşmamayı başaramadım. Kendimi onun İlya olmadığına ikna etmiştim; bu sadece onun vücuduydu ve bir canavar tarafından ele geçirilmişti. Ama bu o. O.” Ağlıyordu. “Onu tanıyorum. Konuşma tarzını. Hatırladığı şeyleri. Bozulmuş bir İlya değil. Gerçekten istediği şeyi yapan İlya. Her zaman istemiş olduğu şeyi. Bana anlattı. Sen de bana on defa anlatmıştın; isteyerek yapmaları gerekiyordu.”</p>
<p>“Seni bütün bunlara bulaştırdığım için üzgünüm.”</p>
<p>“Senin hatan değil.”</p>
<p>“Yuda’nın ne yaptığını anlamalıydım.” Geriye baktığımda, Nadya’nın orada köprüde durması önerisini benim yazmış olduğumu hayal meyal hatırlayabildim. Yuda’nın beni nasıl etkilediğinden emin değildim. Ben yazarken ellerimi o mu kontrol etmişti? Genellikle böyle olurdu. Ama başka şekillerde hareket edebilmesi mümkün müydü? Sadece zihnime bir düşünce yerleştirip onun doğrultusunda davranmamı sağlayabilir miydi? Eğer durum böyleyse, o zaman aynısını benim de ona yapabileceğimi bilmek beni biraz teselli etti.</p>
<p>“Önemli değil. Polkan’ı gördün mü?”</p>
<p>“O iyi,” dedim. Susanna dışarı çıkarken ona rastlarsa ne olabileceğini ancak Tanrı bilirdi.</p>
<p>Susanna gittiğinden beri Dimitriy bir şey söylememişti ama sonunda sessizliğini bozdu. “Buradan çıkmalıyız,” dedi. Şoka girmiş gibiydi.</p>
<p>“Ona doğruyu söyledim,” dedim. “Geri dönene kadar bekleyebiliriz.”</p>
<p>Nadya boğuk bir kahkaha attı. “İstediğini almca bizi neden bıraksın ki?”</p>
<p>“Sana söylediğim gibi,” dedi Dimitriy. “Susanna seni ne kadar az umursuyorsa, Yuda’dan da o kadar nefret ediyor. <i>Onu</i> asla serbest bırakmaz. Nadya’ya gelince - eh, Susanna geldiğinde acıkmış olacak.”</p>
<p>Haklıydı. Buradan Gorohovaya Caddesi’ne gitmeleri fazla uzun sürmezdi. “Kapıyı kırabilir misin?” diye sordum ona.</p>
<p>Başım salladı. “Arkasında İlya varken olmaz.”</p>
<p>“Onu içeri çekebilirsek, burada kolayca üstesinden gelebiliriz,” dedi Nadya.</p>
<p>“Nasıl?” diye sordum.</p>
<p>Parmaklarının boğumlarıyla altındaki tabutu tıklattı. “Bu ahşap, değil mi?”</p>
<p>Ne planladığım anlamıştım ama bunu gerçekten yapabileceğine inanmak zordu. “O senin kardeşin,” dedim, bu basit gerçekten daha fazlasını ifade edemeyerek. Nadya kaskatı oldu ve gözlerime bakmaya cesaret edemeyerek burnundan derin bir nefes aldı. Sonra azmini geri kazandı, tabutun kapağını kaldırmak için çömeldi.</p>
<p>Biraz sonra açmayı başardık. Kapağın bir ucunu tabutun üstünde bırakıp diğerini bir rampa oluşturacak şekilde yere koyduk. Süslü bir şey değildi - sadece boyanmış çam, o yüzden kırmak zor olmayacaktı. Sıçradım ve iki ayağımla kapağın üstüne atladım. Eğildi ve çatırdadı ama kırılmadı. Doğal şeklini alabilmek için aksi yöne doğru esneyince beni de bir Çinli akrobat gibi yukarı doğru fırlattı. Yere kazasız belasız inmeyi başardım.</p>
<p>“Birlikte deneyelim,” dedi Nadya. O da kapağın yanına geldi ve birbirimizin kollarını dirseklerin altından tutarak karşı karşıya durduk. Geri sayıma gerek yoktu. Birbirimize baktık ve birlikte sıçrayıp aynı anda ince tahta tabakasının üstüne düştük. Bu defa kapak pek direnç gösteremedi ve kendimizi onun parçalarının arasında sert taş zeminin üstünde bulduk.</p>
<p>“Bu da neydi?” diye bağırdı İlya dışarıdan.</p>
<p>“Neden gelip kendin bakmıyorsun?” diye bağırdım.</p>
<p>Bunu yaparsa, acele etmemiz gerekecekti. Ahşabın geri kalan kısımlarını daha küçük parçalara ayırmak sadece birkaç saniyemizi aldı. Tahta parçalarını ayağımla biraz iteledim ve uygun görünen bir tane buldum. Keskin ve sağlamdı. Kullanırken kıymıkları muhtemelen elime batacaktı ama önemi yoktu. Onu alıp kapıya baktım ama İlya’nın içeri girmek istediğine dair bir belirti yoktu.</p>
<p>Yeni silahımı göstermek için hevesle Dimitriy’e döndüm ama o bununla hiç ilgilenmedi. Mekânın ortasındaki doldurulmuş kuyuya doğru eğilmiş, oradan moloz ve kırılmış tuğla parçalarını alıyor ve arkasında yere bırakıyordu. Bir şey arıyordu.</p>
<p>“Bir silah bulmaya çalışıyorsan,” dedim, “ben bir tane buldum.”</p>
<p>“O tür bir silaha ihtiyacımız yok,” dedi. Sonra donakaldı. İki adım geri çekilerek kuyudan uzaklaştı; gözleri kuyuya ama bir tarafına, sabitlenmişti ve sanki oraya bakmaktan korkuyordu. “Yuda sana hiç icat ettiği aynadan bahsetmiş miydi? Bir vampirin kendi gerçek görüntüsünü görmesini sağlayan aynadan.”</p>
<p>“Onun hakkında bir şeyler söylemişti.” Aslında pek fazla şey yoktu. Yuda bununla ilgili anılan konusunda tedbirliydi. İcadından dolayı gururlanmış ama dehşete de düşmüştü. Görebileceği şeylerden korktuğundan kendisi ona bakmaya hiç cesaret edememişti. Dimitriy’de de şimdi aynı dehşet duygusu seziliyordu.</p>
<p>“Şu duvarda öyle bir tane asılıydı.” Arkasına doğru işaret etti. “Her şeyi kırıp döktükleri zaman onun bir parçasını da buraya atmış olup olmadıklarını merak ediyordum.”</p>
<p>“Atmışlar mı?”</p>
<p>“Sanırım öyle.” Kolunu kaldırdı ve sadece gözucuyla görebilecek kadar baktığından emin olarak o tarafa doğru işaret etti. “Onu bana getir.”</p>
<p>Fenerin ışığım işaret ettiği yere doğru tuttum. Bir şey parıldadı. Almak için oraya doğru seğirttim, sonra tereddüt edip elimi geri çektim.</p>
<p>“Senin için tehlikesi yok,” dedi Dimitriy.</p>
<p>O kadarım ben de biliyordum fakat hissettiğim korku içgüdüseldi. O, Yuda’dan kaynaklanıyordu ve beni korkutmaktan başka bir şey yapamamasına rağmen olan bitenin tamamen farkındaydı. Bu düşünce beni ateşledi. Cam parçasını parmaklarımla tuttum, üstündeki döküntülerden kurtarabilmek içiri biraz kımıldatarak molozların arasından çekmeye çalıştım ve sonunda başardım. Yaklaşık elim kadardı; sivri ve keskin kenarları dikkate alınmazsa, bir kadının makyaj yaparken kullanmak için yanında taşıyacağı türden bir şeye benziyordu. Hâlâ Yuda’nın korkusunun etkisi altındaydım, o yüzden onu kendi yansımamı göremeyeceğim bir açıyla tuttum.</p>
<p>Böyle yaparak onu kazara Dimitriy’e doğru çevirmiş oldum. Kendini duvara doğru geri attı ve kollarıyla yüzünü kapattı.</p>
<p>“Dikkat et, seni aptal,” diye tısladı. “Onu kendine doğru çevir. Sana zarar vermez.”</p>
<p>Ben o kadar emin değildim. Yuda’nın ruhu tarafından ele geçirilmiştim ve o bir <i>vurdalak</i>’tı. Aynada ne göreceğini kim bilebilirdi. Ben özellikle merak ediyordum ve Yuda’nın dehşeti ilgimi daha da fazla körüklüyordu. Aynayı kendime doğru çevirdim. İlk başta tek görebildiğim şey odanın yansımasıydı. Dimitriy’in onu göremediğinden emin oldum. Yuda’nın açıklamasından beklediğim gibiydi. Her şeyin, aralarında bir santim kadar mesafe olan iki yansımasını görüyordum. Aynanın yapılmış olduğu kristal, ışıkta birbirinden biraz farklı yol izleyen iki kutuplu bir sapma yaratıyordu. Olasılıkla bilimi Yuda’dan daha iyi anlıyordum. Kaledeki yalnız saatlerimizde ona ışıkla ilgili yeni kuantum kuramları hakkında okuduklarımı anlatmıştım. Yuda hemen kuramın nasıl dallanıp budaklandırılabileceğini düşünmeye başlamıştı. Tuhaftı, geriye baktığımda bu sessiz sohbetleri mutlu anılar olarak hatırlıyordum.</p>
<p>Aynayı kendime doğru çevirdim. Kolumun üst kısmının, sonra omzumun, en sonunda da yüzümün çift yansımasını görebildim, iki yüzümü. Onu sadece bir an için görebildim ama iki görüntünün farklı olduğuna yemin edebilirdim. Bir tanesi tanıdıktı; onu neredeyse her gün görürdüm: dalgalı kırlaşmış saçlar, köşeli bir yüz ve geniş bir çene, koyu renk gözler, yüzün geri kalanı için birazcık fazla büyük bir burun. Beni şaşırtan tek şey hapisteyken bıraktığım sakalımdı. Ama ikinci yüz de tanıdıktı. İnce bir yüz; uzun, düz sarı saçlar; soluk ve kısık gözler. Onu yıllardır görmemiştim fakat şimdi tam kendime bakarken görmeyi beklemem gereken şeydi.</p>
<p>Artık hiçbir şeyi yansıtamasın diye aynayı göğsüme bastırdım. Yuda’nın yüzünü orada neden görmüş olabileceğime dair bilimsel bir neden bulamıyordum. Bu görüntü kendi huzursuzluğumun gerçek bir yansıması olarak doğmuş ve ışık huzmeleriyle şekillenmiş bir yanılsama olmalıydı.</p>
<p>“Bir şey mi gördün?” diye sordu Dimitriy.</p>
<p>Başımı salladım. “Onu niçin istiyorsun?”</p>
<p>Dimitriy şimdi kapının yanındaydı. Bana yanına gelmemi işaret etti. “Sana söylediğim zaman onu kapının altından it.” Sonra ahşap kapıyı sertçe çaldı. “İlya? Hâlâ orada mısın?”</p>
<p>Boğuk bir ses yanıt verdi ama anlaşılabilecek kadar açıktı.</p>
<p>“Bir yere gitmiyorum.”</p>
<p>Dimitriy sırtını kapıya dayayarak oturdu ve konuşmaya başladı. “Nasıl bir şey olduğunu biliyorum, İlya.”</p>
<p>“Neyin nasıl bir şey olduğunu biliyorsun?”</p>
<p>“Ben de yapmıştım, kanımı başka bir <i>vurdalak</i>‘la paylaşmıştım. Önce yanlış gibi görünür ama bir süre sonra geri dönmeye devam etmen gerekir. Ve sonra artık o kadar kötü gelmez. Doğru olanı yaptığım düşünmeye başlarsın. Ama değildir. Sana ne söyledi, İlya? Seni buna başlamaya nasıl ikna etti?”</p>
<p>Cevap gelmesini bekledi ama gelmedi. İlya’nın her bir kelimeyi duymuş olduğuna kuşku yoktu.</p>
<p>“Sanırım önemli değil. Önemli olan ne kadar çok değiştiğin. Onu fark etmezsin -ben etmemiştim- çünkü hep ufak adımlarla seyreder. Ama geriye bir bak. Bir zamanlar gururluydun ve kendi iraden vardı. Ama şimdi kendi düşüncelerini onunkilerden zor ayırabiliyorsun.”</p>
<p>Bunu dinlemek İlya’nın hoşuna gitmiş olamazdı. Benim de gitmemişti. Kendi durumumla çok fazla paralellik görüyordum. Kafamdan geçen düşüncelerin hangilerinin bana hangilerinin Yuda’ya ait olduğunu gerçekten ayırt edebiliyor muydum?</p>
<p>“Ama ben kurtuldum, zamanla kurtuldum,” diye devam etti Dimitriy, sesi titreyerek. “Sen de kurtulabilirsin.”</p>
<p>“Ne yapmaya çalıştığını biliyorum.” İlya’nın sesi artık kararlı gelmiyordu.</p>
<p>“Sana yardım etmeye çalışıyorum. Her zaman da çalıştım. Yaşayan ölü olarak hayata döndüğünde karşılaştığın ilk vampir bendim, hatırlıyor musun? O zaman sana yardım etmiştim ve şimdi de etmek istiyorum.”</p>
<p>“Senin yardımına ihtiyacım yok. Anastasya var.”</p>
<p>“Ve o seni değiştirdi, İlya. Sen bunu göremiyorsun ama ben görebiliyorum. Ve sana kanıtlayabilirim de. Burada bir ayna var, özel bir ayna, o sana ne kadar değişmiş olduğunu gösterecek. Görmek ister misin?”</p>
<p>Yanıt gelmedi. Dimitriy bana başıyla işaret etti ve aynayı yüzü yukarı bakacak şekilde kapının altındaki aralığın altına koyup biraz ileri doğru ittim. Karanlığın içinde kayboldu ama durana kadar taşlatın üstünde çıkardığı gıcırtıyı duyabildim. Dimitriy parmağını dudaklarına götürdü, ben de zaten bir şey söylemeyi düşünmüyordum. Kapının arkasında sadece sessizlik vardı.</p>
<p>Sonra çok hafif bir ağlama sesi duyduk. Ses tellerinden geçerken neredeyse bir hayvanın homurtusuna dönüşen bir iç çekiş. Bir insanda bu, en derin ıstırabın ifadesi olurdu, bir vampirde de öyle.</p>
<p>Dimitriy bir anda ayaklandı. Bana geri çekilmemi işaret etti, sonra kapıya yüklendi. İlk denemesinde kapının ortasından bir çatırtı sesi geldi ama kırılmadı. Dimitriy tekrar yüklendiği anda kapı iki parçaya ayrıldı, bir parçası menteşelere asıl durumda kalırken, diğeri bir çatırtıyla yere düştü.</p>
<p>İlya koridora çökmüş oturuyordu. Aynayı tutan eli karnının üstündeydi. Diğer elinin bir parmağıyla, sanki orada gördüğü bir şeye dokunmak ister gibi, aynayı siliyordu. Dimitriy, tıpkı bir yakınının hasta yatağına gider gibi, bir anda onun yanında bitiverdi. Aynayı İlya’nın elinden kapıp odaya geri attı. Ben de onu tekmeleyerek odanın bir köşesine fırlattım. Dimitriy, İlya’nın direnmeyen bedenini çekerek odaya getirdi ve onu bir duvara yasladı. Ben öne çıkıp tabutun kapağından yaptığımız tahta kazığı elime aldım ve saplamaya hazırlandım. Dimitriy, gözleri hâlâ eski yoldaşının üstünde, bir adım geri çekildi. Sonra bana döndü ve ne yapmak üzere olduğunu gördüm.</p>
<p>Yumruğu şimşek hızıyla elimin sırtına çarptı ve silahım elimden fırladı. “Ne yapıyorsun sen?” Yüzünde gerçek bir dehşet ifadesi vardı. Bu onun dönüşmüş olduğu yaratığa uymuyordu. “Buna gerek yok. O artık tehlikeli değil.”</p>
<p>“Pekâlâ,” dedim. Yine de eğilip kazığı yerden aldım. Gözlerimi İlya’dan hiç ayırmıyordum ama yüzü boş ve ifadesizdi. Bizim varlığımızı fark ettiğine dair bir işaret bile yoktu. “Yine de buna daha sonra ihtiyacımız olabilir,” diye açıkladım.</p>
<p>Dimitriy bunu bir an düşündü, sonra başım salladı. “Gitmemiz gerekiyor,” dedi. “Hem de hızla.”</p>
<p>Koridora çıktı. Ben Nadya’ya döndüm. Tabut kapağının yerlere dağılmış parçalarının arasında duruyordu. Gözlerini de İlya’ya dikmişti. Bu sahneye tanıklık etmek onun için hoş olmamış olmalıydı. Ne de olsa, İlya hâlâ onu kardeşiydi.</p>
<p>“Haydi,” dedim. “Yakınımızda kal.”</p>
<p>Gözlerini İlya’dan ayırıp bana baktı. Başını salladı. Dönüp Dimitriy’i takip ettim. Ona yetiştiğimde spiral merdivene ulaşmış, bizi bekliyordu.</p>
<p>“Nadya nerede?” diye sordu.</p>
<p>Biraz arkamda Nadya’yı göreceğimi tahmin ederek dönüp baktım ama koridorda kimse yoktu. İleride kapı girişinin loş ışığını görebiliyordum. Olabileceklerden dehşete düşerek geri koştum. Onu orada bir vampirle yalnız bırakmıştım. İfya tamamen tükenmiş görünüyordu ama acaba toparlanması ne kadar sürerdi? İşini bitirmeme izin vermediği için içimden Dimitriy’e lanet okudum. Birkaç saniye içinde kapıya ulaştım. Endişelenmemi gerektiren bir şey yoktu.</p>
<p>Nadya tehlikede değildi. Elinde gevşekçe tuttuğu bir çam ağacı parçasıyla yüzü duvara dönük duruyordu. Saplanan kıymıklardan dolayı elleri kan içindeydi. İlya’nın oturduğu yerde artık üstünde onun elbiseleriyle kurumuş bir ceset vardı. Bazı yerlerinden açıkça kemikleri görünüyor, bazılarından da derisi sarkıyordu. Bir vampir olarak gençti, gerçek ölümünün üstünden iki yıldan az zaman geçmişti. Şimdi bile bedeni sadece zamanında doğanın verdiği ölçüde çürüyebilirdi. Nadya bana bakmak için başını çevirdi. Onu emniyetli bir yere götürmek için uzanıp elini tuttum. Bir an direndi, sonra benimle geldi.</p>
<p>“Biliyorum,” dedim. “Bu o değildi. Artık İlya değildi.”</p>
<p>Ama Nadya durumu mükemmel anlamıştı. “Oydu,” diye mırıldandı.</p>
</body>
</html>