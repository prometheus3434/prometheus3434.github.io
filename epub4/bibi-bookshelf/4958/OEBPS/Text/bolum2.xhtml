<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>II. Bölüm</h1>
<p>Uyanıktım ve Nadya kollarımın arasındaydı. Zaman zaman dışarıdan sesler geliyordu. Sarhoşların kahkahaları ve tezahüratları rahatsız ediciydi ama ara sıra duyulan kararlı bir bağırış ve koşan ayakların çıkardığı patırtının ardından gelen sessizlik kadar korku uyandırmıyordu içimde. Tüfeğim ve kılıcım yatağın yanında, tabancam ise yastığın altındaydı. Polkan, Nadya’nın tarafında, yatağın yanında uyuyordu. Pencerelerin panjurları kapalıydı, kapı da kilitlenmiş, sürgüsü çekilmişti. Petrograd artık yaşamak için güvenli bir yer değildi. Şehrin bu bölgesinde -henüz- hırsızlık olmamıştı, yine de şansımı zorlayacak değildim.</p>
<p>1910’dan beri burada yaşıyorduk ama Nadya’yla ağabeyi İlya’yı çok öncesinden beri tanıyordum, Nadya’nın hatırlayabildiğinden daha uzun zamandır, 1881 yılında, Yuda’yı öldürdükten sonra, o sıralarda ismi daha Saint Petersburg iken, başkentten ayrılmış ve büyüdüğüm şehir olan Saratov’da bir süre kalmıştım. Lukin’ler sahip olduğum; aileye en yakın şeydi. Ben de onların yanında kaldığım sırada, hayatımın tek amacı -Yuda’nın ölümü- artık gerçekleşmiş olduğundan, yaşamım için başka bir amaç bulmaya çalışıyordum. İyi bildiğim tek şeyin askerlik olduğunu fark etmem çok sürmedi, böylece eski alayıma yeniden katıldım. O sıralarda Moskova’da konuşlanmıştık ve ben de anneme Lukin’ler kadar nazik davranmış diğer bir aileyi arama fırsatını değerlendirmeye karar verdim.</p>
<p>Bu iki aileyle olan bağlantımız büyükbabam Aleksey İvanoviç aracılığıylaydı. 1812’de onun en yakın arkadaş ve yoldaşlarından ikisi Vadim Fyodoroviç Savin ve Maksim Sergeyeviç Lukin’di. İkisi de savaştan sağ çıkamamıştı. Maks’ın çocuğu yoktu fakat ailesi Aleksey’i her zaman hatırlıyordu ve kızı Tamara bana hamileyken Maks’lara geldiğinde onu kendilerinden biri gibi aralarına aldılar.</p>
<p>Büyükbabamı hiç tanımadım ama annem onun yaşamının son saatlerinde, benim tekmelerimi hissetmek ümidiyle elini kızının hamile karama koyduğunu fakat bunun için henüz çok ufak olduğumu anlatırdı. Aleksey hakkında bildiklerinin çoğunu o alelacele yaptıkları konuşmada öğrenmişti ve ben büyüdüğüm sıralarda onun her kelimesini bana defalarca ezbere aktarmıştı. Lukin’lerden öğrendiği şeylerden çok daha fazlasını Aleksey anlatmıştı.</p>
<p>Ama annem Aleksey’in diğer arkadaşı, birliğin komutanı Vadim Fyodoroviç hakkında da bir şeyler biliyordu. Vadim’in Yelena isminde bir kızı vardı ve evlendikten sonra Lavrova soyadını almıştı. Aleksey sürgüne giderken bebeklik çağındaki kızını kendi kızları gibi büyütmeleri için Yelena ve kocası Valentin’e bırakmıştı. Böylece 1883 yılında Moskova’ya gittiğim zaman Lavrov’ları ziyaret etmeye ve annemi, hatta büyükbabamı da anımsayan birisinin olup olmadığını öğrenmeye karar verdim.</p>
<p>Yelena ve Valentin uzun zaman önce ölmüştü ama oğulları Rodion hâlâ Moskova’nın Arbatskaya bölgesindeki aile evinde yaşıyordu. O sıralarda 70’li yaşlardaydı ve ikinci sınıf yüzbaşı -ona <i>kapdva</i> diye hitap etmelerinden hoşlanırdı- olarak donanmadan emekli olmuştu. Orada oğluyla, önceki Vadim’in ismini taşıyan Vadim Rodionoviç’le birlikte yaşıyordu. Tamara’yı son gördüğünde Vadim Rodionoviç on bir yaşındaydı fakat onu hâlâ çok net bir şekilde hatırlıyordu. Vadim’in şimdi bir karısı ve kendi ailesi vardı. İlk gördüğümde İlya Vadimoviç altı, Nadya ise daha bir yaşındaydı.</p>
<p>Askerlik hizmeti beni Moskova’dan ayırdı ama Lavrov’larla, en çok da İlya’yla temasını devam etti; ona yol gösteriyor ve ordudaki kariyerine yardımcı oluyordum. Sonra 1890 yılında İrina Davidovna’yla tanıştım ve bir yıl sonra evlendik. Mutlu bir evlilik değildi. Bunun nedeni çocuğumuzun olmaması değildi ama İrina’yı çok endişelendiren koşullarda çalışıyor olmam durumu çok kötüleştirdi. 1906’da, Japonya’ya karşı sürdürdüğümüz savaştan geri döndüğümde birlikte yaşıyormuş gibi görünmek zahmetine bile girmedik. Ben politikaya ilgi duymaya başlamıştım ve Duma’nın -Rusya’nın ilk meclis girişimi- oluşturulduğu Petersburg’da olmak istiyordum. İrina Moskova’da yaşıyordu.</p>
<p>Bir Duma üyesinin eşi olan Nadya Vadimovna Primakova ile tanışmam politikaya olan ilgim sayesinde oldu. Birbirimize âşık olduk ve bir aşk ilişkisi başladı. Üçüncü sevişmemizden sonra, birbirimize sarılmış sessizce konuşurken bana hayatını ve kızlık soyadının Lavrova olduğunu anlattığında onunla daha önce, kendisi kundak bebeğinden ancak biraz daha büyükken tamşmış olduğumuzu anladım. Sonunda evliliği onarılamaz bir şekilde yıkıldığında ailesine bizden bahsetmemiz gerektiğine karar verdik. Onun arkasına saklanmak istemiyordum, o yüzden öyküyü bizim bakış açımızdan görebileceğini umut ederek İlya’yı görmeye gittim.</p>
<p>Çeneme bir yumruk attı. Kız kardeşini rahat bırakmamı bile söylemedi. Bunun için çok geçti, zaten olan olmuştu. Sonra gidip babası Vadim’e haber verdi. Vadim kızını o zamandan beri hiç görmedi ama yazmaya devam etti. İlya bu kadarım bile yapmadı. Şimdi artık onun Petrograd’da olduğunu biliyordum. Karşılaştığımızda beni tanıdığını düşünmedim çünkü o sırada aklı başka yerdeydi. Ona ne söyleyebileceğim konusunda en ufak bir fikrim bile yoktu. Bir banşma beklentisi içinde değildim ama Nadya’nın ara sıra bile olsa ondan bir mektup alırsa ne kadar sevineceğini biliyordum. Onu arayıp bulmalıydım.</p>
<p>Ancak bu kararı verdiğim zaman biraz uyku uyuyabildim.</p>
<hr class="gecis"/>
<p>Ertesi gün pazardı, yani kimse çok erken kalkmazdı. Saat onu biraz geçe evden çıktım. İlya, İzmailovskiy Alayı’ndaydı ve Petrograd’daki kışlalan şehrin diğer yakasındaydı ama Fontanka’ya bizim kadar yakındı. Polkan’ı da yanıma aldım, o da sevinçle arkamdan yürümeye başladı; beyaz postunu kardan ayırt etmek imkânsızdı, en azından kar yeni yağdığında ve temiz olduğunda. Irmak güneye doğru yöneliyor, sonra sağa doğru dönüyordu. Her köprüde nöbetçi bir polis ya da asker vardı. Kazakları göremedim. Bu sadece bir tesadüfe bağlı olabileceği gibi, yetkililer kime güvenip kime güvenemeyeceklerini fark etmiş de olabilirlerdi. Onların işi grevcilerin ve protestocuların -hatta aslında kimsenin- şehir merkezine gidememesini sağlamaktı. İçinden bu kadar çok suyolu geçen Petrograd gibi bir şehirde bunu yapmak imkânsız değildi. Burada, Fontanka’da ve kuzeyde, Neva’da safları koruyabilirlerse bunu başarabilirlerdi. Neva üzerinde korumalan gereken dört, Fontanka’da ise yaklaşık bir düzine köprü vardı ve onların bazıları da açılabilir köprülerdi.</p>
<p>Ama bu sadece hava ılıksa anlamlı olurdu. Motorlu araçların ağırlığı giderek arttığından köprüler dondurucu Petrograd soğuğunda hâlâ önemini koruyordu ama yayalar için bir suyolunun karşı yakasına ulaşmanın en kolay yolu sadece buzun üzerinden yürüyüp geçmekti. Fontanka’da suyun kenarına inmek daha zordu ve köprüler birbirlerine çok yakın olduğundan büyük ölçüde asker tüfeklerinin menzili içinde kalınıyordu. Ama Neva’da açık bir alanı yürüyerek geçmek kadar kolaydı. Hatta kış aylarında ırmağın üzerine tramvay hattı bile düşüyorlardı.</p>
<p>Neyse ki bütün yolculuğu ırmağı geçmek zorunda kalmadan yapabiliyordum, dahası görmek istemeleri durumunda kâğıtlarım muhtemelen hâlâ fazla zorluk çekmeden geçiş izni alabilecek kadar yetkili birisi olduğumu belgeleyecekti. Şimdilik karşıya geçmeye çalışan pek fazla insan yoktu. Devrim esnasında bile pazar günü dinlenme günüydü. Bazı gözlemciler halkın çoğunluğunun sabah saatlerini kilisede geçirdiği düşüncesiyle avunabilirlerdi ama bu doğru değildi. Son yirmi yıl içinde şehrin nüfusu ikiye katlanmıştı; çünkü fabrikada iş bulma beklentisiyle giderek daha fazla sayıda köylü şehre göç etmişti. Böyle bir göçe intibak edemeyen şehirler gibi -yeterli taşıma ve eğitim hizmeti sağlanamıyordu- kiliseler de zor durumdaydı. Bir defasında Duma’da bunu tartışmıştık. Bazı bölgelerde, cemaatteki herkesin devam etmesi durumunda otuz bin kişiye hizmet vermek zorunda olan kiliseler vardı. Moskova’da durum daha da kötüydü. Böylece kiliseler cemaatlerini kaybettiler, insanlar da cumartesi gecelerini içerek, pazar sabahlarını da uyuyarak geçirdiler. Ya da bir kısmı öyle yaptı. Diğer bazılarıysa cumartesi gecesinden pazar sabahına kadar konuşarak devrim planları yaptılar.</p>
<p>Polkan, nehrin kenarındaki korkuluk direklerinden birini işaretlemek için durdu, ben de aşağıdaki buza baktım. Yüzüm buruştu. Üst üste yığılmış cesetler vardı. Nevskiy Caddesi’nin kanalı geçtiği yer olan Aniçkov Köprüsü’nün ayağının yakınındaydım. Oradaki nöbetçiye seslendim.</p>
<p>“Hey!”</p>
<p>Nöbetçi bana döndü ve <i>Hayvan Terbiyecileri</i>’nden -köprünün iki ucunda duran ve yabani bir atı terbiye eden bir adamı tasvir eden heykeller- birinin kaidesine yaslandı.</p>
<p>“Ne var?” diye bağırdı.</p>
<p>“Burada ne oldu?” diye sordum, cesetleri işaret ederek.</p>
<p>“Dün olmuş. Ben burada değildim. Bazı grevciler zorla geçmek istemişler. İki ya üç tanesi vurulmuş.”</p>
<p>“Vurulmuş mu?”</p>
<p>“Vurulmuş, bıçaklanmış, çiğnenmiş. Kimin umurunda?”</p>
<p>Arkadaşlarının yanına gitti. Kayıtsızlığı beni tiksindirmişti. Onun belirsiz bir şekilde tahmin ettiği gibi iki veya üç değil, dört ceset vardı ve hepsinin yaralarını göremiyor olmama rağmen, yığının en üstündeki kesinlikle vurulmuştu. Boğazını delip geçen kanlı bir yarası vardı, bir süvarinin önüne çıkan düşman piyadesine sapladığı kılıcın açabileceği bir yara gibiydi. Kurşunun çok daha etkili olması sayesinde, savaş meydanlarında bu artık gözden düşmüş bir öldürme yöntemiydi ama bir kalabalığı kontrol ederken hâlâ popüler olmalıydı. Cesedin cildi çok soluktu; kısmen soğuktan, kısmen de kan kaybından. Gözüme grevci, yani bir fabrika işçisi gibi görünmedi pek. Bunun için giyimi fazla düzgündü. Ama toplumsal konumu ne olursa olsun çara muhalif olan herkes aynı muameleyi görüyordu.</p>
<p>Yürümeye devam ettim, nöbetçilerin devriye gezdiği başka köprülerin yanından geçtim. Bu benim özellikle iyi bildiğim bir güzergâh değildi. Çoğu insan gibi benim de şehirdeki gezmelerim Nevskiy veya Voznesenskiy Bulvarı gibi şehir merkezinden başlayan veya oraya ulaştıran bir yolu takip ederdi. Şimdi yaptığım gibi şehrin eteklerinden geçmek benim konumumdaki birisi için pek alışılmış bir şey değildi. Bu daha çok, her gün yaşadıkları aşırı kalabalık gecekondu mahallelerinden ekmeklerini kazandıkları ağzına kadar dolu fabrikalara yürüyen işçilerin alışkın olduğu bir şeydi.</p>
<p>Ama çok zaman önce, bu şehre ilk ayak basışımdan birkaç hafta sonra, yine böyle bir kez Fontanka kıyısında yürümüş olduğumu hatırladım. Dayım Dimitriy’in eşini, daha doğrusu dul eşini, ziyaret etmek içindi. Yaşadıkları yer İzmailovskiy Kışlası’nın çok uzağında değildi. Bu muhtemelen tesadüf değildi, orası Dimitriy’in birliğiydi ama artık bunu hatırlamazlardı. Dimitriy Kırım’da savaşmış, bunun üzerinden çok zaman geçmeden ölmüş ve bir vampir olarak tekrar uyanmıştı. Bildiğim kadarıyla hâlâ hayattaydı - yaşayan ölü olarak. Onunla karşılaşmıştık fakat bir şekilde hiç düşman olmamıştık. Bunun nedeni belki aynı kanı paylaşıyor olmamız, belki de o sıralarda ikimizin de daha öncelikli meselelerimizin olmasıydı. Bana yurtdışına, Yeni Dünya’ya gideceğini söylemişti ama bunu yapıp yapmadığını, hatta söylediğinde ciddi olup olmadığım hiç öğrenemedim.</p>
<p>Sonunda nehirden aksi yöne döndüm ve çok geçmeden kışlaya ulaştım. Geniş ve alçak -sadece iki katlıydı- bir binaydı. Ana kapısı binaya göre biraz fazla büyüktü. Üçgen biçimindeki alınlığı dört çift beyaz sütunun üzerinde duruyordu ama bunlar muhtemelen sadece gösteriş içindi çünkü aralarında mükemmel derecede sağlam duvarlar vardı. İçteki iki sütunun arasında kalan asıl girişin ise kendine ait daha küçük ebatta iki sütunu, onların üzerinde de kendi dikdörtgen alınlığı vardı.</p>
<p>Nöbetçi asker etrafı koklayan Polkan’ı şüpheyle süzdü, bunun dışında benim varlığımla pek ilgilenmedi. Benim bir albay olduğumu bilmesine gerek yoktu ama onun gibi bir askerin sadece giysime bakarak önümde hazır ola geçmek zorunda kaldığı dönemin üzerinden çok zaman geçmemişti. Savaş bunların hepsini değiştirmişti. Bunun nedenini çözememiştim. Bildiğim -duyduğum- bütün diğer savaşlar Rus halkını bir araya getirmişti. 1812’dekine Vatanseverlik Savaşı adını vermiştik. Annem 1855 yılında İngilizler ve Fransızlar şehri B altık tarafından ablukaya aldıkları zaman Petersburg’un tek vücut olduğunu anlatmıştı. Ama bu farklıydı. Duyduğuma göre Avrupa’da da durum aynıydı. Almanya da bizim kadar devrime hazırdı. Ölü sayısı İngiltere’nin cesaretini kırıyordu. Ve hâlâ bunun sona ereceğine dair bir belirti yoktu.</p>
<p>“Albay İsayev’i görmek için geldim,” dedim. Doğrudan İlya’yı sorabilirdim fakat benimle konuşmak isteyebileceğini varsaymak için nedenim yoktu. Ona rütbeli bir subay aracılığıyla yaklaşmak daha iyiydi ve İsayev eski bir arkadaşımdı.</p>
<p>Nöbetçi Polkan’ı izlemeyi bıraktı. “Kim görmek istiyor?”</p>
<p>“Ben Albay Danilov’um.”</p>
<p>Rütbemi duyar duymaz biraz doğrulduysa da sonra bilerek içgüdüsünü bastırıp tekrar kapının dikmesine yaslandı. Başım çevirip kışladan içeri baktı ve elini ağzına götürüp kuvvetli bir ıslık çaldı. Bir daha tekrarladı, sonra yine bana döndü.</p>
<p>“Biraz sonra burada olur.”</p>
<p>Henüz bir dakika bile geçmemişti ki birisi çıktı ama İsayev değil, bir onbaşıydı.</p>
<p>“Ne var?” diye sordu.</p>
<p>“Albay İsayev’i arıyorum.”</p>
<p>Onbaşı elini kaldırıp caddeye doğru işaret etti ve tek bir kelime söyledi. “Troitskiy.”</p>
<p>Bir an için “Troçki” dediğini sandım ama bu pek mantıklı değildi. Lev Troçki bu gibi adamlar için bir kahramandı. Ama o sırada binlerce verst uzakta, bütün devrim liderleri gibi sürgündeydi; son haberlere göre Amerika’daydı.</p>
<p>Onbaşımn ileri uzatmış olduğu parmağı asıl kastettiği şeyi işaret ediyordu: parlayan mavi kubbeleriyle, yolun biraz ilerisindeki Troitskiy Katedrali’ni. İzmailovskiy Alayı’nın kilisesi Teslis Katedrali’ydi. İsayev’i orada bulmak sürpriz olmazdı, özellikle de bu gibi zamanlarda.</p>
<p>Onlara teşekkür ettim ve Polkan’ı çağırdım. Katedrale yürümek sadece bir dakika sürdü. Polkan’ı parmaklığa bağlayıp şapkamı çıkararak içeri girdim. Ayin yapılmıyordu ama içeride bir kısmı dua eden, bir kısmı da sessizce düşüncelere dalmış -kimi asker, kimi sivil- birkaç düzine insan vardı. Ordu mensuplarının arasında bir tek gönüllü kaydolmuş asker bile görmedim, teğmenden daha düşük rütbeli kimse yoktu. Görünüşe göre bugünlerde dua etmeyi dert edenler sadece subaylardı, sadece subayların buna ihtiyacı vardı.</p>
<p>İçerisi muazzam büyüklükte bir mekândı; neredeyse Aziz İshak Katedrali kadar büyüktü. Oturanların yüzlerine bakarak orta şahının etrafından dolaştım. îsayev’i Mançurya’dan, Japonlara karşı savaştığımız zamanlardan tanırdım. Rütbelerimiz şimdikinden çok daha düşükken, Sandepu Çarpışması’nda birlikte savaşmıştık. Yalmzdı. Gidip yanına oturdum ve ikon duvarına bakıp haç çıkardım.</p>
<p>“Roman Pyetroviç,” dedim, alçak sesle.</p>
<p>Bana döndü ve sonra gülümsedi. “Mihail Konstantinoviç. Uzun zaman oldu. Hâlâ ülkeyi yönetiyor musun?”</p>
<p>“Bu daha çok sana bağlı, değil mi? Alayda durum nasıl?”</p>
<p>Yüzünü buruşturdu. “Artık pek kontrol edemiyoruz. Cephede durum yeterince kötüydü. Şimdi taburları şehre geri çekiyorlar ve nedenini herkes biliyor; toplarını kendi halkına çevirsin diye.”</p>
<p>“Emir verilirse bunu yaparlar mı?”</p>
<p>İsayev sesini daha da alçalttı. “Ben o emri vermezdim ve böyle düşünen bir tek ben değilim. Ama bu, bunu yapabilecek bir sürü insan olmadığı anlamına gelmez.” “Yani subaylar bile bölünmüş durumda mı?”</p>
<p>“Hep öyleydik, senin zamanında bile. Aramızdan bazıları bulunduğumuz yere gelmek için çalışmak zorunda kaldı, bazılarıysa onun içine doğdu. Ama şimdi herkesi askere aldıkları bir noktaya gelindi. Yoğun bir şekilde asker kaybediyoruz ama subay da kaybediyoruz. Bunları yerine koyabilmek için tek yapabildikleri taşradan gelenleri askere almak. Bütün hayatını çavdar ekerek geçirmiş bir teğmenim var. Bir öküzü sabana koşmayı bir vagona silah yüklemekten daha iyi biliyor.”</p>
<p>“Almanların canımıza okumasına şaşmamalı.” Bir kilisede böyle bir dil kullanmamam gerektiğini fark ederek etrafıma baktım ama askerler birbirleriyle hep böyle konuşurdu.</p>
<p>“Bu delilik. Herkes kendi çıkarına bakıyor, örneğin, yıllar önce -Japonya’dan sonra- sekiz toplu bataryalara gerek kalmadığı belli olmuştu. En yeni arkadan doldurmak toplar bizim başarabildiğimizin iki katı hızla ateş edebiliyorlar, yani bir bataryada sadece dört tanesine ihtiyacın var, değil mi? Yanlış. Bizde hâlâ bir miktar sekiz toplu batarya var, bugün bile. Niye? Çünkü dört toplu bataryaya bir yüzbaşı komuta edebilirken, sekiz toplular için bir binbaşıya ihtiyaç var. Ve hiçbir binbaşı işinden olmak istemiyor.”</p>
<p>“Onun gitmesinin daha iyi mi olacağını düşünüyorsun?” diye sordum. Kimi kastettiğimi açıklamama gerek yoktu.</p>
<p>“Daha kötüsü olamaz. Düzeltmek sana kalmış.”</p>
<p>“Öyle bir şansımız olursa.”</p>
<p>“Duma’nın veya ona benzer bir şeyin yönetimi ele alması lazım.”</p>
<p>Başımla onayladım fakat o kadar emin değildim. Hangi taraftan olursak olalım şu anda hemfikir olmak hepimiz için kolaydı. Ortak bir davamız vardı. Ama sonrası için öngörebildiğim tek şey çekişmeydi. Ama İsayev’in hakkı vardı, daha kötüsü olamazdı.</p>
<p>“Neyse,” dedim, “buraya gelme nedenim bu değildi. Adamlarından birini arıyorum: Teğmen Lavrov - İlya Vadimoviç.”</p>
<p>İsayev bir an altdudağım ısırdı sonra başını salladı. “Bu ismi tanımıyorum. Benimkilerden biri olduğuna emin misin?”</p>
<p>“Bu alayda. Komutanının kim olduğunu bilmiyorum.”</p>
<p>İsayev ayağa kalktı. Katedralden ayrılıp merdivenden inerek caddeye çıktık. Ben Polkan’ın tasmasını bağladığım yerden çözerken İsayev karşıya geçmeye başlamıştı bile. Kışlaya girmeden hemen önce ona yetiştik. Nöbetçi İsayev’e bana gösterdiği saygının bir miktar daha fazlasını gösterdi ama çok da değil. Avluda biraz yürüdükten sonra bir kapıdan geçip bir makam odasına girdik. İçeride bir çalışma masası vardı ama görevli kimse yoktu. İsayev dilini şaklattı ve bir duvarın önünde duran dosya dolabına doğru gidip üzerindeki etiketleri inceledikten sonra istediği çekmeceyi buldu. Çekmeceyi açmak için çömeldi ve içindeki dosyaları karıştırmaya başladı.</p>
<p>“Size yardımcı olabilir miyim?”</p>
<p>Arkama döndüm. Kapıda gergin görünen bir yüzbaşı duruyordu. Burasının onun bürosu olduğu belliydi. Isayev elinde bir dosyayla doğruldu ve yüzbaşı hemen hazır ola geçti. Bu, nöbetçiyle olana kıyasla ferahlatıcı bir disiplin gösterisiydi ama bir ordu sadece subayların itaatine dayanarak işleyemezdi.</p>
<p>“Artık çok geç, yüzbaşı,” dedi İsayev. “İhtiyacım olan şeyi buldum.” Dosyayı kısaca havaya kaldırdı, sonra yüzbaşının masasına oturup çizmeli ayaklarım masanın üstüne koydu. Kaşları çatık, dosyayı incelemeye başladı.</p>
<p>“Peki, bu Lavrov’u niçin görmek istiyorsun?” diye sordu, biraz okuduktan sonra.</p>
<p>“O eski bir arkadaş, aile dostu. Teması kaybetmiştik fakat onu aramam gerektiğini düşündüm.”</p>
<p>“Yakın arkadaş mı?”</p>
<p>Omuz silktim. Belki öyle olduğunu söyleseydim İsayev haberi bana daha nazikçe verirdi.</p>
<p>“O ölmüş.”</p>
<p>Yanaklarımın solduğunu hissettim. Hatta biraz sendelemiş bile olabilirim. İsayev hemen ayağa kalkıp yüzbaşının yardımıyla beni bir koltuğa oturttu.</p>
<p>“Böyle kabaca ifade ettiğim için üzgünüm,” dedi.</p>
<p>“Tamam,” dedim. “Sadece biraz sürpriz oldu.” Ona ne bunun benim için büyük bir sürpriz olduğunu, ne İlya’yı önceki akşam gördüğümü, ne de bu gerçeğin ve onun ölüm haberinin birbiriyle nasıl pekâlâ bağdaşabilir olduğunu -en azından benim için öyleydi- söyledim. “Öldüğü kesin mi? Kayıp değil yani?” Her çareye başvuruyordum.</p>
<p>“Burada öyle yazıyor. 5 Eylül 1916. Nerede olduğu belli değil. Başka bir belge daha varmış.” Kâğıdı yüzbaşıya verip okuduğu şeyi işaret etti. Yüzbaşı diğer bir dosya dolabına doğru seğirtti.</p>
<p>Hiç önemi yoktu. Çoğu insan bunu birimizden birinin yanılıyor olduğunu söyleyerek açıklardı. Askerî raporlar mükemmel değildi, İlya hayatta kalmış da olabilirdi. Ve ben de karanlıkta kısa bir an gördüğü birisinin on yıldır karşılaşmadığı bir tamdığı olduğunu düşünen, gözleri bozuk, yaşlı bir adamdım. Ama ben daha iyi bilebilecek bir durumdaydım. Ben onların bilmediği bir şeyi biliyordum.</p>
<p>Yüzbaşı sonunda aradığı şeyi bulmuştu. “Cobadin Çarpışmasıymış, efendim. Birincisi.”<a id="dipnot010" style="vertical-align: super;" href="../Text/dipnotlar.xhtml#sonnot010">[1]</a></p>
<p>“Orası nerede?” diye sordum; pek önemli olduğundan değil. Ama yanıt geldiğinde her şey mükemmel bir şekilde anlam kazandı.</p>
<p>“Karadeniz kıyısında Constanta yakınlarında; Romanya’da.”</p>
<p>Bunu duyduğum zaman kıkırdadım; tuhaf bulmuş olmalılar. Bu son bilgi sanki benim tek başıma akıl edememem olasılığına karşı bilerek ilave edilmişti. Ama edebilirdim. Otuz altı yılı bir tane bile görmeden atlatabilmiş ve onları bir daha hiç görmeyeceğimi ümit etmeye başlamıştım. Ama böyle olmayacaktı. Büyükbabama, anneme ve bana zulmetmişlerdi. Ve şimdi yine gelmişlerdi.</p>
<p>Tek açıklaması buydu. İlya Vadimoviç Lavrov bir vampirdi.</p>
</body>
</html>