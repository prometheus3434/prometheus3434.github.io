<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XV. Bölüm</h1>
<p>Danilov vücudunun zayıflığı konusunda haklıydı. Kaslarının ne kadar zorlamaya dayanabileceğini daha iyi bildiğine hükmederek Nevskiy Caddesi’nde onun kadar kararlı bir şekilde geri yürüdüm. Sonunda ağrıyı hissetmeye başlayanlar bacakları değil ciğerleri oldu. Biraz yavaşladım, zamanım boldu.</p>
<p>Danilov başka şeyler konusunda da haklıydı. Bu bedenin bir vampirin bedeni olması durumunda ne olacağı hakkında hiçbir fikrim yoktu. Hatta dizginleri <i>onun</i> ruhu geri alabilir ve benimki kovulabilirdi. Ve ben hâlâ bir <i>vurdalak</i> olarak tanıdığım gücün yoksunluğunu çekiyordum. Damarlarımda avlama, öldürme ve beslenme arzusunun aktığını hissediyordum. Bu ilkel ve hayvani bir dürtüydü ve ona düşünmeden teslim olmamam gerektiğini bilecek kadar akıllıydım.</p>
<p>Parayı atmış olması rahatsız ediciydi. Otel odasının anahtarlarından kurtulmayı unutmuştu ama şu anda dikkatini buna çekmiş olduğum için ilk fırsatta bunu yapacağından emindim. Nasılsa onların kaybolduğunu fark edecekleri için, pek bir değerleri de kalmamıştı.</p>
<p>Senato Meydanı’na geldiğimde daha çok zamanım vardı. Nerede buluşacağımızı tam olarak bilmiyordum fakat burası dolaşarak keşfedebileceğim kadar küçük bir yerdi. Rıhtıma doğru gidip ırmağa baktım. Karşıda gri bir savaş gemisi demirlemişti. Danilov’un, onun Kış Sarayı’na ateş açmış olup olamayacağına ilişkin düşüncelerinden yola çıkarak, bunun Avrora olduğu sonucuna vardım. Döndüm ve ağaçların arasında bir görünüp bir kaybolan Aziz İshak Katedrali’nin kubbesini seyrederek aksi yöne doğru yürüdüm. Bunlar son kez buraya geldiğimde gördüğüm ağaçlardı ama aradan geçen yıllar içerisinde boyları uzamıştı.</p>
<p>“Güzel kıyafet!”</p>
<p>Dimitriy <i>Bronz Atlının</i> yanında duruyordu. Meydanda yürürken beni görmüştü. Bir an bana söylediği şeyin anlamını kavrayamadım.</p>
<p>“Ne?”</p>
<p>Beni tepeden tırnağa süzdü. “Giysilerin.”</p>
<p>“Ah, bunlar. Onları daha iyi değerlendirebilirdim. Pazar günü için pek uygun değiller.”</p>
<p>Bu açıklamayı kabul etmiş gibi görünüyordu; gerçekten bununla ilgileniyorsa tabii. “Bir şey bulabildin mi?” diye sordu.</p>
<p>Burası, 14 Aralık 1825’te üçümüzün -Lyoşa, Dimitriy ve ben- üç bin askerle birlikte, saltanatının başlangıcında I. Nikolay’ı savunmaya hazırlanırken beklediğimiz yerden pek uzak değildi. Dimitriy’in de bunu hatırlayacağından emindim, arkadaş olduğumuz zamanlarda bunu takıntı haline getirmişti. Bu, onun hayatını şekillendirecek olan andı, çok farklı biçimde de olsa benimkini de. O zamanlar henüz insandım ama bu pek fazla uzun sürmemişti. Lyoşa beni nehre kadar takip etmişti ve o sırada nehir donmuş durumdaydı, bugünkü gibi değildi. Öne doğru uzattığı tabancasıyla rıhtımda dunırkenki görüntüsü geldi aklıma. Bana ateş etmiş ve vurmuştu, sonra aşağı inmiş, kollarında ölürken beni rahat ettirmeye çalışıyormuş gibi davranmıştı. Ama onu aldatmıştım, ölümü de aldatmıştım. Daha önce benim kanımı içmiş olan bir vampirin kanını içmiştim. Ölmüş ama bir <i>vurdalak</i> olarak yeniden doğmuştum. Danilov’un benim anılarımı deneyimliyor olduğunu ve ona büyükbabasına ne kadar benzediğini anımsattıklarım ümit ediyordum. İkisi de beni öldürmüştü. İkisi de ölümden geri döndüğümü görmüştü.</p>
<p>Ama şu anda beni daha çok endişelendiren Dimitriy’di. Ona söyleyecek bir şeyim yoktu ama bildiği her şeyi öğrenmeye çalışmalıydım. “Etrafa bakmak için kiliseye geri döndüm,” dedim. “Zimeyeviç orada ortaya çıktıysa, bir iz bırakmıştır diye düşündüm ama bir şey bulamadım. Cesetler olduğu gibi duruyordu. Ne oldu?”</p>
<p>“Sen <i>oradaydın,</i> değil mi?”</p>
<p>Bu, kulağa bir suçlama gibi geliyordu ama öyle kastedilmediği açıktı. Paranoyaklaşıyordum ki bu muhtemelen akıllıca olacaktı. “Anımsarsan, bir şeyle başıma vurmuşlardı. Ondan sonrasını hatırlamıyorum.” Gülümsedim. “Ondan önceki olaylar da biraz puslu.”</p>
<p>“Onlar bizi burada yakaladıktan sonra,” diye açıkladı Dimitriy, “Louis nehirden çıkıp bizi kiliseye kadar takip etmeyi başarmış olmalı. Olan biteni görmüş ve yardıma ihtiyacı olduğunu fark etmiş. Bir Kızıl Muhafız grubu bulmuş. Ne dediğini bilmiyorum ama onların kendisini takip etmesini sağlamış olduğu kesin.”</p>
<p>“Onunla konuşmadın mı?”</p>
<p>“Onu yakaladılar. Sanırım İlya’ydı; ahşap kılıcıyla onun üstüne saldırdı ama daha önce Louis zincirlerimi çözmeyi başarmıştı. O zamana kadar sen zaten baygındın. Askerlerden biri mermilerin işe yaramadığını fark etti ve tüfeğini golf sopası gibi sağa sola savurmaya başladı. Ve senin başının arkasına vurdu. Anastasya’nın dönüştürdüğü iki tanesini bir kılıçla halletmeyi başardım. Sonra onlara kaçmalarım söyledi.”</p>
<p>Hâlâ bu Anastasya’nın kim olduğunu öğrenmem gerekiyordu ama bunu bilmediğimi açığa vurmak istemiyordum. Ve Dimitriy’in bana söyleyeceği daha önemli bir şey olduğu belliydi. Yüzü asıldı.</p>
<p>“Mihail,” dedi. “Anastasya Ascalon’u aldı.”</p>
<p>“Ascalon!”</p>
<p>“Bunu bile hatırlamıyor musun?”</p>
<p>Şaşırmamam gerekirdi. Anastasya Londra’daki evime zorla girip üstünde Zimeyeviç’in adı, içinde de benim kanım bulunan şişeyi almayı başarabilmişse, Ascalon’u da kolayca bulabilirdi. “Belli belirsiz,” dedim. “Kız onunla ilgili ne söylediyse anlat.”</p>
<p>“Dürüst olmam gerekirse, pek fazla bir şey değil. Ona göre bu sadece-”</p>
<p>“- bir tür kutsal emanet. Ama-”</p>
<p>“Hayır!”</p>
<p>Bağırdığım sırada Dimitriy’i şoke edip sessiz kalmasını sağlayabilmek için kollarımı havaya kaldırmıştım. Etkili oldu. Sükûnetle karşıladı ama başka bir şey söylemedi. Şaşırmaktan çok eğleniyormuş gibi bir ifade vardı yüzünde. Ona doğru bir adım atıp hızla ve kesin ifadelerle konuşmaya başladım.</p>
<p>“Dinle beni, Dimitriy. Çok fazla zamanım olmayabilir. Merasim işe <i>yaradı</i> ama dirilen Zimeyeviç değil, Yuda oldu ve kendi bedeninde değil, benimkinde geri döndü. O şimdi burada, kafamın içinde. Bazen o öne çıkıyor, bazen ben. Biraz önce konuştuğun kişi oydu, şimdiyse benim, Mihail. Dün gece Moika’da karşılaştığımızda konuştuğun kişi oydu. Bana ne söyleyeceğine çok dikkat et çünkü bunu o da duyacak.”</p>
<p>Ben konuşurken Dimitriy gözlerini üstüme dikmişti ama şimdi söylediklerimi düşünürken yere bakıyordu. Sonunda konuşmaya başladığında söylediği şeyler, anlattıklarımı tartışmaya yönelik değildi.</p>
<p>“Peki, nasıl? Neden Zimeyeviç değil de Yuda geri dönsün ki?”</p>
<p>“Anastasya’nın bulduğu kan; Yuda, içinde kendi kanının bulunduğu bir şişenin üstüne Zimeyeviç’in adım yazmış.”</p>
<p>Dimitriy söylediklerimi idrak etmeye çalışırken sessizliğe gömüldü. ‘Yani işe yarayacak mıydı?” dedi sonunda. “Eğer doğru kan olsaydı, o zaman şu anda burada onunla, Zimeyeviç’le mi konuşuyor olacaktım?”</p>
<p>“Hangisinin daha kötü olduğundan emin değilim.”</p>
<p>Dimitriy parmaklarını saçlarının arasından geçirdi. “Bunu bana söyleyen oydu - Yuda. 1881’de Zimeyeviç’in kanını Londra’da sakladığını söylemişti. Bunu Zimeyeviç’e söyleyeceğimi biliyordu muhtemelen. O kadar zaman önce nasıl planlamış olabilir ki?”</p>
<p>“Bilmiyorum. Şu anda asıl sorun onu benim içimden çıkarmak.”</p>
<p>“O olduğundan emin misin?”</p>
<p>“Onu herkesten daha iyi tanıyorum.”</p>
<p>“Belki de mesele sadece bu,” dedi Dimitriy, yumuşak bir sesle.</p>
<p>“Ne?”</p>
<p>“Duyduğuma göre öyle vakalar… hastalıklar varmış ki, zihni insana oyun oynarmış.”</p>
<p>“Deli olduğumu mu düşünüyorsun?”</p>
<p>“Hayır. Elbette hayır.”</p>
<p>Bu fikri düşündüm. Dışarıdan bakıldığında kesinlikle yanlıştı. Yuda’nın kafamın içindeki varlığı, görebildiğim, duyabildiğim veya tadabildiğim gerçeği kadar kesindi. Ama bunun ne anlamı vardı? Yuda’nın gerçekten benim içimde dirilmiş mi olduğunu, yoksa zihnimin kendi başına hayalî bir Yuda mı yarattığını ayırt etmek için kullanılabilecek nesnel bir inceleme olduğunu sanmıyordum. Dediğim gibi, Yuda’yı herkesten daha iyi tanıyordum. Yaşamımın ilk kısmı onu ortadan kaldırmaya adanmıştı. Bir şekilde onu özlemiş olabilir miydim? Onu yok ettikten sonra sadece geride bıraktığı boşluğu doldurmak için yeniden mi yaratmıştım? Ama bunun için neden kırk yıl beklemiştim? Olası görünmüyordu ama gerçekleştiğine inandığım şey de öyle görünmüyordu.</p>
<p>“Her halükârda, ondan kurtulmam gerekiyor.”</p>
<p>“Onun da senden kurtulması gerekiyor,” diye belirtti Dimitriy.</p>
<p>Başımla olumladım. “O yüzden son derece dikkatli olmamız gerekiyor. Mutlaka gerekli olmadıkça, ona yardımı dokunacak hiçbir şey söylememelisin bana.”</p>
<p>“Ascalon gibi.”</p>
<p>“Kesinlikle.”</p>
<p>“Bunu benden istesen bile mi?”</p>
<p>“Soranın ben olduğuma güvenemezsin.”</p>
<p>“Söylemenin bir yolu olmalı. Bir tür işaret belirleyebilir miyiz?”</p>
<p>“Neye karar verirsek verelim, Yuda da öğrenir.” “Önceden bildiğin bir şey olsa nasıl olur? Bu işe yaramaz mı? Onun bilemeyeceği, ikimizin arasında olmuş bir şey.”</p>
<p>“Olabilir.” Gülümsedim. “Ama hafızam eskisi gibi değil artık.”</p>
<p>“Farklı bir dile ne dersin? Senin bildiğin ama onun konuşamadığı bir dil.”</p>
<p>“Onun akıcı bir şekilde İngilizce, Rusça, Fransızca ve diğer bazı dilleri konuştuğunu biliyoruz. Almancayı deneyebiliriz fakat onu da bildiğine bahse girerim.”</p>
<p>“Kaygılanma, bir şeyler düşünürüz.” Dimitriy’in ifadesi güven verici olmaktan çok uzaktı. “Bilmek isteyebileceğin bir şey var.”</p>
<p>“Nedir o?”</p>
<p>“Anastasya’nın nerede uyuduğunu keşfettim. Geçen gece onun izini kaybettiğim yere gittim ve orada biraz oyalandım. İlya’yı… içeriye girerken gördüm.”</p>
<p>‘Yakın bir yerde mi?”</p>
<p>“Gerçekten bunu bilmek istiyor musun? Gerçekten <i>onun</i> öğrenmesini istiyor musun?”</p>
<p>Biraz düşündüm ama bizi ileri taşıyabilecek başka bir yol bulamadım. Tek alternatif hiçbir şey yapmamaktı ve bu dayanılmaz olurdu. Ayrıca, Yuda’ya kendi hamlelerini yapması için zaman kazandırırdı.</p>
<p>“Evet,” dedim. “Buna mecburum.”</p>
<p>“Peki, konuşanın sen olduğunu nereden bileyim?”</p>
<p>“<i>Weil ich es sage.”</i><a id="dipnot039" style="vertical-align: super;" href="../Text/dipnotlar.xhtml#sonnot039">[1]</a></p>
<p>Korkarım yeterince iyi değil, Herr Cain.” Dimitriy birkaç saniye düşündü, sonra gülümsedi. “Geri döndükten sonra, öldüğünden beri dünyada neler olup bittiğini öğrenmek için çok şey okumaya fırsatı oldu mu?”</p>
<p>“Birkaç gazete ama fazla değil.”</p>
<p>“İyi. O zaman, 1912’de Roald Amundsen ne yapmıştı?”</p>
<p>Bir an için şaşırıp kaldım ama sonra gülmeye başladım.</p>
<p>“Eee?” diye devam etti, Dimitriy.</p>
<p>“Güney Kutbu’na gitmişti.” Bundan bahsettiğim anda aklıma Polkan geldi; onu ve ardından da Nadya’yı çok özlediğimi fark ettim.</p>
<p>Dimitriy başını salladı. “Bunun artık    da haber</p>
<p>olarak yer aldığını sanmıyorum, o yüzden Yuda’nın da bilebileceğini düşünmüyorum. Ve sen kesinlikle Anastasya hakkında bir şeyler öğrenmek istiyorsun, öyle mi?”</p>
<p>“Evet.”</p>
<p>“Aslında Yuda’ya oldukça tanıdık gelebilir. Anastasya ve diğerleri Aziz İshak Katedrali’nin altındaki tünellerde uyuyorlar.”</p>
<p>“Anastasya uyuyor olamaz.”</p>
<p>“Neden olamaz?”</p>
<p>“Çünkü-”</p>
<p>“Çünkü ne?” diye sordu Dimitriy.</p>
<p>“Sadece muhtemel görünmüyor ama sen gördüysen doğru olmalı.” Danilov’un ne söylemek üzere olduğu hakkında hiçbir fikrim yoktu. Tıpkı dünyada olan bitenler gibi, katedralin altındaki geçitlere ne olduğu konusunda da benden daha fazla bilgisi olduğu açıktı. Güney Kutbu’nun fethedildiğine ilişkin haberi duyduğumda heyecanlanmış ve -hem meraktan, hem de Dimitriy’i küçük testlerinde yenilgiye uğratmayı istemek gibi pratik nedenlerden dolayı- zamanı yakalamaya ne kadar çok ihtiyacım olduğunu fark etmiştim. Belki de bir şeyler okumalı ve olan bitenleri ders çalışır gibi öğrenmeliydim. Birileri “1881’den İtibaren Dünya Tarihi” gibi bir kitap yayımlamış olmalıydı. Dimitriy’in beni bu şekilde test etmek istemesi zekice bir fikirdi. Danilov’unkinden daha iyiydi. <i>Ich haheperfekt Deutsch gesprocherı.</i><a id="dipnot040" style="vertical-align: super;" href="../Text/dipnotlar.xhtml#sonnot040">[2]</a> Belki de bunu öğrenmesine izin vermemeliydim.</p>
<p>“İlya’yı nereye girerken gördün?”</p>
<p>Dimitriy katedrale doğru döndü. “Sana göstereyim,” dedi. “Buradan.”</p>
<p>Yürümeye başladı ama ben yerimden kımıldamadım. Ondan saklanmamın anlamı yoktu. İleride belki de yararlı olacaktı ama şimdi ona karşı dürüst olursam daha ikna edici olabilirdim. Arkasında olmadığımı fark edince döndü ve sabırsızca bana baktı.</p>
<p>“Uzun zaman oldu, Dimitriy Alekseyeviç,” dedim.</p>
<p>Kim olduğumu hemen anladı. “Ne zaman değiştin?” diye sordu.</p>
<p>“Birkaç saniye önce.”</p>
<p>“Konuşurken durakladığın sırada mı?”</p>
<p>Başımla onayladım. Belki de bunu öğrenmemesi daha iyi olurdu. İleride tekrar olursa fark edebilirdi.</p>
<p>“Planlamana hayranım.”</p>
<p>Gülümsedim. Bu yanlış yoruma izin vermeye meyilliydim fakat Danilov yalan söylediğimi ânında anlar ve çok geçmeden Dimitriy’e söylerdi. “Sanırım kimse anlamıyor,” diye açıkladım. “Plan yapılmaz, hele yarım asır sonrası için hiç yapılmaz. Hamle yapılır. Kanımı Zimeyeviç’inkiyle takas etmenin böyle sonuçlanacağını nasıl bilebilirdim ki? Veya varoluşumun son acılı anlarında Danilov’un kanını içtiğim sırada, onun Zimeyeviç’in dirilişine götüren kanal görevini yapması için seçilmiş olduğunu nasıl tahmin edebilirdim? Her şeyi ben planlamışsam, çelimsiz, yaşlı bir adamın vücudunda kiracı olmak gibi bir akıbeti amaçlamış olabileceğimi mi düşünüyorsun? Benim yaklaşımım her zaman sadece ilginç olanı yapmaktı; kendi lehime çevirebileceğim sonuçlara ulaştıracak olanı. Ve takdir edersin ki benim kanımın Zimeyeviç’inki sanılması ilginç bir şey. Danilov’un içinde hem bana hem de Zimeyeviç’e kan borcu olan canlı bir adam yaratmak da ilginç bir şey. Bu iki tesadüf bir araya gelip hayat buldu diye şanslı olduğumu düşünebilirsin ama bunun nedeni yaptığım bir sürü şeyin de sonuçsuz kaldığını hiç görmemiş olman. Babamın, nasıl başarılı olacağına dair bir tek görüşü vardı. Başaramadı. Ben onun sayesinde fikirlerimi çeşitlendirmeyi öğrendim. O fikirlerden bazıları da verimli toprağa düşüyor ve meyve veriyor.”</p>
<p>Dudakları şüpheyle kıvrıldı fakat bana inanıp inanmaması pek önemli değildi.</p>
<p>“Yine de İlya’nın nereye gittiğini öğrenmek hoşuma giderdi,” dedim.</p>
<p>“Mihail’i götürecektim, seni değil.”</p>
<p>“İkimizi de götürecektin ve yine öyle olacak. Tek fark, konuşmayı hangimizin yapacak olduğu ve mesele bu olduğunda kendini şanslı sayman gerektiğini düşünüyorum.” “Gel o zaman.”</p>
<p>Katedrale doğru yürüdük. Orada Dimitriy’den öğrenmek istediğim çok şey vardı fakat Danilov onu alarma geçirmişti. Konu dışı bir şeyle başladım. “Benim Danilov’un hayal gücünün bir ürünü olduğumu düşünmen ilginç bir fikir.”</p>
<p>“Seninle konuştuktan sonra, Danilov’un hayal gücünün bu kadar tiksindirici ve inandırıcı bir sonuç elde edebilecek olduğundan kuşkuluyum artık.”</p>
<p>“Yani yeterince zeki değil mi o?”</p>
<p>Dimitriy cevap vermedi. Biraz sonra kuzey kapısına çıkan merdivenin başına geldik. Yukarı çıkıp içeri girdik. Üstüme tuhaf bir isteksizlik çöktü ve onu kovmaya çalıştım. Bu, sadece korku olarak tarif edilebilirdi. Bu kilisede Zimeyeviç ile mücadele etmiş ve kaybetmiştim. Onun benim egemenlik alanımda olduğunu düşünmüştüm ama azımsamışım. Vampirler arasında bir tek o üzerine güneş ışığı düştükten sonra hayatta kalabilecek güce sahipti. Ben değildim. Beni katedralin pencerelerinden düşen gün ışığının altına çekmişti. Vücudum mahvolmuş ve geriye ancak acınacak durumda birkaç parçası kalmıştı fakat bunlar hayatta kalmama ve bedenimin yeniden oluşmasına yetmişti. O zamanlar bir vampirdim, beni yakıcı güneş ışığına bu kadar hassas kılan şey buydu ama iyileşme gücünü veren de oydu. Tekrar insan olmanın hem avantajları hem de dezavantajları vardı.</p>
<p>“Onu güney kapısından girerken gördüm,” dedi Dimitriy. “Sanırım şuraya doğru gitti.” Eliyle sola, Aziz Pavlus’un resmedildiği bir mozaik ikona doğru işaret etti. “Bize aşağıya inen yol olarak bunu göstermiştin. Ama o şuradan gitti.” Dimitriy beni sağ tarafa, kulelerden birinin içindeki spiral merdivene açılan kapının girişine doğru götürdü. “Tekrar aşağı inmek zorunda olduğunu düşünerek bekledim ama inmedi.”</p>
<p>“Ama onların katedralin <i>altında</i> uyuduğunu söylemiştin. Bu yol yukarı çıkarıyor.”</p>
<p>“Bir vampirin günü orada, yukarıda geçirmesi düşük olasılık. Karanlık bir yer bulabilse bile, yine de rahat olmazdı, bunu sen de benim kadar iyi biliyorsun. Neyse, yakında anlarız.” Basamakları çıkmaya başladı.</p>
<p>“Aptal olma, Dimitriy,” diye tısladım.</p>
<p>“Ne demek istiyorsun?”</p>
<p>“Şimdi gece. Buradalarsa, uyanıktırlar. Yoklarsa da gelebilirler ve biz de tuzağa düşeriz.”</p>
<p>“Onlarla başa çıkabilirim.”</p>
<p>“Sen bunu yapabiliyor olabilirsin ama ben değil. Bana bir bak. Yaşlı bir adamım.”</p>
<p>“Ne öneriyorsun?”</p>
<p>“Yarın tekrar gelirim, ortalık aydınlıkken.”</p>
<p>“O zaman sana yardım edemem.”</p>
<p>“Anlıyorum ama gün ışığı bana çok daha iyi bir müttefik olur.”</p>
<p>“O zaman karanhkolunca gelirim. Senato Meydanı‘nda buluşuruz.”</p>
<p>“Teşekkür ederim.” Elimi uzattım. Bu hareketim yaparken doğal görünmüştü ama Dimitriy’i şaşırttı. Yine de kabul etti. Dışarı çıktık ve herkes kendi yoluna gitti.</p>
<p>Yarına kadar beklemek istememin gün ışığının koruyucu etkisinin ötesinde başka nedenleri de vardı. Anastasya’yla yanımızda Dimitriy olmadan konuşmak zorundaydım. O yanımızda olursa, olaylar hakkında benim anlatacaklarımla gerçek arasında çelişki olduğunu gösterebileceğinden korkuyordum. Eğer konuşma fırsatı bulursa, Danilov’un Anastasya’ya Dimitriy ile aynı şeyleri söyleme olasılığı hep vardı ama o zamana kadar şimdilik çıkarlarımızın çakıştığını fark edeceğini ümit ediyordum.</p>
<p>Ancak bu yarının işiydi. Şimdi gerçekten uykuya ihtiyacım vardı. Bu sadece zihin için değil, beden için de bir zorunluluktu. Bunun Danilov için de aynı anlama geldiğini ümit ediyordum. Onun evine gidebilirdim -nerede olduğunu kesin olarak algılamıştım- ama bunu yapmamaya karar verdim. Yatağını paylaştığı kadını ikna edebilecek kadar iyi blöf yapabilmek bayağı yetenek gerektiriyordu. Danilov’u daha ayrıntılı olarak incelemeliydim. Ayrıca, yol oldukça uzundu ve daha yakında kalabileceğim bir sürü yer vardı. Bir tanesi Hôtel d’Europe’tu fakat şimdiye kadar anahtarların kaybolduğunu fark etmiş olabilirler ve yüzümü tanıyabilirlerdi.</p>
<p>Senato Meydanı’na döndüm, sonra İngiliz Rıhtımı’na çıkıp Nikolayevskiy Köprüsü’ne yürüdüm. Orada nöbetçiler vardı fakat evraklarımı kontrol etmek için beni durdurmadılar. Onların yanından geçer geçmez arkamdan, “<i>Burzhooi!</i>” diye bağırdıklarını duydum ve bana yöneltilmiş olduğunu düşündüm ama anlamını bilmiyordum. Giysilerimin bu sosyalist ütopya için biraz fazla gösterişli olduğunu biliyordum. Vasilievskiy Adası’na geldiğimde doğuya, üniversiteye doğru yöneldim. Öğrencilerin kaldığı evler benim için oldukça mütevazı sayılırdı ama bazı profesörlerin yaşadığı -veya eskiden yaşamış olduğu- daha büyük evlerin nerede olduğunu biliyordum.</p>
<p>Başımı kaldırıp o evlerin çekici, yüksek pencerelerine baktım. İçeri sızmamn en güvenli yolu buydu ama bir binanın düzgün dikey cephesine tırmanmak vampirlere özgü bir yetenekti, insanlara değil. Bir yandan da memnundum. Zekâmı kullanmak bana her zaman daha fazla mutluluk vermişti.</p>
<p>Sakin bir caddede, pencerelerinde ışık görünmeyen bir evi seçtim ve kırmak ister gibi iki yumruğumla kapısına vurmaya başladım. Amacım çılgınca bir çaresizlik görüntüsü vermekti. Birkaç saniye ara verdim, sonra devam ettim. Bir sonraki arada, yaklaşan ayak sesleri duydum fakat hileyi sürdürebilmek için tekrar kapıya vurmaya başladım. Bir ışık yandı ve hemen sonra üstünde robdöşambr olan bir adam kapıyı açtı.</p>
<p>“Tanrı’ya şükür!” dedim, nefes nefese. “Geldiğiniz için Tanrı’ya şükür. Lütfen, içeri girebilir miyim?”</p>
<p>Yanıt vermesini beklemeden kapıyı itip içeri girdim. Oynadığım oyun itiraz etmemesini sağlamaya yeterli olmuştu.</p>
<p>“Ne oldu size böyle?” diye sordu adam, içtenlikle endişelenerek.</p>
<p>Eğilip ellerimi dizlerimin üstüne koydum ve soluklanmaya çalışıyor numarası yaptım. Sol elimi adama doğru kaldırıp ona kendime gelebilmem için biraz sabretmesini işaret ettim. Sonra bir anda saldırdım. Elimle adamın ağzını kapattım ve onu duvara doğru itip yasladım. Bunu yaparken cebimden usturayı çıkarıp açmıştım. Onu adamın boğazına dayayıp yana çektiğim anda kan fışkırdı. Aslında artık içmeyi midem kaldırmamasına rağmen, bu ânın verdiği daha zihinsel zevklerin tadını hâlâ çıkarabiliyor olduğumu öğrenmek beni sevindirdi: Onun o aşırı şaşkınlığından, korkusundan ve acısından zevk alabiliyordum. Ve nihayet ölümünden de zevk alabiliyordum. Holün diğer tarafındaki duvar kâğıdına kadar sıçramış olan kanın görüntüsü bana keyif veriyordu, hatta gerçekleşmesi durumunda kusma hissi uyandırabilecek olmasına rağmen, kanın dilimin üzerinde yuvarlanıp aşağı aktığını bile hayal edebiliyordum. Hayal dünyasında hoşa gidecek ama gerçek olması durumunda tiksindirebilecek çok şey vardır. Ben bir zamanlar kan içme yetisine sahip olduğumu ve bir zaman bunu tekrar yapabileceğimi bilmenin ayrıcalığına sahiptim.</p>
<p>Onu bıraktığım anda yere yığıldı. Ön kapıyı çabucak kapadım ve hâlâ kilitte olan anahtarı çevirdim. Gece kıyafetinin üzerindeki kıpkırmızı lekelerin dikkatimi dağıtmasına izin vermemeye çalışarak adamın yüzüne baktım. Tahminime göre bir ev hizmetlisinden çok bir öğretim görevlisine benziyordu. Eğer öyleyse, kapıya kendisinin cevap vermiş olması evde hizmetçisinin olmadığım gösterirdi. Onun yaşında birisinin evde çocuğu olmayacağını da tahmin ediyordum. Emin olamazdım ama eğer şansım varsa evde uğraşmak zorunda kalacağım tek kişi karısı -geride bıraktığı dul kadın- olacaktı.</p>
<p>Holden üst kata çıkan bir merdiven vardı, ucunda bir ışık görünüyordu. Evin elektrikle aydınlatılıyor olduğunu o zaman fark ettim. Teknoloji gerçekten ilerlemişti ama gördüklerimin hiçbiri asıl ilgimi çeken alanda -biyolojide- değildi. Bunlara yetişmeye çalışmak eğlenceli olacaktı. Ben öldüğüm sırada Charles Darwin’in <i>Türlerin Kökeni</i> adlı dikkate değer kitabı yeni yayımlanmış ve hak ettiğini düşündüğüm övgüyü daha almamıştı. İnsanlar bu fikirleri şimdiye kadar ne derece ileri taşımış olabilirdi? Ve kaç tanesi o fikirleri vampirlere uygulamış olabilirdi? Şans yardım ederse ben ilk olacaktım.</p>
<p>Yukarı çıktım. Merdiven sahanlığına geldiğimde kapılardan yalnızca birinin açık olduğunu gördüm. O odadan rahatsız edici bir horlama sesi geliyordu. Horlayan kişi, iki kişilik bir yatağın sol tarafında uyuyan bir kadındı, yatak takımının sağ tarafta kalan kısmı ise açıktı ve geriye atılmıştı. Bu, kuşkusuz adamın karısıydı ve aşağıdaki seslere uyanmamıştı. Onu sadece kendisine ne olacağını anlayabilecek duruma gelene kadar ayılttım, sonra aynı kocası gibi infaz ettim.</p>
<p>Evin geri kalanını kontrol etmek fazla zamanımı almadı; başka kimse yoktu. Mutfakta bol miktarda yiyecek buldum. Yemek pişirmekle uğraşamazdım fakat biraz jambonla bir tabak <i>blini</i><a id="dipnot041" style="vertical-align: super;" href="../Text/dipnotlar.xhtml#sonnot041">[3]</a> vardı ki, benim için tamamen yeterliydi. Yaşlı kadının kanıyla ıslanmış bir yatakta uyumaya hevesli değildim, merdiven sahanlığının diğer tarafında başka bir oda buldum. Burada tek kişilik, yapılmış bir yatak vardı ve o yüzden evde başka birisinin daha yaşıyor olabileceğinden endişelendim fakat yatak takımları uzun zamandır kullanılmamış gibi kokuyordu. Burası belki de, bunamış anne babasını hiç ziyaret etmeyen erişkin bir erkek evlat için hazırlanmış bir odaydı. O, şansını kaybetmişti.</p>
<p>Yatağa uzandım ve hemen uykuya daldım.</p>
<hr class="gecis"/>
<p>İşaret ve orta parmağımı birleştirdim ve onların iki bıçak yüzeyinin arasına ancak sığabildiğini gördüm. Mükemmel bir aralıktı. Bıçakların etrafına sardığım sicimi düğümledim. Sonra aleti alıp ışığa tuttum ve eserime hayranlıkla baktım.</p>
<p>Çok tanıdık geliyordu: tek gibi görünen bir sapın ucundan çıkan, aralarında birkaç santim mesafe olan, bir tarafı ustura gibi keskin, diğer tarafı testere gibi görünen iki paralel bıçak. Bu, kuşku götürmez bir şekilde Yuda’nın henüz insanken, bir vampirin dişlerinin açtığı yaralan taklit etmek için kullandığı bıçaktı. Yıllar içerisinde birçok benzeri yapılmıştı, sonuncusunu da yeni imal etmiştim.</p>
<p>Paramparça olacağını ümit ederek onu duvara doğru fırlattım fakat çok iyi yapılmıştı. Duvardan sekti ve sağlam kalarak yere düştü. Etrafıma baktım. Mutfak çekmeceleri dışarı çekilip yere devrilmişti. Her türlü ıvır zıvır vardı; evimdekine çok benzeyen bir elektrik feneri gördüm ama Yuda’nın aradığı o değildi. Bulduğu bıçakların hepsini masanın üstüne yığmıştı, akla gelebilecek her tür bıçak vardı. Yuda istediği şeyi titizlikle aramıştı. Yine de kullanmış olduğu bıçaklar tam olarak aynı değildi; bir tanesi diğerinden daha geniş ve uzundu ama bu uzunluk farkım sapların hizasını ayarlayarak telafi etmişti.</p>
<p>O bunu yaptıktan sonra uyandığım belliydi ama ne kadar sonra uyandığımı bilmiyordum. Bunu yapacak zamanı olmuştu, başka ne yapmış olabilirdi? Daha da kaygı verici olan şey, uyanmış olmama rağmen, onun başlatmış olduğu bedensel işi dakikalarca yapmaya devam etmiş olmamdı. Ancak daha sıradan bir girişimi fark edip çabucak durdurabilecek durumda olduğumu ümit edebilirdim.</p>
<p>Ayağa kalktım ve kapıdan geçtim. Hole açılıyordu. Yuda’nın o sabah yapmadığı bir şey vardı ki, o da temizlikti. Adamın cesedi hâlâ başı süpürgeliğe dayalı durumda holde yatıyordu. Göğsünde, duvarlarda ve halının üstünde kurumuş kan lekeleri vardı. Bunu engellemek için hiçbir şey yapamamıştım. Önceki gece, Yuda’yla konuşmasını önlemek amacıyla Dimitriy’e bağırdığımda, irademin ağır basan gücü aracılığıyla vücudumun kontrolünü ele almayı başardığımı düşünmüştüm. Ama burada, aynısını yapmak için ne kadar uğraşırsam uğraşayım, bir tek uzvumun, hatta tek bir parmağımın bile kontrolünü alamamıştım. Yuda benimle ne kadar uzun kalırsa, kendi üzerimdeki gücümü o kadar yitirecektim. Veya belki de öyle değildi. Belki, içimin derinliklerinde, bir yabancının yaşamı benim için yeterince önemli değildi.</p>
<p>Yukarı çıkıp yatak odasına baktım. Kadının vücudu bıraktığım gibi duruyordu. Karnım düğümlendi ve kusmak için yana doğru döndüm. Bu bedensel bir tepkiydi, ruhsal değil ve bedenimin ölüme bu kadar insani bir tepki vermesi onun Yuda’ya değil, hâlâ bana ait olduğunu gösteriyordu. Kendi eserim olan kepazeliğe baktım. Etraftaki hazmedilmemiş jambon lekelerini görebiliyordum. Kustuğum için memnundum, onları yiyen Yuda’ydı, ben değil.</p>
<p>Bu böyle devam edemezdi. Bu suçları ben işlemiştim. Yasa bunu elbette böyle görürdü; usturayı kullanan eli hangi zihnin kontrol ettiği tartışılmazdı. Ama bütün ahlaki düzlemlerde ben de bir o kadar sorumluydum. Bunu durdurmanın bir yolunu bulmuş olmam gerekirdi. Bir kısmından zevk bile almıştım. Yuda’nın Hôtel d’Europe’taki odaya gizlice girip hırsızlık yapmasına hayran olmuştum. Bir zamanlar hemen hemen aynısını ben de yapmıştım. Çaldığımız parayla yediğimiz öğle yemeğinden de zevk almıştım. Bu neden o kadar farklıydı? Aniden özür dileme ihtiyacı hissettim. Ölü kadının gevşekçe yana eğilmiş başıyla bana baktığım gördüm. Kusarak yarattığım rezaleti gördüm. Bu görevden kaçamazdım ama önce kendimi toplamam daha doğru olacaktı. Geçmişi değiştirip bu yaşlı çiftin sevenlerinin buraya gelip onları ölü bulmamasını sağlayamazdım ama en azından evlerinin bu kadar yağmalanmış gibi görünmemesini sağlayabilirdim.</p>
<p>Ama bu büyük bir riskti. Yuda her an geri dönebilir, ben de fırsatı kaçırabilirdim. Bunun tekrar olmamasını sağlamak, yaptığım şeyi dokunaklı bir girişimle telafi etme gereksiniminden daha önemliydi.</p>
<p>Merdivene doğru yürüyüp yukarı çıktım. Evin yerleşimini çok iyi biliyordum; Yuda onu köşe bucak kontrol etmişti. Az sonra çatı katındaydım. Burası soğuk ve biraz rutubetliydi, sadece depo olarak kullanılıyordu. Duvarlar, aslında gerçekten çatının bir parçası olup olmayacaklarına karar verilememiş gibi, içe doğru biraz eğimliydi. Caddeye bakan bir pencere vardı. Gidip onu açtım. Dışarıda, üstünde ayakta durabileceğim kadar geniş bir çıkıntı vardı. Önce oturup bir alternatif olup olmadığını düşünmeli miyim diye merak ederek pencereye tırmandım. Ama zamanın düşmanım olduğunu biliyordum.</p>
<p>Ayağa kalktım ve aşağı baktım. Kaldırım dört kat altımdaydı. Kuşkusuz ölür veya sakat kalırdım ve bu bile yeterli olurdu.</p>
<p>Sadece birkaç saniyem olduğunu biliyordum. Kısa bir süre, sevdiğim her şeyi düşünmeye çalıştım, hepsini bir arada. Zihnimde bir görüntü oluşturdum. Polkan koltuğun yanında, koltukta annem oturuyor, genç ve sağlıklı, onu son gördüğüm defaki gibi değil, onun yanında Nadya ayakta duruyor, bir eli annemin omzunda. Bunun keyfini çıkarmak için daha fazla zamanım olmasını dilerdim ama yoktu.</p>
<p>Öne doğru adım attım.</p>
</body>
</html>