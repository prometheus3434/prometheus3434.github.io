<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>XXIV. Bölüm</h1>
<p>Kapıya koştum, holü geçip evden çıktım. Basamakların üstünde dengemi kaybettim ve kendimi karların üstünde sırtüstü yatar buldum. Nefes nefese bulutlu gökyüzünü seyrettim. En kötüsü geç kalmış olmamdı. Vadim’in kendisini takip ettiğinden söz etmeye başladığı anda Yuda’nın ne planladığını tahmin etmiştim. O andan beri bir şey yapmaya, bir şey söylemeye veya odadan kaçmaya çalışmıştım. Sonunda bunu, ancak çok geç olduğu anda yapabilmiş olmam Yuda’nın gücünün artmış olduğuna işaret ediyordu. Zamanlama tesadüf olamazdı; Yuda az da olsa kontrolü ele geçirmişti. Bana direnebilmişti. Belki de kontrol şimdi tamamen ondaydı ve sadece bana acı çektirmenin en iyi yolu olduğunu saptadığından kontrolü gevşetmek için o ânı seçmişti.</p>
<p>Bir el uzandı ve ayağa kalkmama yardım etti. Bu Nadya’ydı.</p>
<p>“Şimdi neden seninle birlikte olamayacağımı görüyorsun işte!” diye haykırdım ona. “Ona güvenilebilir. güvenilemez.”</p>
<p>Nadya bir şey söylemedi.</p>
<p>“Baban nasıl?” diye sordum, biraz sakinleşerek. “Bakmak için durmadım. Sadece orada oturuyor ve boşluğa bakıyor. Her şeyi idrak ettiğine eminim.”</p>
<p>“Beni -Yuda’yı- neden durdurmadın?”</p>
<p>“Ne söyleyeceğini nereden bilecektim?” Sesindeki öfkeyi gizleyemiyordu.</p>
<p>“Tahmin edemez miydin?”</p>
<p>“Sonra ne yapacaktım?”</p>
<p>Onu kucakladım. Bir an için direneceğinden korktum fakat bunu yapmadı. “Unut bunu/’dedim. “Şimdi gidiyorum.”</p>
<p>“Tobolsk’a mı? Çarı kurtarmaya?”</p>
<p>“Ve bir çıkış yolu bulmaya.”</p>
<p>“Çıkış yolu mu?”</p>
<p>“Yuda’dan kurtulmanın çaresini bulmaya.”</p>
<p>“Bunun mümkün olduğunu düşünüyor musun?”</p>
<p>“Olmalı. Ve iyi haber şu ki, Yuda da bunu en az benim kadar istiyor. Anahtar Ascalon.” Tahmin yürütüyordum. Kafamda bir yerlerde Yuda’nın güldüğünü duyabiliyordum.</p>
<p>Nadya geri çekildi ve bana baktı. Birkaç dakika daha kalmamı sağlayacak bir şey önermesini bekledim. Söylediklerimden sonra babasıyla yüzleşmem anlamına gelecek bir şey olsa bile memnuniyetle kabul ederdim. Fakat Nadya benden daha gerçekçiydi.</p>
<p>“Eşyalarını getireyim.”</p>
<p>İçeri girdi. Ben eve, annemin odasına ait olduğunu bildiğim ve çocukluğunda bir daha hiç geri dönmeyeceğini bilmeden önünde durup babasının gidişini izlediği pencereye doğru baktım. O sırada Tamara kadar endişeli olan Dominikiya da onun yanında durmaktaydı. Gerçekte o anda aklından ne geçiyordu? Yuda’yı, onunla birlikte geçirdikleri akşamı mı düşünüyordu? Annem hiçbir şeyden şüphelenmemişti; bu azımsanabilecek bir lütuf değildi.</p>
<p>Nadya elinde paltom, şapkam ve atkımla dışarı çıktı. Polkan yanındaydı. Giyindim, Polkan’ın yanına çömeldim. Benimle ilgili korkularını tamamen unutmuş gibiydi. Burnunu okşadım ve birkaç veda sözcüğü mırıldandım. Sonra tekrar ayağa kalktım. Nadya’nın ellerini tuttum, öpüştük. Uzun, derin ve tutkulu bir öpücüktü. Yuda onu öptüğünden beri böyle bir şeyi paylaşmamıştık. Geri çekilme dürtüsüne karşı başarıyla mücadele ettim. Yuda’nın ikimiz için de bu ânı -bu anıyı- berbat etmesine izin vermeyecektim. Sonunda birbirimizden ayrıldık. Nadya yere baktı ve buruk bir şekilde gülümsedi. Aşağı baktığımda, ağzının kenarından sarkan dili ve sevgi dolu gözleriyle bize bakan Polkan’ı gördüm.</p>
<p>Nadya’nın ellerini bıraktım, elimi paltomun içine sokup ceketimin cebini buldum. Yazdığım mektubu çıkartırken zarfın içindeki şişkinliği hissettim. Onu Nadya’ya verdim. Zarfın üstündeki sözcükleri sessizce okudu ama ben onları zaten iyi biliyordum.</p>
<hr class="gecis"/>
<p>Nadya’ya.</p>
<p>Sadece bir ay içinde dönmezsem açılmak üzere.</p>
<p>Bütün sevgimle,</p>
<p>Mişa.</p>
<hr class="gecis"/>
<p>Kaşlarını endişeli bir ifadeyle kaldırıp bana baktı.</p>
<p>“Onu açman gerekmeyecek,” dedim. Yine bir gülme sesi duydum.</p>
<p>Nadya düşünceli bir ifadeyle başını salladı. “Şimdi git,” dedi.</p>
<p>Arkama dönmeye çalıştım ama bunu yapamadım. Bir an için Yuda’nın tekrar kontrolü ele geçirdiğini sandım fakat mesele bundan daha basit ve daha doğal bir şeydi.</p>
<p>“Yapamıyorum,” dedim. Sesimin titrediğini hissettim. Gözlerim nemlenmişti. “Sen buradayken olmaz.”</p>
<p>Nadya bana gülümsedi ama çok geçmeden arkasına döndü. Polkan kafası karışmış gibi bana baktı fakat onu takip etti. Taş basamakları tırmandılar, Nadya bir daha başını benim olduğum yöne doğru çevirmeden kapıyı arkasından kapattı. Caddenin sonuna geldiğimde dönüp son kez eve baktım. Nadya, bir zamanlar anneme ait olan odanın penceresinin önünde durmuş, arkamdan bakıyordu. El sallamadı.</p>
<p>Arbat Meydanı’nda başka bir tramvaya bindim, bu defa 13 numaraya; fakat bu numarayla ilişkilendirilen kötü şansın hayatımı daha nasıl kötüleştirebileceğini anlamakta güçlük çektim. Çevre Bulvarı üzerinden kuzeye yöneldik. Yolculuk yaklaşık yarım saat sürerdi ve sonra da kısa bir yürüyüşle.</p>
<p>Yaptığım hatayı fark ederek kendimi topladım. Tramvaya binen kişi bendim fakat inecek olan Yuda olabilirdi. Planımın ne olduğunu bilmesi gerekiyordu, özellikle de bu ilk kısmını.</p>
<p>“Yuda,” diye düşündüm, neredeyse konuşur gibi. ‘Yuda, nereye gittiğimizi anlatmam gerekiyor.”</p>
<p>içgüdüsel olarak bir an susup yanıt bekledim fakat cevap verebilecek durumda olmadığını biliyordum. Sinir bozucuydu ama dikkatle dinlediğinden kuşkum yoktu.</p>
<p>“Nereye gittiğimizi bilmen gerekiyor,” diye devam ettim. “Kodinka Alanı’na. Nerede olduğunu biliyor olmalısın, senin zamanında da vardı ama o zamandan beri biraz değişti. Petrovskiy Parkı’na gelince tramvaydan in ve sola dönüp güneybatıya doğru ilerle. Yaklaşık olarak sadece bir verstlik mesafede, onu kaçırmazsım Oraya gittiğin zaman sadece ben geri dönene kadar bekle. Bana güven,Tobolsk’a en hızlı bu şekilde gidebiliriz.”</p>
<p>Şimdilik ona bu kadarını söylemek yeterdi. O devasa açık alanın bugün ne için kullanılıyor olduğunu tahmin bile edemezdi. Orayı hipodromun yeri olarak biliyordu. O zamandan beri çok şey olmuştu, korkunç şeyler. Bir anlamda Kodinka bütün devrimin başladığı yerdi. Tarih 18 Mayıs 1896’ydı, Çar Nikolay taç giyeli daha sadece dört gün olmuştu. Kutlamalar bu alanda yapılacaktı. Alana yaklaşık yarım milyon kişi gelmiş ve kutlamalar gece boyunca da devam etmişti. Nikolay herkese hediyeler vaat etmişti: ekmek, sosis, çörekler, bira ve üzerinde Emperyal Majesteleri’nin isminin baş harflerinden meydana gelen bir desen olan bir bardak. Fakat sabahın erken saatlerinde kalabalığın arasında bir dedikodu yayılmaya başlamıştı. Korkunç bir şey değildi, sadece yiyecek yeterli kadar çörek olmadığı konusunda rivayetler dolaşıyordu. Ama bu yeterliydi.</p>
<p>Yiyecek tükenmeden payını alabilmek için herkes ahşap tezgâhlara hücum etmişti. Polisler düzeni sağlamaya çalışmıştı ama karşılarında çok yoğun bir kalabalık vardı. İnsanlar askerlerin eğitimi için kazılmış olan hendeklere düşmüş ve üstlerine düşenlerin altında kalarak ezilmişti. Bazılarıysa ilerleyen kalabalığın altında kalmıştı.</p>
<p>Her şey bittiğinde 1400 kişinin öldüğü anlaşılmıştı. Bunun için Nikolay’ı suçlamak zordu. O sadece bir parti yapılması gerektiğini söylemiş ve emrindekilerin bunu düzgün bir şekilde düzenlemesini beklemişti. Fakat <i>sonra</i> olanlar için onu suçlayabilirdiniz. Trajediyi duyduktan sonra, Fransa büyükelçisinin düzenlediği baloya katılmıştı. Amcalarının tesirinde kaldığı söyleniyordu ve bu doğru olabilirdi ama bir modanın başlangıcı olmuştu. Saltanatı boyunca tebaasını asla öldürmemiş, sadece öldükleri zaman hiçbir şey yapmamıştı.</p>
<p>Kanlı Pazar’da da aynısı olmuştu, birliklerine ateş emri vermemişti fakat sonrasında asla bunu telafi etmeye yetecek bir şey yapmamıştı. Şubatta da hiçbir şey yapmamıştı. Ona tahtını kaybettiren de bu olmuştu.</p>
<hr class="gecis"/>
<p>Danilov zırvalamaya devam ederse artık dinleyemeyecektim. Bu bir utançtı. Tarih bilgimdeki kırk yıllık açık beni rahatsız ediyordu. Romanov’ların çöküşüne neden olan şeyin Çar Nikolay’ın beceriksizliği ve yetersizliği olduğunu öğrenmek eğlenceli olduğu kadar büyüleyiciydi de. Zamanında onlardan birkaçıyla tanışmıştım ve görünüşe göre hepsinin belirli ölçülerde paylaştıkları özelliklerden oluşan kombinasyonlar arasında en kötüsü ona denk gelmişti. Bazıları güçlü, bazıları zayıftı. Bir kısmı otokratikti, diğerleri tavsiye alırdı. Fakat muhafazakâr olmak güç gerektirirdi. Öğrendiğime göre Nikolay çarların yetkisini Tanrı’dan aldığına inanıyordu, ne var ki bunu başarabilecek kişisel inanca sahip değildi. Yanlış bir tavsiye almış ve sadece bir dâhide veya bir budalada bulunabilecek ölçüde bir kibirle ona sadık kalmıştı.</p>
<p>Fakat Danilov da beni kandırmayı başarmıştı. Şehrin dış mahallelerinden birindeki bu geniş, düz ve boş alana yapacağımız yolculuk nasıl olur da Tobolsk’a gidişimizi hızlandırabilirdi? Burada yeni bir tren istasyonunun bulunabileceğini düşünebilirdim fakat hiç öyle görünmüyordu, özellikle de en iyi başlangıç noktasının Yaroslavskiy gan olduğunu öğrendiğimden beri. Aradaki mesafenin trenle olduğundan daha hızlı nasıl kat edilebileceğini bilemiyordum. Ona kıyasla, bu yeni motorlu arabalar bile yavaş ve güvenilirlikten uzaktı fakat onları sadece kısıtlayıcı şehir ortamında görmüştüm.</p>
<p>Fakat yine de bunun bir tuzak olmadığından emindim. Her ne kadar metresine bu konuda yalan söylemişse de, Danilov’un zihninde benden kurtulmasına yardım edebilecek bir vasıta keşfetmiş olduğuna dair bir ipucu sezmemiştim. Bir çare bulmuş olsa bile, birincil önceliği çan Susanna’nın planladığı şeylerden korumaktı. Ama temkinli olmam gerektiğini biliyordum.</p>
<p>İleride etrafı park alanıyla çevrili olan Petrovskiy Sarayı’nın altın kubbesini gördüm. Yola koyulmak için ayağa kalktım fakat bir an tereddüt ettim. Beni gönüllü bir şekilde kendi infazıma doğru yürümeye ikna etmişse, bu Danilov adına şık bir plan olurdu. Ama bu kendi duygularımı ona yansıtmaktı. Ben dehamı dünyaya göstermek isterken, o sadece amacına ulaşmakla mutlu olabilirdi. Fakat birlikte geçirdiğimiz zaman zarfında kişiliğimin ne kadarı onunkine sızabilmişti acaba? Veya onunki benimkine?</p>
<p>Gerçekten de seçeneğim yoktu. Tramvaydan indim. Kodinka Alanı’na giden yolu oldukça iyi biliyordum fakat hiç şimdikinden daha yakınına gelmemiştim. Oraya varmam uzun sürmediyse de alan çok büyüktü ve Danilov hangi kısmına gitmek istediğine dair bir ipucu vermemişti. Bir çeyrek saat sonra bütün bölgeyi izleyebileceğim bir noktaya ulaştım. Gördüğüm şeye pek anlam veremedim ama bir amaç gözetilerek tasarlanmış olduğu belliydi. Alan geniş ve düzdü, ambar olabilecek büyüklükte birkaç baraka ve tuğladan yapılmış basık bir bina dışında boş sayılırdı. Alanın büyük bölümü kısa bir çim örtüsüyle kaplıydı fakat üstünden iki düz yol şeridi geçiyordu. Onlardan birinin doğu ucunda duruyordum; diğer uca kadar bir verstten fazla mesafe olmalıydı. Yukarıdan bakıldığında bu iki yol bir haç şekli oluşturuyor olmalıydı. Siyaha yakın koyu gri renkteydiler ve şimdiye kadar gördüklerimden daha gelişkin bir yöntem kullanılmış olmasına rağmen, bir şekilde makadam usulüyle yapılmış şose yollardı.</p>
<p>Bu alanda gördüğüm en tuhaf şeyler barakaların yarımda duran taşıtlardı, onların taşıt olabileceğini tahmin ediyordum. İçgüdülerim bana içeride onlardan daha fazlasının olduğunu söylüyordu. Uzaktan bakıldığında seçmek güçtü fakat yollarda gördüğüm diğer motorlu arabalara benzemiyorlardı. Tekerlekleri daha yüksekti ve geleneksel faytonlara benziyorlardı ama çift akslı değil, bir Stanhope<a id="dipnot052" style="vertical-align: super;" href="../Text/dipnotlar.xhtml#sonnot052">[1]</a> gibi tek akslı olanlarına. Bu taşıtların görece ince olan ucu, önüne koşulacak bir at tarafından yukarı kaldırılmayı bekler gibi daha alçakta, yerde duruyordu. Ama yandan bakınca ancak bu kadarını görebiliyordum.</p>
<p>Önden veya arkadan bakıldığında bu makinelerin mantıksızca geniş olduğunu gördüm. Taşıtların her iki yanında uzun, yassı, muhtemelen ahşap fakat başka bir maddeden olması da mümkün kanatlar vardı. Her birinin biri altta, diğeri de üstte olmak üzere böyle iki yassı kanadı vardı. Bunların bir amacının olduğu belliydi ve zihnim bunun ne olabileceğine dair fikirler üretmeye başladı.</p>
<p>Düşüncelerim arkamdan gelen korkunç bir gürültüyle dağıldı. Motorlu bir arabanın çıkardığı sese benziyordu ama çok daha yüksekti. Beni yere yıkacağından korkarak arkama döndüm fakat bir an hiçbir şey göremedim. Sonra gözlerim sesin kaynağına daha kesin bir şekilde sabittendi. O havadaydı. Bu taşıtların doğasma ilişkin ilkel fikrim doğrulanmıştı. Bu bir uçuş makinesiydi, havada seyredebilen bir tür balon değil, bir kuş gibi havada kendi kendi kendine uçabilen bir taşıt. Almanların bombaları Petrograd’a yağarken onların nereden geldiğini görememiştim. Danilov “çift kanatlı uçak” terimini kullanmıştı fakat bu bana pek bir anlam ifade etmemişti. Şimdi bu makinelerin ne olduğunu, bu kadar uzağa gitmeyi ve patlayıcıları bu kadar hatasız bir şekilde atmayı nasıl başardıklarım anlıyordum.</p>
<p>Mühendisliğin ulaştığı bu mucizevi düzey üzerinde düşünmeye vaktim yoktu. Başımın sadece birkaç metre üstünden geçmiş ve rüzgârı beni sırtüstü yere yıkmıştı. Hemen yüzüstü dönüp alçalışını seyrettim. Tekerlekleri önümde uzanan düz yola temas etti ve havada kalmasını sağlayan hızı kademeli olarak yeryüzünde seyretmeye daha uygun bir hıza düştü. Biraz sonra döndü ve yavaşça barakalardan birine yöneldi.</p>
<p>Yakınlarda bir yerden iki adam koşarak çıktı. Bir anda bana doğru geldiklerini fark ettim. Ayağa kalkmayı başardım fakat koşarak onlardan kaçamayacağımı biliyordum, ayrıca bunu istediğimden emin de değildim. Danilov’un planladığı şey bu muydu? Şimdi bağırma mesafesine kadar yaklaşmışlardı bana.</p>
<p>“Burada ne yapıyorsun sen? Geberip gideceksin.”</p>
<p>Bir şey söylemedim ve yaklaşmalarını bekledim. Elimi cebime soktum ve çift bıçaklı aletimi kavradım. Bu, Danilov’un planının bir parçası değildi fakat işe yarayabilirdi. Daha genç olanı konuşmaya devam etti.</p>
<p>“Ya uçağa bir zarar verseydin? Kimsin sen be adam?”</p>
<p>Yaşlı olanı durdu. Mekanik bir sertlikle selam durdu. Bir anda bu hareketin hedefinin ben olduğumu fark ettim.</p>
<p>“Teğmen,” dedi ciddi bir ifadeyle. “Bu şahıs Albay Mihail Konstantinoviç Danilov’dur.”</p>
<p>“Kim?”</p>
<p>“Albay Danilov. ‘Birliğin’ kurucularından biri.” Daha yaşlı olan adam -bir yüzbaşıydı- selam vermeyi bırakıp yanıma geldi ve elini uzattı. Tokalaştım. “Sizi tekrar görmek güzel, efendim.”</p>
<p>“Sizi de yüzbaşı/’dedim, adını veya onu ne kadar iyi hatırladığımı belirtme baskısı altında kalmayacağımı ümit ederek.</p>
<p>“Binbaşı Tsigler’ı görmek istersiniz sanırım.”</p>
<p>“Doğru. O burada mı?” Sadece Danilov’un istediği şeyin bu olduğunu tahmin edebilirdim.</p>
<p>Yüzbaşı ve teğmenin öncülüğünde alandaki komuta merkezi olduğunu düşündüğüm kare şeklindeki alçak bir binaya doğru yürüdük. Bu sırada o taşıtlardan birinin alana indiğini gördüm. Yol şeridinin üzerinde birkaç kez sekti, sonra sağ taraftaki çimlere doğru döndü. Bu teknolojinin henüz emekleme döneminde olduğu açıktı. Öyle olsa da, taşıt ve sürücüsü bir zarar görmedi. Biraz sonra binaya ulaştık ve bir çalışma masasıyla iki koltuk bulunan küçük bir büro odasına buyur edildim. Yan tarafta üstünde semaver bulunan bir masa vardı. Pencere dışarıdaki alana bakıyordu. Bütün duvarlar; haritalarla ve bana tanıdık gelmeyen, havacılıkla ilgili oldukları belli olan bilgi notlarıyla kaplıydı. Kısa bir süre odada yalnız kaldım, sonra kapı açıldı. İçeri bir binbaşı girdi, bunun ancak Tsigler olabileceğini düşündüm.</p>
<p>Elimi kaptı ve iki yanağımdan öptü. “Mihail Konstantinoviç. Seni görmek ne harika.”</p>
<p>“Seni de öyle,” diye cevap verdim.</p>
<p>“Otur! Otur!”</p>
<p>İşaret ettiği koltuğa geçtim.</p>
<p>“Çay?”</p>
<p>“Evet, lütfen.”</p>
<p>Semaverin yanına gidip iki bardak doldurdu ve birini bana verdi. Masasının bana yakın olan köşesine oturdu.</p>
<p>“Bolşeviklerle olan sorunlarına dair söylentiler duydum. Artık hepsi geride kaldı, değil mi?”</p>
<p>“Öyle olduğunu umuyorum,” dedim.</p>
<p>“Sanırım beni bu nedenle görmeye geldin.”</p>
<p>Sesinin tonundan ağzımı aradığını anlayabiliyordum. Ona neden geldiğimi memnuniyetle söylerdim ama hâlâ tamamen emin değildim. Görünüşe göre Danilov’un niyeti Tobolsk’a uçmaktı. Bunun mümkün olduğundan kuşkulanmak için bir nedenim yoktu fakat bu konuyu açarsam Danilov’un bildiğini düşündüğüm şeylerden hiç haberim olmadığım ortaya çıkaracak bir düzine soruyla karşılaşacağımı biliyordum. En iyi ihtimalle onun artık yaşlandığım düşünürlerdi ki, bu da işimize yaramazdı. Yapabileceğim tek şey işleri ağırdan almak ve onun geri dönmesini beklemekti.</p>
<p>“Zamanın olursa. Ama önce, devrimden beri işler nasıl gidiyor onu anlat bana.”</p>
<p>Binbaşı güldü, sonra kalkıp masasının arkasındaki koltuğuna geçti. “Sanırım her zamankinden daha kötü değil. Elbette artık Rusya İmparatorluğu Hava Kuvvetleri değiliz. Tüm Rusya Eski Ordu Hava Kuvvetleri Yönetim Birliği’nin bir bölümüyüz. Komutanımız Konstantin Vasiliyeviç Akaşev, elbette onu hatırlarsın.”</p>
<p>“Hayal meyal.”</p>
<p>Binbaşı şaşırmış görünüyordu; daha iyi hatırlamış olmam gerektiği açıktı. “Eh, Stolipin’i hedef alan komplo nedeniyle sürgün edildikten sonra Avrupa’ya gitti, orada uçmayı öğrendi; önce İtalya, sonra Fransa’da. Savaş başladığında Fransızlar için uçuyordu fakat 1915’te buraya geri döndü. Geçmişinden dolayı elbette uçmasına izin verilmedi fakat fabrikalarda çalışmasına izin verdik. Uzun zaman onun hakkında bir şey duymadım, ekimden sonra önde gelen Bolşeviklerden biri olarak tekrar ortaya çıkıverdi; aralarında uçuş deneyimi olan tek kişi o olduğundan, sorumluluğu ona verdiler.”</p>
<p>“İşe yarıyor mu?”</p>
<p>“Söylemek zor. Şu anda başlıca kaygısı diğer tarafa fazla pilot kaptırmamak.”</p>
<p>“Alınanlara mı?”</p>
<p>Bu defaki kaş çatışı daha derin bir endişeden kaynaklanıyordu. “Hayır, Beyazlara. Bütün bu gidişat bir içsavaşa doğru dönüyor. Kızıllar uçakları kaybedeceklerine imha etmeyi tercih ederler, aynısı pilotlar için de geçerli. Artık Almanya’yla barış yapıldığına göre sonraki savaşa geçebiliriz.”</p>
<p>“Barış mı?”</p>
<p>“Duymadın mı? Troçki dün nihayet antlaşma imzaladı, Brest-Litovsk’da.”</p>
<p>“Yani Moskova’nın tamamen boşaltılması zaman kaybıydı.”</p>
<p>Binbaşı omzunu silkti. “Dediğim gibi, korktukları sadece Almanlar değil. Dürüst olmak gerekirse, Mihail, kaygılıyım. Diğer ordular gibi değiliz, bunu biliyorsun. Sanırım bütün orduda asla bir avuçtan daha fazla Bolşevik olmadı; pilotların arasında hiç yok. Bunun için bizden korkuyorlar, içimize sızamadılar, o yüzden bizi dağıtmak istiyorlar. Daha dün…”</p>
<hr class="gecis"/>
<p>“Bak, Sergey, lafı dolandırmayacağım. Bir uçağa ihtiyacım var.”</p>
<p>Tekrar konuşabilmek suya batırıldıktan sonra nefes almaya benziyordu. Yuda’yı suçlayamazdım; hatta ona hayran olmalıydım. Bilgisizliğini gizlemek konusunda iyi iş çıkarmıştı. Fakat zaman daralıyordu.</p>
<p>“Uçak mı? Ne için?”</p>
<p>“Sana söyleyemem fakat uzun menzilli olmalı; elindekilerin en uzun menzillisi.”</p>
<p>“Ne kadar uzağa seyahat etmeyi planlıyorsun?”</p>
<p>Tereddüt ettim. Bu, akıldışı bir yolculuktu. “Yaklaşık iki bin beş yüz verst.”</p>
<p>Bir kaşını kaldırdı fakat kahkaha atmadı. “Avrupa yolculuğu mu? Hayır, oraya asla ulaşamazsın. O zaman doğuya, Sibirya’ya mı? Ayağa kalktı ve arkasındaki duvarda asıh olan çizelgeye baktı. “O zaman, gidebileceğin yer yaklaşık olarak…”</p>
<p>“Tobolsk,” dedim, ikimiz de zaman kazanalım diye.</p>
<p>Sırıttı ve vücudunun ağırlığım masaya koyduğu ellerine vererek öne eğildi. “Biliyordum!” dedi. “Bitmediğini biliyordum.”</p>
<p>Tsigler her zaman sadık bir çar yanlısı olmuştu ve benim bel bağladığım şey de buydu. Çan kurtarmak için bir şeyler yaptığıma dair bir ipucu vermek bile onu yanıma çekmeye yeterdi. Nikolay’ı neye karşı koruduğumu söylemem bile gerekmiyordu.</p>
<p>“Öyle bir şey var mı sende?” diye sordum.</p>
<p>Gülümsedi ve başıyla onayladı. “Hiçbir Lebed XII ile uçtun mu?”</p>
<p>Ben de gülümsedim. “1916’da ilk denendikleri zamanlarda bir tanesiyle uçmuştum. Sadece havaalanının etrafında bir tur atmak için. Ama bu mükemmel olurdu.”</p>
<p>“Daha iyisini de yapabilirim. Bir Lebed XIII’ümüz var.”</p>
<p>“Onların çizim masasının ötesine geçemediğini düşünüyordum.”</p>
<p>“Birkaçı geçti. Ve burada bir tane var. Unutma, yine de seni bir havalanışta dört yüz verstten daha uzağa götüremez. Yakıt almak için inmek zorunda kalacaksın fakat sana yeterli yakıt yükleyebileceğimizi düşünüyorum. Ne zaman gitmen gerekiyor?”</p>
<p>“Olabildiğince çabuk.”</p>
<p>Ellerini kavuşturup işaret parmaklarını dudağına bastırdı. Ondan çok şey istiyordum fakat her zaman sadık kaldığı şeyin ne olduğunu biliyordum. Birkaç saniye sonra kararını verdi. Ayağa kalkıp dışarı çıktı. Beş dakika sonra geri döndü.</p>
<p>“Yarım saat içinde seni oraya kadar götürmeye yetip de artacak kadar yakıtla yüklenmiş olarak hazır olacak. Onu buraya geri getireceğini düşünmüyorum; fakat böyle bir şey yapmak istiyorsan daha fazla yakıt alman gerekecek. Birtakım malzemeler de yüklüyorlar. Rotam belirledin mi?”</p>
<p>“Tyumen’e kadar demiryolunu takip eder, sonra da Tobol Nehri’ne bağlanana kadar Tura Nehri’ni izlerim diye düşünmüştüm.”</p>
<p>Başını salladı. “En iyi yol bu. Donanımına bir projektör eklemelerini söyledim fakat gece saatlerinde alçaktan uçman gerekecek.” Bir harita dolabının yanına gidip çekmecelerden birini açtı. Bir çizelge çıkardı ve yuvarlayıp sardı. “Bu sana yardımcı olur ama dediğin gibi yol oldukça uzun.”</p>
<p>“Herhalde Tobolsk’un bir haritası yoktur sende, değil mi?” diye sordum.</p>
<p>Başka bir dolabın yanına gidip orada aramaya başladı. Sonunda bir şey buldu. Bana gösterdi. “Majesteleri burada, Vali Konağı‘nda kalıyor.”</p>
<p>Kurşunkalemiyle etrafım çizdi. Daha bir yıl öncesine kadar basmakalıp bir sözcük olmasına rağmen, “Majesteleri” terimini duymak tuhaftı. Onun geri dönüşüne sevinmemiştim ve sevinmiş taklidi yapıp Tsigler’i aldatmaktan da hoşlanmayacaktım.</p>
<p>“İnmek için en iyi yer nehir. Tobol kasabanın hemen güneyinde İrtiş Nehri ile birleşir. Buz hâlâ yeterince sağlamdır. Değilse de, batısındaki tarlalardan birine inilebilir.”</p>
<p>Masasının çekmecelerinden birini açtı. “Bunlara da ihtiyacın olacak.” Bir uçuş başlığı, bir çift eldiven ve bir uçuş gözlüğü uzattı. “Bunlar benim fakat yenisini kolayca bulabilirim. Sana uyacaklardır.”</p>
<p>“Teşekkür ederim,” dedim.</p>
<p>Sessizce oturup çaylarımızı yudumladık. Onunla havadan sudan konuşmak istiyordum; konuşacağım son arkadaşım olabilirdi. Fakat aklıma söyleyebileceğim hiçbir şey gelmedi. Gerçekte o kadar yakın değildik. Diğerleri gibi bizi de bir araya getiren şey, havacılığa olan ortak merakımız ve ordunun bu yeni teknolojiden askeri amaçlar için yararlanma arzusuydu. Hatırladığım kadarıyla Duma’da bir koltuk sahibi olduğumda beni bir devrimci olmakla suçlamıştı ama artık bunu aşmış gibi görünüyordu.</p>
<p>Zaman yavaş geçiyordu fakat sonunda daha önce tanışmış olduğum teğmen geldi. “Her şey hazır, efendim,” dedi.</p>
<p>Kalkıp dışarı çıktık. Güneş gökyüzünde alçalmıştı ama hava henüz kararmamıştı. Susanna ve Dimitriy’in nereye gitmiş olabileceğini merak ediyordum. Susanna henüz Tyumen’e gelmiş olamazdı ve öyle olsa bile Tobolsk’a karayoluyla ulaşması gerekecekti. Şafak sökmeden önce bunu başarırsa, hiç şansımız kalmazdı. Sandığının alınmış olduğu varsayılsa bile, Dimitriy onun oldukça gerisinde olmalıydı.</p>
<p>Pistte duran çift kanatlıyı gördüğümde kalp atışlarım hızlandı. Neredeyse yeni gibi görünüyordu ve İkinci Petrograd Hava Grubu’nun altın ve turuncu renklerine boyanmıştı; kuyruğunda da Rusya bayrağının beyaz, mavi ve kırmızı şeritleri görünüyordu. Tanrı bilir burada ne işi vardı. Onu bir Lebed XII’den ayırt edemezdim fakat muhtemelen XIII daha hızlıydı ve daha uzağa uçabiliyordu. İki kişilik mürettebat için tasarlanmıştı fakat tek başıma da kullanabilirdim. Makineli tüfeği benim erişim alanımın oldukça uzağında, gözcü koltuğunun arkasında bulunuyordu.</p>
<p>İçeriye baktım. Gözcü koltuğunu çıkarmış, onun yerini madeni yakıt tenekeleriyle doldurmuşlardı. Onlar birer birer kullanıldıkça ağırlık merkezi yer değiştirecek olmasına rağmen, şu anda asıl ağırlığın uçağın arka kısmında olduğunu unutmamalıydım. Teğmen katlanabilir merdiveni açıp alt kanadın kenarına yaklaştırdı. Basamakları çıktım ve ağırlığımı altı desteklenmemiş brandaya değil, ahşap çerçeveye verdiğimden emin olarak bir ayağımı dikkatle kanadın üstüne koydum. Bir parmağımı yalayıp havaya tuttum fakat bu gereksizdi.</p>
<p>“Rüzgâr kuzeydoğudan esiyor, efendim,” dedi teğmen.</p>
<p>Ona teşekkür ettim, sonra pilot koltuğuna baktım. Vaat ettikleri gibi, orada tenekeden bir yemek kutusuyla bir termos vardı. Onları koltuğun altına itip yerime oturdum. Dürüst olmak gerekirse son kez Petrograd’da Lebed XII’yi denediğimde uçmuştum fakat hatırlayacağımdan emindim. Tsigler motoru çalıştırmaya hazır bir şekilde pervanenin önünde bekliyordu. Jikleyi açıp kontak anahtarım çevirdim ve başparmağımla ona işaret verdim.</p>
<p>Tsigler, pervanenin kanadını iki eliyle tutup hızla aşağı indirdi ve bunu yaptığı anda ustalıkla geri çekildi. Yaşlı bir subay olabilirdi fakat bir havaalanında gerekli olan her görevi nasıl yerine getireceğini biliyordu. Eski günlerde hepimiz bunları bilmek zorundaydık. Motor iki kez ateşlendi fakat çalışmadı. Gaz kolunu biraz çektim. Tsigler tekrar denedi. Bu defa pervane dönmeye başladı. İki azap verici turdan sonra az kalsın duruyordu ki, yakıtı tekrar ayarladım ve motor hırıldamaya başladı. Biraz sonra devrini biraz düşürdüm. Tsigler uzaklaştı, teğmen tekerleklerin önündeki takozları çekti. Motorun devrini artırdım ve hareket etmeye başladık.</p>
<p>Hemen hemen iki iniş şeridinin kesiştiği noktadaydık. Biri kabaca kuzey-güney, diğeriyse doğu-batı istikametindeydi fakat pusulayla tam olarak örtüşmüyorlardı. Rüzgâra karşı havalanmam gerektiğinden pistin batı ucuna doğru ilerledim. Subayları geçtikten sonra yüksek sesle ve kesin ifadelerle sakin bir şekilde konuşmaya başladım.</p>
<p>“Yuda, yaptığım her şeye dikkat etmen gerekiyor. Uçağı havalandıracağım fakat onu senin uçurman gerekirse sadece dengede tut ve demiryolunu takip et. Alçakta kal. Fırsat bulur bulmaz sana nasıl inildiğini göstereceğim, o yüzden bütün dikkatini toplamalısın. Yakıtımız azalırsa bunu kendi başına yapman gerekebilir.”</p>
<p>Konuşurken bile tarif ettiğim şeyin ne kadar delice olduğunu fark edebiliyordum. Kendimi uyku hastalığının pençesine düşmüş bir pilot gibi hissediyordum. Kontrol Yuda’ya geçtiği anda ben hiç orada değilmişim gibi olacaktı. Fakat onun hızla öğreneceğinden emindim. Yaşamak istiyordu, hem de benim istediğimden daha fazla. Bu ona ilham verirdi.</p>
<p>Uçağın burnunu çevirdim ve motor devrini azamiye çıkardım. XII’yi, bunun daha güçlü olduğunu söyleyebilecek kadar iyi hatırlamıyordum fakat kesinlikle etkileyici bir uçaktı. Tam binaların yanından geçerken yerden tekerlek kestiğimizi hissettim. Geride kalan üç subaya el salladım ve havalandık.</p>
</body>
</html>