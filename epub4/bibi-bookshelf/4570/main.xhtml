<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">Ölümden Beter YAZGILAR</span></p>
<p class="calibre1"><a id="bookmark1"></a>Kurt Vonnegut</p>
<p class="calibre1">11 Kasım 1922 tarihinde Indianapolis, ABD’de doğdu. ll. Dünya Savaşı sırasında Amerikan Hava Kuvvetlerine katılmadan önce Cornell Üniversitesi’nde öğrenciydi. Dresden’in bombalanmasından sonra hayatta kalanlardan biri olarak Şubat 1945’te Almanların savaş tutsağı oldu. Savaştan sonra University ofChicago’da antropoloji eğitimi aldı. 1940’ların sonunda gazeteci ve reklam yazan olarak çalıştı.</p>
<p class="calibre1">Vonnegut, ilk romanı olan, <span class="calibre3">Otomatik Piyatto'd</span>a (1952, Metis Yayınlan), bütünüyle otomatikleştirilmiş ve mekanikleştirilmiş bir dünyayı anlatır. İnsanoğlunun uzay gemileri için yedek parça arayan uzaylıların yaptığı bir kazanın sonucu olarak ortaya çıktığını anlattığı <span class="calibre3">77ıe Sirens ofTitan</span> (1959) yine bir tür bilimkurgudur. <span class="calibre3">Kedi Beşiği<a id="footnote1"></a><sup class="calibre4"><a href="#bookmark2">1</a></sup></span> (1963, EYay.) dünya üzerindeki bütün hayatı yok edebilecek bir buluş karşısında bir ada halkının kabul ettiği yeni bir dini anlatır.</p>
<p class="calibre1"><span class="calibre3">Mezbaha No. 5</span> (1969, EYay.), Vonnegut’un Dresden’in bombalanması sırasında yaşadıklarını ve savaşın vahşetini ele aldığı kitabıdır. Vonnegut’un yazdığı diğer eserler arasında, sahnelenen <span class="calibre3">Happy Birthday, Wiındajune</span> (1970) ile başta <span class="calibre3">Welcome to theMonkeyHouse</span> (1968) olmak üzere diğer kısa hikayeleri sayılabilir. Diğer romanları şöyledir: <span class="calibre3">Gece Ana</span> (1961, EYay.), <span class="calibre3">God Bless You, Mr. Rosewater</span> (1965), <span class="calibre3">Şampiyonlann Kahvaltısı </span>(1973, EYay.; Bruce Willis ve Albert Finney’in de rol aldığı aynı adlı film, 1999 yılında Alan Rudolph tarafından sinemaya aktarıldı), <span class="calibre3">Slapstick</span> (1976), <span class="calibre3">Hapishane Kuşu*</span> (1979, Altın Kitaplar), <span class="calibre3">Deadeye Dick</span> (1983), <span class="calibre3">Galâpagos</span> (1985), <span class="calibre3">Bluebeard* </span>(1987), <span class="calibre3">Hokus Pokus*</span> (1991) ve <span class="calibre3">Timequake</span> (1997).</p>
<p class="calibre1">Fates Worse Than Death KURT VONNEGUT</p>
<p class="calibre1">© Berkley, 1992</p>
<p class="calibre1">Bu kitabın Türkçe yayın hakları Kesim TelifHakları Ajansı aracılığıyla Dost Kitabevi Yayınları’na aittir.</p>
<p class="calibre1">Birinci Baskı, Haziran 20)1, Ankara</p>
<p class="calibre1"><span class="calibre3">İngilizceden çeviren,</span> Figen Dereli</p>
<p class="calibre1"><span class="calibre3">Yayına hazırlayan,</span> Fisun Denür</p>
<p class="calibre1"><span class="calibre3">Teknik hazırlık,</span> Mehmet Dirican - Dost İTB</p>
<p class="calibre1"><span class="calibre3">Baskı ve cilt,</span> Pelin Ofset</p>
<p class="calibre1">Dost Kitabevi Yayınları</p>
<p class="calibre1"><span class="calibre3">Karanfil Sokak, 2914, Kızılay 06650, Ankara Tel: (0312) 418 87 12 Fax: (0312) 419 93 97 raulman@âomı.net.tr</span></p>
<p class="calibre1">Dost Dağıtım</p>
<p class="calibre1"><span class="calibre3">Tel: (0312) 432 48 68Pax: (0312) 435 75 96</span></p>
<p class="calibre1">Bıı kitabııı tiinı yayın hakları saklıdır. Türkçcde tdıf sahibinin ütmeden yazılı ızııi olmad.m kısmen ya d,ı tamamdı yeniden basılamaz, hcrhangı hır byıt sı^temiııdt:'. sakl.tnaınaz, hıçbır şokılde dektrornk, rnokmik, fotokopı ya da başka tiirlii hır araçla çoğaltılıp ıktlkmt:'.&lt;:</p>
<p class="calibre1"><span class="calibre3">Kurt Vonnegut</span></p>
<p class="calibre1"><span class="calibre5">ÖLÜMDEN BETER YAZGILAR</span></p>
<p class="calibre1">Hayatta ya da ölmüş olan bütün kişiler rastlantısaldır ve buna bir anlam yüklenmemelidir. Masum olanı korumak için hiçbir isim değiştirilmemiştir, çünkü ulu Tanrı, ilahi düzen sayesinde masumları korur.</p>
<p class="calibre1">Kurt Vonnegut (Sr.)’nın anısına...</p>
<p class="calibre1">Bugüne kadar beni destekleyen ulu Tanrım, bana bahşettiğin yeteneklerin hesabını vereceğim en son gün, İsa Mesih adına bağışlanabilmem için yaptığım bu işte ve bütün çalışmalarımda başarılı olmamı sağla. Amen</p>
<p class="calibre1">SAMUEL JOHNSON İngiliz Dili Sözlüğü<a id="footnote2"></a><sup class="calibre4"><a href="#bookmark3">2</a></sup> <span class="calibre3">üzerinde çalıştığı sırada 3 Nisan 1753 tarihli günlüğünden</span></p>
<p class="calibre1">ÖLÜMDEN BETER YAZGILAR</p><div class="calibre6"><img src="main-1.png" alt="" class="calibre7"/>
<p class="calibre1">Fotoğraf ©1973 Jill Krcmcntz, fotoğrafçının izniyle kullanılmıştır.</p></div>
<p class="calibre1"><a id="bookmark4"></a>ÖNSÖZ</p>
<p class="calibre1">Jill Krementz (karım) tarafından çekilmiş olan yandaki fotoğrafta (Norman Mailer,JamesJones, Gore Vidal ve benim gibi eski bir piyade eri olan) büyük Alman yazar Heinrich Böll ile ben birlikteyiz. Yazarlar derneği (şairler, oyun ve deneme yazarları, editörler, romancılar) PEN’in, 1973 yılında Stockholm’de düzenlediği uluslararası kongre sırasında gezi otobü-sündeyiz. Böll’e, İkinci Dünya Savaşı’nda Rus cephesinden kaçabilmek için kendisini bacağından vuran ama hastaneye gidene kadar yarası iyileşen (ve Cape Cod’da bir tanıdığımın marangozluğunu yapan) bir Alman gazisinden bahsediyordum. (Divanı Harp ve idam mangasıyla ilgili söylentiler çıkmış, ama daha sonra Kızıl Ordu hastaneyi işgal etmiş ve onu rehin almıştı). Böll, kendini vururken barut yanıklarını önlemek için bir somun ekmeğin üzerinden ateş etmek gerektiğini söyledi. İşte güldüğümüz buydu. (Pek çok piyade erinin kendisini vurmayı ve bunu sanki düşman yapmış gibi göstermeyi düşündüğü Vietnam Savaşı hâlâ sürüyordu.)</p>
<p class="calibre1">Daha sonra (gülmeyi bir tarafa bıraktığımızda), Fransız ya-zarlarJean-Paul Sartre’ın ve Albert Camus’nün, İkinci Dünya Savaşı’ndan sonra Alman yazarları görmek ve, “Neler olduğunu bir de siz anlatın,” demek için geldiklerini söyledi (Böll de, Sartre ve Camus gibi Nobel Edebiyat Ödülü alabilirdi.) Böll, 1984 yılında altmış yedi yaşındaki ölümünden bir yıl önce (benim şimdiki yaşımdan bir yaş daha gençti ve ben de en az onun kadar sigara içiyorum), BBC tarafından kaydedilecek ve daha sonra televizyon programı olarak hazırlanacak, Alman olmak üzerine bir tartışmaya kendisiyle katılmam için beni de davet etti. Gurur duymuştum. Adamı ve yaptığı işleri beğeniyordum. Kabul ettim. Program başarısız, donuk, melankolik ve aslında anlamsız oldu; ama bu ülkede hâlâ gösterilecek bir şey olmadığında tekrar tekrar yayınlanıyor. (Biz büyük bir kutudaki sahte mücevherlerin tıngırdamasını engellemek için kullanılan dolgu malzemeleriyiz.) Ona, Almanların doğasındaki en tehlikeli unsurun ne olduğunu sordum ve o da şöyle karşılık verdi: “İtaat.”</p>
<p class="calibre1">Bu hayatta bana söylediği son sözler bunlar oldu. Bunları söylerken iki bastona dayanıyor ve bir baca gibi tütüyordu; soğuk Londra yağmurunda havaalanına gitmek için taksiye binmek üzereydi: “Ah, Koort, çok zor, çok <span class="calibre3">zor."</span> O, ülkesinin İkinci Dünya Savaşı’ndave öncesinde oynadığı rol yüzünden oluşan bildik Alman hüznünün ve utancının son örneğiydi. Bana unutma zamanı olduğu halde hâlâ hatırladığı için komşuları tarafından horgörüldüğünü söylemişti.</p>
<p class="calibre1">Şimdi unutma zamanı.</p>
<p class="calibre1">Önsöz, okuyucunun ilk önce görmesi beklenilen bölüm olsa da çoğunlukla kitabın en son yazılan bölümüdür. Bu kitabın ana hatlarının tamamlanmasından bu yana altı ay geçti. Ve editörüm Faith Sale ile birlikte yaratıya güle güle demeye hazırlanırken şimdi bu kısmı toparlıyorum.</p>
<p class="calibre1">Geçen bu zaman zarfında kızım Lily sekiz yaşına girdi. Sovyetler Birliği dağıldı. SSCB’ye karşı kullanmak için gerekebileceğini düşündüğümüz bütün silahları şimdi, on altıda bir nüfus yoğunluğuna sahip bir ulusa, Irak’a karşı hiç karşılık görmeden ve hiç kısmadan kullanıyoruz. Başkanın neden Irak’a saldırmaktan başka çaremiz olmadığı hakkındaki dünkü konuşması kendisine televizyon tarihindeki en büyük izlenme oranını kazandırdı; bu rekor hatırlıyorum, uzun yıllar <span class="calibre3">Peter Pan</span>’daki Mary Martin’in elindeydi. Evet ve ben aynı gün, İngiliz dergisi <span class="calibre3">Weekly</span> Guardian’m sorularını cevaplamıştım:</p>
<p class="calibre1">S: Sizce mükemmel mutluluk nedir?</p>
<p class="calibre1">C: Bir şeyin bir yerde, bizim burada olmamızı istediğini düşlemek.</p>
<p class="calibre1">S: En çok takdir ettiğiniz yaşayan kişi kimdir?</p>
<p class="calibre1">C: Nancy Reagaıı.</p>
<p class="calibre1">S: Başkalarında en beğenmediğiniz özellik nedir?</p>
<p class="calibre1">C: Sosyal Darwin’cilik.</p>
<p class="calibre1">S: Arabanızın markası nedir?</p>
<p class="calibre1">C: 1988 Honda Accord.</p>
<p class="calibre1">S: En beğendiğiniz koku nedir?</p>
<p class="calibre1">C: Bir fırının arka kapısından yükselen koku.</p>
<p class="calibre1">S: En çok sevdiğiniz kelime nedir?</p>
<p class="calibre1">C: “Amen.”</p>
<p class="calibre1">S: En çok beğendiğiniz bina hangisidir?</p>
<p class="calibre1">C: Manhattan’daki Chrysler binası.</p>
<p class="calibre1">S: En çok hangi kelimeleri kullanırsınız?</p>
<p class="calibre1">C: “Özür dilerim.”</p>
<p class="calibre1">S: En çok nerede ve ne zaman mutlu olmuştunuz?</p>
<p class="calibre1">C: Yaklaşık on yıl önce Finlandiyalı yayıncım beni ülkesindeki, buzların altında kalan toprakların kıyısında bulunan küçük bir hana götürmüştü. Yürüyüşe çıktığımızda buz tutmuş çalıların arasında olgun yaban mersinleri bulmuş ve ağzımızda eritmiştik. Sanki bir yerde bir şey bizim orada olmamızı istemişti.</p>
<p class="calibre1">S: Nasıl ölmek istersiniz?</p>
<p class="calibre1">C: Uçağın Kilimanjaro Dağı’nın zirvesine çarptığı bir kazada.</p>
<p class="calibre1">S: En çok sahip olmak istediğiniz yetenek nedir?</p>
<p class="calibre1">C: Çello çalabilmek.</p>
<p class="calibre1">S: Sizce gereğinden fazla önemsenen değer nedir?</p>
<p class="calibre1">C: Dişler.</p>
<p class="calibre1">K.V.</p>
<p class="calibre1">17 Ocak1991</p>
<p class="calibre1">Capcanlı otobiyografik yorumlarımla birbirine bağlanan, sarılıp bitiştirilen makalelerimin ve konuşmalarımın bir koleksiyonu olan bu kitap, kimse bunun için yaygara koparmasa da <span class="calibre3">Palm Sunday</span> ( 1980) adındaki kitabımın bir devamı gibi. İşte yine, büyük bir yazar ve çocuk kitapları illüstratörü Dr. Seuss’un yarattığı <span class="calibre3">oobleck,grinch, lorax</span> ve hatta <span class="calibre3">sneech<a id="footnote3"></a><sup class="calibre4"><a href="#bookmark5">3</a></sup></span><sup class="calibre4"></sup> gibi yaratıklardan pek farklı olmayan, akıl almaz büyük bir hayvan gibi görünen gerçek hayat ve fikirlerle başlıyoruz.</p>
<p class="calibre1">Ya da Dr. Seuss’un yaratılarından biri olmayan bir tekboy-nuzla.</p>
<p class="calibre1">(Dr. Seuss’un gerçek adı Theodor Geisel’dir. O 1904’te doğdu, ben 1922’de.)</p>
<p class="calibre1">1940’ta Cornell Üniversitesi’ne girdiğimde alt kattaki barının duvar resimlerini Dr. Seuss’un yaptığı bir kardeşlik birliğine (Delta Upsilon) katılmıştım. Çizimler benim zamanımdan çok önce, karakalemle yapılmıştı. Kardeşlikteki bir sanatçı da daha sonra konturları boyayla kalınlaştırmış ve çizimleri kalıcı hale getirmişti.</p>
<p class="calibre1">(Dr. Seuss’un çizimlerini bilmeyenler için: Bu çizimlerde genellikle parlak renkli, tahmin edilemeyecek kadar çok sayıda eklemleri olan, çılgın kulaklı, burunlu, kuyruklu ve ayaklı -de-lirium tremens sırasında insanların gördüklerini söyledikleri türden- hayvanlar betimlenmiştir. Bu insanlar, kriz sırasında, bana söylediklerine göre, çoğunlukla sıçan görürlermiş.)</p>
<p class="calibre1">Dr. Seuss Dartmouth’tandı ve DU üyesi değildi ama bu resimleri, hem Cornell’den hem de DU üyesi ressam arkadaşı Hugh Troy ile birlikte Ithaca’da dalga geçerken yapmışlardı. Troy aynı zamanda isim yapmış bir şakacıydı. (Numaralarının hiçbiri para için değildi. Hepsi de <span class="calibre3">pro bono publico.)</span> Okuldaki ilk yılımda, Troy bağlı olduğu kardeşliği tekrar ziyaret edecek, beni ve safdil kardeşlerimi hikâyeleriyle eğlendirecekti.</p>
<p class="calibre1">Bize, birbirlerini tanımıyormuş gibi yaparak metroya binen birçok arkadaşı sayesinde New York metrosundaki bir treni üç durakta boşalttığını anlatmıştı. Yeni yılın ilk saatlerinde olmuş bu. Her işbirlikçinin elinde, HOOVER DIŞARI ROOSE-VELT İÇERİ başlığı manşetten verilmiş bir <span class="calibre3">Daily News</span> varmış. Troy gazeteleri yaklaşık bir yıl önce Roosevelt’in ezici bir çoğunlukla zafer kazandığı tarihten bu yana saklamışmış. (Bu 1934’ün başlarında olmalı, o sırada sanırım ben on bir yaşındaydım, Büyük Buhran dördüncü yılındaydı.)</p>
<p class="calibre1">Bir başka sefer de Troy, satış makbuzu almakta ısrar ederek bir park bankı satın almış. O ve bir arkadaşı polis ortaya çıkana kadar Central Park’ta beklemişler. Sonra bankı kapıp koşmaya başlamışlar. Polis onları yakaladığında Troy ona satış makbuzunu göstermiş. Bölgedeki bütün polisler Troy’un banka sahip olduğunu öğrenene kadar bunu tekrarlayıp durmuşlar. Sonra kentteki bütün bankları toplamaya başlamışlar; polis de artık onlara karışmıyormuş. Bu bankları parkta bir yere öylesine yığmışlar.</p>
<p class="calibre1">Bir zamanlar safken (yani yargılarımda salakken) bile bu bana aptalca gelmişti, boş bir şey için yapılan tonla iş. Ama Troy’u saygıyla dinlemiştim, çünkü Indianapolis’teki sıradan bir okuldan Ivy League’e2 daha kültürlü olmak için gönderilmiştim. (Eğer Indiana Üniversitesi’ne, Purdue’ye, Wabash’a ya da Depauw’a gitseydim şimdi kongrede ya da senatoda olabilirdim.)</p>
<p class="calibre1">Troy gittikten sonra, şaka işine ben de bulaştım.Almadığım bazı mühim derslerin finallerine girdim; ayağa fırlayıp, soruları yırttım, kağıtları öğretim görevlisinin suratına fırlattım, kapıyı çarpıp çıktım. Galiba bazı taklitçilere ilham vermiştim, çünkü bunun gibi olaylar finallerde sık sık yaşandı.</p>
<p class="calibre1">Zafer!</p>
<p class="calibre1">Cornell’de yaptığım son şaka tıpkı ilkinde olduğu gibi kimseyi aptal durumuna düşürmedi, ben hariç. Bütün erkeklerin iki yıllık yedek subay eğitimi alması gerekiyordu. Ben atlı topçu birliğindeydim, ister inanın ister inanmayın. (Ne kadar uzun zaman önce olduğunu düşünün artık.) İkinci senemin sonunda jABDAlmanya, İtalya ve Japonya’ya karşı savaşa girdi. Orduya yazılmıştım ve çağrılmayı bekliyordum. Bir Tuğgeneral bizi teftişe geldi. Bu teftişe milletten ödünç aldığım, yüzme, izcilik, Pazar okuluna devamlılık ve bunun gibi ne kadar madalya varsa taktım gittim. Aklımı kaçırmış olmalıyım, çünkü yedek subay eğitimi de dahil her şeyde felakettim.</p>
<p class="calibre1">General adımı sordu, başka da bir şey söylemedi. Ama eminim bu olayı yapması gerektiği gibi rapor etti ve bu rapor da olması gerektiği gibi, daha sonraki üç yıllık tam zamanlı askerliğimin sonuna kadar kıdemli er rütbesinden daha fazla yükselmememi garantileyerek beni engelledi. Ettiğimi buldum ve bu başıma gelen şeylerin en iyilerinden biriydi. (Yarı eğitimli bir kıdemli erin <span class="calibre3">düşüneceği</span> çok şey oluyor!)</p>
<p class="calibre1">Savaş sona erdiğinde (kırk beş yıl önce!) herkes gibi ben de askeri ve saygın bir rozet ve birkaç şerit takmaya hak kazandım. Bu süsleri hak etmek için ne yaptığımı bildiğimden, onları o kaçınılmaz yedek subay eğitim teftişinde taktığım ödünç alınmış tenekelerden daha anlamlı bulmamış olmam şimdi benim için buruk bir tatmin. İlk şaka, son şaka oldu. Böyle bir öngörüye ne dersiniz?</p>
<p class="calibre1">Ve kim, daimi bir kıdemli er olmak için Ivy League’e gider ki? Ben gittim. (Norman Mailer de gitti. Ama onun kendi hikâyesi var.)</p>
<p class="calibre1">Bir zamanlar, büyük ve güçlü bağları olan ailemizin In-dianapolis kolunda üniversite eğitimi için doğuya gitmek, sonra da Indianapolis’e dönmek gibi bir gelenek vardı. Amcam</p>
<p class="calibre1">Alex, Harvard’a gitti ve ilk ödevi, okumak için neden orayı seçtiğine dair bir makale yazmak oldu. Bana söylediğine göre ilk cümlesi, “Harvard’a geldim çünkü ağabeyim MIT’de,” olmuş.</p>
<p class="calibre1">Onun ağabeyi, o zamanlar mimarlık okuyan babam Kurt Sr. idi. Uzun yıllar sonra ben terfi-edemez kıdemli bir er olarak orduya katıldığımda babam, “Güzel! Belki sana derli toplu olmayı öğretirler!” diyecekti. (Babam komik biri olabilir ama, o zaman hiç komik değildi. Aslında acımasızdı. Ben de epey dağınıkmışım demek ki.) Sonunda o öldü ve ben Freudvari bir yamyamlıkla adımdaki “Jr.”ı attım. (Böylece yaptığım işlerin listesinde hem babam hem de oğlum olarak görünüyorum, Kurt Vonnegut ve Kurt Vonnegut Jr.) Onun hakkındaArchitec-tura/ Digest’ta şunları söyledim:</p>
<p class="calibre1">“Babam altmış beş, ben de yirmi yedi yaşındayken, yaşlandığını düşünerek onun mimar olmasının eğlenceli olduğunu söylemiştim. Bunun artık hiç eğlenceli olmadığını çünkü mimarlığın sanat değil hesaptan ibaret olduğunu söylemişti. Beni kandırmaya çalıştığını sandım, çünkü hep mimarlığın eğlenceli olduğunu söylerdi.</p>
<p class="calibre1">“Şimdi, onun açığa çıkan numarasını güçlü bir yüreklilik olarak görüyorum. İki kardeşim ve ben büyürken, bizim üzerimizde profesyonel geçmişinden memnun olduğu ve gelecekte karşılaşacağı zor ama keyifli sorunlarla yüzleşmekten heyecan duyduğu yanılsamasını yaratmıştı. Oysa gerçek, Büyük Buhran’ın ve hemen hemen bütün inşaatların durduğu İkinci Dünya Savaşı’nın, onu bir mimar olarak neredeyse yıkmış olmasıydı. Kırk beş yaşından altmış bir yaşına kadar neredeyse hiç işi olmadı. Refah döneminde bu onun altın yılları olabilirdi; yeteneği, şöhreti ve olgunluğu, yaratıcı bir müşterinin In-dianapolis’te bile olsa babamın büyüklüğe ya da dilerseniz dinginliğe diyelim, ulaşmayı hak ettiğini hissetmesini sağlayabilirdi.</p>
<p class="calibre1">“Son zamanlarda sık sık haberlere çıkan imarethanelerden bahsedecek değilim. Büyük Buhran sırasında bir öğünü bile kaçırmadık. Ama Babam, Indiana’daki ilk lisanslı mimar olan kendi babasının açmış olduğu ofisini kapatmak ve altı personelini işten çıkarmak zorunda kaldı. Ara sıra ufak tefek işler hâlâ geliyordu ve, şimdi düşünüyorum da bunlar o kadar sıkıcıydı ki, ortaokul teknik çizim sınıfını bile sıkıntıdanpatlatırdı.Eğer paraya ihtiyacımız olmasaydı, babam İkinci Dünya Savaşı’nın ardından ülkeye refah geldikten sonra bir müşterisine söylediğini duyduğum şeyi söyleyebilirdi: “Neden bir kağıt kalem alıp eşinizle birlikte bir şeyler çiziktirmiyorsunuz?” Bunu söylerken samimiydi. Yardımcı olmaya çalışıyordu.</p>
<p class="calibre1">“Savaş sırasında mimarlığı bıraktı ve bir tür silah, süngü gibi bir şey yapan Atkins Saw Company’nin hesaplarını tutmaya başladı. Karısının ölümü de işte o zamana rastlar. Aynı zamanda, galiba üç çocuğundan hiçbirinin savaş bittikten sonra Indianapolis’te yaşamayacağını da anlamıştı. Uzaklarda yaşamamızı gerektiren kendi yollarımızı izleyecektik. Bu yüzden babam bir kez daha yıkıldı.</p>
<p class="calibre1">“Indianapolis’e refah geldiği, ama çocukları dönmediği zaman, babam kendinden genç insanlarla birlikte yeni bir mimarlık bürosuna ortak oldu. Hâlâ ünlüydü, kentte herkes tarafından en çok sevilen adamdı ve, bu arada, şimdi dünyaca ünlü olan Çocuk Müzesi’nin de kurucularından biriydi. Özellikle, North Meridian Caddesi’nde borsa çökmeden önce yapılan Bell Telephone merkez binası tasarımıyla hayranlık kazanmıştı.</p>
<p class="calibre1">“Savaştan sonra Bell Telephone binaya yeni katlar çıkmaya karar verdi, dış cepheleri, alttaki sekiz kata benzeyecekti. Babam bunak, alkolik ya da güçten düşmüş olmadığı halde başka bir mimarla anlaştılar. Bell Telephone için mimar mimardı. Bell işini halletti, bina fena olmadı. Mimarlığın romantizminden bu kadar.</p>
<p class="calibre1">“Babam bundan kısa bir süre sonra hayatının geri kalanını çömlek yaparak kazanmak için tek başına Brown ilinde, In-diana’da emekli oldu. Kendi çömlekçi çarkını yaptı. Orada tepelerde 1957 yılında yetmiş iki yaşında öldü.</p>
<p class="calibre1">“Şimdi, onu düşündüğümde, kendisini tatmin eden çok az işi olduğu halde onu hatırlamaya çalıştığımda, bana fundalıkta prensini bekleyen Uyuyan Güzel gibi geliyor. Ve gerisi kolayca geliyor: Tanıdığım bütün mimarlar, iyi ya da kötü zamanlarda, olmak için doğdukları mutlu sanatçı olmalarını sağlayacak, eli açık ve sevgi dolu bir müşteriyi sonsuza kadar bekler gibiydiler.</p>
<p class="calibre1">“Bu yüzden babamın hayatı size acıklı bir hikaye gibi gelebilir. O Uyuyan Güzel’di ve 1929 yılında bir değil, Bell Tele-phone’un da aralarında bulunduğu birkaç prens onu uyandırmak için çalıları kesmeye başladı. Ama sonra hepsi on altı yıl süren bir hastalığa yakalandı. Ve onlar hastanedeyken kötü cadı, Uyuyan Güzel’i Rip Van Winkle’a çevirdi.</p>
<p class="calibre1">“Buhran vurduğunda özel okuldan alınıp parasız okula verildim. Böylece babamın nasıl biri olduğunu göstermek için eve getirecek yeni arkadaşlarım oldu. Bunlar küçük toprak sahibi Indiana yerlilerinin on yaşındaki çocuklarıydı, babamın bir tekboynuz kadar ilgi çekici olduğunu bana ilk söyleyenler de onlar oldu.</p>
<p class="calibre1">“Kendi sınıfindaki insanların koyu renktakım elbiseler ve beyaz gömlekler giyip sade kravatlar taktığı bir dönemde babam, Kurtuluş Ordusu’ndan giyinmiş gibi görünürdü. Bir giydiği diğerine uymazdı. Aslında giysisini oluşturan parçaları özenle seçtiğini, renklerin ve kumaşın ilginç ama güzel olmak için bir araya getirildiğini şimdi daha iyi anlıyorum.</p>
<p class="calibre1">“Diğer babalar kömürden, demirden, hububattan, kereste ve çimentodan, başka şeylerden ve elbette Hitler ve Musso-lini’den dert yanarken, benim babam ayrım gözetmeden hem arkadaşlarını hem de şaşıran yabancıları, ister doğal olsun ister insan eliyle yapılmış, etrafi.ndaki nesnelere dikkat etmeye ve onları bir başyapıt gibi görmeye davet ederdi. Klarnetle boğuştuğum sıralarda gümüş çivili siyah enstrümanı bir başyapıt ilan etmişti. Çalıp çalamamam önemli değildi. Satrançtan hiç anlamasa da satranç takımlarına tapardı. Bir seferinde, yeni arkadaşlarımla ben, ona bir gece kelebeği götürmüş, ne tür bir kelebek olduğunu söylemesini istemiştik. Bilmediğini ama hepimizin bütün kalbimizle bir tek şeyden -onun bir başyapıt olduğundan- emin olmamız gerektiğini söylemişti.</p>
<p class="calibre1">“Ve o, yeni arkadaşlarımın gördüğü ilk - ve büyük olasılıkla da son dünya vatandaşıydı. Politikaya ve milli sınırlara duyduğu saygı bir tekboynuzunkinden fazla değildi (yine aynı imge).</p>
<p class="calibre1">Güzellik bu gezegenin herhangi bir yerinde bulunabilir ya da yaratılabilirdi, işte o kadar.</p>
<p class="calibre1">“AT&amp;T bir binasını daha tamamladı ve bu yaşadığım yerin yakınındaki Manhattan adasında. Yine bir telefon firması artık hiçbir şekilde uyandırılamayacak olan babamın hizmetleri olmadan yaptı bunu. AT&amp;T onun yerine Philip Johnson ile anlaştı, bütün yetişkinliği boyunca ateşli prensler tarafından gıdıklanarak uyandırılan bir Uyuyan Güzel daha.</p>
<p class="calibre1">“Babam Mr. Johnson kadar eğlenmedi diye Yazgıya öfkelenmeli miyim?</p>
<p class="calibre1">“Babamın ölüm ile yaşam arasındaki uçurumdan benimle konuştuğunu düşünüyorum ve o bana şöyle diyor: “Bana acıma çünkü ben en iyi zamanımda romantik mücadeleler bekledim -ki hiçbir zaman gelmedi. Eğer yine de Crown Hill Me-zarlığı’ndaki mütevazı mezartaşıma bir şey yazdırmak istersen şunu yazdır: TEKBOYNUZ OLMAK BANA YETTİ.”</p>
<p class="calibre1">Bu bölüm burada biter. Babamın, eğlenceli dokümanları plakalara yapıştırıp vernikleyerek iyi zamanları tekrar ziyaret edilebilir hale getirdiğini (romanım <span class="calibre3">Slaughterhouse-Five’daki </span>Tralfamadorianlar için kek yapmak kadar kolay bir hile) eklemek isterim. Babam sayesinde aşağıdaki mumyalanmış mektup çalışma odamın duvarında asılıdır şimdi:</p>
<p class="calibre1">“Sevgili babacığım,</p>
<p class="calibre1">“İlk hikâyemi <span class="calibre3">Collier’e</span> sattım. Çekimi (750$ eksi % 10 ajans komisyonu) dün öğlen aldım. İki tanesi de yakında satılabilirmiş.</p>
<p class="calibre1">“Galiba yapmak istediğim şeyi buldum. İlk çekimi bankaya yatırdım ve eğer daha çok satabilirsem, General Electric’ten aldığım bir yıllık maaşı biriktirene kadar devam edeceğim. Dört hikâye buna yeter, hatta artar bile (daha önce hiç olmamıştı). Sonra bu kâbus gibi işi bırakacağım ve Tanrı yardım ederse hayatım boyunca bir daha yapmayacağım.</p>
<p class="calibre1">“Epeydir hiç olmadığım kadar mutluyum.</p>
<p class="calibre1">“Sevgiler.”</p>
<p class="calibre1">Bu mektup ilk adımla imzalanmıştır, ki o beni hep böyle çağırırdı. Bu edebiyatta bir dönüm noktası değil, ama doğumumdan ölümüme kadar uzanan benim küçük patikamda bir megalit gibiydi. Tarih 28 Ekim 1949.</p>
<p class="calibre1">Babam bu plakanın arkasına bir mesaj yapıştırmış. Güzel el yazısıyla <span class="calibre3">Venedik Tacirinden</span> bir alıntı:</p>
<p class="calibre1"><span class="calibre3">Yemin, yemin, Cennet’te bir yeminim var:</span></p>
<p class="calibre1"><span class="calibre3">Ruhum üzerine yalan yemin edecek miyim?</span></p>
<p class="calibre1">Eğer bir bakire, tekboynuzun yaşadığı ormanda açıklıkta bir yere oturursa, tekboynuz ona yaklaşır ve başını kucağına koyarmış derler. Tekboynuz yakalamak için iyi bir yol. Bu yöntem tekboynuz yakalama niyeti olmadan açıklığa oturan bir bakire tarafından bulunmuş olmalı. Başını kucağına koymuş bir tek-boynuzla ne büyük bir şaşkınlık. (Ya sonra?)</p>
<p class="calibre1">Çocukluğumun ve gençliğimin geçtiği evde, uzun yıllar önce ölmüş olan (ve deli gibi özlediğim) ablam Alice bu bakireydi; babam da ele geçmez ve büyülenmiş tekboynuz. MIT’ye giden ağabeyim Bernard’la ben babamı hiç yakalayamazdık. Biz onun için ilgi çekici değildik. Konu ikimiz olduğunda hiç de trajik bir hikâye değil. Biz serttik. Üstesinden gelebilirdik. Hem başka işlerimiz vardı.</p>
<p class="calibre1">(Kızım Edith, bir zamanlar, başından genel olarak fantastik diye kabul edilen olaylar geçmiş küçük gruplarla hafta içi akşam üstleri röportaj yapan Geraldo Rivera adında biriyle evliydi ne yazık ki. Şimdi ondan bahsediyorum, çünkü konuklarından bazıları yakın akrabaları tarafından cinsel tacize uğramış insanlardı. Benden beş yaş büyük ablamın, harika babamız tarafından hiçbir şekilde taciz edilmediğini bir an evvel açıklamak isterim. Başını kucağına koymuş bir tekboynuzla oturan bakire gibi, o da en kötüsünden hayrete düşmüş olabilir.)</p>
<p class="calibre1">Ben, yani onun en küçük oğlu, babamın güya merhametli cinse ait bir üyenin arkadaşlığından gözle görülür şekilde yoksun olduğunu görmüştüm, çünkü annemiz (onun karısı) aklını kaçırıyordu. Babamakarşı hissettiği hidroflorikasit kadar yakıcı nefretini, geceleri, evimizin mahremiyetinde ve misafirler yokken ifade ederdi. Hidroflorik asit önce cam şişeyi eritir, sonra masayı geçip zemini deler ve doğruca Cehenneme gider.</p>
<p class="calibre1">(Aslında hidroflorik asit parafini eritemez. Benim zamanımda, bütün kardeşlerim bir şekilde mühendislik okurken Cornell DU’da bir espri yapılırdı: “Eğer evrensel bir çözücü keşfedersen onu neyin içinde saklarsın?" Ve aslında su, evrensel çözücü olmaya hidroflorik asitten daha yakındır. Sadece cam şişeyi delemez.)</p>
<p class="calibre1"><span class="calibre3">Palm Sunday’de,</span> annemin tedavi edilmemiş ve kayıtlara geçmemiş deliliğinin, kendi içinden değil, içtiği kötü kimyasallardan, özellikle alkol ve reçeteye yazılan sayısız barbitürattan geldiğine dair bir fikir öne sürmüştüm. (Bir doktorun amfe-taminle onu hayata döndürebileceği kadar uzun yaşamadı.) Hastalığının ırsi olduğuna inanmaya hazırım ama klinik olarak deli olduğu saptanmış hiçbir Amerikalı atam yok <span class="calibre3">(Palm Sunday</span> de etraflıca anlatılmıştır). Her neyse, elden ne gelir? Atalarımı ben seçmedim, beynimi ve bedenimi ben daha doğmadan önce inşa edilmiş bir ev gibi görüyorum.</p>
<p class="calibre1">(Manhattan’da şu anda yaşadığım ev, 1862 yılında L.S. Brooks adında biri tarafından inşa edilmiş. Beş buçuk metre eninde, on üç buçuk metre boyunda ve üç kat yüksekliğinde. Brooks bunun aynısı yirmi evi bir çırpıda inşa etmiş!)</p>
<p class="calibre1">Amerika Birleşik Devletleri Başkanlığı için Dukakis ile Bush kapışması sırasında (sonunda kampanyayı kazanacak olan kişinin, her yerdeki zengin beyazları, her yerdeki yoksul siyahlardan koruyacağı sözünü verdiği zaman) ben Philadelphia’da, Amerikan Psikiyatri Birliği’nin bir toplantısına misafir konuşmacı olarak davet edilmiştim. Orada toplanmış bulunanlara miras yoluyla edindiğim beynimden ve gırtlağımdan şunlar döküldü:</p>
<p class="calibre1">“Sizleri mümkün olan bütün saygıyla selamlıyorum. Eğer yemek yemek, barınma, dostluk ya da özgürlük gibi kolayca tanımlanabilen bir şeye ihtiyaç duymuyorlarsa, mutsuz insanları mutlu etmek çok zordur.</p>
<p class="calibre1">“Arkadaşım ve meslektaşım Elie Wiesel’i ve sonra da beni sizlere konuşma yapmak üzere davet ederek, para karşılığında kimi doğru, kimi yanlış hikâyeler anlatmak olan yaptığım işi onurlandırdınız. Iowa Üniversitesi Tıp Merkezi’nden ünlü yazarların katıldığı atölye çalışmasında nevrozlarımızın genel nüfustan farklı olup olmadığını anlamak için profesyonel yazarlarla röportaj yapan Dr. Nancy Andreassen’in çalışmalarından haberdar olanlarınız vardır. Ben de dahil olmak üzere pek çoğumuzun depresif ailelerden gelen depresifler olduğumuz kanıtlandı.</p>
<p class="calibre1">‘‘Yaptığı çalışmadan aşağı yukarı şu kuralı çıkarıyorum: Depresifdeğilsen iyi romancı olamazsın.</p>
<p class="calibre1">“Kültür tarihimizden daha önce çıkarabildiğimiz ama artık işe yaramazmış gibi görünen bu kural, Amerikalı bir yazarın Nobel Ödülü’nü alabilmesi için alkolik olması gerektiğidir -Sinclair Lewis, Eugene O’Neill, John Steinbeck ve intihar eden Ernest Hemingway. Bu kural artık geçerli değil, çünkü kanımca bu ülkede sanatsal duyarlılık salt kadınlara özgü kabul edilmiyor artık. Artık bu kürsüye, bir zamanların nefret edilen yaratığı, homoseksüel olmadığımı kanıtlamak için dün gece barda birilerini yumruklamış bir sarhoş olarak çıkmam gerek-mıyor.</p>
<p class="calibre1">“Elie Wiesel, küçük bir çocukken tanık olduğu Soykırımın dehşetini anlatan <span class="calibre3">Night</span> adlı kitabıyla tanındı. Ben, bir zamanlar olduğum genç Amerikalı kıdemli erin tanık olduğu, İngi-lizlerin ve Amerikalıların Soykırıma verdikleri yanıtı - yani Dresden’in bombalanmasını anlatan <span class="calibre3">Slaughterhouse-Five</span> adlı kitabımla tanındım. İkimiz de Alman soyadlarına sahibiz. Beni buraya davet eden Dr. Dichter de öyle. Sizin mesleğinizdeki birçok ünlü öncü de. Buradaki çoğunluğun, Yahudi olan ya da olmayan herkesin, bize harika müzik, bilim, resim ve tiyatro veren, ve bıraktıkları mirasın bence hiç uyanamayacağımız bir kâbus yarattığı Alman ya da Avusturya-Macaristan İmparatorluğu vatandaşı atalara sahip olmaması beni şaşırtmaz.</p>
<p class="calibre1">“Soykırım Elie Wiesel’in yazdıklarını neden yazdığı ve onun kim olduğu hakkında hemen her şeyi açıklar. Dresden’in bombalanması ise yazdıklarımı neden yazdığım ve benim kim olduğum hakkında neredeyse hiçbir şeyi açıklamaz. Eminim siz, bunun doğruluğuyla ilgili binlerce klinik neden bulma konusunda benden ileridesinizdir. Dresden benim umurumda bile değildi. Orada kimseyi tanımıyordum. Yerle bir edilmeden önce orada geçirdiğim güzel zamanlarım yoktu.</p>
<p class="calibre1">Indianapolis’e döndüğümde Dresden porseleni görmüştüm ama o zaman -ve şimdi de bu düşüncem değişmedi- çoğunun <span class="calibre3">kitsch</span> olduğunu düşünmüştüm.Almanca konuşan insanlardan, psikanaliz ve <span class="calibre3">Sihirli</span> Flüt’ten sonra bir başka harika hediye: O çok değerli kelime <span class="calibre3">kitsch.</span></p>
<p class="calibre1">“Ve Dresden porseleni de zaten Dresden’de üretilmiyor. Meissen’de üretiliyor. Yıkmaları gereken kent oydu.</p>
<p class="calibre1">“Tabii ki şaka yapıyorum. Komik olmak için her şeyi söylerim, genellikle de en berbat durumlarda ve şimdiye kadar iki harika kadının benimle evlenmiş olmaktan dolayı duydukları üzüntünün nedenlerinden biri de budur. Bütün büyük kentler dünyanın hazinesidir, ulusların değil. Bu yüzden, herhangi birinin yokedilmesi dünya çapında bir kayıptır.</p>
<p class="calibre1">“Asker olmadan önce gazeteciydim ve Dresden’de de yaptığım buydu -başkalarının acılarını röntgenlemek. Olayın dışındaydım. ElieWiesel’in gördüğüyse-ki o sadece bir çocuktu, ben genç bir adamdım- olayın gerçeğiydi. Dresden bombardımanı, Aristotelesçi trajedi idealine uygun, askc.-bilimcilerin söylemekten hoşlandıkları gibi hızlı cerrahi bir operasyondu, yirmi dört saatten kısa sürdü. Soykırım durmaksızın sürdü, sürdü. Almanlar benim hayatta kalmamı istediler, beni ve diğer mahkûm arkadaşlarımı bir gün kendilerinden birileriyle değiştirebileceklerini düşünüyorlardı. Aynı şekilde Avusturyalılar, Macarlar, Slovaklar, Fransızlar, Ukraynalılar, Romanyalılar, Bulgarlar ve diğerleri tarafından yardım gören ve yüreklendirilen Almanlar Elie Wiesel’in, onun şimdiye kadar tanıdığı herkesin, ona uzaktan bile benzeyen herkesin, tıpkı babasının öldüğü gibi ölmesini istiyorlardı; az beslenmekten, çok çalışmaktan, umutsuzluktan ya da siyanürden.</p>
<p class="calibre1">“Elie Wiesel babasını hayatta tutmaya çalıştı. Başaramadı. Benim babam, pek çok arkadaşım ve sevdiklerim Indianapo-lis’te emniyette ve sağlıklıydılar. Elie Wiesel’in babasını öldüren ölümcül depresyon için uygun reçete, lityum, Thorazin, Prozac ve Tofranil yerine, yemek yemek, dinlenmek ve sevgi dolu bir ihtimam olabilirdi.</p>
<p class="calibre1">“Chicago Üniversitesi antropoloji bölümünden master diplomam var. Şiirin o dalındaki öğrencilere -savaş, yaralar, salgın hastalıklar ve doğal afetler bir yana- kültür, toplum ve tarihte insan rahatlığına ve rahatsızlığına yol açan şeyler için bir açıklama aramaları öğretilir. Kitaplarımda, hiçbir zaman tek başına çalışmayan kötüleri anlattım. Bu kötüler: Kültür, toplum ve tarihtir ve hiçbiri de lityum, Thorazin, Prozac ve Tofranil ile bariz bir şekilde yatışmamıştır.</p>
<p class="calibre1">“Pek çok yazar gibi benim evimde de, yazılmalarına izin vermeyen kitapların başlangıçları duruyor. Yaklaşık yirmi yıl önce bir doktor, böyle iç sıkıntılarından kurtulmamayardımcı olup olmayacağını görmek için bana Ritalin yazmıştı. Bunun saf paranoyanın suyu sıkılmış konsantresi olduğunu fark etmiş ve Ritalin’i çöpe atmıştım. Bir işe yaramak için yazdığım kitabın adı SS <span class="calibre3">Psychiatrist</span> olacaktı. Kitap psikoanaliz yapılmış ve Auschwitz’de görevlendirilmiş bir doktor hakkındaydı. Görevi, orada yaptığı işten bunalmış personeli tedavi etmekti. Konuşma terapisi o zamanlar onun ya da başka birinin sunabileceği tek şeydi. Bu, -takma kafana, boş ver-devrinden önceydi.</p>
<p class="calibre1">“Söylemek istediğim, ve belki de kitabı bitirmek zorunda olmadan bunu bugün yapabilirim; dünyanın farklı bölgelerinde değişik zamanlarda, akıl sağlığı alanında çalışan insanların, çıldırmış toplum ve kültürlerdeki sağlıklı insanları daha mutlu yapmaları beklenmiştir.</p>
<p class="calibre1">“Şunu söylemeden geçemeyeceğim, yaşadığımız ülkedeki durum bu kadar kötü değil. Bana öyle geliyor ki, şimdiki hedef, akıllı ve iyi eğitimli insanların daha popüler olmaları için aptalca konuşmayı öğrenmeleri. Mesela Michael Dukakis. Ya da George Bush.</p>
<p class="calibre1">“Sanırım buraya davet edilmiş olmam daha çok, sevgili oğlum Mark Vonnegut-artık Dr. Vonnegut- ile ilgili. Korkunç sinir krizleri, duvarları kumaşla kaplanmış hücreler, deli gömleği, halüsinasyonlar, hemşirelerle boğuşma ve buna benzer şeyler geçirdi. İyileşti ve bunlarla ilgili olarak, yeni bir sonsöz ile Dell tarafından karton kapaklı olarak tekrar basılacak olan <span class="calibre3">The Eden Express</span> adındaki kitabını yazdı. Benim yerime onu çağırmalıydınız. Çok daha ucuza gelirdi ve o ne söylediğini iyi bilir.</p>
<p class="calibre1">“İyi de konuşur. Akıl sağlığı uzmanlarına ders verirken soru sorar ve herkesin ne düşündüğünü görmek ister. Ben de şimdi onun gibi bir soru sorayım. Lütfen elleri göreyim: Kaçınız Thorazin alıyorsunuz? Teşekkürler. Sonra da şöyle der: “Şimdiye kadar denememiş olanlar mutlaka denemeli. Canınızı yakmaz biliyorsunuz.”</p>
<p class="calibre1">“Onu, kendisi gibilerle birlikte olduğu İngiliz Kolombi-yası’nda özel bir tımarhaneye götürdüğümde ona şizofren tanısı kondu. Bana da şizofrenmiş gibi geliyordu. Depresyondaki insanların öyle davrandığını hiç görmemiştim. Çok üzüldük. Sonra devam ettik. Şunu söylemeliyim ki, içeri alındıktan sonra ilk iş kumaş kaplı hücresinin tavanındaki ampulü zıplayıp almak olan Mark’ın yaptığı şeyi yapan bir insan depresif dışında her şey olabilir.</p>
<p class="calibre1">“Her neyse ... Mark kitabını yazacak kadar iyileşti ve Har-vard Tıp Okulu’ndan mezun oldu. Şimdi bir eşi, iki harika oğlu ve iki harika arabasıyla Boston’da pediatrist. Ve kısa süre sonra sizin meslektaşlarınız, şizofreniden kurtulduktan sonra kitap yazan o ve onun gibilere yanlış tanı konulduğuna karar verdiler. Hastalandıklarında ne kadar canlanmış görünseler de onlar aslında depresiftiler. Öyledir herhalde.</p>
<p class="calibre1">“Bu yeniden tanıyla ilgili habere Mark’ın ilk tepkisi şöyle oldu: “Ne harika bir tanı yöntemi. Şimdi biliyoruz ki eğer hasta iyileşirse kesinlikle şizofren değildir.”</p>
<p class="calibre1">“Ama ne yazık ki o da, komik olmak için her şeyi söyler. Kendisiyle ilgili neyin yanlış olduğu hakkında daha makul ve mantıklı görüşü, kitabının yeni baskısına yazdığı sonsözde bulunabilir. Yanımda kitabın birkaç kopyası var ve eğer burada birileri fotokopisini çekerse isteyen herkes bir tane alabilir.</p>
<p class="calibre1">“Mark, megavitaminlere doktor olmadan önceki kadar meraklı değil. Ama terapi yerine biokimyaya bel bağlamış durumda.</p>
<p class="calibre1">“Mark aklını yitirmeden çok önce, akıl sağlığının bozulmasının bir nedeni olarak kimyasalları görmüş ve yazdıklarımda da bundan bahsetmiştim. Hiç, bir olay ya da kişinin bir karakteri çıldırttığı hikâye yazmadım. Daha küçük bir çocukken bile, akıl hastalığının kimyasal bir nedeni olduğunu düşünüyordum, çünkü yakın bir aile dostumuz, zeki, kibar, felaket melankolik ve eyaletin büyük ve korkutucu ruh hastalıkları hastanesinin başı olan Dr. Walter Bruetsch, hastalarının sorunlarının kimyasal olduğunu ve bu kimyasalların işleyişi daha iyi anlaşılana kadar da ellerinden fazla bir şey gelmediğini söylerdi.</p>
<p class="calibre1">“Ona inandım.</p>
<p class="calibre1">“Oğlumun aklını kaçırmasından çok önce, bir oğlum olmadan çok önce, annem aklını kaçırdığında ve sonunda intihar ettiğinde, annemin çok kötü bir çocukluk geçirmiş olmasına rağmen kimyasalları suçladım ve hâlâ da suçluyorum. Bu kimyasallardan ikisinin adını bile söyleyebilirim: Uyku ilaçları ve alkol. Tabii ki bunlar dışarıdan veriliyordu; uyku ilaçları uykusuzluğuyla ilgili bir şeyler yapmak isteyen aile doktorumuzdan geliyordu. Annem öldüğünde ben askerdim ve birliğim denizaşırı yola çıkmak üzereydi.</p>
<p class="calibre1">“Onun deliliğini başarıyla gizli tutabildik çünkü bu sadece evde ve geceyarısıyla şafak arasında oluyordu. İntiharını da, tutkulu ve büyük olasılıkla politik hırsı olan bir müfettiş sayesinde gizleyebildik.</p>
<p class="calibre1">“İnsanlar böyle şeyleri gizlemek için neden bu kadar uğraşırlar? Çünkü bunlar kendi çocuklarını evlilik için daha az çekici hale getirir. Şimdi ailem hakkında çok şey biliyorsunuz. Bu bilgilerin ışığında evlenmek isteyen çocukları olanları düşünerek şöyle bir tavsiyede bulunmak akıllıca olur: “Ne yaparsan yap ama adı Vonnegut olan biriyle sakın evlenme.”</p>
<p class="calibre1">“Dr. Bruetsch anneme yardım edemedi ve o koskocaman Indiana eyaletindeki en büyük akıl hastalıkları uzmanıydı. Belki annemin çıldırdığını biliyordu. Belki bilmiyordu. Eğer annemin geceyarısından sonra aklını kaçırdığını biliyorduysa, kendisini en az babam kadar çaresiz hissetmiş olmalı, çünkü annemi çok severdi. O zamanlar, belki de yardımı olabilecek Adsız Alkolikler’in Indianapolis’te şubesi yoktu. Adsız Alkolikler babamın tek kardeşi Alex tarafından, ki o da bir alkolikti ancak 1955 civarında kuruldu.</p>
<p class="calibre1">“İşte... size başka bir aile sırrı daha verdim değil mi? Amcam Alex’le ilgili.</p>
<p class="calibre1">“Peki ben alkolik miyim? Sanmıyorum. Babam da değildi. Yaşayan tek kardeşim olan ağabeyim de alkolik değil.</p>
<p class="calibre1">“Ama ben Adsız Alkolikler’in büyük bir hayranıyım ve Adsız Kumarbazlar, Adsız Kokain Bağımlıları, Adsız Alışveriş Hastaları,Adsız Pisboğazlarvesaire vesairenin de. Böyle gruplar, antropolojiokumuş biri olarak benim ilgimi çeker çünkü onlar Amerika’ya, C vitamininin sağlık için olduğu kadar gereklidirler ve bu uygarlıkta bizim sahip olamadığımız bir şeyi verirler: Büyük bir aile. İnsanoğlu her zaman pek çok akraba ve arkadaşın sarsılmaz dayanağıyla desteklenmiş, rahatlatılmış, eğitilmiş ve eğlendirilmiştir, ta ki sadece özgürlük değil köksüzlük, hareketlilik ve korkunç bir yalnızlık olan Büyük Amerikan Deneyi’ne kadar.</p>
<p class="calibre1">“Ben kendini beğenmiş bir insanım yoksa buraya kadar gelip bu kadar konuşmazdım. Ama sizin hiç bilmediğiniz bir şey anlattığımı düşünecek kadar da burnu büyük değilim -annem, amcam Alex ve oğlum hakkında söylediklerim dışında. Sizler saatler boyu, günler boyu mutsuz insanlarla uğraşıyorsunuz. Ben onlardan elimden geldiğince uzak duruyorum. Merhum yazar Nelson Algren’in iyi bir hayat için koyduğu üç kuralı uyguluyorum - ki kendisi, lowa Üniversitesi’nin yazarlar üzerinde yaptığı çalışmaya konu olan bir depresif arkadaştır. Bu üç kural tabii ki şöyledir: Adı Annenin Yeri olan bir yerde yemek yeme, adı Doc olan biriyle kağıt oynama ve en önemlisi, senden daha fazla sorunları olan kimseyle yatma.</p>
<p class="calibre1">“Hepinizin, eminim ki, hafif depresyon geçiren annem ya da oğlum kadar hasta olmayan birine reçete yazarken aklından şöyle bir şey geçer: “Sizi bir ilaç kullanmak zorunda bıraktığım çok üzgünüm, sizi büyük bir ailenin kocaman, sıcacık yaşam destek sistemine sokabilmek için her şeyimi verirdim.” Philadelphia’daki bütün akıl sağlığı çalışanlarına yaptığım konuşma bu kadardı. Daha sonra bana, benim onlarla <span class="calibre3">paylaşmamı</span> (yani kendim ve ailem hakkında her şeyi anlatmış olmamı) beklemedikleri şeyleri <span class="calibre3">paylaştığımı</span> söylediler. Yanımda oğlumun korkunç vakasıyla ilgili kendi yorumlarının kopyalarını getirmiştim - ki bunları ilgilenen herkese dağıttım. Bu kitabın Ekler bölümünde, eğer ayrı bir yere konmamış olsaydı bizi oldukça yavaşlatacak olan pek çok şeyle birlikte onu da bulabilirsiniz. (Ayrıca konudışı ve konudan bağımsız şeyleri, ayrıntıları, non sequitur<a id="footnote4"></a><sup class="calibre4"><a href="#bookmark6">4</a></sup><sup class="calibre4"></sup> açıklamaları, meioses<sup class="calibre4">4</sup> ve karşı deyimleri de parantez içine alarak hızlanmaya çalıştım.)</p>
<p class="calibre1">Geceyarıları aklını kaçıran annemin, şimdiye kadar dünyaya gelmiş en masum ve en kibar insan olan babama kustuğu nefret sınır tanımazdı ama saftı, düşünceyle ya da bilgiyle kirletil-memişti. 1944 yılındakiAnneler Günü’nde (babalar gününden yaklaşık bir ay önce) öldüğünden bu yana kadınlarda bu kadar saf nefreti belki on kez gördüm. Bu nefretin karşısındaki adama yöneldiğini sanmıyorum. Babam kesinlikle bunu hak etmemişti. Bana öyle geliyor ki, benim iyiliğim için bu davranışı sergileyen annem ve bütün kadınlar büyük ihtimalle Kraliçe Elizabeth ya da Kleopatra kadar köle olsalar da, bu onların çok çok uzun süren esaretlerinin bir sonucu.</p>
<p class="calibre1">Benim teorime göre bütün kadınların içinde birikmiş hid-roflorik asit var, ama annemde bundan çok fazla vardı. Saat geceyarısını vurduğunda (ve gerçekten saat başlarında gürültüyle çalan bir saatimiz vardı) bu asit dışarı çıkıyordu. Onun için kusmak gibiydi. Kendisini tutamıyordu. Zavallı! Zavallı ruh!</p>
<p class="calibre1">Babamla benim bu kadar nefret edilmeyi hak etmediğimizi ima eden öze-dönük bir teori bu. Boş verin gitsin. Sanatçıların, Komünistleri atmalarından yaklaşık dört yıl önce Prag’dayken bir yazar bana Çeklerin, reddedilemez gibi görünecek şekilde mantıklı-hale-getirilmiş teorileri ince ince işlemeye ve sonra da kendi kendileriyle alay eder gibi, bu teorileri yıkmaya bayıldıklarını söylemişti. Ben de bunu yapıyorum. (Benim en beğendiğim Çek yazar, kendisini böylesine beğenmekle haklı olduğumu kanıtlayacak büyüleyici bir makalesini Ekler bölümüne koyduğum Karel Capek’tir.)</p>
<p class="calibre1">Ama babam ve ablam, tekboynuzlu ve bakire konusuna dönersek: Lewis Carroll’dan daha fazla Freudvari olmayan babam, Alice’i yürekliliğinin ve sevgisinin kaynağı yaptı. Paylaştıkları şeyin ki bu görsel sanatlardı, heveslisi babamdı. Alice’in</p>
<p class="calibre1">küçük bir kız olduğunu unutmayın ve kucağında bir tek-boynuz başının bulunmasının verdiği utancın yanı sıra yaptığı her heykel ya da resmin, babam tarafından Michelangelo’nun Pietd’sı veya Sistina Şapeli’nin tavanıymış gibi kutlanmasıyla çok sarsıldı. Bu, onu daha sonraki hayatında (ki bu sadece kırk bir yaşına kadar sürdü) tembel bir sanatçı yaptı. (Her yerde sık sık bir deyiş gibi onun sözlerini tekrarlıyorum: “İnsanların yetenekli olmaları, onların bu yeteneği kullanmaları gerektiği anlamına gelmez.”)</p>
<p class="calibre1">“Tekkız kardeşim Alice,’’ diye yazmıştımArchitectural Digest’a, “ressam ve heykeltıraş olarak, buna ilişkin hiçbir şey yapmadığı halde, kayda değer bir yeteneğe sahipti. Bir seksen boyunda, lepiska saçlı Alice bir seferinde hiç görmediği, görmeye de meraklı olmadığı ve gerçekten de göremeyeceği Louvre gibi büyük bir müzeyi, patenle baştan sona gezebileceğini ve yanından geçtiği her resmi anlayabileceğini öne sürmüştü. Zeminden yükselen tekerleklerin vızıltılarının ve tıkırtılarının üzerinden kafasında şu kelimeleri duyabileceğini söylemişti: “Anladım, anladım, anladım.”</p>
<p class="calibre1">“Bunu daha sonra, ondan çok daha üretken ve çok daha ünlü sanatçılarla tartıştım ve, onlar da hemen her zaman bir resmin değerini tek bir vuruşla anlayabileceklerini söylediler. Ya da, resmin bir değeri yoksa vuruş olmazmış.</p>
<p class="calibre1">“Ve yine, Büyük Buhran tarafından erken ve istenmeyen emekliliğe zorlandıktan sonra ressam olmak için mücadele eden babam geliyoraklıma. Bu yeni kariyer konusunda iyimser olmak için nedenleri vardı çünkü ilk resimleri ister natürmort, ister portre isterse manzara. resmi olsun o vuruşla doluydu. Annem yardımcı olmak amacıyla her biri için şöyle derdi: “Bu gerçekten harika, Kurt. Şimdi tek yapman gereken şey bitirmek.” Sonra babam da resmi parçalardı. Öze/Ajan dediği sigortacılık yapan tek erkek kardeşi Alex’in portresini hatırlıyorum. Yaptığı eskizde eli ve gözü, birkaç fırça darbesiyle Alex’deki bir parça düş kırıklığı da dahil olmak üzere bazı gerçekleri yakalamak üzere işbirliğiyapmıştı. Alex amca Harvard’dan mezun olduğu için gurur duyardı ve keke sigortacı yerine edebiyatçı olsaydı.</p>
<p class="calibre1">“Babam portreyi bitirip tuvalin her bir santimetre karesinin boyadan nasibini almasını sağladıktan sonra Alex amca kayboldu. Onun yerine sarhoş ve şehvetli bir Kraliçe Victoria geldi.</p>
<p class="calibre1">“Bu çok kötüydü.</p>
<p class="calibre1">“Şimdi: Yaratım aşamasındaki bir başyapıtın yarıda kalmasına yol açan en kötü şöhretli kimse, Samuel Taylor Colerid-ge’in <span class="calibre3">Kubla Klıan</span> şiiri üzerindeki bütün konsantrasyonunu sonsuza kadar kesen “Porlock’tan gelen kişiydi”. Ama eğer Büyük Buhran sırasında Indianapolis’teki evimizin ölüm sessizliğindeki tavan arasında çalışan babamı sürekli rahatsız eden böyle biri olsaydı, Babam şimdi iyi bir baba ve mimar olmanın yanı sıra Indiana yerlisi orta karar bir ressam olarak da hatırlanıyor olurdu.</p>
<p class="calibre1">“Ve yaratım aşamasında gerçekleşen bu kesintilerin genellikle yararlı olduğunu savunuyorum. Ben daha önümde birçok bölümü ya da sahnesi bulunan bir romanı okurken ya da bir filmi veya tiyatro oyununu izlerken, beynimde, ablamın zihninde yükselen, “Anladım, anladım, anladım,” kelimesinin bir varyasyonu olan, “Bitsin, bitsin, bitsin. Tanrı aşkına lütfen şimdi bitsin,” sesini duyuyorum. Evet ve sonra kendi kitabııın veya oyunumun üçte ikisini yazdıktan sonra aniden kendimi tembel ve rahatlamış hissediyorum, sanki rüzgarı arkasına almış bir yelkenliyle eve doğru gidiyormuşum gibi.</p>
<p class="calibre1">“Eğer gerçekten şanslıysam, denize açılmadan önce yapmayı umduğum şeyleri ve daha fazlasını yapabilmişim demektir.</p>
<p class="calibre1">“Bu itiraf, mizah anlayışı olmayan insanlara, kardeşimin Louvre müzesinde patenle kayma fikri kadar kötü ve kaba gelebilir. Ama bu en azından doğru. Onlardan, benim ucuz-yaratılarımı unutmalarını ve onun yerine William Sha-kespeare’in <span class="calibre3">Hamlet’inden,</span> ardından iki perde ve dokuz sahnenin daha geleceği üçüncü perde dördüncü sahneyi düşünmelerini rica ederim. Hamlet masum, sadık, yaşlı Polonius’u annesinin yeni kocası zannederek henüz öldürmüştür. Öldürdüğü kişinin kim olduğunu keşfeder ve karmakarışık duygularla şunları söyler: Zavallı kendini bilmez, meraklı budala, elveda!</p>
<p class="calibre1">“Anladım, anladım, anladım. Kimse kıpırdamasın. Por-lock’tan gelen kişiyi getirin. Perdeleri indirin. Oyun bitti.</p>
<p class="calibre1">“Bu kadar kısa bir denemede bile, “Bir Başyapıtın Üçte İkisiYeterince Fazladır” diyeceğim kural uygulanabilir. Değinmek istediğim tek bir nokta vardı, onu da söyledim. Eğer bunu tekrar açmayacaksam, annemin “bitirmek” dediği şey olan, ve bir partinin sonunda söylenen, “Tanrım, saat ne kadar geç olmuş,” “Galiba hiç buzumuz kalmamış,” “Paltonu nereye koymuştun canım?” gibi şeyler söyleyeceğim.</p>
<p class="calibre1">“Üç perdelik harika bir oyun için, kaynağını bilmediğim çok iyi bir formül vardır ve şöyledir: “Birinci perde, soru işareti. İkinci perde,ünlem. Üçüncü perde, nokta.”Ve normal insanlar, her sanat yapıtında sadece soru işareti ve ünlem görmek istedikleri için ben noktaya, babamın ve ablamın ressamlık kariyerlerine verdikleri değer kadar değer veriyorum ki bu da sıfırdır.</p>
<p class="calibre1">“Günlük ayak işlerini yapan Porlock’tan gelen kişiye ve onun Coleridge’e yaptıklarına gelince: Şiirseverleri herhangi bir şeyden mahrum edip etmediğini sormak gerek. Coleridge, zavallı kendini bilmez, meraklıbudala içeri dalanakadar kağıda otuz mısra yazmıştı ve son kısmına doğru:</p>
<p class="calibre1"><span class="calibre3">Santurlu birgenç kız</span></p>
<p class="calibre1"><span class="calibre3">Bir zamanlargördüüğüm bir imgede:</span></p>
<p class="calibre1"><span class="calibre3">Habqli birgenç kızdı,</span></p>
<p class="calibre1"><span class="calibre3">Ve santuruyla çalıyordu,</span></p>
<p class="calibre1"><span class="calibre3">Abora Dağı’nın şarkısını.</span></p>
<p class="calibre1">Santur ksilofon gibi yamuk yumuk bir alettir.</p>
<p class="calibre1">“Eğer Porlock’tan gelen adam benim uşağım olsaydı ve Co-leridge’in kapının diğer tarafında ne yaptığını kesinlikle biliyor olsaydım, şairaşağıdaki mısraları yazdığı an onu içeriye yollardım:</p>
<p class="calibre1"><span class="calibre3">Xanadu'da Kubla Khan Azametli bir zevk kubbesi hükmetti:”</span></p>
<p class="calibre1">(Ve burada parça biter, söylemesi gereken her şeyi üçte ikisinde söyleyerek.)</p>
<p class="calibre1">Bazen ben de resim yaparım. Yaptığım taşbaskılardan biri Ekler bölümünün ön sayfasında görülüyor. Birkaç yıl önce (1980) resimlerim güzel olduğu için değil ama insanlar benimle ilgili bir şeyler duydukları için Greenwich Village’da tek-kişilik bir sergim oldu.</p>
<p class="calibre1">Kitabının kapağında kullanılmak üzere karım Jill Kre-mentz’in bir fotoğrafını çekmiştim. Makineyi o ayarladı, bana nerede duracağımı ve hangi düğmeye basacağımı gösterdi. Kitap karımın fotoğrafının altında benimadımla piyasaya çıkınca bir galeri sahibi fotoğraflarımla tek-kişilik bir sergi açmak istediğini söyledi. Ama sergi tek-kişilik olamazdı. Tek-fotoğraflık olabilirdi. Şöhret böyledir işte. Ne yaparsınız.</p>
<p class="calibre1">(Ben, ailemin Amerika kolunda, kızlarım Nanette Prior ve Edith Squibb’den sonra tek-kişilik sergi açan üçüncü kişiyim. Oğlum Mark’tan sonra tımarhanede bir süre kalan ikinci kişiyim. Boşanan ve tekrar evlenen ilk kişiyim. Kısa bir süre kalmak üzere kendimi tımarhaneye kapattırmamın ayrıntılarını daha sonra anlatacağım. Bu artık epey geçmişte, iki ya da üç kitap öncede kaldı.)</p>
<p class="calibre1">Bir ressamla ilgili kitap yazacaktım, <span class="calibre3">Bluebeard.</span> Bu fikir aklıma <span class="calibre3">Esquire</span> benden Soyut dışavurumcu Jackson Pollock ile ilgili bir yazı istedikten sonra gelmişti. Dergi ellinci yılını kutlamak üzere ülkenin yazgısında 1932’den bu yana söz sahibi olmuş elli doğma büyüme Amerikalı üzerine makaleyi bir araya getiriyordu. Ben Eleanor Roosevelt’i istedim ama Bili Mo-yers onu çoktan kapmıştı.</p>
<p class="calibre1">(Long Island’daki yazlık komşum Truman Capote, Cole Porter hakkında yazmaya söz vermişti. Ama daha sonra, son anda Manhattan komşum Katharine Hepburn ile ilgili bir makale verdi, ister al ister alma. <span class="calibre3">Esquire</span> aldı.)</p>
<p class="calibre1">“Jackson Pollock (1912-1956),” diye yazdım, “1947 yılından başlayarak en çok takdir gördüğü dönemde stüdyosunun zeminine bir tuval serip üzerine boya damlatan, akıtan, döken bir ressamdı. Efsanevi ölü hayvan yaratıcısı “Buffalo Bili” Cody’nin onuruna adlandırılan Cody, Wyoming’de doğdu. Buffalo Bili yaşlılıktan öldü. Jackson Pollock kırk dört yaşında vahşice öldüğü doğuya, NewYork eyaletine geldi. Şimdi Soyut dışavurumcu olarak bilinen sanat hareketinin öncülerinden biri olarak kendi ulusunun, özellikle NewYork kentinin, yaratıcı resmin dünya çapında rakipsiz merkezi haline gelmesi için herkesten daha çok şey yaptı.</p>
<p class="calibre1">“Ona gelene kadar Amerikalılar, tek bir sanat dalındaki öncülükleriyle takdir görürlerdi - caz. Bütün büyük caz müzisyenleri gibi Jackson Pollock da, daha resmi sanatçıların, işlerinin dışında tutmak için çok uğraştıkları cazip kazaların şampiyonu ve ustasıydı.</p>
<p class="calibre1">“Kendisini ve henüz tanıştığı genç bir kadını, sakin bir kasaba yolunda arabasını bir ağaca doğru sürerek öldürmesinden üç yıl önce Pollock, bir eleştirmenin “Akıtmacı Jack” olarak adlandırdığı çalışmalarından uzaklaşmaya başlamıştı. Boyanın çoğunu fırçayla sürüyordu - yine. Fırçayla ve bir kaza düşmanı olarak işe başladı. Her yerde özellikle beğeni yoksunları arasında bilinsin ki, bu adam eğer kendisinin ve yüzyılımızın tutkuları tarafından böyle bir tablo talep edilseydi, Ülkemizin Babası’nı Delaware’i geçerken bütün fotoğrafik detaylarına kadar resmedebilecek yeteneğe sahipti. Kendi sanatında, başkalarının yanı sıra temsili sanatın en titiz Amerikalı ustası, anti-modernizmin dehası, Thomas Hart Benton tarafından titizlikle eğitilmişti.</p>
<p class="calibre1">“Pollock, İkinci Dünya Savaşı boyunca olgunluk çağında olmasına rağmen sivil kaldı. Askerlik hizmetinden bağışıktı; büyük olasılıkla zaman zaman yenebildiği alkol bağımlılığı nedeniyle. Örneğin 1948 yılından 1950 yılına kadar hiç içmemişti. Savaş süresince, pek çok Amerikalı meslektaşının kariyeri kesintiye uğradığında ve çağdaşı Avrupalı ressamların canlarının istediği gibi resim yapmaları baskıcı yönetimler tarafından engellendiğinde ya da bu ressamlar, toplara hedef, krematoryumlara yem olduklarında o, resim yapmaya, öğretmeye ve çalışmaya devam etti.</p>
<p class="calibre1">“Böylece ... geçmişten kopuk olması nedeniyle kötü bir şöhrete sahip olan Pollock, savaş sırasında sanattarihini kesintiye uğramadan değerlendirme ve barış içinde de sanatın geleceğini düşünme fırsatına sahip olan birkaç genç sanatçıdan biri oldu.</p>
<p class="calibre1">“Pollock resimle ilgilenmeyen insanlar için bile ilgi çekici olmalı ... sırfşu nedenle: Çalışırken iradesini bilinçötesine teslim ediyordu. 1947 yılında Sigmund Freud’un ölümünden sekiz yıl sonra şunları yazmıştı: “Resmimin <span class="calibre3">içinde</span> olduğum zaman ne yaptığımın ayırdında olmam.” Batı dünyasındaki barış ve uyumun ne uyku ne de uyanıklık hali olan meditasyon yapılarak bulunabileceğinin varsayıldığı bir zamanda onun dinsel temaları resmettiği söylenebilir.</p>
<p class="calibre1">“Belli başlı sanat hareketlerinin kurucuları arasında tekti, bunda meslektaşlarının ve ardıllarının resmi onun gibi algılamamış olmalarının payı büyüktü. Fransız Empresyonistler birbirine benzeyen resimler yaptılar, Kübistler de öyle, ve öyle yapmaları beklenirdi çünkü bütünimgelemlerinerağmen yap-tıklarıiş büyük ölçüde teknikti. Ama Pollock bir akıtıcılar okulu yaratmadı. O tekti. Kendisini bir anlamda ona borçlu hisseden sanatçılar Afrika’nın vahşi hayatı kadar çılgın çeşitlilikte resimler yaptılar - Mark Rothko, Willem de Kooning, James Brooks, Franz Kline, Robert Motherwell,Ad Reinhardt, Bar-nett Newman vesaire vesaire. Adını saydığım bu insanlar onun arkadaşlarıydı. Belli başlı sanat akımları büyük ailelerle başlamış gibi görünüyor. Pollock’un bu ailesini bir arada tutan şey genel olarak bir resmin nasıl olması gerektiği üzerinde fikirbirliğine varmış olmaları değildi. Ama bu üyeler, ilhamın gelmesi gereken yer üzerinde anlaşmışlardı, zihnin benzerlikler kuramayan, ahlaki ya da politik olmayan, anlatacak eski hikâyeleri bulunmayan ama canlı olan bölümü: Bilinçötesi.</p>
<p class="calibre1">“Bu hareketin yetmiş yedi yaşındaki uzmanı olan James Brooks yaptığımız bir konuşmada, bana, Pollock gibi ellerini . bilinçötesiyle birleştirmek isteyen bir ressamın kafasının nasıl çalıştığını anlatmıştı: “İlk fırça darbesini vurmalıyım. Ancak bundan sonra tuvalin işin yarısını yaptığını söyleyebilirim.”</p>
<p class="calibre1">“Tuval, yani bilinçötesi, bu ilk vuruşu düşünür ve ressamın eline buna karşılık olarak nasıl bir cevap vermesi gerektiğini -oradaki bir renkle veya bir dokuyla- söyler. Ve eğer her şey yolunda giderse, tuval bu ekleme üzerinde düşünüp taşınır ve bir başka öneride daha bulunur. Tuval artık, üzerinde harfler ve rakamlar bulunan ruh çağırma tahtası haline gelmiştir.</p>
<p class="calibre1">“Bilinçötesini dışavurmak için bundan daha kurnaz bir yöntem düşünülmüş müydü? Hangi psikolojik deney bundan daha zevkli bir öneride bulunmuştu: Yani zihnin hırstan ve bilgiden yoksun olsa da, güzel olan üzerinde uzmanlaşmış bö-<span class="calibre3">1</span>ümü?</p>
<p class="calibre1">“Hangi sanatsal esin teorisi, ressamları bu kadar büyük bir güçle çalıştıkları sırada hayatı bu derece bilmezden gelmeye yöneltmişti? Müzelerde yer alan, sanatseverlerin duvarlarına asılmış olan ve spekülatörlerin kasalarında bulunan bütün Soyut dışavurumcu resimlerde bir eli ya da yüzü, masayı ya da bir kâse portakalı, güneşi ya da ayı veya bir kadeh şarabı çağrıştıran çok az şey vardır.</p>
<p class="calibre1">“Ve hangi ahlakçı, İkinci Dünya Savaşı’na, ölüm kamplarına ve Hiroşima’ya ve benzerlerine, üzerinde insan ya da eşya hatta Doğa’nın bahşettiklerinin izini bile taşımayan resimleriyle bu ressamlardan daha doğru bir tepki gösterebildi? Dolunay “bombacı ayı” olarakbilinmeye başladı. Hattabir portakal bile pek çoğunun hatırladığı gibi, eğer, birileri de hatırlarsa, hastalıklı bir gezegeni, utanç içinde bir insanlığı çağrıştırabi-lirdi, çünkü Auschwitz’in komutanı, eşi ve çocukları fi.rın-lardan yükselen yağlı dumanın altında her gün güzel yemekler yiyorlardı.</p>
<p class="calibre1">“Bu moda-manyağı yüzyılda, çoğu sanat akımının ömrü bir kelebeğinki kadar kısa sürdü. Sadece birkaçının ömrü atların ya da köpeklerinkine eşit olmuştur. Şimdi, Jackson Pol-lock’un ölümünden yaklaşık yarım yüzyıl sonra, her zamankinden daha coşkulu Soyut dışavurumcular var ve onlar gayet iyiler. Ve her yerde, özellikle beğeni yoksunları arasında bilinsin ki, bütün bu deneyler sadece bir tür insanın tuvali ruh çağırma tahtası gibi kullanarak etkileyici resimler yapabileceğini kanıtladı: Teknik yeteneğe sahip ve sanat tarihine saygılı, şimdi bir efsane olan Cody’li 4-F gibi, olağanüstü yetenekli bir kişinin.</p>
<p class="calibre1">“Büyük bir ressam ve doğma büyüme Avrupalı Willem de Kooning, Pollock hakkında şöyle söylemiştir: “Jackson önümüzü açtı.”</p>
<p class="calibre1">Bitti. Tamam mı?</p>
<p class="calibre1">Pollock’un akıtma resimlerine karşı olduğumdan daha hevesli gibi göründüm. (Bu doğru değil!) Ve ben hayatının büyük bir bölümünde ticari galerileri ve sanat müzelerini gezmiş bir insanım. Soyut dışavurumcu arkadaşım Syd Solomon’un iyi resmi kötü resimden ayırmak için söylediği şeyi yaptım: “Önce milyonlarca resme bak.” Bundan sonra demişti, artık hata yapamayız.</p>
<p class="calibre1">Tekstil tasarımı dışında akıtma resimlerden hoşlanmamamın nedeni oldukça ilkel: Bana ufuk çizgisini göstermiyorlar. Resimde herhangi bir bilgi görmeden yapabilirim, bir gerçek hariç; sinir sistemim, belki de toprağa bağlı tüm hayvanların sinir sistemleri bir bilgi üzerinde ısrarla durur: Ufuk çizgisi. Ayaklarının üzerinde durmaya çalışan ve o andan itibaren bütün hayatı boyunca koşmaya başlayacak olan yeni doğmuş bir ceylanı düşünüyorum. Gözlerinin beynine aktardığı ilk önemli bilgi parçası elbette ufuk çizgisinin nerede olduğudur. Uykudan uyanan ya da komadan çıkan insanlar için de aynı şey geçerlidir: Muhakeme etmeden önce bilmeleri gereken ilk şey ufkun nerede olduğudur.</p>
<p class="calibre1">İnsanın sinir sistemi gibi, kolayca kırılabilen objelerin bulunduğu kutulara sorumlu nakliye firmaları şöyle yazar:</p>
<p class="calibre1">BU T^ARAFI ÜST</p>
<p class="calibre1">FranklinLibrary, (illüstrasyonları kızımEdith Squibb tarafından yapılan) <span class="calibre3">Bluebeard</span> adlı kitabımın lüks baskısı için benden özel bir önsöz istemişti. Böylece babamın da benim de kötü yaptığımız resim hakkında şunları söyledim:</p>
<p class="calibre1">“Adsız Alkolikler’deki tüm arkadaşlarıma ve akrabalarıma,” diye başladım, “esrimekte haklı olduklarını söylemek istiyorum. Kendinden geçilen anlarolmadan geçen hayatın, şu güzel deyişte de görüldüğü gibi “bir tükürük hokkası” kadar değeri yoktur. Onlar kendileri için uygun olan ölümcül zehiri seçmişlerdir - alkol.</p>
<p class="calibre1">“Çocukların yaptıkları şeylerden bazıları zararsız içmenin güzel örnekleridir. ÇocuklarYüce Kapsayıcı’nın yani Evren’in, bazı sınırlı yanlarına saatler boyunca bakarlar; su, kar, çamur, renkler, kayalar (küçük taşları atarlar, büyük taşları kaldırıp altına bakarlar), yankılar, davula vurulunca çıkan ya da gırtlaklarından yükselen komik sesler gibi şeyler. O anda sadece iki varlık vardır: Çocuk ve Evren. Çocuk, Evren’e küçük bir şey yapar ve Yüce Kapsayıcı bunun üzerine komik, güzel, bazen hayal kırıcı, korkutucu ve hatta acı verici bir karşılık verir. Çocuk, Evren’e kötü yerine iyi olmayı ve nasıl iyi bir oyun arkadaşı olabileceğini öğretir.</p>
<p class="calibre1">“Ve bu hikayenin konusunu oluşturan profesyonel ressamlar çamurla, kirle, tebeşirle, yağla ve kömürle karıştırılmış minerallerle ve benzerleriyle, oyun oynamayı sürdüren, bütün hayatları boyunca bunları bulaştıran, sıvayan, karalayan, kazıyan insanlardır. Ama onlar çocukken, sadece kendileri ve Evren vardı, yönlendiren bir oyun arkadaşının yapacağı gibi ödüllendiren ve cezalandıran Evren. Ressamlar büyüdüklerinde ve etraflarında özellikle yemek yemek, barınmak, giyinmek ve benzeri şeyler için, kışın da ısınmayı unutmadan kendilerine bağımlı insanlar olduğunda, oyuna üçüncü bir kişinin katılmasına izin verirler, alay eden ya da acayip bir şekilde ödüllendiren, ya da genel olarak deli gibi hareket eden korkutucu güçleri olan biri. Çoğunlukla bu, resim yapmayı pek bilmeyen ama resim yapmanın neye benzediğini intikam alırcasına bilen toplumdur. Üçüncü oyuncu bazen gerçek bir diktatör olarak kendini gösterir; Hitler, Stalin veya Mussolini gibi, ya da sadece eleştirmen, küratör, koleksiyoncu, satıcı, alacaklı veya evlilikle gelen akrabalar olarak ortaya çıkar.</p>
<p class="calibre1">“Her durumda iki oyuncu, yani ressam ve Yüce Kapsayıcı varken oyun iyi gitmektedir; <span class="calibre3">üçüncü fazlalıktır.</span></p>
<p class="calibre1">“Vincent van Gogh, hiç bağ kurmayarak, sevgili kardeşi Theo’ya sattıklarının dışında kimseye resimlerini satmayarak ve mümkün olduğu kadar az iletişim kurarak üçüncüyü dışlamıştır. Pek çok ressam bu kadar şanslı değildi, böylesi bir yalnızlığa şans derseniz tabii.</p>
<p class="calibre1">“Benim tanıdığım pek çok iyi ressam, resimlerini satmak zorunda kalmak istemez. Grafik sanatçısı Saul Steinberg bir keresinde tuhafbir kibirle, bana, yarattıklarının çoğuna iyi para ödenmiş olsa da eserlerini kimseye vermek istemediğini söylemişti. Bunların çoğu kitaplar, dergiler ve poster firmaları için yaptığı, tek başlarına bir şey ifade etmeyen reprodüksiyonlardı. Steinberg hayatını kopyalardan kazanır ama orijinalleri saklar.</p>
<p class="calibre1">“Büyük kızlarımın ikisi de resim yapar ve satarlar. Ama yaptıkları resimleri saklamak isterler. Üçüncü oyuncu onları evlatlık vermeye zorlar. Ve bu oyuncu, resimleri daha beğenile-bilir kılmakla, bir başka deyişle, nasıl iyi bir bebek fabrikası yönetilebileceğiyle ilgili ateşli tavsiyelerle doludur.</p>
<p class="calibre1">“Küçük kızım, uzun bir süre yoksulluk çekmiş ama şimdi başarı dediğimiz şeyi yakalamış bir ressamla evli. Yeni refah seviyesinde en çok neye seviniyorlar? Artık en iyi resimlerini kendilerine <span class="calibre3">saklayabilecek</span> olmalarına. Artık onlar da koleksiyoncu olabilirler.</p>
<p class="calibre1">“Söylemek istediğim şey şu: Bütün ressamların en doygunu, saatlerce, günlerce, haftalar ve yıllar boyunca elleriyle ve gözleriyle sanatla dolan ve dünyanın geri kalanını umursamayan ressamdır.</p>
<p class="calibre1">“Ve parantez içinde, benim hayatımı kazanma yolum yazı yazmakla ilgili, bu yüzden biraz sıkıcı ve kabızlık da yapmıyor değil. İşi bölüp araya girenler, ne kadar kötü niyetli, aptal ve yalancı olsalar da bulutlu bir günde birden ortaya çıkan gün ışığı gibi canlandırıcı bir etki yaratırlar.</p>
<p class="calibre1">“Asya gribi için gülme gazı neyse resim yapmak da yazı yazmak için odur.</p>
<p class="calibre1">“İkinci Dünya Savaşı’nın hemen ardından bu ülkede Soyut dışavurumculuk akımını kuranlara gelince: Üçüncü oyuncu özel hayatlarına, özellikle utangaç ve beş parasız Jackson Pol-lock’un hayatına, toplum polisinin baskını gibi beklenmedik bir patırtıyla daldı. Pollock, tuvaline canı istediği zaman, sadece kendisi için ve kimseden tavsiye almadan, tıpkı bir çocuk gibi sonucun ilgi çekici olup olmayacağını merak ederek hafifçe boya akıtmayı deniyordu.</p>
<p class="calibre1">“Ve sonuç ilgi çekici oldu.</p>
<p class="calibre1">“Bu, kesinlikle onun ilk başarısıydı: Bu tarzda yapılmış resimlerin yetişkin zihni için ne kadar büyüleyici olabileceğini ayrımsamak bir çocuğun kapasitesinin dışındadır. İkinci başarısı, bu resimlerin ne kadar gizemli bir şekilde eksiksiz ve tatmin edici olabileceğini göstermesi için ellerini neyi neyle, nerede nasıl yapması için kontrol eden içgüdüsüne güvenmekti.</p>
<p class="calibre1">“Bazıları, bir resme ya da bir sanat eserine kızmak muzlu tatlıya kızmak kadar saçma olsa da, dolandırıcı ya da şarlatan olduğunu düşünerek ona öfkelendiler. Onu destekleyenlerden bazıları da, en azından sanki penisilini keşfetmişçesine olağanüstü bir şey yaptığını söyleyecek kadar şaşırtıcıydılar. Bazı ressam arkadaşları ve o, büyük bir şeyin peşindeydiler ve desteklenmeleri gerekiyordu. Şimdi herkes bekliyordu.</p>
<p class="calibre1">“Bu, gelecek para ve ün düşünüldüğünde sansasyonel bir haberdi. Ama bu aynı zamanda Cody, Wyoming’den gelen Jackson Pollock kadar utangaç ve masum biri için cehennem kadar gürültülüydü. Genç yaşında, sarhoş ve söylenenlere göre korkunç birmutsuzlukiçinde öldü-kendi hatasından kaynaklanan bir otomobil kazasında, bilerek yapmadıysa tabii. Onu tanımazdım, ama Green River Mezarlığı’ndaki mezartaşı için bir şey yazmak cüretini gösteriyorum:</p>
<p class="calibre1">ÜÇÜNCÜ FAZLALIKTIR.”</p>
<p class="calibre1">(Boyanın ve silahların benim daha önce düşündüğümden daha fazla ortak yanları var. Her ikisi de sahiplerine, kendileriyle yapılabilecek şaşırtıcı, ve büyük olasılıkla dikkate değer bir şey önerir.)</p>
<p class="calibre1">Bir de şunu dinleyin:</p>
<p class="calibre1">“Nerede olursam olayım, nerede olduğuma dair hiçbir fikrim bile olmasa ve başım ne kadar belada olursa olsun, suyun doğal çizgisinin en son ucuna ulaşabildiğim zaman, bomboş ve parlak bir huzura erebilirim. Bir göletten bir okyanusa kadar her türlü suyun en son sınırı bana şöyle der: “Şimdi nerede olduğunu biliyorsun. Şimdi nereye gideceğini biliyorsun. Biraz sonra evde olacaksın.”</p>
<p class="calibre1">“Çünkü, dünyanın ilk zihinsel haritasını, küçük bir çocukken yazın, kışları yaşadığımız Chicago ile Indianapolis’in arasında, kuzey Indiana’da bulunan Maxincuckee gölünde çıkarmıştım. Maxincuckee 5 kilometre uzunluğundadır ve en geniş olduğu yerde 4 kilometredir. Kıyıları kapalı bir halka oluşturur. Kıyının neresinde olursam olayım eve gitmek için tek yapmam gereken bir yöne doğru yürümekti. Bir günlük maceraya atılırken ne kadar da kendinden emin bir Marco Polo olabiliyor-muşum!</p>
<p class="calibre1">“Evet ve bu bölümü okuyan kişiye, benim ayrılmaz işbirlikçime soruyorum: Zamanı, uzamı ve bir anlamda da kaderi derin bir şekilde kavrayışınız, benimki gibi coğrafyayla ilgili ilk tecrübelerinizle, eve dönmenin yollarını öğrenmekle şekillenmedi mi? O zaman, ne kadar yanlış olursa olsun, doğru yolda olduğunuzu, yakında evinizde emin ve sağlıklı olacağınızı hissettiren şey nedir?</p>
<p class="calibre1">“Gölün yuvarlak kıyılarının beni, sadece göle bir kayalıktan bakan ısıtılmamış ahşap yazlığımıza değil, hepsi yakın akrabalarımızla dolu dört komşu yazlığa da ulaştıracağı kesindi. Üstelik çoğu babamın yaşıtı olan bu ailelerin reisleri de çocukken yazlarını Maxincuckee’de geçirmişlerdi ve bu onların Po-</p>
<p class="calibre1">tavatomilerin ardılları olmalarını sağlamıştı. Hatta onların kulağa “Epta-mayan-hoys” gibi gelen kabile isimleri bile vardı. Bazen babam kocaman bir yetişkin olduğu halde, Maxin-cuckee’ye doğru <span class="calibre3">“Epta-mayan-hoy?”</span> diye haykırırdı. Ve sonra su alan bir sandalla balık avlayan birinci dereceden bir kuzenden ya da hamakta kitap okuyan bir kız kardeşten veya birile-rinden şöyle bir karşılıkgelirdi: <span class="calibre3">“Ya!Epta-mayan-hoy!”</span> Ne anlama geliyordu bu? Çocukluklarından kalma bir saçmalık. Al-mancaydı ve eğer yanlış çevirmediysem şu anlama geliyordu: “Rahipler ot biçiyor mu? Evet, rahipler ot biçiyor!”</p>
<p class="calibre1">“Ee, sonra? Fazla bir şey yok, galiba, Potavatomilerin ardından Maxincuckee gölünden iz bırakmadan kaybolan Epta-ma-yan-hoy’ların geldiğini söylemek dışında. Sanki hiç orada olmamışlar gibi.</p>
<p class="calibre1">“Üzgün müyüm? Pek değil. Çünkü o göl beynime, çok az şeye sahip olduğu ve bilgiye aç olduğu bir zamanda öylesine kazındı ki yaşadığım sürece orası benim gölüm olacak. Onu görme ihtiyacı duymuyorum, çünkü o zaten benimle. Geçen bahar Louisville’den Chicago’ya uçarken 9,5 kilometre yukarıdan gördüm onu. Duygusal açıdan mikroskoptan görülen bir toz kadar önemi yoktu. Tekrar ediyorum: Aşağıdaki gerçek Maxincuckee değildi. Gerçeği benim kafamda.</p>
<p class="calibre1">“Benim kafamdaki, ben on bir yaşımdayken benden beş yaş büyük ablam ve benden dokuz yaş büyük ağabeyim, su alan bir sandalın içinde beni teşvik ederken 4 kilometresini yüzdüğüm göl. Ablam otuz yıl önce öldü. Atmosferbilimci ağabeyimin gücü kuvvetiyerinde, hâlâbulut ve elektrik hayalleri kurar. Zaman değişiyor ama benim gölüm hiç değişmeyecek.</p>
<p class="calibre1">“Eğer Maxincuckee ile ilgili bir roman ya da oyun yazarsam, bu, mutlaka Çehovvari olur, çünkü gördüklerim kendilerine kalan çok sevdikleri bir araziyi paylaşmaya çalışan, kendi çocukları büyüyünce geri dönmemek üzere dünyanın başka yerlerine giden kardeşlerin hikâyesi olur. Babamın, erkek kardeşinin ve kız kardeşinin çoğunlukla acı bir şekilde sahip oldukları ortak yazlığımız, İkinci Dünya Savaşı’nın sonunda bir yabancıya satıldı. Satın alan kişi, ben ordudan terhis olur olmaz evlendiğim ve yeni eşimle birlikte balayımızı orada geçirmek istediğimiz için yazlığı bir hafta geç teslim aldı. Indianapolis Senfoni Orkestrası’nda şefti ve belki bu yüzden romantik biriydi. Adı Jane Cox olan ve İngiliz atalara sahip olan yeni karım bana, akrabalarının kendisine, “Gerçekten bütün o Almanlarla birlikte olmak istiyor musun?” diye sorduklarını söylemişti.</p>
<p class="calibre1">“Jane de, ablam gibi Cennet’te şimdi. Balayımız sırasında kendisine <span class="calibre3">Karamazov Kardeşler’i</span> okumamı istedi. Onun için bütün romanların en güzeliydi. İnsanların portatif ruhlarını anlattığından ve taşınamazmülke de hiç değer vermediğinden, eski bir aile arazisini ziyaret eden benim gibi biri için oldukça uygun bir kitaptı.</p>
<p class="calibre1">“Hava serin ama güneşliydi. Sonbahar sonlarıydı.</p>
<p class="calibre1">“Ağabeyim Bernard’ın, ablam Alice’in vebenimilk adlarımızdan esinlenerek ona bütün hayatım boyunca “Beralikur” dediğim su alan sandalladolaştık. Bu isim sandala yazılmamıştı çünkü bu fazla olurdu. Maxincuckee’de herkes (kim olursa olsun) zaten o su alan sandalın adının Beralikur olduğunu biliyordu.</p>
<p class="calibre1">“ “On bir yaşındayken bu gölü boydan boya yüzmüştüm,” dedim Jane’e.</p>
<p class="calibre1">“ “Daha önce söylemiştin,” dedi.</p>
<p class="calibre1">“Ve ben de dedim ki: “Böyle bir şey yapabildiğime gerçekten inandığını zannetmiyorum. Ben bile inanamıyorum, sen niye inanasın ki? Ama doğru olup olmadığını kardeşlerime sorabilirsin.”</p>
<p class="calibre1">“Bu arada,Jane’in de bir yazar olduğunu söylemem gerek. Çocuklarımızı Cape Cod’da nasıl yetiştirdiğimizi anlatan kitabı <span class="calibre3">Angels Without Wings</span> geçen sonbahar, onun ölümünden ve balayımızdan tam kırk iki yıl sonra basıldı.</p>
<p class="calibre1">“Bana balayımızda CulverAskeriAkademisi’nin, ki ona bundan hiç bahsetmemiştim, çocukluğumda beni nasıl etkilediğini sordu. Akademi gölün başındaydı ve kasabanın en önemli işvereninin adı da Culver’di. Süvari taburu, büyükyelkenli filosu ve gürültülü yürüyüşleri vesaireyle küçük bir West Point ve Annapolis karışımıydı. Her akşam gün batımında top atarlardı.</p>
<p class="calibre1">“ “Top attıkları zaman onları düşünürdüm ve oraya gönderilmeyi hiç istemezdim. Bana bağırılmasını ve üniforma giymek zorunda kalmayı hiç istemezdim,” dedim.</p>
<p class="calibre1">“Balayımızda Maxincuckee gölünde bir dalgıçkuşu ortaya çıkmıştı ve deliliğe benzeyen dondurucu, yırtıcı ve akıcı çığlığını atıyordu.</p>
<p class="calibre1">“Ancak şimdi, cevabımın şöyle olması gerektiğini anlıyorum: <span class="calibre3">"Yaa! Epta-mayan-hoy!”</span></p>
<p class="calibre1">“Yirmi yıl Cape Cod’da yaşadım ve bu yüzden kendi çocuklarımın zihnine, Barnstable’daki limanla, yükseldiğinde beslediği bataklıkla ve evimizden sadece iki yüz metre uzaklıkta bulunan, Coggin’s Pond denilen derin buzul gölüyle ilgili bilinecek ve sezilecek ne varsa hepsinin kazınmasına yol açtım.</p>
<p class="calibre1">“Orta yaşlarına yaklaşan ve şimdi kendileri de çocuklara sahip olan bu çocuklar, limanın, bataklığın ve gölün kendi ruhları kadar taşınabilir olduklarını zor yoldan öğrenmek zorunda kalmadılar. Barnstable’daki çocukluklarını geçirdikleri ev hâlâ bizim. Aynı zamanda onların da. Anneleri sade vasiyetnamesinde, eğer olursa kitabının gelirleriyle birlikte evi de onlara bıraktı. Bir tanesi, ressam olanı, eşi ve oğluyla yıl boyunca orada yaşıyor. Diğer mirasçılar, eşleri ve çocuklarıyla sık sık ziyaret ediyorlar onları, özellikle de o eski güzel yazları.</p>
<p class="calibre1">“Onların çocukları da limanda, gölde ya da tehlikeli bölgeleri de olan bataklıkta, nerede olurlarsa olsunlar güneş batmadan önce eve sağ salim nasıl döneceklerini öğreniyorlar. Öyle kalabalıklar ki! Tek bir dilleri var ve çeşitli atalara sahipler; hiç şüphe yok ki kendi icat ettikleri ve hiçbir sözlükte bulunmayan pek çok ortak kelimeleri var.</p>
<p class="calibre1">“Ve işte <span class="calibre3">Karamazov Kardeşler’in</span> neredeyse son sözcüğü: “Yaşa!”</p>
<p class="calibre1">(Bu bölüm de <span class="calibre3">Architectural</span> Dgest’ta yayınlanmıştı. O dergi için yazmayı seviyorum çünkü babam da, onun babası da mimardı. Onların mesleğini kutlayan bir dergiye yazmam bir serzeniş; bir anlamda, eğer babam beni yüreklendirseydi In-diana’daki Vonnegut soyadlı mimarlardan bir sonrakinin ben olabileceğimi ve olmam gerektiğini onların hayaletlerine söyleme şekli olabilir. Ama şimdi gerçekten de, Vermont’da çalışan ScottVonnegut adındabir mimar var, ağabeyim Bernard’ın oğlu. Ama Vermont Indiana değil ve Scott da benim olabileceğim şey değil ve olamaz, yani babamın ortağı.</p>
<p class="calibre1">Mimar büyükbabam Bernard’ı hiç tanımadım, ama memleketi Indianapolis’ten o kadar nefret edermiş ki genç yaşında orada ölmekten mutlu olmuştur diye anlatmışlardı bana. Gençliğinin ve yetişkinliğinin büyük bir bölümünü geçirdiği New York ve Avrupa’da yaşamayı tercih edermiş. Bence hep başka yerlerde-belki deElbe’dekigüzel Dresden’de-olmayı özleyen barbar Indiana yerlisi torunlarına çok şaşardı.</p>
<p class="calibre1">Babam, gerçi bunu her yerde sık sık anlattım ama, eğer kimya çalışsaydım üniversiteye gidebileceğimi söylemişti. Halbuki, öyle diyeceğine, benim de mimar olmam gerektiğini söyleseydi ne kadar gurur duyardım kimbilir.</p>
<p class="calibre1">(Tanrım! Size psikolojik olarak o kadar çok yüklendim ki! Daha şimdiden neden kadınlardan korktuğumu ve konu mimarlık olduğunda neden yüzümde korkunç bir sırıtma belirdiğini bile anlattım.)</p>
<p class="calibre1">Harika yazar Donald Barthelme’nin (ki öldüğü için gerçekten üzülmüştür çünkü başarıdan başarıya koşuyordu) anma töreninde yaptığım doğaçlama konuşmada sanki ikimiz de Es-tonyalıymışız ya da Frisian ada halkındanmışız gibi aramızdaki gizli bağdan bahsetmiştim. (Bu 1989 Kasım ayında olmalı.) Barthelme ve ben birbirimizi yıllardık tanırdık ama özellikle bir yakınlığımız yoktu. Sık sık göz göze geldiğimizde aramızdaki gizli bağın ve bunun yarattığı karmaşık imaların onanması parlayıverirdi.</p>
<p class="calibre1">Bu bağ şuydu: İkimiz de mimar çocuklarıydık.</p>
<p class="calibre1">Bu, edebi geleneklere göre okuyucuya karşı kibar olmak ve hiçbir'şekilde nefret odağı olmamak gerektiğini bilsek de, neden gelenekdışı saldırgan hikayeciler olduğumuzu açıklıyor. (Edebiyat, diğer sanat dallarından farklı olarak, bundan hoşla-</p>
<p class="calibre1">nanların olaya katılmasını gerektirir. Okumak bir performanstır ve yazarın bu zor işi kolaylaştırmak için yapacağı her şey herkesin yararınadır. Örneğin, NewYork Filarmoni Orkestrası tarafından çalınamayacak bir senfoni yazmanın kime ne faydası var?) Ama mimar oğulları olarak Barthelme ve ben, her mimarın düşünü gerçekleştirmeye çalıştık, yani daha önce hiç kimsenin görmediği ama içinde muhteşem bir şekilde yaşanabileceği kanıtlanmış bir mekân.</p>
<p class="calibre1">Üzerine titrediğim Amerikalı yazarlar arasında ağır kayıplar oldu. (Hayat sigortası firmalarında çalışan uzmanlaraltmış yedi yaşındaki bir adamınağzından çıkan bu söze şaşırmazlar.) Bart-helme’ninkinden dört gün sonra, yetmiş bir yaşında ölen Ber-nard Malamud’un anma töreni vardı. (Bu törene gidemedim. Hastaydım. Orada olsaydım, onun yazdıklarından bir şeyler okurdum mutlaka). Long Island yaz komşularımdan James Jones, Nelson Algren, Truman Capote ve Irwin Shaw, hepsi gömüldüler. Barthelme, gitmek zorunda kalanların en genci ve en az kullanılmış olanıydı. Topu topu elli sekiz yaşındaydı. (İkinci Dünya Savaşı’nda öldürülen Amerikalıların yaş ortalaması yirmi altı. Vietnamlıların yirmi. Çok ayıp! Çok ayıp!)</p>
<p class="calibre1">Nelson Algren (tıpkı babam gibi) yetmiş iki yaşına kadar yaşadı. <span class="calibre3">NeverComeMoming</span> (Four Walls EightWindows, 1987) kitabının yeni baskısının giriş yazısında onunla ilgili olarak şunları yazdım: “Karım Jill Krementz’in günlüğüne göre genç İngiliz-Hint yazar Salman Rushdie, Long Island Saga-ponack’taki evimize öğle yemeğine 9 Mayıs 1981’de gelmiş. <span class="calibre3">Geceyarısı Çocukları</span> adındaki harika kitabı Amerika’da henüz piyasaya çıkmıştı ve bize kitabıyla ilgili en zekice tanıtım yazısının tanışmaktan çok memnun olacağı NelsonAlgren tarafından yazıldığını söyledi. Ona, Algren’i az da olsa tanıdığımızı çünküJill’in onun birkaç fotoğrafını çektiğini ve ben kırk üç, o elli altı yaşındayken, ve ikimiz de beş parasızken 1965 yılında lowa Üniversitesi’ndeki yazarlar atölyesine katıldığımızı söyledim.</p>
<p class="calibre1">“AyrıcaAlgren’in konuşurken komik olan tanıdığım birkaç yazardan biri olduğunu da söyledim. Örnek olarak Algren’in çalışma grubunda kendisini Şili’li romancı Jose Donoso’ya tanıttığımda söylediği şeyi söyledim: “O kadar ince ve uzun bir ülkeden geliyor olmak ilginç olmalı.”</p>
<p class="calibre1">“Rushdie’nin gerçekten şanslı olduğunu çünkü Algren’in dört beş metre kuzeyde Sag Harbor’da, Steinbeck’in son günlerini geçirdiği yerde yaşadığını ve o akşam üzeri bir parti verdiğini söyleyerek devam ettim. Ona telefon edip Rushdie’yi de getirdiğimizi söyleyebileceğimi ve Jill’in, her ikisi de yoksul insanlar hakkında yazan bu iki yazarın fotoğraflarını çekebileceğini söyledim. Bu partinin Algren’in bütün hayatı boyunca verdiği tek parti olduğunu çünkü ne kadar ünlü olursa olsun hep yoksullar arasında ve çoğunlukla yalnız yaşayan bir yoksul olduğunu ileri sürdüm. Sag Harbor’da tek başına yaşıyordu. lowa City’de yeni evlendiği bir karısı vardı ama bu evliliğin ömrü bir sabun köpüğü kadar kısa sürmüştü.Yazmak, okumak ve kumar oynamak konusunda gösterdiği gayretten sonra evli bir erkeğin görevlerini yerine getirmesine vakti kalmıyordu.</p>
<p class="calibre1">“Algren’in birçok önemli çalışma için özellikle de başyapıtı olan ve bir Frank Sinatra filmi olarak epey para kazandıran <span class="calibre3">Altın KolluAdam’m</span> film hakları için kendisine yapılan az ödemeler nedeniyle kızgın olduğunu söyledim. Karların kırıntısı bile geçmemişti Algren’in eline ve onun bir seferinde, “Ben Amerikan Edebiyatının bedava ıslığıyım,” dediğini duymuştum.</p>
<p class="calibre1">“Öğle yemeğinden kalktıktan sonra telefona gittim ve Algren’in numarasını çevirdim. Bir adam açtı ve, “Sag Harbor Polis Merkezi,” dedi.</p>
<p class="calibre1">“ “Özür dilerim,” dedim, “Yanlış numara.”</p>
<p class="calibre1">“ “Kimi aramıştınız?” dedi.</p>
<p class="calibre1">“ “Nelson Algren,” dedim.</p>
<p class="calibre1">“ “Burası onun evi,” dedi, “Ama Mr. Algren öldü.” O sabah geçirdiği bir kalp krizi Algren’i öldürmüştü.</p>
<p class="calibre1">“Onu dünyaya getiren ve uzun zaman önce onun belden aşağısıyla özdeşleştirilen Chicago, Illinois’den yüzlerce kilometre uzakta geride bir dul ve çocuk bırakmadan Sag Har-bor’da gömülüdür.James Joyce gibi o da, komşularının belki sandıkları kadar soylu, zeki ve kibar olmadıklarını yazdıktan sonra memleketinden kovulan bir sürgün oldu.</p>
<p class="calibre1">“Ölümünden sadece birkaç hafta önce, aralarında benim de bulunduğum akranları tarafından Amerikan Sanat ve Edebiyat Akademisi ve Enstitüsü üyeliğine seçildi - yanlışlık eseri, aralarında JamesJones ve Irwin Shaw’un da bulunduğu birçok muhteşem yazardan sakınılan bir saygınlık sertifikası. Kesinlikle bu onun ilk onurlandırılışı değildi. Bu yüzyılın ortalarında başarısının ve ününün zirvesindeyken kısa hikâyeleriyle pek çok ödül kazandı ve ilk roman dalında Ulusal Kitap Ödülü’nü alan kişi de oydu, falan. Ve ölümünden sadece birkaç yıl önce, Amerikan Akademisi ve Enstitüsü, üyeliğe kabul etmeden ona Edebiyat Madalyası verdi. Bu madalyayı kazanan birkaç kişinin arasında William Faulkner ve Ernest Hemingway de vardır.</p>
<p class="calibre1">“Onun bu madalyaya verdiği karşılık küstahça oldu. O sırada Chicago’da yaşıyordu ve onunla telefonda konuşmuş ve madalyayı alması için bütün masraflarının karşılanacağı New York’taki büyük törene gelmesini rica etmiştim. Bana bu konudaki son sözü şöyle oldu: “Üzgünüm ama bir kadınlar toplantısında konuşmam var o gün.”</p>
<p class="calibre1">“İhtimalinin onu öldürmüş olabileceği kokteyl partide, AmerikanAkademisi ve Enstitüsü üyeliğinin, madalyadan daha fazla memnun edip etmediğini soracaktım ona. O zamandan bu yana arkadaşları bana bu üyeliğin onu çok etkilediğini ve büyük olasılıkla bir parti verme yürekliliğini sağladığını söylemişlerdi. Üyelik olmadan verilen madalyaya gelince: Bu ödül ve üyelik, bu konularda en az Algren kadar tembel, aldırmaz ve garip davranan yazarların yaptıkları bir kırtasiye hatasıydı.</p>
<p class="calibre1"><span class="calibre3">“Nasıl</span> olduğunu Tanrı bilir. Ama şairin dediği gibi, sonu iyi olan her şey iyidir.</p>
<p class="calibre1">“Başkalarından duyduğum ama Algren’den hiç duymadığım bir başka şey de onun gittikten sonra hatırlanmayı ne kadar çok istemiş olmasıydı. Bu konudan bahsedenler hep kadınlar olmuştur. Eğer kimseye ölümsüzlük ihtimalinden bahsetmemişse bu onun doğasından kaynaklanmıştır. Onu diğer erkeklerle birlikteyken gördüğümde, sanki hayatta tek istediği şey dövüşlerde geçirilen bir gece veya yollarda geçen bir gün ya da bütün paranın ortaya sürüldüğü poker oyunuymuş gibi davranırdı. Bunu oynuyordu veherkes de bunu kabul etmişti. Ayrıca lowa City’de, kumarda sürekli kaybettiği ve iyi yazamadığı kabul edilirdi. Zaten o kadar çok üretmişti ki; özellikle artık tarih olan Büyük Buhran döneminin ruhuyla. Sanki daha modern olmaya çalışır gibiydi. Benim kanıtım ne? İşte mantık ötesi bir hayranlık ve kıskançlıkla yıkılan o usta hikâye anlatıcı, o zamanlar, orta karar yaratıcı cinayet hikâyesi bir dizi olarak The <span class="calibre3">New</span> Yorker’da yayımlanan Truman Capote’un So<span class="calibre3">ğukkanlılarını</span> lowa’da bir süre dilinden düşürmemişti.</p>
<p class="calibre1">“Benden sadece on üç yaş büyük olmasına rağmen, benim yaşıma o kadar yakındı ki; ikimizde aynı dünya savaşında Avrupa’da askerdik, o Amerikan edebiyatının sıkıştırılmış tarihinde benim öncü atamdı. Yoksulluk, cehalet ve adaletsizlik yüzünden insanlıktan çıktığı söylenen,gerçekten vegerido'nı'^süz bir şekilde insanlığını yitirmiş kişileri betimleyerek bir çığır açmıştı. Algren’in hikâyelerindeki yoksul insanları Charles Dickens ve Bernard Shaw gibi sosyal devrimcilerin yazdıklarıyla, özellikle verdikleri sözleriyle, yaratıcılıklarıyla ve yüreklilikleriyle Shaw’un Pygma/ion’undakilerle karşılaştırın, eğer yapabilirseniz. Gün be gün, yıl be yıl insanlıktan çıkmış Amerikalılarda gördüklerini aktarırken Algren şöyle der: “Hey... yüreğinizin kan ağladığı bu insanların çoğu gerçekten kötü ve aptaldır. Ve bu doğru. Bunu biliyor muydunuz?”</p>
<p class="calibre1">“Ve neden, pek çok yazarın yapacağı gibi, insanlıktan çıkmış olanlara yardım etmek için ellerinden gelen her şeyi yapan biraz akıl ve güce sahip karakterlerle hikâyelerini yumuşatma yoluna gitmedi? Ve yine gerçeğe ulaşma arzusu onu popülerlikten uzaklaştırdı. Onun deneyimlerine göre özgeciler ancak bir tekboynuz kadar yaygındır, özellikle de bir zamanlar bana, “Bu ülkede bir cinayet işleyip bundan para karşılığı kurtulabileceğin tek büyük kent,” diye tanımladığı Chicago’da.</p>
<p class="calibre1">“Peki... bu kadar çok acı gerçeklikle başarmayı beklediği bir şey var mıydı? Bana göre buna cevabı bu kitabın önsözünde kendisi veriyor. Onu anladığım kadarıyla, şanssız, yoksul ve pek de zeki olmayan insanlara yaşadıkları için saygı duysaydık bundan hoşlanırdı, bunu çoğunlukla kendilerinden daha iyi durumdakilere çekici gelmeyen ve rezil yollarla yapmaktan başka çareleri olmasa da.</p>
<p class="calibre1">“Bana şimdi öyle geliyor ki, Algren’in bu dünyevi hayatla ilgili bu karamsarlığı Hıristiyanlıktan kaynaklanıyor. İncil’den bildiğimiz İsa gibi, o da ümitsizler tarafından büyülenmişti, gözlerini onlardan alamıyordu, ölümden sonra onları daha insancıl bir şeyler beklemiyorsa, onlara verilen gelecekte Caesar gibi pek umut görmüyordu.”</p>
<p class="calibre1">Yazdığım giriş yazısı burada bitiyor. Algren’in seks hayatıyla ilgili çok az şey biliyorum (aslına bakılırsa kendiminki hakkında da). Sonradan Deirdre Bair’in <span class="calibre3">Simone de Beauvoir</span>’ından (Summit, 1990) öğrendiğime göre Miss de Beauvoir’ın ilk kez orgazma ulaşmasına yardımcı olmuş. (Benim, ilk kez orgazm olmasına yardımcı olduğum tek kişi bendenizim.) lowa City’de,Algren ondan “MadamYakYak”diyebahsederdi çünkü yaşadıkları ilişkiyi çok ortaya dökmüştü.</p>
<p class="calibre1">Budd Schulberg’in kısa hikâyelerinden oluşan bir kitaba giriş ve Erskine Caldwell’e sekseninci yaş gününde sunulan Festschrift’e5 de uzun bir giriş yazdım. (Önünde yaşayacak üç yılı daha vardı.) Her ikisinin de kopyalarını kaybettim ve belki de böylesi daha iyi. Her ikisinde de, hatırlıyorum, hiddetle Amerikan edebiyat tarihinin güdükleştiğinden ve yirmi yıldan daha kısa bir sürede görünür yazarlar neslinin kaybolup gideceğinden bahsettim. Ben profesyonel roman yazarı olmaya başladığım sırada Irwin Shaw, Nelson Algren, William Saro-yan, John Cheever, Erskine Caldwell, Budd Schulberg ve James T. Farrell; Mark Twain ve Nathaniel Hawthorne kadar antika görünüyorlardı. Ama onların hepsiyle de arkadaş olabilirdim. Neden olmasın? Caldwell dışında, pek çoğu ağabeyim Bernard'la aynı yaşlardaydı. (John Steinbeck’i hiç tanımadım ama dul eşi Elaine’i tanıyorum, o da ablamla yaşıt.)</p>
<p class="calibre1">Elbette kültürdeki bu daralmaya yol açan modern zamanların yarattığı korkunç şiddettir. Patlamalarla, hem içerik hem amaç, hem de teknik olarak birbirinden farklı savaşlarla biçimleniyoruz. Karım Jill, Vietnam savaşını bir fotoğrafçı olarak işledi. Şimdi üzerine kitap yazdığı gençler için bu savaş, bin yıl bile geride kalmış olabilir.</p>
<p class="calibre1">5) Bir kişinin onuruna yayınlanmış yazılar topluluğu. Fcst: Kutlama Schrift: Yazı yazmak (y.n.).</p>
<p class="calibre1">Ben öğrenciyken Steinbeck’i, Saroyan’ı ve Algren’i biçimleyen Büyük Buhran gibi, Ernest Hemingway’i biçimleyen Birinci Dünya Savaşı da binlerce yıl önceymiş gibi gelebilirdi ama büyük kardeşi MIT’ye gittiği için kendisi de Harvard’a giden amcam Alex’ten sonra doğan (ama ondan önce ölen) Hemingway’in dul eşi Mary’yi tanıyordum.</p>
<p class="calibre1">“Ernest Heminway’i tanımıyordum,” demiştim birkaç yıl önce Idaho, Boise’de toplanan Hemingway araştırmacılarına. “Benden yirmi üç yaş büyüktü. Yaşasaydı doksan yaşında olacaktı. Orta batıda doğduk, muhabir olarak işe başladık, babalarımız silah delisiydi, kendimizi Mark Twain’e müthiş borçlu hissediyorduk ve intihar eden kişilerin çocuklarıydık.</p>
<p class="calibre1">“Onun benimjenerasyonumdan Amerikalı yazarları kaale aldığını zannetmiyorum. Bildiğim kadarıyla Norman Mailer, Çıp/ak <span class="calibre3">ve</span> Ö/ü’nün bir kopyasını yayımlanmasının hemen ardından ona yollamış. Paket açılmadan geri gelmiş. Heming-way, savaşı kendi deyimiyle, cephenin her iki tarafından da anlatan bir romanı <span class="calibre3">The Young Lions’ı</span> yazarak Tolstoy ile aynı kulvarda koşmaya cüret ettiği için Irwin Shaw’u azarlamıştı. Benim jenerasyonumdan övdüğü iki kişi biliyorum: Chica-go’lu sert çocuk, kumarbazların ve boksörlerinarkadaşı Nelson Algren ile İkinci Dünya Savaşı sırasında Hemingway’in bir numara olduğu muharebe birliğine bağlı sivil ambulans şoförü ve bir av meraklısı Vance Bourjaily.</p>
<p class="calibre1"><span class="calibre3">“İnsanlar</span> Yaşadıkça’nın yazarı, hem savaşta hem barışta piyade eri olan James Jones bana, Hemingway’i bir asker olarak kabul edemeyeceğini çünkü onun ne eğitime ne de disipline itaat ettiğini söylemişti. İspanyol İç Savaşı’nda ve daha sonra da İkinci Dünya Savaşı’nda, Hemingway, ne emir vermiş ne de emir almıştı. Canı ne zaman ve nereye isterse, oraya giderdi. Gerçekten de bir süre Karayipler’de Alman denizaltılarını avladı — kendi teknesiyle kendi keyfine göre.</p>
<p class="calibre1">“Hemingway savaş muhabiriydi ve gelmiş geçmiş en iyi muhabirlerden biriydi. Tolstoy’da öyle - ama o aynı zamanda gerçek bir askerdi.</p>
<p class="calibre1">“Birinci Dünya Savaşı sırasında Birleşik Devletler savaşa o kadar geç girdi ki gerçek savaş hikâyelerinin yanında bir de yarası olan bir Amerikalı zor bulunur. Hemingway de böyley-di. Hatta 1930’larda İspanyol İç Savaşı’nı yazdığı sırada cepheden gelen biri olarak az bulunur bir Amerikalıydı.</p>
<p class="calibre1">“Ama sonra milyonlarcamızın denizaşırı ülkelerde savaşıp, savaşın neye benzediğini anlatan bir Hemingway’e ihtiyaç duymadan eve döndüğümüzde Amerikalıların gerçek savaş hikâyelerinin değeri İkinci Dünya Savaşı tarafından çoktan düşürülmüştü. Joseph Heller bir keresinde bana, İkinci Dünya Savaşı olmasaydı şimdi kuru temizlemecilik yapıyor olacağını söylemişti.</p>
<p class="calibre1">“Heller, günümüzde <span class="calibre3">Silahlara Veda</span> veya <span class="calibre3">Çanlar Kimin İçin Çalıyor’dan</span> daha etkilibir kitap olan Catch-22’nin yazarı.Buradaki anahtar kelime “günümüzde”.</p>
<p class="calibre1">“Hemingway, Kilimanjaro kadar büyük, hayranlık uyandıran bir ruha sahip tartışmasız birinci sınıfbir sanatçıydı. Ama boğa güreşi, neredeyse unutulmuş savaşlar ve safari avcılığı gibi konular onun günümüzde okunmasını güçleştiriyorbiraz. Hayvanların korunması ve iyi muamele görmesi ve sözde savaş sanatı denilen şeyin hor görülmesigünümüzdedaha çok revaçta.</p>
<p class="calibre1">“Günümüzde kaç kişi Hemingway’in bundan elli üç yıl önce bir aslan avını anlattığı, roman değil de bir anlatı olan <span class="calibre3">Afrika'nın Y^il Tepelerindeki</span> şu kelimeleri okurken zevk alabilir: “Eğer birini bile tek başıma öldürebilsem... kendimi uzun süre iyi hissedecektim. Öldürebileceğimden emin olmadan ateş etmemeyekararlıydım. Daha önce üç tane öldürmüştüm ve nasılolduğunubiliyordum ama bunda bütün seyahatte yaşadığım heyecandan fazlasını duyuyordum.” Günümüzde, üç tane aslan öldürdüğünüz için övünmeyi ve dördüncüsünü de öldürmekten alacağınız hazzı anlatmayı bir düşünün.</p>
<p class="calibre1">“Dediğim gibi Hemingway’in hayran olduğu Vance Bour-jaily, avcılıkla ilgili bir sır vermişti bana: “Av ne kadar büyükse avcının ruhu da o kadar kokuşmuştur.” Safari avcılığının günümüzdeki ihtişamına gelince: Son Doğu Afrika filinin sekiz yıl içinde ya açlıktan öleceği ya da dişi için öldürüleceği tahmin ediliyor.</p>
<p class="calibre1">“Boğa güreşine gelince: Bu ülkede birçok kişi tarafından o kadar az takdir ediliyor ki, zaten yasal da değil. “Günümüzde” dememe gerek yok. Boğa güreşi, bu ülkede Hemingway doğmadan çok önce de yasaktı. Ama garip bir şekilde, onun boğa güreşi hildyeleri benim en sevdiğim hikâyeler. Belki de bunun nedeni, tutkularıma ve tecrübelerime çok yabancı olduğu için onları bir tür etnografya, hiçbir sorumluluk hissetmediğim bir toplumu keşfeden bir kişinin anlatıları olarak kabul ediyor olmamdır.</p>
<p class="calibre1">“Şunu söylemeliyim ki seçtiği konular günümüzde beni ne kadar rahatsız ederse etsin, yalın dilde keşfettiği güç beni hem şaşırtmış hem de eğlendirmiştir. Kısa hikâyesi Big Two-Hearted River’dan öylesine seçtiğim bir örnek: “Nick kömürleşmiş kütüğün karşısına oturdu, sigara içiyordu. Paketi kütüğün üzerindeydi, atın koşumlarını hazır tutuyordu, sırtında izi çıkmıştı. Nick sigarası elinde etrafına bakarak oturuyordu. Haritayı çıkarıp bakması gerekmiyordu. Nehre göre nerede olduğunu biliyordu.</p>
<p class="calibre1">“ “Ayaklarını uzatmış sigara içerken bir çekirgenin yerde yürüdüğünü, daha sonra yün çorabına tırmandığını gördü. Çekirge siyahtı. O ilerlerkenküllerin içindeki diğer çekirgeler de harekete geçti. Onlar da siyahtı.”</p>
<p class="calibre1">“(Çekirgeler tabii ki siyahtı çünkü arazi kısa bir süre önce yanmış ve siyahı ideal koruyucu renk haline getirmişti.)</p>
<p class="calibre1">“Kelime tekrarından duyulan bir korku yok burada. Kimbi-lir aranızdan kaç kişiye öğretmeni, aynı paragrafta hatta birbirine yakın paragraflarda bir kelimeyi iki kez kullanmaması gerektiğini söylemiştir? Besbelli kötü bir tavsiye. Bu arada bu pasajdaki en büyük kelime “çekirge”dir. Yeterince büyük! En güçlü kelime ise “siyah”. Yeterince güçlü.</p>
<p class="calibre1">“Ben bile yazmak üzerine ders verirken kimsenin içinde pek fazla şey geçmeyen bir hikâye okumayacağını söylerim. Ama Hemingway’in en heyecan verici iki hikâyesinde, “Aydınlık ve Temiz Bir Yer” ve “Big Two-Hearted River”da pek fazla bir şey olmamaktadır. Bu nasıl olur? Bu bilek gücüdür. Eğer Hemingway ressam olsaydı, seçtiği konuları çoğunlukla beğenmesem de tarzını delice takdir ettiğimi söyleyebilirim.</p>
<p class="calibre1">“Ah ben! Hemingway şimdi “günü geçti” dediklerimizden biri oldu. Ve biz de bu gelgeç yüzyılda, genç yetişkinler olarak geçirdiğimiz yıllardaki heyecanın ve tutkunun gününün geçmesini bekleyebiliriz. Hemingway’in başına gelen şey, yazar olalım olmayalım, hepimizin başına geldi ya da gelecek. Buna karşı konulamaz, bu yüzden kimin başına gelirse gelsin küçümsenmemeli. Köpekbalıkları hep büyük balıkları, gençken gururla sarıldığımız büyük gerçekleri kapar.</p>
<p class="calibre1">“Hemingway’in balığından büyük bir parça koparan köpekbalıklarından birinden daha önce bahsetmiştim: Çevre korumacı hareket. Diğeri feminizm. Bunu açmak gerektiğini sanmıyorum. Sanırım herkes Kan Sporlarıyla İlgilenen Erkekler İçinYardımcı Kadınlar’ın bir süredir dağılmış olduğunu biliyor.</p>
<p class="calibre1">“Fakülte ya da üniversitelerde üzerine ders verilmese de Ernest Hemingway hâlâ ünlü. Edebi tekrarları yaşatan ya da onların kaybolup gitmelerine yol açanlar her şeyden önce öğretmenlerdir. Hemingway, bir zamanlar General Motors ya da <span class="calibre3">The New York Times</span> kadar güçlüydü. Bir düşünün: Büyük kuruluşlar kadar önemli bir insan. Harriet Beecher Stowe’u düşünün bir de. Basılmış kelimelerin yarattığı etkiyi.</p>
<p class="calibre1">“Güç gösterisini de kısa zaman önce ve trajik bir şekilde gördük. Salman Rushdie olayını kastediyorum, bir kitapla ayır-dında olmaksızın dünyanın en çok tanınan ikinci Müslümanı olan ve bir ulusun kendisine savaş ilan etmesine yol açan Rushdie.</p>
<p class="calibre1">“Bundan birkaç onyıl önce tek başına bir romancı Sovyetler Birliği’ni askeri bir yenilgi kadar derinden utandırmıştı. Alek-sandr Soljenitsin’den bahsediyorum. Ama konudan ayrılıyorum. Stowe’un, Soljenitsin’in ve zavallı Rushdie’nin dünya nezdindeki değeri toplumdaki kolayca tanımlanabilen bazı kliklere karşı çıkmadaki istekliliklerinde yatmaktadır. Heming-way hiç düşman kazanmadan, bir tür reform çağrısında bulunmadan eşit derecede önemli göründü bir süre. Onun faşizm karşıtlığı tahlil edilemez, pembe-yanaklı-okul-çocuğu türünden kağıt üstünde bir itirazdı.</p>
<p class="calibre1">“Peki, ona kısa bir sürede Stowe, Soljenitsin ya da zavallı Rushdie kadar -ya da General Motors veya <span class="calibre3">TheNew York Times </span>kadar- saygınlık kazandıran gücü nereden buldu? Bunun, burada ve Avrupa’da eşcinsel gibi görünmekten alabildiğine korku duyulduğu bir zamanda kutladığı erkekler-arası bağdan kaynaklandığını iddia ediyorum.</p>
<p class="calibre1">“Her tür toplumdan erkek, kadın ve çocukları inceleyen büyük antropolog Margaret Mead’e erkeklerin en çok ne zaman mutlu oldukları sorulduğunda bir süre düşündükten sonra şöyle karşılık vermişti: “Yanlarında kadınlar ve çocuklar olmadan bir ava hazırlandıkları zaman.” Bence haklı. Peki ya sizce? Eskiden, savaş da bir avken, kavgaya hazırlanmak benzer bir mutluluğa yol açıyor olabilir. Erkekler arasında kurulan bağ için verilen bu iznin, ki kadınlar ve çocuklar tarafından onlara sefere çıkıldığında verilir, bumutluluğun temel kaynaklarından biri olduğunu söyleyerek iddiamı biraz daha ilerleteceğim.</p>
<p class="calibre1">“Klinik eşcinsellikten bahsetmiyorum. Aslında bu konuda söylemek istediğim çok şey var ama başka bir zaman. Bu erkek-ler-arası bağın, bir erkeğin diğerine karşı hissettiği tehlike sınırındaki sevginin Ernest Hemingway’in karakterleri için çoğunlukla en büyük ödül olduğunu söylerken Ernest Heming-way’in eşcinselolduğunusöylemek istemiyorum. Eşcinsel değildi, benim sözlerime de inanmak zorunda değilsiniz. Hâlâ hayatta ve hâlâ güzel olan Marlene Dietrich’e sorabilirsiniz. Ne bacaklar ama!</p>
<p class="calibre1">“Boise’e konuşmacı olaraken son gittiğimde, erkekler hakkında iğneleyici bir mizah anlayışına sahip bir kadınlatanışmış-tım. Kocası o tarihlerde arkadaşlarıyla birlikte ağır silahlarıyla ava çıkmıştı. Bu onu çok eğlendiriyordu. Erkeklerin birbirlerini ne kadar sevdiklerini göstermek için dışarı çıkıp içmeleri ve öldürmeleri gerektiğini söylüyordu. Sevgi kadar yalın ve doğal bir duyguyu ifade etmek için bu kadar büyük derde ve masrafa girmeleri ona aptalca geliyordu. Bu banaVance Bour-jaily’nin ördek avlamak üzerine söylediği bir şeyi hatırlattı. Bunun, elbiselerinle soğuk duşun altına girip yirmi dolarlık kağıt paraları yırtmaya benzediğini söylemişti.</p>
<p class="calibre1">“Antiparantez, benim de bir zamanlar, savaşta piyade eri olduğumu ve Hemingway’in çok sevdiği türde bir sevgiyi ara sıra yaşadığımı söyleyebilirim. Acayip zevkli olabilir.</p>
<p class="calibre1">“Bu kadar yeter. Utandım çünkü.</p>
<p class="calibre1">“Orta yaşlarındaki çok az yazarın, Tanrı izin verirse, He-mingway gibi bundan sonra yapacağı işlerle ilgili bir fikri vardır. Benim yoktu. Hâlâ da yok. Hemingway otuz dokuz yaşındayken üç roman ve yirmi beş hikâye daha yazmayı umduğunu söylemişti, sonunda yaşayacak yirmi üç yılı daha olduğu görüldü. O tarihlerde günümüzde edebiyata kalıcı katkıları olduğu düşünülen kırk dokuz harika hikâye yayınlamıştı. Bize yirmi beş tane daha veremezdi. Hatta bir tane bile veremezdi.</p>
<p class="calibre1">“O zamana kadar dört roman yayınlamıştı: <span class="calibre3">The Torrents</span> ef <span class="calibre3">Spring,</span> ona dünya çapında ün kazandıran <span class="calibre3">GüneşdeDoğar,</span> bütün gezegendeki önemini ispatlayan <span class="calibre3">Silahlara Veda</span> ve daha zayıf bir kitap olan <span class="calibre3">Ya Hep Ya Hiç.</span> Gerçekten de 1938’de kendisine verdiği sözü üç roman daha yazarak tutacaktı: <span class="calibre3">Çanlar Kimin İçin Çalıyor, Irmaktan Öteye ve Ağaçların İçine</span> ve ona haklı bir Nobel Ödülü kazandıran <span class="calibre3">İhtiyar Balıkçı ve Deniz.</span></p>
<p class="calibre1">“Sonuncu kitap köpekbalıklarının yaşlı bir adamın yakaladığı dev bir balığayaptıklarıylailgili. Olağan yaşam beklentisine bakarsak Hemingway, bu kitabı yazdığında yaşlı değildi ama kendisini öyle hissettiği açık.</p>
<p class="calibre1">“Aldığı 1954 Nobel Ödülü’nü yedi yıllık bir edebi sessizlik takip etti. Ve sonra, buradan çok, da uzakta olmayan bir yerde, dehşet verici olsa da bir başka sanat eseri olduğunu düşündüğü şeyi yaptı, av tüfeğiyle kendini vurdu. Bana öyle geliyor ki bütün hikâyeleri içinde hatırlanmaya layık olduğunu düşündüğü hayatına bu atışla bir nokta koymuştu. “Son.”</p>
<p class="calibre1">“Başka bir Amerikalı dahinin, Kodakkamerave rulo filmin mucidi ve Eastman Kodak Şirketi’nin kurucusu George East-man’ın intiharı geldi aklıma. 1932’de kendini vurmuştu. Hasta ya da herhangi bir rahatsızlığı olmayan Eastman, intihar notunda Hemingway’in sona yaklaşırken hissetmiş olabileceği şeyi yazmıştı: “İşim bitti.”</p>
<p class="calibre1">“Dinlediğiniz için teşekkür ederim.”</p>
<p class="calibre1">(Bu konuşmadan sonra bir kısmımız sarı bir okul otobüsüne doluşup bir İspanyol restoranına gittik.)</p>
<p class="calibre1">Hemingway, şimdi Amerikan Sanat ve Edebiyat Akademisi ve Enstitüsü denilen şeyin bir üyesiydi. Kuruluş tarihi 1898, şimdi üst ve alt meclisleri var, daha küçük olan Akademi deyim yerindeyse kıdemlilere ve Enstitüde kayıtlı personele ait. (Ben kıdemli bir erim ve Cornell’deki yedek subay eğitimi dosyam beni hâlâ takip ediyor olabilir.) Truman Capote üst meclise çıkabilmişti. Erskine Caldwell de. Nelson Algren çenesi sayesinde alt meclise girebildi. James Jones ve Irwin Shaw, organizasyonumuzun aradığı belirli bir şeyden mahrum oldukları için dışarıdakiler olarak öldüler.</p>
<p class="calibre1">(Jones için <span class="calibre3">TiıeJamesJonesReader</span> [Birch Lane Press, 1991 ] yazdığım bir yazıda en son haklı savaşta, şimdi yokolan Sıradan İnsan Çağı’nda, onun Amerikan piyade erinin Tolstoy’u olduğunu söylemiştim. O, bu sıradan insan ama aynı zamanda bir dahiydi. Hakikaten öyle.)</p>
<p class="calibre1">Kimin kabul edilip kimin kabul edilmeyeceği aslında öylesine belirleniyor, çünkü aday gösterenler ve daha sonra da oylamaya katılanlar zaten üye olan ressam, yazar ve müzisyen kaçıklardan ibaret. Aslında ofis işi denilen şeyde pek de başarılı değiller, herkesin bildiği gibi bu boş kafalılar başkalarının yapmış olabilecekleri güzel çalışmalardan ya habersizdirler ya da onları kıskanıyorlardır. Ayrıca yazarların ressamlara ve müzisyenlere, “Eğer benim alanımda hiç tanımadığın birine oy verirsen ben de senin alanında tanımadığım birine oy veririm,” dedikleri türden karşılıklı yardımlaşmada bulunurlar. Vesaire vesa!re.</p>
<p class="calibre1">Bazen Amerikan Sanat ve Edebiyat Akademisi ve Enstitüsü hiç olmasaydı diye düşünüyorum çünkü onlar sadece onurlandırma değil hakaret etme gücüne de sahip. James Jones ve Irwin Shaw’a ne yaptıklarına bir bakın. Akademi ve Ensti-tü’nün adı geçer geçmez kendilerini kedinin oynadığı bir fare gibi hissederlerdi. Muhakkak bugün bile, bunu hisseden yüzün üzerinde son derecede yaratıcı, yaşayan Amerikalı vardır.</p>
<p class="calibre1">Büyük Indiarıalı mizahçı Kin Hubbard (üye olması hiç düşünülmedi) yoksulluk küçültücü değildir ama olabilirdi de, demişti.Akademi ve Enstitü tarafından dışlanmak da küçültücü değildir. Ama olabilirdi.</p>
<p class="calibre1">Tennesse Williams (1911-1983) neyse ki <span class="calibre3">üyeydi.</span> (Sonuçta o bizim harika oyun yazarımız.) Jill’le birlikte yaşamaya başlamadan önce, Jill, bir gece onu benim evime getirmişti. New York City’nin dışında yaşayan Amerikalıları o sıkıntılı, eğlenceli ve sevimli yazılarıyla anlatan biriyle tanışmaktan dolayı öyle heyecanlanmıştım ki onun elini sıkmaya çalışırken mermer kahve masasına çarpıp bacağımı kanatmıştım. (O ve T.S. Elliot, St. Louis’de büyümüşlerdi ama Williams bunu kabul etti. Birdenbire Canterbury Başpiskoposu gibi konuşmaya başlamadı.)</p>
<p class="calibre1">Onun hakkında yazdığım tek şey caddenin karşısında yaşayan aktrist Maria Tucci’ye elden verdiğim bir nottu. Tucci, Williams’ın <span class="calibre3">iguana Gecesi</span> oyununun provalarındaydı ve bana, oyuncuların oyunda istedikleri kadar rahat olamadıklarını söylemişti. Notta, iguananın iğrenç bir görünüşü olduğu ama tadının çok lezzetli olduğu yazıyordu. Oyundan aldığım mesaj, diye yazıyordu, hiçbir şeyi sevmemektense, diğerlerinin çirkin olduğunu düşündüğü bir şeyi sevmek iyidir. Bir iguana ye, herkes kadar doymuş olursun.</p>
<p class="calibre1">(Trivia<a id="footnote5"></a><sup class="calibre4"><a href="#bookmark7">5</a></sup><sup class="calibre4"></sup>: Aldous Huxley, John F. Kennedy ile aynı günde öldü. Louis-Ferdinand Celine, Ernest Hemingway’den iki gün sonra öldü.)</p>
<p class="calibre1">Requiem<sup class="calibre4">7</sup> ölüler için genellikle Latince söylenen bir ilahidir. Benim gibi çok az Latince bilenler için kulağa anlamlı gelmese de çok güzeldir. Ne anlama geldiğinden kime ne? Pek çok bestecinin bestelediği ilahi, 1570 yılında Trento Kon-sili’nin<a id="footnote6"></a><sup class="calibre4"><a href="#bookmark8">6</a></sup><sup class="calibre4"></sup> resmi kararıyla Papa V. Pius tarafindan resmen ilan edilmiştir. Bu tarih bizim zamanımıza, İsa Mesih’in zamanına olduğundan çok daha yakındır.</p>
<p class="calibre1">“Onlara daimi huzur bahşet Tanrım, ve ışık daima Üzerlerinde parlasın,” anlamına gelen <span class="calibre3">“Requiem aeternam dona eis, Domine; et lux perpetua luceat as, ”</span> diye başlar ve biter. (Saf ve lıer şeyi kelimesi kelimesine alan bir kişi, bundan Huxley’in, i{ennedy’nin, Celine’in, Hemingway’in, ablamın, ilk karım fane’in ve diğerlerinin aydınlık bir yerde uyumaya çalıştıkları anlamını çıkarabilir.)</p>
<p class="calibre1">12 Şubat 1985’te ikinci karımJill’le birlikte (1948’de benim General Electric’te Halkla İlişkiler bölümünde çalıştığım sene doğan) Andrew Lloyd Webber’in bestelediği yeni ilahinin</p>
<p class="calibre1">dünya galasına katılmıştık. Lloyd Webber o zamana kadar<span class="calibre3">Jesıs Christ Superstar, Evita</span> ve Cats’in müziklerini bestelemişti. (Adı geçen son müzikale kedilerle ilgili şiirlerinin esin verdiği T.S. Eliot’ın, eski eşi Mrs. Walter Vonnegut olan Don Marquis’in <span class="calibre3">Archie and Mehitabel’ine</span> söylenmemiş bir borcu varmış gibi gelmiştir bana hep.)</p>
<p class="calibre1">Lloyd Webber’in ilahisinin galası Manhattan’daki Fifth Avenue’de bulunan, sözünü sakınmaz bir Anglikan Kurumu olan St. Thomas Kilisesi’nde yapılmıştı, ki ayinin özellikle Roma Katolik kelimeleri (sözleri) kilisenin öfkesini İngiltere’nin Papalığın ruhani üstünlüğünü reddetmesi gerçeğinden çekmiştir. Bana sorarsanız, siyah kravatlı dinleyicilerin yarısı Protestan, yarısı Yahudiydi. (Bazı müzisyenler, TV kameramanları ve dışarıdaki polisler büyük ihtimalle Katolikti.)</p>
<p class="calibre1">Latince kelimelerin ne anlama geldiğini ya da nereden geldiğini kimse bilmiyor ya da önem vermiyor gibiydi. Hepimiz sadece müzik için oradaydık. (Ya da o gece bulunulabilecek en şık yer olduğu için.) Her şeyden önce Placido Domingo (Katolik müzisyenlerden biri), arkasında New York Filarmoni Orkestrası’nın üyeleri, St. Thomas Kilisesi ve Winchester Ka-tedrali’nin (ta İngiltere’den buraya gelen) karma erkek çocuk korosuyla şarkı söyleyecekti. Ve başladılar, <span class="calibre3">“Requiem aeternam donaeis, Domine,”</span> et cetera<a id="footnote7"></a><sup class="calibre4"><a href="#bookmark9">7</a></sup><sup class="calibre4"></sup>^ Winchester erkek çocuk korosundaki solistin kedi gibi yüzü ve tatlı sesi hoşuma gitti, adını öğrenmek için elimdeki programa baktım. Tanrı onu korusun, adı Paul Miles-Kingston’dı.</p>
<p class="calibre1">O sırada programda gözüme bir şey çarptı, kimsenin dert etmeyeceği bu şey ayinin çevirisiydi. Ve felaketti. (Ve kimsenin Kutsal metinle dalga geçtiğimi düşünmemesi için ilahinin tamamen insan eliyle yazıldığını ve tarihteki yerini de dikkate alırsak Hemingway’in romanı <span class="calibre3">Afrika'nın Yeşil Tepeleri</span> kadar çağdaş olduğunu tekrar belirtirim.)</p>
<p class="calibre1">Domingo, Paul Miles-Kingston, Lloyd Webber’in eşi soprano Sarah Brightman ve sahnedeki diğerleri org borularının önünde, sanki Tanrı öldükten sonra mutlu olmamız için her güzel şeyi hazırlamış, muhteşem bir varlıkmış gibi söylüyorlardı. Keşke nesöylediklerini bilselerdi, çünkü aslında İspanyol Engizisyonu’ndan farklı olmayan bir Cennet vaat ediyorlardı.</p>
<p class="calibre1"><span class="calibre3">“Quantus tremor est futurus, quando judex est venturus, cuncta stricte discussurus!"</span> Yaşa! Ne eğlence! Harika. Anlamı dışında: “Yargıç geldiğinde kesin bir adaletle her şeyi incelemek için!” <span class="calibre3">“Quid sum miser tunc dicturus? Quem patronum rogaturus, cum vix justus sif securus?"</span> Sahnedekilerin performanslarından ve beden dillerinden zayıfın cennette korkmaması gerektiğini her iki tarafta da af ve iyilik bulacağını beklersiniz. Ve çok kötü yanılırsınız. Sahnedekilerin söyledikleri: “Ben bir sefi l, o vakit ne diyeceğim? Erdemlilerin bile lanetten zor kurtuldukları o anda, benim adıma yakarsın diye kime yalvaracağım?”</p>
<p class="calibre1">Ne güzel değil mi? (“Kendine bir avukat tut,” diyor ilahide.) Ayinin neredeyse tamamı böyle işkenceler ve acılarla dolu. (Başından sonuna kadar nasıl devam ettiğini Ekler bölümünde bulabilirsiniz. Kendiniz karar verin.) Ve böyleceJill’le birlikte eve döndükten sonra gecenin yarısını daha iyi bir ilahi yazarak geçirdim. (Bu kendini beğenmişlik değil. Herkes daha iyisini yazabilir, daha kötüsünü yazmak kimsenin elinden gelmez.) Yargıçlardan, işkencelerden, aslan ağızlarından ve ışığın altında uyumaktan kurtuldum. (Bunu da Eklere koydum, böylece kendiniz karar verebilirsiniz.)</p>
<p class="calibre1">Çok iyi bir şiir olduğunu sanmıyorum bu yüzden (Trento Konsili’ndeki söz yazarlarının da yapmış olabilecekleri gibi) bir an önce Latinceye çevrilmesini istiyordum. Karıma da söylediğim gibi bunu otomatik hokus pokus makinesinden geçirecek birini bulmak istiyordum. İyi para ödemeye hazırdım.</p>
<p class="calibre1">Önce Fordham’ı denedim, din karşıtı olduğusebebiyle geri çevrildim. Ama sonra New York Üniversitesi Kilise Latincesi konusunda uzman olan ve sonucu ne olursa olsun bu işi yapmayı kabul eden John F. Collins’i buldum. Placido Domingo gibi o da Katoliktir. “Onlara daimi huzur bahşet, Ey Kozmos, ve ışık uykularını bölmesin,” diye başlar benim ilahim. John Collins otomatikhokus pokus makinesinden geçirdikten sonra ilahim şu hale geldi: <span class="calibre3">“Requiem aeternam donaeis, Munde, neve lux somnum perturbet eorum."</span></p>
<p class="calibre1">Bundan kısa bir süre sonra, jüride bulunmak üzere çağrıldım. 1965’te Iowa Üniversitesi’nde öğretmenlik yaptığım sırada, orada öğrenci olan Edgar Grana adında, Juillard mezunu bir besteciyle tanıştım. (Benim oradaki eski öğrencilerimden John Casey 1989 yılında roman dalında Ulusal Kitap Ödülü aldı ki bu benim şimdiye kadar yaptığım her şeyden çok daha fazla.) Grana bundan sonraki bir yılı, hiçbir ücret almadan Collins’in Latincesine müzik yazarak geçirdi. Bunu New York’taki birkaç kiliseye satmaya çalıştık ama şansımız yoktu. (Müzik bir tür post-modern, çok geçişli, yan-klasik dans müziği limonlu marmelat gibiydi.)</p>
<p class="calibre1">Ama sonra Buffalo’da bulunan ve (bir sürü çandan oluşan) ülkedeki en iyi Üniteryen Üniversalist korosunun yöneticisi olan Barbara Wagner istediğini söyledi. Yeni yılın ardından provaları başlattı ve aman Tanrım 13 Mart 1988’de dünya galamız onun kilisesinde yapıldı. Bir pazar gecesiydi. Aynı yerde bir gün önce, dört elektronik müzik virtüözüne ödeme yapabilmek için, para karşılığında konuşma yapmıştım. Orkestra onlardı.</p>
<p class="calibre1">O kadar heyecanlıydım ki ilk notalar çalınmadan önceki on saniyelik kesin sessizlikte tüylerim diken diken oldu.</p>
<p class="calibre1">Ama her şey bittiğinde, sözlerin hiçbirini tam duyamamıştım. Yani müzik o kadar etkiliydi. (Mark Twain, İtalyan operasından bahsederken yetimhane yandığından bu yana hiç böyle bir şey duymadığını söylemiş.) İşte böyle. Besteci ve icracılar, ayakta alkışlar, çiçekler ve benzeriyle şaşırtıcı bir başarı kazandılar. Sadece dil konusunda endişe eden bir sabit fikirli olarak ben hayal kırıklığına uğramıştım.</p>
<p class="calibre1">Bu, Andrew Lloyd Webber’inkinden üç yıl sonra galası yapılan ilahimin hikâyesinin karım Jill’in daha sonra Lloyd Webber’le Londra’da karşılaşmasının dışında sonu. Jill ona demiş ki: “Benim kocam da bir ilahi yazdı.”</p>
<p class="calibre1">Webber de sanki kendisi bir moda yaratmış gibi karşılık vermiş: “Ah, biliyorum. Şimdi herkes ilahi yazıyor.”</p>
<p class="calibre1">Kaçırdığı nokta, benim ölüler için söylenen bir ilahiye yeni bir müzik değil yeni sözler yazmaya çalışmış olmamdı: Önce söz vardı.</p>
<p class="calibre1">(Bestecilerden bahsetmişken: Ablam Alice on yaşlarındayken babama annemle Beethoven’ın müziğinde hiç dans edip etmediklerini sormuş.)</p>
<p class="calibre1">Bugünlerde yeniden yazılmak için haykıran önemli eski dokümanlardan söz açılmışken Amerika Birleşik Devletleri Anayasası’ndaki İnsan Hakları Beyannamesi’ne ne dersiniz:</p>
<p class="calibre1">“Kongre bir din kurumuna ya da bunun serbest uygulamalarına karşı, ya da konuşma ve yayma özgürlüğünü, ya da insanların barış içinde toplanma, ve Hükümete şikâyet nedenlerinin düzeltilmesi konusunda talepte bulunmayı kısıtlayacak hiçbir yasa yapmayacaktır.” Burada gördüğümüz, Dr. Seuss’un bir büyük hayvanı gibi, ister istemez bir araya getirilmiş hiç duraksız tek cümle olan ama en azından üç, hatta beş ayrı madde olabilecek bir şeydir. Bu, su ve ekmekle hayatta kalmaya çalışırken kurtarılan bir kişiye yemeyi düşlediği şeylerin sıralanmasına benziyor.</p>
<p class="calibre1">James Madison 1778’de ilk on Kanunu, “İnsan Hakları Beyannamesini yazarken, özgürlüğe susamış toprak sahiplerinin sıralayacağı o kadar çok şey vardı ki, Madison’ın elinde Hükümet güçlerinin sınırlanması için içlerinden seçilmek üzere 210 öneri vardı. (Bence karnı doymuş insanlar, Hükümetten bundan sonra en fazla hileli zarla barbut oynama hakkı isteyebilirlerdi. Başkan Ronald Reagan’a kadar bunu alamadılar.)</p>
<p class="calibre1">Amerikan Sivil Haklar Sendikası’ndaki bir avukata, Madi-son’ın İnsan Hakları Beyannamesi’nin o kadar da iyi yazılmadığını söyledim.</p>
<p class="calibre1">“Belki kendisini bu kadar ciddiye alacağımızı düşünmemişti,” dedi bana.</p>
<p class="calibre1">Avukat ne kadar gıcık bir şaka yapmış olursa olsun bence bunun doğru olma ihtimali var. Bildiğim kadarıyla (kölelere sahip olan) Thomas Jefferson, Philadelphia’daki Anayasa Ko-misyonu’ndan yarı-Tanrı kurultayı olarak bahsettiğinde Madi-</p>
<p class="calibre1">son ne gülmüş ne de itiraz etmişti. Olympos Dağı’nın zirvesine çıkan yolun üçte ikisini aşmış olanlar, İnsan Hakları Beyan-namesi’nin havalı, yarı kutsal sözlerinin kavgacı ölümlüler arasında saygı uyandırma olasılığını bazılarımız kadar ciddiye almamış olabilirler.</p>
<p class="calibre1">Amerikan Sivil Haklar Sendikası avukatı, bir yazar olarak Madison’ı, Kanunlarında mutlak olumsuzları net bir şekilde kullanmış olduğu için, yani “Kongre kanun <span class="calibre3">yapmayacaktır... </span>ihlal <span class="calibre3">edilmeyecektir... Hiçbir</span> asker... aykırı hareket <span class="calibre3">edilmeyecektir </span>ve <span class="calibre3">hiçbir</span> yetki dağıtılmayacaktır. .. <span class="calibre3">Hiç</span> kimse cevap vermek durumunda...jüri tarafından yargılanan <span class="calibre3">hiçbir...</span> talep <span class="calibre3">edilmeyecektir ... yorumlanmayacaktır...”</span> gibi, sadece “aç” ve “kapa” anlamına gelen bir lamba düğmesi kadar anlaşılır yazdığı için takdir etmem gerektiğini söyledi. Kanunlarının hiçbirinde “ideal koşullarda” ya da “mümkün olduğu zaman” ya da “Hükümet için uygun bir zamanda” gibi ifadeleryoktur. Şimdi uzun olan tarihimizde (İsviçre hariç en eski uzun süreli yönetim) İnsan Hakları Beyannamemizin birkaç belirli koşulu, James Madison sağ olsun, zaman zaman ya “açık” ya “kapalı”.</p>
<p class="calibre1">İnsan Hakları Beyannamesi yasadan çok bir rüya gibi geliyor bana. Herhangi bir şeyi söyleme ve yayma özgürlüğünü savunduğum zaman ki bunu sık sık yaparım, kendimi başka birinin rüyasındaki önemsiz bir karakter gibi hissediyorum. Bu, bazı insanların dokunulmazlık altında açıklamaktan gurur duyacakları alçaklıkların sınırı olmadığı için çok <span class="calibre3">trajik</span> bir özgürlüktür. Böylece tekrar tekrar, Ahlaki Çoğunluk ve benzerlerinin temsilcileri ve onlardan da öfkeli Pornografiye Karşı Kadınlar’ın temsilcileriyle yapılan tartışmalarda, kadınlara karşı şiddeti ve çocuk pomosunu teşvik ederken buluyorum kendimi.</p>
<p class="calibre1">Bu tip tartışmalarda yeniyken, tutucu bir Hıristiyan muhalife, kaygısızca (“Ah yapmayın şimdi, Muhterem Peder”), bir kitaptan zarar gören herhangi birini tanıyıp tanımadığını sordum. (Mark Twain, İncil’in bazı müstehcen bölümlerinden zarar gördüğünü öne sürmüştü.)</p>
<p class="calibre1">Muhterem Peder soruma çok memnun oldu. Oregon’da bir adamın pornografik bir kitap okuduktan sonra bakkaldan evine dönen bir genç kıza tecavüz ettiğini, sonra da kırık bir kola şişesiyle onu parçaladığını söyledi. (Eminim böyle olmuştur.) Bazı ailelerin, belli kitapların iğrenç ve ahlaki açıdan zararlı olduklarını düşünmeleri nedeniyle -yine de ılımlı ve namuslu kitaplar- okul kütüphanelerinden ve müfredat programından çıkarılması için yaptıklarını tartışmak üzere toplanmıştık. Ama benim Muhterem Peder’e sorduğum aptal soru onun bu kitapları en iğrenç seks suçuna bağlamasına yol açmıştı.</p>
<p class="calibre1">O ve onu destekleyenlerin okullardan çıkarılmasını istedikleri kitaplar, ki bir tanesi benim kitabımdı, o, dinleyicilerin öyle sanmalarından memnun olacak olsa da pornografik değildi. <span class="calibre3">(Slaughterhouse-Five’da</span> bir kez “orospu çocuğu” <span class="calibre3">lafıgeçi-yor,</span> “çekil başımdan aptal orospu çocuğu”nda olduğu gibi. 1969’da bu kelime yayınlandığından beri çocuklar annelerinin orospu olduğunu düşünüyorlar. Ne zamana kadar kim bilir.) <span class="calibre3">Slaughterhouse-Five’ın,</span> James Dickey’in De/tVerance’inin, J.D. Salinger’ın Gönü/çe/en’inin, Judy Blume’un birkaç kitabının ve benzerlerinin hatası Muhterem Pederi ilgilendirdiği kadarıyla, ne yazarlarının ne de karakterlerinin, onun Hıristiyan tutum ve davranış idealine uymasıydı.</p>
<p class="calibre1">Muhterem Peder, Amerikalıların (kendisininki de dahil olmak üzere) bütün fikirler üzerinde düşünme yarı-Tanrı-vergisi hakkına alttan alta saldırmakla kalmıyor (ki buna hakkı var), aynı zamanda Anayasa’nın, Hükümetin (okullar da dahil olmak üzere) herhangi bir dinin diğerinden yüksek olduğunu ilan edemeyeceği ve insanları kanun gücüyle buna uygun davranmaya zorlayamayacağı konusundaki ısrarına da karşı geliyordu.</p>
<p class="calibre1">Peder iki yüzlü biri değildi. İnsan Hakları Beyannamesi’nde hiçbir şeyin kutsal olmadığını, pornografiden başka, çeşitli imaj ve fikirlerin de polis tarafından dolayımdan kaldırılması gerektiğini ve bütün ülkenin resmi dininin kendi dediği türde bir Hıristiyanlık olması gerektiğini çeşitli kelimelerle ifade etmeye çok istekliydi. Benim <span class="calibre3">Slaughterhouse-Five’ımın,</span> birinin bir şekilde sonsuza kadar yanmasına yol açabileceği (Papa V. Pius tarafından ilan edilen, ilahiye bakınız) ve bunun ahlaksız resimlerin çıldırttığı bir adam tarafından tecavüz edilmekten, öldürülmekten ve kesilerek parçalanmaktan daha kötü olduğu (süreyi de dikkate alırsanız) inancında samimiydi.</p>
<p class="calibre1">Aslında o benim sempatimi kazandı (ki bunu yapmak çok kolaydır). Zaman zaman radyoda vaaz vermesine rağmen (ki bunu hepsi yapar), (kolayca ve haklıolarak karikatürize edilen) bir televizyon vaizi de değildi. Samimi bir Hıristiyan ve iyi bir aile babasıydı, kendi anlayışına göre İsa’nın hayatını yansılamakta oldukça başarılıydı, seksüel olarak temizdi ve bu dünyanın nimetlerine tutkuyla bağlanmaktan yana değildi, falan filan. Büyük bir aileyihastalıkta vesağlıkta, zenginlikte veyok-sullukta bir arada tutmaya çalışıyordu, ki Hükümetin sağlayabileceğinden çok daha güvenilir bir yaşam destek sistemi olan bu bağ, inanç ve tutumlardan ibarettir. (Ben antropoloji eğitimi aldım ve eğer belli bir toprak parçasına bağlı bir klana ait değillerse insanların yaşadıkları hayattan pek memnun olmayacaklarını çok iyi biliyorum.)</p>
<p class="calibre1">Başsavcının Pornografi Komisyonu’nun, Ronald Reagan yönetimi sırasında yola çıkardığı gezici pornografik kitap ve resim gösterisi de bir başka numara. Hiç olmazsa panel üyelerinin en azından birkaçının finansal ve seksüel pisliğe bulaştıkları ortaya çıktı. Klan duygusu kesinlikle vardı ama bu kez sözkonusu aile toprağı Beyaz Saray’dı ve sevimli, uykulu ve ahmak eski aktör bunun totemiydi. Ve bütün üyelerin itiraf etmek zorunda kaldıkları fikirler, art niyetli ve bariz bir şekilde saçmasapan olması nedeniyle Trento Konsili’ni utandırırdı: Saldırı silahları satın almanın sivillerin yararına olduğu; Nikaragua’daki kontraların ThomasJefferson’a veJames Madison’a benzediği; Filistinlilerin her fırsatta “terörist” olarak nitelendirilmeleri gerektiği; rahme düşmüş canlı varlıkların Hükümetin malı olduğu; Amerikan Sivil Haklar Sendikası’nın yıkıcı bir organizasyon olduğu; Dağdaki Vaaz’ı çağrıştıran her şeyin komünist ya da sosyalist olduğu ve bu yüzden Amerikan karşıtı olduğu; AIDS’e yakalananların hastalığa kan nakli yoluyla yakalananlar hariç bunu hak ettikleri; bir milyar dolarlık uçağın buna değdiği vesaire vesaire.</p>
<p class="calibre1">Başsavcılık Pornografi Komisyonu tam bir gösteriydi, seksle ilgili manşetler sayesinde dindarlığa dikkati çekecek Beyaz</p>
<p class="calibre1">Saray yoluydu ve aynı zamanda konuşma özgürlüğü yandaşlarının, çocuk cinselliğinin sömürülmesi, tecavüz ve benzerinin yandaşları olduğunu ima etmenin de bir yoluydu. (Bu arada Reagan’ın diğer destekçileri, toplu konut fonlarını özelleştirip bankaları hortumluyorlardı.)</p>
<p class="calibre1">Böylece, New York’a geldiğinde Komisyon’un karşısına çıkmak istedim ama teklifim kabul edilmedi. Söylemek istediklerim şunlardı: “Komiteniz tarafindan izlenen kelimelerin ve görüntülerin ne tür zararlar verebileceğiyle ilgili yürek parçalayan yeminlerin çoğunu okudum. Birden gözlerim açıldı. Şimdi anlıyorum ki Hükümetimiz, seksüel motivasyonla ortaya çıkan deliliğin ve suçların nedeni olan kelimeleri ve görüntüleri yasakla-malıdır. Tıpkı HavariYuhanna’nın dediğigibi: “Önce söz vardı.” “Ekmeğimi kelimelerden kazanıyorum, ve çok utandım. Özgürce dolayıma sokulan kelimelerin bir topluma, özellikle de çocuklara vereceği zararları düşününce Hükümetten, benim çalışmalarımdaki tehlikeli olabilecek bütün düşünceleri silmeleri için yalvarıyorum. Beni kendimden koruyun. Seçilmiş liderlerimize benim düşüncelerimi kendilerininkilerle ve onları seçenlerin düşünceleriyle uyumlu hale getirmeleri için yalvarıyorum. Demokrasi budur.</p>
<ul class="calibre8"><li class="calibre9"><a href="main-1.xhtml">“Özür dilemekte geç kalmış olsam da bu komitenin v</a></li><li class="calibre9"><a href="main-2.xhtml">“Bu kuşların perdeli ayakları gerçekten parlak mav</a></li><li class="calibre9"><a href="main-3.xhtml">BERNARD V. O’HARE’İN ALTMIŞINCI DOĞUM GÜNÜMDE ARKA</a></li></ul>
<p class="calibre1"><a id="bookmark2"><sup class="calibre4"><a href="#footnote1">1</a></sup></a></p>
<p class="calibre1"> Dost Kitabevı Yaymları'nın programına alınmıştır.</p>
<p class="calibre1"><a id="bookmark3"><sup class="calibre4"><a href="#footnote2">2</a></sup></a></p>
<p class="calibre1"> 3 Nisan bu nedenle “Yazarlar Günü” olarak kabul edilebilir.</p>
<p class="calibre1"><a id="bookmark5"><sup class="calibre4"><a href="#footnote3">3</a></sup></a></p>
<p class="calibre1"> Theodor Gciscl (2 Mart 1904-24 Eylül 1991) ünlü çocuk kitaplan yazarı ve karakterlerin yaratıcısı. Yarattığı karakterlerden biri olangninch’i “How the Grinch Stolc Christmas” (Grinch Noeli Nasıl Çaldı) adlı filmde Jim Carrey canlandırmıştı (y.n.).</p>
<p class="calibre1"><a id="bookmark6"><sup class="calibre4"><a href="#footnote4">4</a></sup></a></p>
<p class="calibre1"> (Lat) Mantıkta bir önceki önermeden çıkarılamayan sonuç (y.n.).</p>
<p class="calibre1"><a id="bookmark7"><sup class="calibre4"><a href="#footnote5">5</a></sup></a></p>
<p class="calibre1"> (Lat.) Bir yazarın görece önemsiz yapı darı, değersiz sıradan şeyler</p>
<p class="calibre1"><sup class="calibre4">(</sup>y<sup class="calibre4">n)</sup>.</p>
<p class="calibre1"><a id="bookmark8"><sup class="calibre4"><a href="#footnote6">6</a></sup></a></p>
<p class="calibre1"> Katolik Kilisesi’nin 19. ekümenik konsili (1545-63). Reform hareketine karşı Katolikliğin kendini yeniden düzenlemesine yönelik kapsamlı kararları ve Protestanların karşı çıktığı hemen her öğretiye açıklık getiren dogmatik tanımları açısından önem taşır (y.n.).</p>
<p class="calibre1"><a id="bookmark9"><sup class="calibre4"><a href="#footnote7">7</a></sup></a></p>
<p class="calibre1"> (Lat.) Ve benzeri, ve bunun gibi (y.n.).</p>
</body>
</html>
