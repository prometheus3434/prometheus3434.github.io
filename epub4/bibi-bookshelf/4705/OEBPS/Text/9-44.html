<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-44.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-44.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-24">Polisten Teşekkür Belgeli Hackerlar Eylemde</p>

      <p class="paragraf-1">RedHack’in Dışişleri Bakanlığı’na ait o belgeleri yayımlamasının ardından grubun 40 bin takipçiye sahip Twitter hesabı ABD’nin de baskısıyla kapatıldı ve medyada “RedHack destekçilerine yargı süreci başlıyor” içerikli haberler yer aldı. Yayımlanan haberlere “Devlet sitelerine saldıran bu tür terör yanlısı gruplara desteğinizi iletmeden önce iki kere düşünmekte fayda var” notu düşüldüğü dikkat çekiyordu.</p>

      <p class="paragraf-1">Grubun logosu, ismi ve manifestosu nedeniyle “terör örgütü” olarak lanse edilmesine tepki gösterenlere yönelik bu korkutma hamlesinin ardındansa, “redhackgercekleri.blogspot.com” adresinden yayın yapan bir blogda konu hakkında yorum yapan avukatlara, akademisyenlere ve gazetecilere yönelik tehditler dile getirildi. Söz konusu blog sitesinde “RedHack Terör Örgütüne Destek Veren Yazar ve Kişilerin Çelişkileri” başlığını taşıyan yazıda, bilişim hukuku uzmanı Avukat Gökhan Ahi ve Bilgi Üniversitesi öğretim üyesi Özgür Uçkan açıktan hedef gösterildi. Aynı yazıda, “Devlet görevlilerinin bilgilerini yayımlamayı ifade özgürlüğü olarak gören herkes bizim bu saldırımızdan nasibini alacak” ifadesi de yer almaktaydı.</p>

      <p class="paragraf-1">Bu tehditlerinin ardından öğretim görevlisi Özgür Uçkan, <span class="char-style-override-8">BirGün</span> muhabiri Olgu Kundakçı ve <span class="char-style-override-8">Çağdaş Ses</span> yazarı Ece Sevim Öztürk’ün kimlik bilgileri, ev adresleri, telefon numaraları, mal varlıkları gibi özel bilgileri yayımlandı.</p>

      <p class="paragraf-1">Sanal saldırıya uğrayanlar arasında yer alan <span class="char-style-override-8">BirGün</span> gazetesi muhabiri Olgu Kundakçı, bir süre önce kendisini “Akıncılar” olarak adlandıran ve misyonlarını “inanç ve ahlaki değerlerimize saldırı yapan, toplum ve kamu vicdanını olumsuz etkileyen Türkiye aleyhtarı internet siteleriyle mücadele” olarak tanımlayan hacker grubuna üye oldukları bilinen üç kişinin nisan ayında Aksaray Polis Meslek Yüksek Okulu’ndan teşekkür belgesi aldığını ortaya çıkarmıştı. Söz konusu kişilere ödülleri “Bilişim Güvenliği ve Bilişim Suçlarına Karşı Mücadele Derneği” aracılığıyla verilmişti. Olgu Kundakçı’nın bu haberi açığa çıkarmasının ardından tehdit içerikli elektronik postalar aldığı kaydedildi.</p>

      <p class="paragraf-1">RedHack, yaşanan bu gelişmeler üzerine yaptığı açıklamada şunları söyledi:</p>

      <p class="paragraf-1">“Hal böyle olunca, özgürlükçü insanların bilgileri ‘devlet eliyle’ yayımlanınca biz de RedHack olarak bir karar aldık. Madem onlar özgürlük için savaşanlara saldırıyor, o insanları yalnız bırakmayacağız. Ta en başından başlayarak bugüne kadar elimize ne geçtiyse sansürsüz yayımlayacağız. Ne zaman onlar çifte standardı bırakıp bu lamerlere de bize yaptıkları muameleyi gösterirler, o vakit durabiliriz. İlk eylem olarak yarın 70 mb txt sansürsüz ihbarcı dosyası yayımlayacağız. Madem biz teröristiz ve biz teröristken, masum insanların bilgilerini yayımlayan kahraman; o vakit anladığınız dilden uğraşacağız.”</p>
    </div>
  </div>
</body>
</html>
