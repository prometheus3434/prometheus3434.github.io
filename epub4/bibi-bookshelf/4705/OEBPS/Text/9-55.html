<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-55.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-55.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-35">Her Şey ODTÜ ile Başladı</p>

      <p class="paragraf-1">Başbakan Recep Tayyip Erdoğan 18 Aralık 2012’de Göktürk-2 Uydusu’nun uzaya gönderilmesi törenine katılmak amacıyla ODTÜ Kampusu’na geldi. Başbakan kampusa gelmeden 2,5 saat önce kampusta konuşlanan 3.000 civarında polis ve 8 Toma aracı, hükümetin politikalarını ve üniversite öğrencileri üzerindeki baskılarını protesto etmek amacıyla toplanan öğrencilere ve olayları sakinleştirmek amacıyla araya giren ODTÜ personeline gaz ve ses bombaları ile hedef gözeterek saldırdı. Bombalarla yapılan saldırılar sadece derslikleri değil, öğretim üyelerinin çalışma ofislerini, personel ailelerinin yaşadığı lojmanları ve personel çocuklarının bulunduğu kreşi de etkileyerek ODTÜ’yü bir cehenneme çevirdi. Polisin üniversiteye saldırıları, başbakanın kampustan ayrılmasından sonra da 3 saat boyunca sürdürüldü. Erdoğan’ın ODTÜ “ziyareti”, polisin kullandığı orantısız güçle yansıdı kamuoyuna. ODTÜ yönetimi, kreşin bile hedef alındığı saldırıyı kınayarak öğrencilerine sahip çıktı.</p>

      <p class="paragraf-1">Olaylara sahip çıkan ODTÜ’lü akademisyenleri kınayan Başbakan Recep Tayyip Erdoğan ise, “Şiddeti savunan kim olursa olsun ben bir başbakan olarak karşısına dikilirim” dedi ve sözlerini şöyle sürdürdü:</p>

      <p class="paragraf-1"><span>“Demokrasilerde eleştirilerin olmasının en doğal hali olduğunu o programda da ifade ettim. Fakat eleştiri hiçbir zaman gücünü şiddetten almamalıdır. Eğer şiddetten alıyorsa onu savunan kim olursa olsun ben bir başbakan olarak onun karşısına dikilirim. Bu bir rektör, akademisyen, kim olursa olsun. Bir rektör elinde demir bilyeleri polisine atmayı öğretmez. Aynı şekilde okulun içinde araba lastiklerini yakmayı da gerektirmez. Sırtlarındaki çantayla, molotofla terör estiremez. Bir öğrenci üniversiteyi terör alanına çeviriyorsa ve farklı üniversiteden gelenlerle böyle bir eylemi gerçekleştiriyorsa kimse bunu bir protesto olarak değerlendiremez. Bunu söyleyenler bana göre o mesleği bıraksınlar ve şiddetten güç alan birileri olarak meydana çıksınlar. Akademisyenler bu ülkeye neler katabileceğini anlatsın. Yoksa sapan, demir, bilye ile oraya gel, lastikleri yak, molotoflarla saldır, sonra güvenlik güçlerinin orada duruşundan rahatsız ol. Güvenlik güçlerimiz görevlerini yapmıştır. Ben de güvenlik güçlerimi başarılarından dolayı kutluyorum, teşekkür ediyorum. Öğretmenleri, akademisyenleri de kınıyorum.”</span></p>

      <p class="paragraf-1">Ancak Erdoğan’ın fetva gibi açıklaması sonrasında, bazı “atanmış” rektörler, ODTÜ’ye karşı iktidar yanlısı açıklama yapma yarışına girdi. ODTÜ’ye karşı açıklama yapan rektörlerin birçoğunun başbakan ve AKP iktidarı ile çok sıkı menfaat ilişkileri içinde olduğu iddia ediliyordu. İşte Erdoğan’a hazır kıta destek veren üniversite rektörlerinden bazıları için öne sürülen iddialar:</p>
    </div>
  </div>
</body>
</html>
