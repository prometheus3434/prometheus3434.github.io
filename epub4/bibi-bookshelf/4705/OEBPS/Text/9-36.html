<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-36.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-36.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-16">RedHack’ten MİT’e Cevap</p>

      <p class="paragraf-1">Mayıs ayında devlet RedHack’e karşı MİT’i de harekete geçirdi. Haberlere göre MİT bünyesinde bir kontr-siber birimi kurulacak ve RedHack’in peşine düşülecekti. RedHack, bu haberlere yanıtını MİT ve İller Bankası’na saldırarak verdi. Önce Milli İstihbarat Teşkilatı’nın (MİT) resmi internet sitesine karşı DDoS saldırısı düzenledi. Saldırının ardından grup tarafından yapılan açıklamada şu ifadelere yer verildi:</p>

      <p class="paragraf-1">“Ezilenlerin, emekçilerin internette sesi olmaya yönelen RedHack mit.gov.tr’yi işlemez hale getirdi. Devlet kurumlarının ‘kahramanlık’ hikâyeleriyle anlattığı siber savunma öyküleri öykü olarak kalmaya yazgılı hale geldi.”</p>

      <p class="paragraf-1">“Sosyalistlerin mücadelelerindeki kararlılıklarının internetteki uzantısı RedHack daha güçlü ve daha kararlı olarak yoluna devam etmekte.”</p>

      <p class="paragraf-1">Grubun MİT’ten sonraki hedefi ise İller Bankası’nın sitesi ilbank.gov.tr oldu. RedHack adına Loving Team tarafından gerçekleştirilen eylemde sitenin ana sayfasına Grup Yorum’un “Cemo” videosu eklenirken, sayfada yayımlanan mesajda şu görüşlere yer verildi:</p>

      <p class="paragraf-1">“Biz bu toprakların çocukları diyoruz ki:</p>

      <p class="paragraf-1">Bundan sonra af yok, en ufak açıkta tüm sisteme sızılacak. Siz ateş istediniz, biz cehennem olup geliyoruz!</p>

      <p class="paragraf-1">Ezilen işçinin alınteriyiz... Topraktaki çileye bir bardak suyuz, köylüye umuduz.</p>

      <p class="paragraf-1">Madenciye karanlıkta ışığız. Biz memleketin namusu, kadına şiddete dur diyen eliz. Atanamayan öğretmenleri sıralarında bekleyen öğrencileriz. Emeklilere umut olacağız. Engelli vatandaşlarımızı yok sayanlara tokat olacağız. Biz tertemiziz, anamızın ak sütünü halkımızın kara kaderine kattık. Kan tükürüp kızılcık şerbeti içtik diyenlerin evladıyız. Bizi yok edemezsiniz. Çünkü biz bu memleketi karşılıksız ve çıkarsız sevdik. Çünkü bizim kıblemiz ne Washington ne Brüksel. Sizlerden bunun hesabını soracağız... Bu halka eziyet edenler; ensenizdeyiz, hazır olun ve bizi bekleyin, yakında seni de ziyaret edeceğiz...</p>

      <p class="paragraf-1">RedHack-Loving Team, bu eylemlerin MİT’in tehditlerine bir cevap olarak gerçekleştirildiğini açıklarken, “Onlar korksun. Bizim onlardan korkumuz yok:) Biz buradayız cesaretleri varsa gelsinler” dedi.</p>
    </div>
  </div>
</body>
</html>
