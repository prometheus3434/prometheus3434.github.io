<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-15.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-15.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-2-1-6">İsrail Ordusu Siber Savaşı Kaybetti!</p>

      <p class="paragraf-1"><span>İsrail’in Gazze saldırısının ardından bir savaş da İsrail ile Anonymous arasında başlamıştı. Uluslararası hacker grubu Anonymous, İsrail’in Gazze saldırısı üzerine İsrail kurumlarına karşı “OpIsrael” adıyla siber savaş başlattı ve içlerinde IDF’nin resmi sayfası da olmak üzere İsrail’in önemli kuruluşlarının web sitelerine saldırdı. Anonymous, “Çılgınca bir saldırı” dediği Gazze’deki operasyonu kınayan videolar ve basın açıklamaları dağıtarak, İsrail’e karşı yürütülen siber kampanyanın başını çekiyordu. Anonymous, çocukların öldürülmesine göz yummayacağının altını çizdi. Çökerttiği internet sayfalarına arka fonunda Gazze’de öldürülen küçük çocukların ve yıkılan evlerin fotoğraflarını koyarak, “Gazze’yi bombalamaya son verin. Milyonlarca İsrailli ve Filistinli korku içinde. Biz Anonymous olarak, oturup Siyonist devletin masum insanlara zarar vermesini izleyemeyiz. Biz sizin yüksek güvenliğinizi ve denetim mekanizmanızı kırabiliyoruz” dedi.</span></p>

      <p class="paragraf-1">Anonymous, İsrail ordu sözcüsü Binyamin Gantz başta olmak üzere 5 bin İsrailli yetkilinin Twitter ve Gmail adreslerini de ele geçirdi, aralarında İsrail Dışişleri Bakanlığı Uluslararası Kalkınma Programı, Kadima Partisi, İsrail Merkez Bankası ve Tel Aviv Belediyesi’nin de dahil olduğu 700 İsrail web sayfasını çökertti.</p>

      <p class="paragraf-1">İsrailli yetkililer, Gazze’ye karşı yürütülen operasyonu takip eden beş gün içinde, İsrail hükümetine ait sitelere 44 milyon siber saldırı düzenlendiğini açıkladı. İsrail’den yayın yapan haber sitesi Jewish Telegraphic Agency’nin haberine göre, Maliye Bakanı Yuval Steinitz, tüm bu saldırıların, biri hariç engellendiğini açıklamıştı. Ancak saldırıdan etkilenen bir site kısa süreliğine çöktü. Anonymous ise İsrail’e ait 700 özel ve resmi siteyi çökerttiklerini iddia ediyordu. Bunların arasında Dışişleri Bakanlığı ve Kadima Partisi’nin siteleri de vardı. Anonymous ayrıca, Kudüs Bankası’nın veritabanını silmiş ve en az 35 İsrailli’nin kimlik numaraları ve e-posta adresleri gibi şahsi bilgilerini ele geçirmişti.</p>
    </div>
  </div>
</body>
</html>
