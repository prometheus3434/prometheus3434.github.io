<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-1.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-1.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-1-1-1">Promis’ten RedHack’e</p>

      <p class="paragraf-1">ABD’nin National Security Agency (NSA, Ulusal Güvenlik Dairesi) ile İsrail’in MOSSAD’ı, en üst düzey bazı hükümet görevlilerinin yardımıyla küçük bir yazılım firmasından “PROMIS” ismindeki esrarengiz bir bilgisayar programını çalmıştı. Gizli servislerin çaldığı bu yazılım, bankaların, holdinglerin ve devlet dairelerinin gizli veri bankalarına fark edilmeden girme imkânı sağlamaktaydı. İki gizli servis çaldıkları bu yazılımı “teröristlerin” takibinde kullanmaya başladı. Teröristin ismi bir kez programa eklendikten sonra yaptıkları her hareket anı anına izlenebiliyordu. Yazılım önce NSA ve MOSSAD tarafından kullanıldı. Sonra, CIA ve MOSSAD yazılımı “dost ülkelerin” istihbarat servislerine servis etti. Bu ülkeler arasında Nikaragua ve Türkiye de vardı. MİT de “teröristleri” takip etmek için PROMIS’ten yararlanıyordu.</p>

      <p class="paragraf-1">Yazarlar Egmont R. Koch ve Jochen Sperber’in “Bilgi Mafyası/Gizli Servisler, Bilgisayar Casusluğu ve Yeni Bilgi Karteli” adlı çalışması 1995 yılında Almanya’da yayımlandı. Kitapta yeni yeni yaygınlaşmaya başlayan bilgisayar ağlarında ortaya çıkarılan ilginç bir sanal korsanlık öyküsü anlatılıyordu.</p>

      <p class="paragraf-1">Yazılımı geliştiren, ancak çalındığı için iflas eden Bill Hamilton, yazılımın gizli servisler tarafından kullanıldığını bir MOSSAD ajanının bir teknik sorunu çözmek üzere şirketten yardım istemesi üzerine öğrendi. PROMIS programı bilmediği insanlar tarafından ele geçirilmişti.</p>

      <p class="paragraf-1">Bu arada konuyu araştıran ve özellikle gizli servislerin organize suç örgütleriyle yaptıklarını öğrenmeye çalışan bir Amerikalı gazeteci çok esrarengiz bir biçimde öldü. Ardından gazeteciye bilgi sağlayan ve NSA’da çalışan bir memur öldürüldü. Büyük Birader PROMIS’in açığa çıkmasını istemiyordu.</p>

      <p class="paragraf-1">Aslında PROMIS bir ihtiyaçtan doğmuştu. Hamilton, seksenli yılların başlarında PROMIS’in özellikle savcıların işini çok kolaylaştıracağını düşünmüştü. Eldeki program birbirinden çok farklı davalar arasındaki bağlantıları sağlamakta epeyce işe yarıyordu. Örneğin bu program sayesinde bir suçlunun, başka işlerde de parmağının bulunup bulunmadığı rahatlıkla tespit edilebiliyordu.</p>

      <p class="paragraf-1">Olay ve davaların sayısı altında ezilenler sadece savcılar değildi. Aynı zamanda polisler, uyuşturucu masası, askerler ya da gizli servisler, bilgisayarlarını optimize etmek üzere iyi bir programa ihtiyaç duyuyordu. Böylece Bill Hamilton ABD Adalet Bakanlığı ile temasa geçmişti ama kısa süre içinde iflas bayrağını da çekmek zorunda kalmıştı.</p>

      <p class="paragraf-1">Hamilton, PROMIS programının akıbetini araştırmaya koyulduktan sonra, programın yazılım korsanları tarafından çalındığını, manipüle edildiğini ve bu şekilde satıldığını tespit etti. Söz konusu korsanlar, ABD Adalet Bakanlığı ile bazı gizli servislerde görevliydi. Anlaşılan bu korsanlar, tarihin en büyük casusluk olayını gerçekleştirmişlerdi. Bu olayın neticesinde teknik temeldeki her türlü olaya sızabiliyorlardı. Hedef olarak bankalar, elektrik kurumları, telefon şirketleri ve yabancı ülkelerin gizli servisleri seçilmişti.</p>

      <p class="paragraf-1">PROMIS’in esinini, Eski Yunan’dan kalan bir simge olan Truva Atı’ndan almıştı. O “Truva Atı” daha sonra bütün casus yazılımların ortak adı olacaktı. Sonuncusu “OdaTV” davasında ünlendi; birileri OdaTV bilgisayarlarına Truva Atı ile girmiş ve bazı dosyalar bırakmıştı.</p>

      <p class="paragraf-1">NSA tarafından dağıtımı yapılan program CIA ve MOSSAD tarafından ilk olarak Ürdün ve Guatemala’da denendi. Bu iki ülkede binlerce insan, programın deneme sürecini hayatlarıyla ödedi. Ama öte yandan programı onlardan alarak kullananlar, onların da kendi bilgisayarlarını tarama imkânına sahip olduklarını anlamış oldular. Bu yazılımı kullanan ülkelerin istihbarat ağları CIA ve MOSSAD’a açılmış oluyordu.</p>

      <p class="paragraf-1">PROMIS yazılımı, kayda geçen ilk organize sanal korsanlık girişimi oldu. Şebekenin en büyük korsanları acımasız gizli servislerdi. Türkiye’de MİT de bu yazılımı kullanmış ve sakıncalı insanları takip etmişti. Ama MİT’in bilgisayarları da bu yazılım nedeniyle korsanlığa açık hale gelmişti. Yazarların verdiği ilginç bir bilgi daha: PROMIS yazılımı Kıbrıs’ın Türk kesimi üzerinden piyasaya sürülmüştü. Kıbrıs aynı zamanda ABD askeri haber alma örgütü Defense Intelligence Agency’nin üssüydü. ABD uyuşturucuyla mücadele servisi (DEA) Lefkoşe’de kurulu Eurame Trading Company aracılığıyla bu yazılımı Kıbrıs, Pakistan, Suriye, Kuveyt ve Türkiye’ye pazarlamıştı. DEA bu yolla hem Ortadoğu’daki uyuşturucu trafiğini takip ediyor, hem de programı kullanan ülkelerle ilgili bilgi topluyordu. Irak’a da yazılımın bir sürümü temin edilmişti. İsrail, Irak’ta açılan bu kapıdan girerek Irak’a silah satan birçok kişiyi MOSSAD ajanlarına öldürttü. PROMIS gerçekten çok etkili bir Truva Atı’ydı; atın girdiği her ülke CIA ve MOSSAD saldırılarına açık hale geliyordu.</p>

      <p class="paragraf-1">RedHack, işte bu yoldan âleme adım attı. Onların yöntemleri aynı ama amaçları farklıydı. Adaletsizliğe ve haksızlıklara karşı olan korsanlardı onlar. Büyük Birader ilk kez dişli bir düşmanla karşı karşıyaydı.</p>
    </div>
  </div>
</body>
</html>
