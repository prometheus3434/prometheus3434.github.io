<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-104.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-104.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-6-1-11">Sakarya Üniversitesi</p>

      <p class="paragraf-1">Yayımlanan belgelerde Sakarya Üniversitesi’nde 1,6 milyon TL’lik banka promosyonunun kullanımına ilişkin usulsüzlük yapıldığı iddia ediliyor. Yayımlanan bir ihbar mektubunda da Kars Üniversitesi’nde öğretim görevlisi olan bir doçentin üniversitede derslere girmeden başka bir kurumda da çalışabilmesi ve profesörlük unvanı almasını sağlayan rektöre ayda 30 bin TL para verdiği iddia ediliyor.</p>

      <p class="paragraf-1">RedHack’in yayımladığı belgelerde Sakarya Üniver-sitesi’nde 1,6 milyon TL’lik promosyon parasının ortadan kaybolduğu iddia ediliyor. Belgeye göre, konuyla ilgili soruşturma sonucunda dava açılırken ambar memuru Rasim U. tutuklanarak hapse atıldı. Savcılık Rektör Prof. Dr. Muzaffer Elmas’ı yasaya göre soruşturamadığından görevsizlik kararı verilip soruşturmanın YÖK tarafından yapılması istendi. YÖK, görevi kötüye kullanan rektör hakkında bir işlem yapmadı.</p>

      <p class="paragraf-1">Sakarya Üniversitesi (SAÜ) Rektörlüğü RedHack’in internet ortamında yayımladığı belgelerle ilgili olarak açıklama yaptı. Açıklamada, YÖK Denetleme Kurulu’nun yaptığı incelemede usulsüzlüğün tespit edilemediği belirtildi.</p>

      <p class="paragraf-1">Üniversiteden yapılan açıklamada, üniversite ile bir banka arasında 11 Mayıs 2007 tarihinde harç protokolü imzalandığı belirtilirken protokolün 8’inci maddesinde yer alan ödeme koşullarında da belirtildiği gibi 1 milyon 627 bin 333 TL’yi aşmayan demirbaş, makine teçhizat alımlarının banka tarafından ödemesi yapılarak üniversiteye aynı yıl hibe edildiği ifade edildi. Açıklamada, “Konu ile ilgili olarak yapılan şikâyetler üzerine Sayıştay denetçileri, İçişleri Bakanlığı’na bağlı Dernek Denetçileri ve Vakıflar Genel Müdürlüğü’ne bağlı vakıf müfettişleri ve son olarak 2012 yılında YÖK Denetleme Kurulu üyesi tarafından incelenmiş olup herhangi bir usulsüzlük tespit edilmemiştir” denildi.</p>

      <p class="paragraf-1">Hacker grubu tarafından yayımlanan söz konusu belgelerde SAÜ’de 1,6 milyon TL’lik promosyon parasının ortadan kaybolduğu öne sürülürken, soruşturma sonucunda dava açılırken ambar memuru R.U.’nun tutuklandığı belirtiliyordu.</p>

      <p class="paragraf-1">Tutuklu Rasim U. konu hakkında YÖK’e cezaevinden başvurarak, gerekli soruşturmanın yapılmasını istedi. Rasim U.’nun dilekçesinde ayrıca, böyle bir soruşturmaya üç kişilik bir kurulun karar verebileceği, ancak kendisine gönderilen belgelerde böyle bir kurula rastlanmadığı belirtilerek, rektörün görevi kötüye kullandığı öne sürüldü. Rasim U.’nun 13 yıl hapis cezasına çarptırıldığı dönemin gazetelerinde yer alıyor. Ancak rektörün soruşturulduğuna ya da soruşturma açtığına dair bir bilgi bulunmuyor.</p>

      <p class="paragraf-1">Savcılığın, Rektör Prof. Dr. Muzaffer Elmas hakkında yasaya göre soruşturma açmayarak görevsizlik kararı verdiği olayın soruşturmasının YÖK tarafından yapılması istendiği iddia edilen belgelerde, YÖK’ün de rektör hakkında bir işlem yapmadığı ileri sürülüyordu.</p>
    </div>
  </div>
</body>
</html>
