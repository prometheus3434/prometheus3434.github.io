<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-136.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-136.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-19">Rojova’dan Ceylanpınar’a</p>

      <p class="paragraf-1"><span class="bold" style="font-size:1em;">-En çok soru gelen konulardan biri Rojova’daki katliam, Lice’deki durum, Ceylanpınar’daki... Bu konularla ilgili elinizde bilgi-belge olup olmadığı..</span></p>

      <p class="paragraf-1">-2 Ağustos sevkiyatı ile ilgili bilgimiz var, Gaziantep’de biraz önce bahsetmiştim. İlçenin ismini hatırlamıyorum ama sevkiyat gerçekleştirildi. El Nusra cephesinden gelen insanların yaptıkları toplantılardan haberimiz var. Ceylanpınar için 2012’de Başbakanın bir ifadesi var, diyor ki, “biz tedbirimizi alalım da, sınırın öte yanından ne geleceği belli olmaz.” Ceylanpınar’da 2012’de tedbirini alığın halde mi bu kadar ölüm devam ediyor? Bunu Redhack soruyor. Bunu herkesin sorması lazım çünkü Ceylanpınar’da ölen insan. Biz halkın hafıza kartı olacağız diye bir söz verdik.</p>

      <p class="paragraf-1">Hatırlayın, Maliki hükümetine ayak bağı olmaya, seçimlere müdahale etmeye kalktı Irak’ta, devre dışı kaldı.</p>

      <p class="paragraf-1">Doğu Akdeniz’de Rum’lara tabiri yerindeyse posta koymaya kalktı, “burada gaz çıkartırsanız, petrol çıkartırsanız bunu savaş sebebi sayarım” dedi, İsrail dönüp cevap bile vermiyor, petrolü aktarıyor.</p>

      <p class="paragraf-1">İran deseniz, Türkiye yönetiminin attığı adımlar bölge istikrarına, bölge pratiklerine, halklara hizmet etmiyor dedi.</p>

      <p class="paragraf-1">Rusya’ya kafa tutmaya kalktı, “uluslararası stratejimizi size danışacak değiliz” dedi. Rusya kestirdi attı.</p>

      <p class="paragraf-1"><span>Düşen jetlerle ilgili bir açıklama var mı, yok. Rusya neden ve nasıl düştüğünü biliyor, biz hala bilmiyoruz halk olarak. Mucit çıkartacak kapasitemiz yok diyenlerle dün aya gidenler aynı adamlar değil mi? O 2 jetin içindeki pilotları başkalarının arama tarama gemileriyle, kosterleriyle aradık bulduk.</span></p>

      <p class="paragraf-1">Rojova, bugün ülkede yaşayan bir grup insanın tüylerini diken diken eden bir ifadedir. Başında roj olan her şey, belli bir faşist bir kitle tarafından tüyler diken diken dinlenilmektedir. Rojova, PKK, PYD; bütün bu gerçeklerin içerisinde kaybolan bir kitle var. Suriye’de savaş çıktı, bu çatışmalar bittiğinde orada nasıl bir komşumuz olacak? Nasıl bir komşu hayal ediyordun? El Nusraistan mı kurulmasını bekliyordun? Oradaki çatışmaları sadece Kürt-El Kaide çatışması seviyesine indirgenmesi bölge gerçekliğinden kopuk yaşama pratiğine sahip olanların yapabileceği bir şey olur. Orada 2 tane emperyal blok vardır, bir tanesi İran-Rusya-Çin bloğudur, diğeri Avrupa Birliği-Amerika-İsrail bloğudur. Bu bloklar arasında, kendini koruma, kendi hürriyetinin telaşına düşme, özgürlüğünün telaşına düşmek için harekete geçmiş bir Kürt halkı vardır.</p>

      <p class="paragraf-1">Rojova’da çok ciddi sayıda Kürt öldürüldü, Lazkiye’deki katliamları Reuters duyurdu. Ak-lı evveller “hadi ispatla, hadi ispatla” telaşında. “Lazkiye’de kimse ölmüyor” diyor. Kardeşim, sen Alevilerin ölümünü görmek için Lazkiye’ye gitmek zorunda değilsin ki. Senin Ebussuud efendin var, Yavuz Sultan Selim’in var, Çorum’un var, Maraş’ın var, Gazi Mahallen var. Katliam çok. Mısır için lanetli konuşmalar üretiyor Başbakan, e o zaman senin lanetlediğin Mısır geçici hükümetine, Adil Mansur’a, Cumhurbaşkanı Gül niye kutlama mesajı gönderiyor o zaman? Eleştirdiğiniz monşerler bu duruma ne diyorlardır acaba?</p>

      <p class="paragraf-1">Meseleleri mertçe söyleyebildiğin kadar insansın. Mısır’da yapılan müdahale değildir, darbedir. Demokrasi adına değildir, orada bir cunta vardır; çatışma değildir yaşananlar. Adeviye’de de yaşananlar, Tahrir’de de yaşananlar çatışma değildir. Orada ateş açtığın anda katliamdır onun adı. Çorum, Maraş, Sivas, Ramallah kadar, Roboski kadar, Kamışlo kadar, Dersim kadar, Hocalı kadar, 1915 kadar katliamdır. Bunların her biri insanlık ayıbıdır, bir, tanesi iyi ötekisi kötü değildir. Bizim yapmamız gereken sadece şudur: devlet pratiğinde geliştirilmiş bu katliamları belli halklara, belli ırklara mal etmemek zorundayız. Hocalı’da katliamı yapan o devlet pratiği yüzünden ben Ermenilere düşman olabilir miyim? Böyle bir mantık olabilir mi? Bülent Arınç çıktı dedi ki, “Dersim’e katliam demek, halkı kin ve nefrete sevk etmektir.” Başbakan Erzurum mitinginde “Dersim katliamı CHP döneminde yapılmadı mı?” diye sordu. Hani katliam demek halkı kin ve nefrete sevk etmekti? Bu başbakanın çağdaş ülke kanunlarıyla en az 20 yıl yatarı var nefret söyleminden. Direnişçilerin çadırında atom bombası projesi filan dediler, o da aklı evvel belediyecinin lafları bunlar. Bir tane Sırp aktivist yakalamış mı gezi direnişinde? OTPOR Sırp aktivist grubudur ve Türkiye dinamikleriyle bir bağlantısını tespit eden, ispatlayan varsa beri gelsin. Amaç nedir; kafayı karıştırayım. Faiz lobisi de öyleydi... Berkin Elvan mı sebep oldu bu ekonomik çalkantılara?</p>

      <p class="paragraf-1">Bekir Bozdağ çıkıyor, “Mısır’la ilgili Avrupa Parlamentosu herhangi bir açıklama yaptı mı?” diye soruyor. Mehmet Şimşek yetişti imdadına, 2 açıklama var taraflara itidal çağrısı yaptılar diye. Ama biz Hamas lideri Haniye’nin de Mısır açıklamasını duymadık. Hamas lideri niye açıklama yapmıyor Mısır’la ilgili?</p>

      <p class="paragraf-1">Arap Birliği diye bir oluşum var örneğin. Arap Baharı aldatmacasının finansörlerinin ilk yaptığı şey Arap Birliği’nde Suriye’nin üyeliğini askıya almak oldu hatırlayın. Bu iki yüzlü siyaset yüzünden Rojova’da Kürtler, Lazkiye’de Aleviler katledilirken El-Kaide’yi destekleyenler, Mogadişu söz konusu olduğunda büyükelçilik patlamasına sessiz kalırlar. Bakın El-Nusra’yı, El-Kaide’yi açık açık destekleyen bir hükümet pratiği var. Suriye’de destekliyorsun, Mogadişu’da, Somali’de senin büyükelçiliğini patlatıyor adam. Gıkın çıkmıyor, çıkamıyor. Tipik nitrat gübresi patlaması teşhisi kondu. Gaziantep’deki patlamada nitrat gübresi bombası yok muydu? Nitrat bombası da El-Kaide’nin imzası gibi bir şeydir.</p>

      <p class="paragraf-1">Hükümet üyelerine bakıyorsunuz, yandaşlarına, beslemelerine, her biri Hugo Chavez edasında. Sanki büyük devrimci Hugo’nun ruhu kaçmış içlerine. Ahmedinejad’dan mazbatayı Ruhani değil de bunlar almış sanıyorsunuz onları dinlediğiniz zaman. Çünkü ağızlarına geleni söylüyorlar. Ama ekonomik hamlelerini desteklediklerinde hiç öyle küresel sermayeye atıp tutmuyordun. Çuval hadisesinden sadece 1 hafta sonra gittiğin Beyaz Saray’da “son derece pozitif duygular içindeyim” diyordun. Ondan sonra çıkıp “milli şuur, milli onur” diyorsun. Böyle mi olur bir milli şuur, milli onur? Sen değil miydin Obama’nın sesini özleyen? Beysbol sopalı fotoyu görmedin mi sen? Eskiden Amerika bir yere müdahale edeceği zaman, kendi savaş gemileriyle, uçak gemileriyle, topuyla, tankıyla, tüfeğiyle giderdi. Beş kuruş harcamadan tüm Kuzey Afrika’yı, Mağrip’i, Ortadoğu’yu birbirine kırdırmış vaziyette, kan akıyor her yerden. Sen nasıl “biz gömlek değiştirdik, biz demokratız” derken samimi değildiysen, emperyalist devletler de samimi değil elbette. Bu yüzden Rojova direniyor, Hopa direniyor, Erciş direniyor, Dikmen direniyor. Bu ülke bu direnişlerle kendi geçmişiyle yüzleşiyor.</p>
    </div>
  </div>
</body>
</html>
