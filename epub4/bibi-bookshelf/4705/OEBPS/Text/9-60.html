<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-60.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-60.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-40">Galatasaray Üniversitesi</p>

      <p class="paragraf-1">Galatasaray Üniversitesi Rektörü Ethem Tolga, Sebahat Tuncel’in katılacağı gerekçesiyle “Cinsiyet Eşitliğinin İnşası” konferansını iptal etmişti. Tolga’nın döneminde kampus içinde reklam panoları yerleştirilmesi ve kampus girişlerine turnikeler koyulması öğrencilerin tepkisini çekmişti.</p>

      <p class="paragraf-1"></p>

      <p class="arabaslik-orta" id="toc_marker-3-1-41">İstanbul Üniversitesi</p>

      <p class="paragraf-1">İstanbul Üniversitesi Rektörü Yunus Söylet 2008 yılındaki rektörlük seçimlerinde ikinci olmasına rağmen rektör olarak atandı. Recep Tayyip Erdoğan’ın aile doktoru olduğu ifade edilen Söylet, 2009 yılında Erdoğan’a fahri doktora unvanı vermişti. 2011 yılında İÜ Rektörlüğü, Fatih ilçesi sınırlarında yer alan tüm binalarında polisin herkesin üstünü arayabilmesi için mahkemeden karar çıkarttığı karara dava açan ve üstlerini aratmayan öğrenciler hakkında soruşturma başlatmıştı. Söylet döneminde Öğrenci Kültür Merkezi kapatıldı, İÜ’de basın açıklaması yaptığı, slogan attığı gerekçesiyle onlarca öğrenciye soruşturma açıldı, sadece 2009 yılında 54 öğrenci 14 yıl 9 ay uzaklaştırma cezası aldı. Söylet Twitter üzerinden “Öğrenci hareketlerini örgütlemek ve bunlara çanak tutmak aşağılık bir durum” mesajını yayımlamıştı.</p>

      <p class="paragraf-1">Türkiye’de YÖK, AKP iktidarında pek çok devlet kurumunda olduğu gibi yeniden şekillendirilmişti. O yeni şekil de işte böyleydi.</p>

      <p class="paragraf-1">Türkiye’nin dört bir yanından ses veren üniversite öğrencileri ve öğretim üyeleri, rektörlerin “utanç bildirisini” kınadılar. ODTÜ’de, belki de tarihinde bile görülmemiş büyüklükte yeni protestolar düzenlendi. Ankara üniversiteleri ODTÜ’de, İstanbul üniversiteleri ise Galatasaray Üniversitesi’nde bir araya gelerek, rektörlere “Ya imzanı çek ya da istifa et!” çağrısında bulundu.</p>

      <p class="paragraf-1">Polis şiddetini protesto eden ODTÜ’lü öğrenciler 25 Aralık günü 48 saat okulu terk etmeme eylemine başladı. 27 Aralık günü yaptıkları yürüyüş ile eylemlerini sonlandıran öğrencilere yürüyüş sırasında çok sayıda aydın ve sanatçı da destek verdi. Eyleme yoğun katılım nedeniyle dersler iptal edildi. “Meydan okuma yürüyüşü” adını verdikleri yürüyüş için gruplar okulun hazırlık bölümü önünde toplandı. Okula dışarıdan gelenler ve gazeteciler özel güvenlik görevlileri tarafından içeri alınmadı. Ancak dışarıdan gelen kalabalık bir grup özel güvenlik görevlilerini aşarak içeri girmeyi başardı. KESK Ankara Şubeler Platformu, Eğitim-Sen MYK üyeleri ve Ankara Tabip Odası temsilcileri okula alınmadı. Tribünlerinde “Devrim” yazısının bulunduğu okul içerisindeki stadyuma doğru yürüyüşe geçen öğrenciler, stadyuma geldiklerinde sahaya girerek yan yana dizilerek “ODTÜ ayakta” yazısını meydana getirdiler.</p>

      <p class="paragraf-1">İstanbul’daki eylemlerin merkezi Galatasaray Üniversi-tesi’ydi. 27 Aralık günü rektörlük binası önünde bir araya gelen öğrenci ve akademisyenler Rektör Ethem Tolga’nın istifa etmesini ya da bildiriden imzasını çekmesini istedi. Öğrencilerin rektörlük binası önündeki işgalleri sonucu binada mahsur kalan ve dışarıya çıkamayan Rektör Ethem Tolga yazılı açıklama yapmak zorunda kaldı. Açıklamasında yanlış anlaşıldığını belirterek, ODTÜ’yü eleştiren ortak açıklamanın Başbakan Erdoğan’ın eleştirileri ile aynı güne denk gelmesinin “tamamen tesadüf” olduğunu söyledi. Rektör Tolga, açıklamanın yapılmasında hükümet ya da başka hiçbir kurumun etkisinin olmadığını söyleyerek, “Yanlış anlaşıldım, özür dilerim” dedi. Aynı gün içinde ODTÜ’yü kınayan bildiride imzası bulunan Mimar Sinan Güzel Sanatlar Üniversitesi ve İstanbul Teknik Üniversitesi rektörleri de öğrencileri tarafından protesto edildi.</p>

      <p class="paragraf-1">Bu gelişmelerden birkaç gün sonra Twitter’dan yeni bir RedHack açıklaması yapıldı. Açıklamada, “ODTÜ ve Roboski için güzel bir eylem gerçekleştirdik. Bugün yarın açıklayacağız. Onların ‘siber ordusu’, FBI’ı, CIA’i #RedHack’i durduramaz” denildi. Eylemin içeriğine ilişkin bilgi verilmezken, “Hepinizin sevineceği esaslı bir eylem üzerindeyiz. Bizi bekleyin. Hak yerini bulana kadar hack yerini bulacak. #RedHack, halk için hack!” denildi. Bu açıklamanın YÖK’e yönelik büyük eylem olduğu daha sonra anlaşılacaktı.</p>

      <p class="paragraf-1">ODTÜ’deki polis şiddetinin ardından üniversitelerin açıklamalarına tepki olarak Niğde Üniversitesi’nin internet sitesi çökertildi. Eylemin RedHack tarafından yapıldığı açıklandı ama RedHack eylemin The_Quidams tarafından yapıldığını duyurdu. RedHack, konuyla ilgili Twitter’dan yaptığı açıklamada kendilerinin bu eylemi gerçekleştirmediklerini, ancak ODTÜ’ye destek amacıyla bir eylem hazırlığı içinde olduklarını belirtti.</p>

      <p class="paragraf-1">Niğde Üniversitesi Zübeyde Hanım Sağlık Hizmetleri Meslek Yüksek Okulu Öğrenci Konseyi Başkanlığı, ODTÜ’de çıkan olaylardan sonra bir açıklama yayımlayarak yaşananların bir hak arayışı olmadığını belirtmiş ve eylemin illegal yapılara hizmet verdiğini iddia etmişti.</p>
    </div>
  </div>
</body>
</html>
