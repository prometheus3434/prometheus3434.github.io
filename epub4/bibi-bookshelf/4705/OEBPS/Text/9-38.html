<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-38.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-38.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-18">Anonymous’tan RedHack’e Destek</p>

      <p class="paragraf-1"><span>Temmuz 2012. Birbiri ardına eylemler yapan RedHack’in binlerce takipçisi olan resmi Twitter hesabı kapatıldı. Ardından RedHack sanal dünyada terör örgütü kapsamına alınan ilk hacker grubu oldu. RedHack toplumda karmaşık duygular yaratmıştı, hem övgü hem eleştiri alıyorlardı. RedHack destekçilerinin polis tarafından tehdit edilmesi üzerine dünyanın en büyük hacker gruplarından sayılan Anonymous, Kızıl Hackerlar’ı desteklediğini ve onların yanında olduklarını açıkladı. RedHack’in tutumunu öven Anonymous, yayımladıkları videonun yanı sıra mikro blog Twitter üzerinden de destek tweet’leri geçerek olayı tüm takipçileriyle paylaştı.</span></p>

      <p class="paragraf-1">RedHack’in Twitter hesabının kapatılması ise yeni bir Twitter hesabı açılmasıyla sonuçlandı. Ancak Dışişleri Bakanlığı’nın hacklenen ve 25 dakika boyunca kapalı kalan sitesi kapalı kaldı. RedHack’in Twitter hesabının kapatılması için başvuruda bulunan ve tepkiler üzerine bir açıklama yapmak zorunda kalan Dışişleri Bakanlığı bilgisayar korsanlarının saldırısının ardından internet üzerinde “Dropbox” sisteminde sadece yabancı diplomatların bilgilerinin paylaşıldığı adresin kapatılmasının söz konusu olduğunu kaydetti.</p>

      <p class="paragraf-1"><span>Olayın üzerinden çok geçmeden yeni bir hesap açan RedHack’in hesabından bazı tweet’ler yayımlandı. Tweet’lerde, “Bize, ‘Neden hackliyorsunuz?’ diye soruyorlar” denilerek hack yapmalarının nedenlerini anlatan grup şu tweet’leri attı:</span></p>

      <p class="paragraf-1"><span>“Sanki sokağa coplanmadan, küfür yemeden çıktık da, sanki grev lokavt vb. özlük haklarımızı dile getirdiğimizde işten atılmadık da, sanki dilimizi, cinsiyetimizi, düşüncemizi, dinimizi veya dinsizliğimizi yaşamaya çalıştığımızda katledilmedik de, sanki parasız eğitim dediğimiz için onlarca yıl hapse atılmadık da, sanki doğru düzgün haber yaptığımız için işten atılmadık da, sanki halk için sanat yapıyorum dediğimizde linç edilmedik de, sanki emperyalizm defolsun dediğimiz için işkencelerden geçirilmedik de, sanki biz insan olmak istiyoruz dedik diye fişlenmedik de bize ‘Neden hackliyorsunuz?’ diye soruyorlar. Bize hackten başka yol mu bıraktılar?”</span></p>

      <p class="paragraf-1">Anonymous, RedHack’i desteklerken, ABD’nin Ankara Büyükelçiliği de Dışişleri Bakanlığı’nın başvuru sitesine yönelik siber saldırıyı kınadı. Sanal dünyada, saflar reeldi. Büyükelçilikten yapılan açıklamada, “Bakanlığın sitesine yapılan siber saldırıyı ve kişisel bilgilerin yayımlanmasını kınıyoruz. Kişisel bilgilerin izinsiz olarak yayımlanması kişisel mahremiyetin ihlalidir” deniliyordu.</p>

      <p class="paragraf-1">RedHack bu konuyla ilgili de bir açıklama yaparak, “Ajanları deşifre ettiğimiz için ABD tarafından kınanmak RedHack için onurdur” dedi.</p>

      <p class="paragraf-1">Sanal dünyada korsanlık olağan bir şeydi, ABD de yapıyordu RedHack de. Ancak aralarında bir fark vardı, ABD korsanlık sonucu bilgileri kullanmak üzere saklıyordu, RedHack ise anında açıklıyordu. Belki de devleti asıl rahatsız eden şey de buydu. Yoksa RedHack tarafından kırılan sitelerin ABD tarafından kırılmadığını kim iddia edebilirdi?</p>
    </div>
  </div>
</body>
</html>
