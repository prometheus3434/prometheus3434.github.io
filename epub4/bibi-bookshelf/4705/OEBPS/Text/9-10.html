<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-10.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-10.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-2-1-1">Siber Savaş Nedir?</p>

      <p class="paragraf-1">Siber savaş artık bir bilimkurgu öyküsü değil. Burası <span class="char-style-override-8">Matrix</span> filminde olduğu gibi sanal ile gerçek dünyanın iç içe geçtiği bir dünya. Ve bu dünyanın farkında olmayanların farkında olanlara hep kaybedeceği bir savaş.</p>

      <p class="paragraf-1">Siber savaşın kökeni internetin Amerikan ordusu tarafından kullanılmasına dayanıyor. İnternetin doğrudan atası olan ARPANET Amerikan ordusu için geliştirilmiş bir veri aktarma sistemiydi. Soğuk savaşa yardımcı olması için tasarlanan bu sistemin, zamanla modern dünyanın savaş cephelerinden biri haline geleceğini yaratıcıları da öngörmemişti.</p>

      <p class="paragraf-1"><span>Değişik bilgisayar kullanıcılarının genel iletişiminin düşünüldüğü bilgisayar ağlarına dair ilk çalışmalar 1962 yılının ağustos ayında Bolt, Beranek and Newman’da çalışan J.C.R. Licklider’in “galaksiler arası bilgisayar ağı” konseptini aktardığı bildirilerde aktarılmıştı. Ekim 1963’te Licklider DARPA’nın davranış bilimi ve komuta ve kontrol programının başına getirildi. Burada Ivan Sutherland ve Bob Taylor’ı bu fikrin ne kadar önemli bir fikir olduğuna ikna ederek bu konu üzerinde çalışmaya başladı. Licklider’in DARPA’dan ayrılmasından sonra DARPA ve Taylor bilgisayar ağları üzerinde çalışmaya devam etti. Taylor’ın ofisine bağlı DARPA’nın parasal olarak desteklediği üç ayrı bilgisayara bağlı üç ayrı terminal vardı. Bunlar Santa Monica’da yer alan SDC Q-32, Kaliforniya Üniversitesi, Berkeley’de yer alan Project Genie ve M.I.T.’de yer alan Multics’ti. Taylor daha sonra bu çalışmalar için şöyle diyecekti:</span></p>

      <p class="paragraf-1">“Bu üç terminal içinde değişik kullanıcı komut setlerim vardı. Bu yüzden S.D.C’de birisiyle konuşurken M.I.T.’deki ya da Berkeley’deki tanıdığımla bu konuşma hakkında tartışmak istersem S.D.C terminalinden bağlantımı kesip diğer terminale bağlanmam gerekiyordu. Ben dedim ki, yapılması gereken öyle açık ki, eğer karşında üç terminal varsa öyle bir tek terminalin olmalı ki sen nereye istersen git seninle beraber olmalı. İşte bu ARPANET’ti.”</p>

      <p class="paragraf-1">1968’in ortalarında bir plan oluşturularak DARPA’nın onayına sunuldu. DARPA’nın onayından sonra ihaleye çıkıldı ve ihaleyi 7 Nisan 1969’da BBN Technologies kazandı.</p>

      <p class="paragraf-1">BBN’in teklifi Taylor’ın planını sıkı sıkıya takip ediyordu ve ağın küçük bilgisayarlardan (Arayüz İleti İşlemcisi [Aİİ]) oluşmasını içeriyordu. Aİİ’ler birbirlerine modemlerle bağlanarak paketler için “depola” ve “gönder” işlemlerini yapmaktaydılar. Ana bilgisayarlar ise Aİİ’lere seri arayüzlerle bağlanarak ARPANET’e giriyorlardı. Bütün bu sistem (donanım ve dünyanın ilk paket anahtarlama yazılımı) 9 ayda tasarlandı ve kuruldu.</p>

      <p class="paragraf-1">ARPANET’in ilk yayılımında dört adet Aİİ vardı. Bunlar aşağıdaki üniversite ve enstitülerde yer almaktaydı:</p>

      <p class="paragraf-1">UCLA (Kaliforniya Üniversitesi, Los Angeles)</p>

      <p class="paragraf-1">Stanford Araştırma Enstitüsü (SAE)</p>

      <p class="paragraf-1">UCSB (Kaliforniya Üniversitesi, Santa Barbara)</p>

      <p class="paragraf-1">Utah Üniversitesi</p>

      <p class="paragraf-1">ARPANET üzerinden ilk mesaj 29 Ekim 1969’da saat 22.30’da gönderildi. Bu mesaj UCLA’da yazılım üzerine eğitim gören Charley Kline tarafından UCLA profesörü Leonard Kleinrock gözetiminde gönderilmişti. Mesajın kendisi “login” kelimesinden oluşuyordu. Mesajın gönderimi sırasında “l” ve “o” harfleri sorunsuz gönderilebilirken daha sonra sistem çöktü. Oturumun yeniden açılması yaklaşık bir saat sonra gerçekleştirilebildi.</p>

      <p class="paragraf-1">ARPANET’teki ilk kalıcı bağlantı ise 21 Ekim 1969’da UCLA’daki Aİİ ve SAE’deki Aİİ arasında gerçekleştirildi. 5 Aralık 1969’da 4 düğümden oluşan ağ bağlantısı tamamıyla sağlanmıştı.</p>

      <p class="paragraf-1"><span>ARPANET (Advanced Research Projects Agency Network, Amerikan Gelişmiş Savunma Araştırmaları Dairesi Ağı), yeni adıyla DARPA (Defence Advanced Research Projects Agency, ABD Savunma Bakanlığı İleri Araştırma Projeleri Ajansı) için soğuk savaş sırasında geliştirilmiş dünyanın ilk çalışan paket anahtarlama ağı olmasının yanı sıra internetin de atasıydı. Araştırma ve araştırmacıları birbirine bağlamak amacıyla geliştirilen ARPANET, daha sonraları internetin gelişmesine yol açan TCP/IP protokolünün ortaya çıkmasını sağlamıştı. Topolojik olarak birçok farklı yol ve teknolojik altyapı kullanılarak birbirlerine bir veya daha fazla yoldan bağlanmış iletişim noktalarının haberleşmesi fikrine dayanan bir sistem olarak başlatılmış bir savunma projesiydi. Projede olası bir askeri saldırı veya sabotajda sistemin bir kısmı zarar görse de kalan iletişim noktaları hiç etkilenmeden ve kaosa girmeden iletişime devam etmesi amaçlanmıştı.</span></p>

      <p class="paragraf-1">“Şebeke”, yani “Network” işte böyle kuruldu. Siber savaş için artık ilk adım atılmıştı.</p>
    </div>
  </div>
</body>
</html>
