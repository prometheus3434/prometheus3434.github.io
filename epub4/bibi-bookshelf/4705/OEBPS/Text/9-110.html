<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-110.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-110.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-6-1-17">Durmak Yok, Hacke Devam!</p>

      <p class="paragraf-1">YÖK’ün tehdit kokan açıklamalar yaptığı sırada RedHack de yeni belgeler yayımlamaya devam ediyordu.</p>

      <p class="paragraf-1"><span>Hacettepe Üniversitesi ile ilgili açıklanan yeni belgede, eski genel sekreter Prof. Dr. Turhan Menteş’in üniversite gelirlerini Hacettepe Üniversitesi Gençlik ve Spor Kulübü Derneği hesabına aktararak yolsuzluk yaptığı iddiası yer aldı. Belgede, Menteş’in dernek adına Coca-Cola ile üniversitedeki tüm satış noktalarını kapsayan 250 bin TL’lik satış sözleşmesi imzaladığı, üniversitede bulunan taksi duraklarını derneğe yapılan bağış karşılığında bedelsiz kiraya verdiği iddiaları yer aldı. Belgede ayrıca Tıp Fakültesi’nin Hemodiyaliz Servisi’ndeki diyaliz bidonlarının satılarak, derneğe bağış adı altında para alındığı ifade edildi. Menteş, hakkında başlatılan disiplin soruşturması sonucunda “aylıktan kesme” cezası ile cezalandırıldı.</span></p>

      <p class="paragraf-1"><span>Raporda üniversitenin büyük ve küçük Acil Servis Taksi Durakları’ndan da derneğe birçok kere bağış yapıldığı, bağış karşılığında da taksilerin hastane taşınmazı olan durakları kira ödemeden kullandığı belirtiliyor. Belgede, üniversitenin Hemodiyaliz Servisi’nde yıllık 60 bin adet kullanımı olan 6 litrelik polietilen diyaliz bidonlarının 2011 ve daha önceki yıllarda satılarak, derneğe bağış adı altında para alındığı ifade ediliyor.</span></p>

      <p class="paragraf-1"><span>İstanbul Üniversitesi ile ilgili yayımlanan yeni belgede ise “Kampus Kartları” konu alınırken, Hukuk Fakültesi 3. sınıf öğrencisinin kendisinden habersiz şekilde Halk Bankası Beyazıt Şubesi’nde adına hesap açıldığını ve dilekçe vermesine rağmen hesabın kapatılmadığını belirterek, Rektör Prof. Yunus Söylet hakkında görevi kötüye kullanma, kişisel verilerin kaydedilmesi, verileri hukuka aykırı olarak ele geçirme veya yayma suçları nedeniyle verdiği dilekçe yer alıyordu. Belgelere göre, “Kampus Kart” uygulamalarıyla üniversitelerin öğrencilerden habersiz olarak kişisel bilgilerini anlaşma yapılan bankalara verdiği ve öğrencilerin adlarına hazırlanan kartları almaya zorlandıkları ifade ediliyordu.</span></p>
    </div>
  </div>
</body>
</html>
