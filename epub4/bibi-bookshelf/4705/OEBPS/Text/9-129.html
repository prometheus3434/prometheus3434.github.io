<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-129.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-129.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-12">Arap Nobel’ini Alan Müslüman Niye Yok?</p>

      <p class="paragraf-1">Arap Nobel’i diye bir ödül var, muhtemelen dostların bilgisi dâhilinde değildir. 1979’dan bu yana dağıtılan bir ödül Arap Nobel’i. Ama çok ilginç bir şey var, kurulduğu günden bu yana fizik-kimya-biyoloji ve ilaç dalında bu Nobel’i alabilen herhangi bir Müslüman ülke yurttaşı çıkmamıştır. Bunun coğrafyadan ziyade zihniyetle alakası var. İslam coğrafyasında yaşayan büyük âlimlerin geçmişine baktığınızda aslında çok ciddi örnekler var, çok ciddi bilimsel katkılar var. Ama bağnazlık farklı bir şey. “Biz ara eleman yetiştirebiliriz” diyorlar ama ara eleman da yetiştiremiyorsun. Bugün sanayiye git, TOBB toplantılarındaki açıklamalara, iş kurumu verilerine bir bak; ara eleman da yetiştiremiyorsun. Çünkü sen sürekli eğitim sistemiyle oynuyorsun, duvarlara çarpa çarpa bulabiliyorsun doğruyu. Diyorsun ki 4+4+4 diye bir sistem kurduk, bütün dünya bu sistemi benimsedi, benimseyecek. Böyle bir sistem yok dünyada. 60 aylık çocukla 72 aylık çocuğu aynı sınıfta okumaya mahkûm ettiler. Bu çocukların yüzde 68’i altına kaçırdı, bu çocuklardan minik Efe lavabonun altında kaldı öldü, ona da rahmet olsun. Otizmli çocukları okullara kaydettiremiyorsun. Sen bu okullardan cidden âlim mi yetişmesini bekliyorsun? Kuran Arapçası peşine düştün. Diyanet’in bütçesini açıklarken demiyor muydun “din ehil ellerde öğrenilmelidir, o yüzden 4.2 milyar TL’dir Diyanet’in bütçesi.” Bütçe onaylandıktan sonra kuran kursları üzerindeki denetimi kaldırdın ilk iş, okullara yerleştirdin, Milli Eğitim’de görülmesi için harekete geçtin. Mollaları mele yaptın, ismini değiştirdin, Milli Eğitim’e atadın. Ne bekliyorsun Allah aşkına?</p>

      <p class="paragraf-1">Şimdi geriye sarıyorlar, “bu böyle olmuyormuş!” Tam gün yasasında farklı bir şey mi oldu? Tam gün yasası diye bir şey çıkarttılar ortaya, dedikler ki “akademik personel hem devlete hem kendine çalışamaz.” Dönemin Sağlık Bakanı Recep Akdağ da çıktı uzun uzun anlattı. “Biz halkın menfaatlerini gözetiyoruz diye itiraz ediyorlar” dedi, “bunlar para düşkünü” dedi, olamadık sıfatları yakıştırdı akademisyenlere. Ne zamana kadar? Tayyip Erdoğan’ın sağlık problemleri inanılmaz boyutlara vardı, o bir istisna olarak ortaya çıktı, ondan sonra vicdana geldiler. Baktılar ki sistem çok ciddi şekilde aksıyor, bu adamlar değerli bilim adamları, kendi işlerinin kendi ihtisaslarının üstatları, şimdi onlara tekrar bir hak tanıyacaklar, “mesai dışında hasta bakabilir” dediler. Peki, bu geçen zaman zarfında ölen, yaralanan, sakat kalan, onların yakınları ve bunların çektiği acıların hesabını kim verecek? Başbakan’ın canı normal bir vatandaştan neden daha kıymetli? Bunu birilerinin izah etmesi gerekmiyor mu?</p>

      <p class="paragraf-1">Ekonominin bu kadar kötü yönetiliyor olmasının sebebi de bu. Şişirilmiş ekonomi balonlarına itibar etmeyin. Bakın saman ithal eden durumda olan bir tarımdan bahsediyoruz. Geçenlerde açıkladıkları kalkınma planına bakın, şimdi diyorlar ki “üretmeden tüketmek hataymış.” Ekonominin temel kuralını 10 yıl ıskalamış bir iktidar, kalkınma planında “bizim üretmemiz de gerekiyormuş”u hatırladılar ve enerji girdilerini düşürmek adına hamle yapacaklarını, ithal girdileri düşüreceklerini açıkladılar...</p>

      <p class="paragraf-1">Bugün mü hatırladın? Her seçim arifesinde petrol kuyusu bulur bunlar, “aman Raman’da petrol bulundu, Manisa’da petrol fışkırdı…” Nerede o petroller? Halkın hafızasının zayıf olması bu kadar aleyhine kullanılabilir mi, bu kadar kötü niyetli olabilir mi?</p>

      <p class="paragraf-1">Halkına karşı örgütlenmiş bir devlet pratiğinden bahsediyoruz; doğa peşkeşleri, yağmalar…</p>
    </div>
  </div>
</body>
</html>
