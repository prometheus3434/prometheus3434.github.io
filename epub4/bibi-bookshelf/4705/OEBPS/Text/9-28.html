<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-28.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-28.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-8">RedHack ‘‘HES”ap Soruyor</p>

      <p class="paragraf-1">Mayıs 2012... “Halk için hack” sloganını kullanan RedHack bu defa Çevre ve Şehircilik Bakanlığı’nın internet sitesini hackliyor.</p>

      <p class="paragraf-1">Çevre ve Şehircilik Bakanlığı’nın resmi sitesine, Deniz Gezmiş, Hüseyin İnan ve Yusuf Aslan’ın fotoğraflarını yerleştiren hackerlar, eylemlerini HES (Hidro Elektrik Santrali) protestolarına destek vermek için gerçekleştirdiklerini açıklıyor.</p>

      <p class="paragraf-1">Sitede yayımlanan bildiri RedHack, KzlYol, Anarchy, lovingteam ve Mahir_Cayan imzalarını taşıyor.</p>

      <p class="paragraf-1"><span>Anneler Günü... Bu kez Aile ve Sosyal Politikalar Bakanlığı’nın internet sitesi hackleniyor. RedHack hizmet.aile.gov.tr sitesine şu mesajı bırakıyor: “Cumartesi Anneleri’ne, çocuklarını savaşa kurban vermiş tüm annelere, dünyanın ezilen cefakâr annelerine...” Mesaj şöyle devam ediyor:</span></p>

      <p class="paragraf-1">“Anneler Günü kutlu olsun! Türkiye’de kadınların yüzde 35,6’sı bazen, yüzde 16,3’ü sık sık aile içi tecavüze uğruyor. Her 100 kadından 97’si, en az bir kez şiddet görüyor, kadınların yüzde 20’si, silah ve bıçak gibi aletlerle şiddete uğruyor. Üniversite mezunu kadınların yüzde 23’ü fiziksel şiddete, yüzde 71’i ekonomik ve cinsel şiddete maruz kalıyor. Ve bizim aile bakanımız bunlara kafa yoracağına ‘dizilere’ kafa yoruyor. Tavsiyemiz ‘dizi seyredeceğine’ ülkeyi yönetsin. Anneleri ağlatan ‘kirli savaş’ politikasına son! ‘Ananı da al git!’ saygısızlığına son! Dünyanın tüm anneleri, kan politikasına karşı birleşiniz! Yağma yok ARTIK RedHack var!”</p>

      <p class="paragraf-1">Aynı ay içinde Bilgi Teknolojileri ve İletişim Kurumu (BTK) internet sitesi de nasibini aldı. BTK’nın özelliği Türkiye’de internet adına en yetkin kurum olmasıydı. BTK’nın web sitesini hackleyen RedHack, sitedeki farklı fotoğraf ve animasyonları da deşifre etmişti. BTK saldırı sonrasında pek çok sayfayı kapattı. Ancak bazı sayfalarda çizgi film Cille’ye ait görseller vardı. RedHack, BTK’ ya yapılan saldırıyı şöyle açıkladı:</p>

      <p class="paragraf-1">“BTK’ya karşı yönelimimizin esas nedeni, insanları dinlerken, her olayda bilirkişi olurken, her saldırıda en çok onlar konuşurken aslında bu kahramanların ‘kâğıttan’ kahraman olduğunu ve ülkemizde her şeyin şişirildiği gibi bu kurumun da şişirilerek kamuoyuna servis edildiğini düşünüyorduk hep. Bunu dün aksam ispatladık bir şekilde. Ayrıca bizleri kaç aydır özel savcı, polis, Terörle Mücadele, MİT, hatta Interpol’ün aramasına rağmen, MİT’in bizlere özel bir siber ordu kurmasına karşın, nasıl elimizi kolumuzu sallayarak en yüksek yerlerin karizmasını, imajını hackleyebileceğimizi göstermek de istedik. Olan biten artık bizden bağımsız olamaz, çünkü artık RedHack var.”</p>

      <p class="paragraf-1">Sayfalarında çizgi film görselleri olan BTK ise bir açıklama yaparak, “Hacklenmedik” dedi.</p>
    </div>
  </div>
</body>
</html>
