<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-18.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-18.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-2-1-9">Data Savaşları</p>

      <p class="paragraf-1">2010 yılı. ABD Başkanı Barack Obama’nın Başkanlık Danışmanlık Kurulu’nda İnovasyon ve Teknoloji Komitesi’nde danışman olan Stephen Brobst siber savaşın cephe gerisi hakkında önemli bilgiler veriyor. Brobst’a göre günümüzde en kıymetli varlık ne para, ne petrol, ne de altın. Günümüzün en kıymetli varlığı data. Çünkü bilgi ve gelişme datadan doğuyor. Dolayısıyla bir şirket veya birey için bilgiden daha önemli hiçbir şey yok. Bilgiyi artırmanın tek yolu da veri toplamak. Haliyle günümüzdeki veri ambarları (data warehouses) bir nevi “siber banka” olarak iş görüyor. Veriyi sadece tutmak değil, ona erişmek için kullanılan araçlar, sistemler de çok önemli araçlar.</p>

      <p class="paragraf-1">Stephen Brobst şöyle sürdürüyor açıklamasını: “Bana göre başarının anahtarı detaylı veriye ulaşmaya yarayan bir sisteme sahip olmak. Bazen kişi veya kurumların elinde özet veriler bulunur. Burada problem şudur ki özet veri ile yeni bir soru soramaz, soru oluşturamazsınız ve bu ciddi bir sorundur. Veriye esas değerini veren, sorulan soruyu cevaplaması değildir, yeni sorular sordurabilmesidir. Gelişim, yeni bir soru yaratabilmekten gelir, zaten cevaplayabildiğiniz sorulara cevap bulmaktan değil. Dolayısıyla detaylı veriye ihtiyaç vardır. Ayrıca veriler arası iletişim, bağlantı da önemli. Veriler arasında daha önce düşünmediğiniz ya da bilinmeyen yeni bağlar kurmak, ilişkiler yaratmak çok önemlidir.”</p>

      <p class="paragraf-1">Peki ya “siber saldırı”lar? Brobst, buradaki savaşın mantığının diğerlerinden çok farklı olduğunu vurguluyor. Çünkü bir veriyi paylaşmaya karar verdiğinizde onu kaybetmiş olmazsınız. Halbuki bu petrol veya para benzeri değerler için geçerli değildir, paylaştığınız anda vermiş, vazgeçmiş olursunuz. Sadece bir kişi petrole sahip olabilir, dolayısıyla da insanlar ona kim sahip olacak diye uğruna savaşabilir. Data ise paylaşıldığı oranda değeri artan ilginç bir varlıktır. Tabii bu da ne tür bir veriyi paylaştığınıza bağlı. Elbette rekabet, güvenlik veya gizlilik nedeniyle paylaşmak istemeyeceğiniz veriler vardır ve bunları korumak zorundasınızdır. Yani, datayı korumak üzere gerekirse savaşırsınız.</p>

      <p class="paragraf-1">Özetle “data”ya sadece yetki verilen kişilerin ulaşabildiğinden yüzde yüz emin olmanız gerekir. Bunun şimdilik bilinen bir yolu yok. Hacker, işte bu boşlukta doğan bir varlık. Eylemleri ne olursa olsun yarattıkları tehdidin boyutu muazzamdı ve ABD’nin siber saldırıları savaş sebebi sayacağını açıklaması boşuna değildi.</p>
    </div>
  </div>
</body>
</html>
