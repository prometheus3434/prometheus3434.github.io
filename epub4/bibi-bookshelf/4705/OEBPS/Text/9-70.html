<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-70.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-70.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-4-1-8">RedHack Eyleminin Arkasında Duruyor</p>

      <p class="paragraf-1">Emniyet’in operasyonun ardından, mahkeme safahatında da RedHack açıklamalı sürdü. Son eylemlerinden birini “Nush ile uslanmayanı etmeli tekdir, tekdir ile uslanmayanın hakkı RedHack’tir! Gardiyana rüşvet verdik cezaevinden hack yapıyoruz” diyerek duyurdular.</p>

      <p class="paragraf-1"><span>Kayapınar Kaymakamlığı ve Ordu Diş Hastanesi’nin sitesini hackleyen RedHack siteye şu mesajı bıraktı: “Coğrafyamızı yarı açık cezaevine çevirerek, bir korku imparatorluğu yaratan zengin sınıflar ve onların ‘şu anki’ sözcüsü AKP hükümetine ve onun adeta ‘kolluk kuvvetine’ dönüşen üniformalı ‘yeşil’ faşizmine karşı biz buradayız. Masum insanları bırakın demek için bu ‘ufak’ eylemi gerçekleştiriyoruz! Yapılan meşru eylemlerimizden sonra 17 insan gözaltına alınmış, 7’si tutuklanmış ve bizlere ‘silahlı örgüt’ yakıştırması yapılmıştır. Tek delilleri de IRC’den alınmış ‘sahte loglar’, PlayStation ve müzik CD’leri... Açık ve net söylüyoruz, cesaretiniz varsa bizimle uğraşırsınız! Masum insanlara ‘Facebook’ta paylaşım yaptı diye’ terör estirmeyin, buna devam ederseniz karizmanızı çizmeye ‘daha fazla’ devam edeceğiz!</span></p>

      <p class="paragraf-1">Emniyet Andıcı’nın pisliğini ortaya çıkardık ve sizler onun üstüne gideceğinize ‘bizim’ üstümüze geliyorsunuz! İşte bu da sizin ‘kime’ hizmet ettiğinizi gösteriyor!”</p>

      <p class="paragraf-1"><span>RedHack, “Andımız”ı da bölücülüğün ve örgütün delili olarak kullanan savcılığa ithafen hacklenen siteye “Andımız”ı koydular. Mesajın bir de selamı vardı: “Her şeye rağmen, bıkmadan usanmadan halkı için çalışan, bedel ödeyen tüm devrimci, demokrat, yurtsever, aydın kardeşlerimize ‘örgüt ayrımı yapmadan’ samimice selamlarımızı yolluyoruz! Ayrıca ‘isim vermeden’ internet sansürüne uğrayan bütün ‘fikir’ sahibi sitelere bu eylemimizi armağan ediyoruz! Yaşasın devrimci dayanışma ve onun ürünü REDHACK!”</span></p>

      <p class="paragraf-1">Davada tutuklu 3 kişinin tahliyesini “Hukuk bizlerin zoruyla işliyor” diye değerlendiren RedHack’in açıklamasının devamı şöyleydi:</p>

      <p class="paragraf-1">“Sevgili dostlar, Ankara Emniyeti’ni hacklediğimizin hemen ertesinde “suça göre suçluyu” yaratmak amacıyla, Emniyet tarafından namuslarını ve çizilen karizmalarını kurtarmak için, operasyonla 17 kişi gözaltına alınıp 7’si tutuklanmıştı. O günden sonra bizleri korkutmak için özel savcılık, Terörle Mücadele, MİT, ardından Interpol ve FBI gibi kurumları karşımıza çıkardılar. Bugün yayımladığımız videoda da görüldüğü üzere, FBI’dan bir yetkili, ‘RedHack için Türk Emniyeti’ne yardım ettik’ diyor.</p>

      <p class="paragraf-1"><span>Tabii bize yönelik baskı bunlarla bitmedi. Karşımıza Fethullahçı hackerları çıkarıp, takipçilerimizi korkutmaya çalıştılar, bize yönelik siteler kurup itibar zedelemeye çalıştılar. O da yetmedi, Duygu, Alaaddin ve Cihan adlı gençlerle bizlere tehditler yaptılar, rehin alarak durmamızı istediler.</span></p>

      <p class="paragraf-1">Fakat durmadık! Korkmadık, yılmadık, el etek öpmedik, ‘Tamam bu davayı bırakıyoruz’ demedik! Aksine eylemlerimizi artırdık.</p>

      <p class="paragraf-1">Onların asıl korktuğu eylemlerimiz değil, olabilecek bir Anadolu Baharı fırtınasıydı! İnsanların ‘Yeter ulan!’ deme ihtimalleriydi.</p>

      <p class="paragraf-1">Biz halkımıza bir söz verdik, ‘Bizim yanımızda olan kimseyi yalnız bırakmayacağız’ dedik! Bize güvenin dedik ve buna uygun yaşadık. Şimdi ise 9 ay sonra binlerce defa ‘Bizimle alakaları yok’ dediğimiz gençler serbest bırakıldı! Onların bu 9 ayını kim telafi edecek? Kim onların gençliğinden alınan bu zamanın yerine bir şeyler koyabilecek? Hiç kimsenin bunu yapabileceğini sanmıyoruz, sadece ‘pardon’ denildi.</p>

      <p class="paragraf-1">Bu davaya bakarak ‘hukuk işliyor’ denilmesin! Evet, hukuk işliyor ama ‘bizlerin zoruyla’, örgütlü çalışmamızla, utana sıkıla işliyor!</p>

      <p class="paragraf-1">Bu davayla annelere babalara ‘Çocuğunuz Twitter’da örgütlere bulaşabilir’ denmek istendi ama başarılamadı, örgütlü gücümüzle bunu altüst ettik.</p>

      <p class="paragraf-1">Demek ki korkmamalıymışız, örgütlü olarak savaşmalı, korkularımızdan kaçmamalıymışız. Çünkü örgütlü bir gücü kimse yenemez, AKP adaleti bile.</p>

      <p class="paragraf-1">Çünkü bu davada yargı bize merhamet etmedi, biz adaleti dişlerimizle söke söke aldık! Ve bu örgütlü duruş artık büyümeli, sokaklara taşmalı.</p>

      <p class="paragraf-1">Bu davada bizlerle yan yana olan ONURLU insanlara, doğruyu yazmaktan çekinmeyen değerli basın emekçilerine, sanatçı ve aydınlara:</p>

      <p class="paragraf-1">Başta @veliagbaba, @eczozgurozel, @ilhancihaner, CHP Gençlik Kolları ve @ekurkcu olmak üzere tüm ‘halkın’ vekillerine...</p>

      <p class="paragraf-1">Bizleri hiçbir koşulda bırakmayan, korkmayan, yılmayan değerli RedHack ailesine, devrimci sosyalist kamuoyuna, kurumlara ve örgütlere...</p>

      <p class="paragraf-1">Ve fedakâr, cefakâr, yiğit ANADOLU HALKINA teşekkür ediyoruz! Canımız HALKIMIZA FEDA OLSUN! Canımız ONURLU yolumuzda son bulsun!</p>

      <p class="paragraf-1">Biliyoruz, tutuklu ailelerinin, annelerin ve babaların acısını dindiremeyeceğiz fakat bu 9 ayın da hesabını soracağız! Bundan emin olunsun!</p>

      <p class="paragraf-1">Artık hiçbir şey eskisi gibi olmayacak, RedHack olarak ezber bozmaya devam edeceğiz! Hak yerini bulana değin, HACK yerini bulacak! #RedHack.”</p>
    </div>
  </div>
</body>
</html>
