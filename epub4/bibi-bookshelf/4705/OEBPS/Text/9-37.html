<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-37.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-37.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-17">TSK Sunucularını Nasıl Koruyacak?</p>

      <p class="paragraf-1">Haziran 2012. Birkaç haftadır sessizliğini koruyan RedHack, Kara Kuvvetleri Komutanlığı 2. Dağ Komando Tugayı Askeri Personel Listesi’ni ele geçirdi. TSK sunucularına saldıran Kızıl Hackerlar, “Biz bu bilgileri ele geçirebiliyorsak yabancı servisler ne yapıyordur? İşte ülkeyi koruyanların hali!” diyerek istedikleri belgeleri alıp istedikleri belgeleri yükleyebildiklerini açıkladı.</p>

      <p class="paragraf-1">TSK personelinin keskin nişancılardan subayların kimlik bilgilerine, rütbelerinden sicil numaralarına, görevlerine kadar ele geçirdikleri belgeleri yayımlayan Kızıl Hackerlar’ın Twitter sayfasından yapılan açıklamada şöyle denildi:</p>

      <p class="paragraf-1">“Ele geçirdiğimiz belgelerden insanları tehlikeye atanları yayımlamadık. Zaten yabancı servislerin ve cemaatin elinde olan sıradanları yayımladık. Nasıl Emniyet’i kırıp bazı belgeleri yayımladıysak, TSK’da da durum böyledir. Biz sadece halkın ve haklının tarafıyız. TSK, astsubayların haklarını vermemek için kendini yırtıyorsa, Uludere olayında ABD parmağını inkâr edip yan yatıyorsa, cemaate boyun eğip NATO’nun borazanlığını yapıyorsa, halen er ve erbaşlar ölüme giderken üst düzey rütbelilerin çocukları ABD’lerde okuyorsa... Yani kısacası; halkın değil ABD’nin ordusu olmayı görev edinmiş bir ordu varsa biz de ona karşı eleştirilerimizi kendi yöntemimizle yaparız! Bir de milletin bilgisayarında olan şeylere göre içeri atıyorlar. Alın bakın istenilen her şey yükleniyor ve siliniyor. Neyse şimdi sıra cemaatte, özlemiştik:) Devam edeceğiz, bizi beklesinler. Bizi görmeyenler de beklesinler. Hack parayla değil, sırayla.”</p>

      <p class="paragraf-1">Sosyalist Hacker Platformu RedHack son düzenlediği saldırılarla Türkiye Devleti’nin bütün kilit serverlarını ele geçirdiğini duyurdu. Bunu ispat için Twitter adresinden konuyla ilgili resimleri paylaşan RedHack grubu Türkiye’nin bütün iletişim ağı ana serverı ve tüm telefon bağlantılarının adminini ele geçirdiklerini açıkladı. Bu durum internet camiasında, “RedHack devleti ele geçirdi” şeklinde yorumlandı.</p>

      <p class="paragraf-1">RedHack ele geçirdiği bilgilerle Türkiye’deki bütün telefon iletişimini kesebilecek veya yüzde 70’inde dinleme yapabilecek duruma gelmişti. Bununla da yetinmeyeceklerini belirten RedHack Platformu 1.437 eczanenin Medula şifresini aldıklarını gönderdikleri bir resimle kanıtladı. Devletin internet altyapısına bakan kurumların zafiyeti bir kez daha ortaya çıkmıştı.</p>
    </div>
  </div>
</body>
</html>
