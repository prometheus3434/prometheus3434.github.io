<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-27.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-27.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-7">RedHack, “Fişi çekip beklesinler!” dedi, TİB fişi çekti!</p>

      <p class="paragraf-1">Nisan ayının son günleri. Başta İstanbul olmak üzere birçok kentte internet kesiliyor. RedHack bu kez internetin fişini çektirmişti...</p>

      <p class="paragraf-1">Bu tarihten kısa bir süre önce Hacker grupları “özgürlükler” için 27 Nisan ila 1 Mayıs tarihleri arasında Türkiye’ye yönelik saldırı düzenleyeceklerini duyurmuştu. Kamu kuruluşları ise o sırada 123456 şifresi paniği yaşamaktaydı. Bunun üzerine bir açıklama yapan RedHack grubunun lideri Şirin Baba, “Biz siteleri, şifreleri deneyerek kırmıyoruz... Eğer engel olmak istiyorlarsa TÜBİTAK fişi çeksin beklesin!” dedi... TÜBİTAK, Şirin baba’yı dinledi, devlete fişi çekip beklemesini salık verdi. Türkiye’nin internet şebekesi çökmüştü...</p>

      <p class="paragraf-1">İddiaya göre uluslararası hacker grubu Anonymous da RedHack’e destek vermek amacıyla TTNET, Emniyet Genel Müdürlüğü, Adalet Bakanlığı ve Yargıtay’a yönelik saldırı başlatmıştı. Bu saldırılarda Emniyet Genel Müdürlüğü ve Adalet Bakanlığı’nın sistemleri çökertildi. Saldırılarla baş edilemeyince Türkiye İletişim Başkanlığı (TİB), internet yurtdışı çıkışlarını kapattı.</p>

      <p class="paragraf-1">Eylemden en çok TTNET aboneleri etkilendi, TTNET abonelerinin tüm internet bağlantısı koptu. Türk Telekom yetkileri sorunun giderilmesinin ardından sosyal medya üzeriden şu açıklamayı yaptı: “Yaşanan kısa süreli teknik bir aksaklık nedeniyle internet erişiminde bazı bölgelerde kısa süreli sorun yaşanmış, ekiplerimizin anlık müdahalesi ile yaşanan sorun giderilmiştir. Bilgilerinize sunarız.”</p>

      <p class="paragraf-1">Anlaşıldığı kadarıyla tam bir savaş yaşanmıştı. Siber saldırıyla birlikte Bilgi Teknolojileri ve İletişim Kurumu Başkanlığı bünyesindeki Telekomünikasyon İletişim Başkanlığı’nda (TİB) görev yapan uzman ekip, kamu kurumlarıyla organize hareket ederek savunma görevini üstlenmişti. Bir süre önce TİB bünyesinde siber tehditlere karşı kurulan Teknik İşletme Daire Başkanlığı da siber savunmadaydı.</p>

      <p class="paragraf-1">TİB Teknik İşletme Daire Başkanı Dr. Barış Yaslan, yaptığı açıklamada, siber saldırının hedeflerini sıraladı: TBMM’ye ait www.meclis.gov.tr, Adalet Bakanlığı’na ait www.adalet.gov.tr, İçişleri Bakanlığı’na ait www.icisleri.gov.tr, Dışişleri Bakanlığı’na ait www.mfa.gov.tr, Emniyet Genel Müdürlüğü’ne ait www.egm.gov.tr ile Hâkimler ve Savcılar Yüksek Kurulu’na ait <a href="http://www.hsyk.gov.tr">www.hsyk.gov.tr</a>. Yaslan’ın açıklamasına göre, başta internet servis sağlayıcıları olmak üzere tüm güvenlik birimleri ve bakanlıklarla gece yarısına kadar siber güvenlik için başarılı bir koordinasyon sağlanmış, TÜBİTAK’ın da desteğiyle saldırılar etkisiz kılınmış, yaklaşık 2 saat süren siber saldırı sonrası amaçlarına ulaşamayan Anonymous grubu eylemlerine son vererek geri çekilmişti.</p>

      <p class="paragraf-1">Saldırıyı 4 ayrı grup olarak gerçekleştirdiklerini belirten RedHack ise, TTNET’in “kilit” yerlerine DDoS göndermeden, direkt “sızma” yaptıkları iddiasındaydı. TTNET saldırıdan korunmak için tüm Türkiye’nin internetini kesmişti. Açıklama şöyle devam ediyordu: “Biz de yapılacak en doğru işin ‘fişi çekip beklemek’ olduğunu, ‘bizleri engelleyemeyeceklerini’ söylemiştik. Bu eylem neticesinde, birçok kurum hacklenmiş, Türkiye’deki internet 27 Nisan akşamı 2 saatliğine kesilmiş, 28 Nisan sabahını da kapsayacak şekilde yaklaşık 10 saat geçmesine rağmen halen tam olarak kendine gelememiştir.</p>

      <p class="paragraf-1">Eylemler gerçekleştikten sonra çeşitli kaynaklardan daha önceki eylemlerimizde de gördüğümüz ‘acımadı ki’ histerisiyle yeniden karşılaştık.</p>

      <p class="paragraf-1">Eylemin sabahı ‘Bu gece saldırı olacak’ diye TÜBİTAK’tan uyarı geliyor ve bu haberin yayımlandığı aynı gece birçok yer çöküyor, karşılığında saatler sonra ‘teknik bir sorun’ cevabı alınıyor, bu cevaba kendileri inanıyor mu? Meraktayız...</p>

      <p class="paragraf-1">Yani içinizde, ‘RedHack kaç aydır bizim iflahımızı kesti, eve gidemiyoruz’ diyecek bir babayiğit yok mu?;)”</p>

      <p class="paragraf-1">RedHack, bu eylemleri gerçekleştirme nedenlerini de şöyle sıralıyordu:</p>

      <p class="paragraf-1">1- PlayStation ve chat geyikleri delil olarak alınarak tutuklanan ve RedHack eylemleriyle bağlantıları olmayan biri 17 yaşında 7 gencin “derhal” serbest bırakılmasını istemek!</p>

      <p class="paragraf-1">RedHack’e “terör örgütü” muamelesi yapılarak peşine Interpol’ün bile takılmasının RedHack’i yıldıramayacağını göstermek, ayrıca, “Biz buradaysak tutukladıklarınız kim?” diye sormak.</p>

      <p class="paragraf-1">2- Anonymous’un bizimle dayanışma eylemine içeriden destek vererek dostlarımızı yalnız bırakmamak, Anonymous’un dayanışmasından mutluluk duyduğumuzu göstermek.</p>

      <p class="paragraf-1">3- Yaklaşan 1 Mayıs’ı sanki “kendi işçi sınıfına vermiş” gibi “sömürge valisi” edasıyla ona buna “dayılanan” AKP hükümetine ve onun valisine dikkat çekerek, halkımızı işçi kardeşlerini sahiplenmeye çağırmak.</p>

      <p class="paragraf-1">4- Adil kota vb. uygulamalarla “düşük hızda” internetle kullanıcıyı sömüren, zenginlere daha iyi ulaşım sağlarken durumu iyi olmayanlara çok yavaş interneti fahiş fiyata satan TTNET’i protesto etmek.</p>

      <p class="paragraf-1">5- Pennsylvania İmamı’nın ve ordusunun “yenilmez”, “her şeye kadir” olmadıklarını halkımıza göstermek, “Cesaret gayri” demek;)</p>

      <p class="paragraf-1">6- Eğlenmek;)</p>
    </div>
  </div>
</body>
</html>
