<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-72.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-72.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-4-1-10">Tutuklu Sanık Kalmadı!</p>

      <p class="paragraf-1"><span>26 Aralık 2012. “RedHack davası” Ankara 13. Ağır Ceza Mahkemesi’nde başladı. Duruşmada şüphelilerin kimlik tespitlerinin ardından savunmalara geçildi. Sanıklar Duygu Kerimoğlu ve Uğur Cihan Oktulmuş savunmalarında Ankara Emniyet Müdürlüğü sitesini çökertecek kadar bilgisayar bilgileri olmadığını söylediler. Mahkeme, tutuklu sanıklar Alaaddin Karagenç, Uğur Cihan Oktulmuş ve Duygu Kerimoğlu ile ilgili olarak savcının istemine uyarak tahliye kararı verdi.</span></p>

      <p class="paragraf-1">Duruşmada ilk olarak tutuklu sanık Alaaddin Karagenç savunmasını yaptı. Karagenç savunmasında şunları söyledi: “Ankara Emniyet sitesine yasadışı olarak da girmedim. Böyle bir eylemim yok. Ankara Emniyet sitesine girdiğime ya da belgeleri çaldığıma ilişkin herhangi bir delil yoktur. Bizler bugün bilişim çağında yaşıyoruz. İnternette her türlü bilgiye ulaşabiliyoruz. Günde yüzlerce siteye giriyorum. RedHack’i de bu şekilde tanıdım. MaNYaK’la da bu şekilde tanıştım. Zaman zaman sohbet odalarına girmişliğim oldu.</p>

      <p class="paragraf-1">Yalnız bunlarla ilgili hiçbir talimat ve emir almadım. Bu sohbet odalarına esas girmek amacım teknolojik konularda bilgi sahibi olmaktı. MaNYaK rumuzlu şahsın suçlu olduğunu dahi bilmiyordum. Bu soruşturma ihbar üzerine başlıyor. İhbarcının güvenilirliği nedir? Delillerden değil, ihbarlardan biz tutuklandık. İhbarlar üzerine bizdeki bilgiler toplanmıştır. RedHack’i internetten, merakımdan tanıdım. 9 aydır tutukluyum. Mağdurum. Emniyet çağırsaydı, gider bilgi verirdim. Haksız şekilde tutuklandım. Tahliyemi istiyorum.”</p>

      <p class="paragraf-1">Tutuklu sanıklardan lise öğrencisi Uğur Cihan Oktulmuş savunmasında şunları söyledi: “Herhangi bir silahlı örgüte üye değilim, örgüt adına da suç işlemedim. Ankara Emniyeti’nin sitesine izinsiz girip siteyi çökertmedim. Bilgisayar kullanma becerim de siteyi çökertecek kadar değildir. Zaten bilgisayarımda da siteyi çökertecek programlar yoktur. Benim bilgisayarımdan Ankara Emniyeti’nin sitesine girdiğime ilişkin delil de yoktur. ‘Kızıl Can Yıldız’ rumuzunu ben kullanmıyorum. Bu ismi kullanan kişi aynı zamanda ‘MaNYaK’ ismini kullanan şahıstır. Ankara Emniyeti’nin sitesine girildiğini ben Facebook’tan öğrendim. Hakkımdaki bilirkişi raporunda da siteye girdiğime ilişkin bir suçlama yoktur.</p>

      <p class="paragraf-1">Ankara Emniyeti’nin sitesine girildikten sonra internetteki bir sohbet sitesinde ‘MaNYaK’ isimli kişi ile konuştum. Bu konuşmam, Emniyet’in sitesinin çökertilmesinden sonra oldu. Aramızdaki konuşma NTV’nin yaptığı bir haber videosunun YouTube’a yüklenmesiyle ilgilidir. RedHack’in bir tüzüğünün olduğunu da savcılıkta öğrendim. Sanıkların hiçbirini tanımıyorum. Lise son sınıf öğrencisiyim. 9 aydır tutukluyum. Yeterince mağdur oldum. Daha fazla mağdur olmamak için tahliyemi istiyorum.”</p>

      <p class="paragraf-1">Mersin Üniversitesi’nde iki yıllık Bilgisayar Teknolojileri ve Programlama bölümü öğrencisi Duygu Kerimoğlu da savunmasında şöyle konuştu: “Derslerimi takip etmek için iki bilgisayar var. Hakkımda yapılan soruşturmada iki dizüstü bilgisayarıma ve masaüstü bilgisayarıma el konulmuştur. Bana yönelik suçlamalar bazı yazılar, okuduğum bazı haberlerdir. Hakkımdaki suçlamalar asılsızdır. RedHack üyelerini internet ortamında bile tanımıyorum. Ben Ankara Emniyet Müdürlüğü’nün sitesini hacklemedim. Hack yapmak için üst düzey bilgisayar bilgisine sahip olmak gerekir. Ben hack yapmayı bilmiyorum. Hack yapacak bilgisayar programlarına dahi sahip değilim. Bu düzeyde bilgisayar bilgim olsa iki yıllık okulun, beşinci yılında olmazdım. Benim tek yaptığım hackle ilgili haberleri okumaktı. Bunu da bilgi sahibi olmak için yaptım. Facebook’ta bir yorumum çarpıtılarak delil yapılmıştır. Bu yorumumdan, RedHack’i tanıdığım iddia ediliyor. Ancak bu iddia doğru değildir. RedHack’in tüzüğünü bilmiyorum. Ben 20 Şubat’ta yaptım. Bu tarihte dava konusu Emniyet’in sitesine girilme olayı dahi olmamıştır. Yılmaz Güney ve Deniz Gezmiş’in fotoğrafları var sayfamda. Bunların hiçbiri terör örgütü üyesi değildir.”</p>
    </div>
  </div>
</body>
</html>
