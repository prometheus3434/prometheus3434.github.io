<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-68.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-68.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-4-1-6">Klavye Silah mı?</p>

      <p class="paragraf-1">CHP Malatya Milletvekili Veli Ağbaba ve CHP Manisa Milletvekili Özgür Özel, hafta başında Sincan Cezaevi’ne giderek RedHack davası kapsamında tutuklu bulunan 3 kişiyi ziyaret etti.</p>

      <p class="paragraf-1">Ankara Emniyeti’nin sayfasını çökerttikleri gerekçesiyle “örgüt üyeliği” iddiasıyla tutuklanan lise son sınıf öğrencisi Uğur Cihan Oktulmuş, cezaevinde görüştüğü CHP’lilere, “Grup lideri MaNYaK nickli kişi ben değilim, beni o sanıyorlar” dedi. Oktulmuş, “Örgüt lideri olduğumu iddianamede gördüm. Hiç hackleme yapmadım” dedi. 1991 doğumlu Oktulmuş halen Endüstri Meslek Lisesi’nde Bilgisayar Teknolojileri bölümünde okuduğunu anlattı. Oktulmuş, daha önceden sabıkası bulunmadığını belirtirken, heyet üyelerine şunları anlattı:</p>

      <p class="paragraf-1">“Terörist değilim, olmaya da niyetim yok. Sol görüşlüyüm. Grup lideri olan MaNYaK kod adlı kişiyle chat görüşmem var. Ankara Emniyeti hacklendiği zaman, NTV’deki haberi birleştirmemi istedi. MaNYaK ile bir yıldan beri chatleşiyorum. Lider olduğumu iddianamede gördüm. Ben hiç hackleme yapmadım. Bilgisayarımda İbrahim Kaypakkaya, Deniz Gezmiş, Mahir Çayan bulmuşlar, bunlar delil olarak gösterildi. İddianamede KCY klasöründe resim var dendi. Beni Kızıl Can Yıldız sanıyorlar ama o MaNYaK’ın ikinci ismi. E-kitaplar, Marx ve Lenin kitapları, Deniz Gezmiş ile ilgili kitaplar suç delili sayıldı. Ufak bir araştırmada benim KCY olmadığım ortaya çıkar. RedHack de KCY de Facebook’ta var.”</p>

      <p class="paragraf-1">Tutuklulardan Alaaddin Karagenç, “Silahı sadece askerde gördüm, terörist değil muhalifim. Ankara Emniyeti’nin sayfasının çökertilmesinden dolayı içerideyiz ancak iddianamede bu konuyla ilgili bir şey yok. Facebook ve Twitter’dan yazdıklarımız, RedHack sitesine girişlerimiz, sohbetlerimiz iddianamede kanıt olarak gösteriliyor” dedi.</p>

      <p class="paragraf-1">Sanal ortamda “Asi Deniz” nickini kullandığını söyleyen Duygu Kerimoğlu, Ağbaba’ya şunları anlattı: “Silahlı terör örgütü üyesi olmakla suçlandığıma halen inanamıyorum. TSK, Ekonomi Bakanlığı, MİT, ÖSYM ben içerideyken hacklendi. Bu durum RedHack’le ilgim olmadığını ispat eder. Bilgisayar bölümü öğrencisi olduğum ve Ankara Emniyeti’nin namusunu kurtarmak için tutuklandığımı düşünüyorum. Ankara Emniyet Müdürlüğü’nde ve hapishane girişinde çıplak aramaya maruz kaldım, cebir uygulandı. Tutuklandığımdan bu yana altı koğuş gezdim, hapishane içinde sürgün yaşıyorum. Halen iddianame hazırlanmadı. 14 kişiyle birlikte gözaltına alındım ancak hiçbirini tanımıyorum. Hapishaneye girdikten sonra birbirimizle mektupla tanıştık. 8 Mart, 1 Mayıs gibi sol siyaset açısından önemli günlerde yaptığım yazışmalar önüme delil olarak konuldu. Romatait artrit hastalığım var. Hapishaneye girdikten sonra ellerimde titreme başladı. Düzgün yazabilmek için daktilo istedim, hapishane tarafından reddedildi. Anlamsız şekilde ve hukuka aykırı olarak tutukluyum. 3 kişilik hücrede 4 kişi kalıyoruz ve bu ortamda KPSS’ye çalışıyorum.”</p>

      <p class="paragraf-1">Kerimoğlu’nun Antakya’da yaşayan babası Adnan Kerimoğlu ise, kızının gözaltına alınışını şöyle anlattı: “Sabah 4,5-5 civarıydı. Kapı çalındı. ‘Kim o?’ diye sordum. Muhtarın sesi geldi. Kapıyı açınca çok sayıda sivil ve resmi polisi karşımda buldum. Bazılarının yüzünde kar maskesi, ellerinde lazerli silahlar vardı. Ne olduğunu anlayamadık bile. Evde 70’ten fazla polis saydım. Çocuklar uyuyordu. 2 fotoğraf makinesi ve kamerayla bütün evin görüntülerini çektiler. Evdekilerin üstleri başları açık... ‘Çekmeyin’ dedim. Dinlemediler. İki tane laptop, bir tane de benim bilgisayarım vardı. Laptoplara el koydular. Benim bilgisayarımın da harddiskini söktüler. Bir ay sonra iade ettiler.”</p>

      <p class="paragraf-1"><span>1990 doğumlu Duygu Kerimoğlu ise, “Silah nedir? Mouse el bombası, klavye silah herhalde. Eskiden Google’a girildiği zaman sadece şiirlerim çıkıyordu. Şimdi terör örgüt üyeliğim çıkıyor. Savcı, iddianameyle Google’da 21 yaşında bir terörist yaratıyor” dedi. Kerimoğlu açlık grevine başlayacağını da söyledi.</span></p>

      <p class="paragraf-1">Ziyareti gerçekleştiren Veli Ağbaba, tabloyu şöyle özetliyordu: “Böyle terör örgütü olabilir mi? Lideri 18 yaşında olan bir örgüt olabilir mi? İki yıllık okulu 5 yılda bitiremeyen bir öğrenci ile ortaokul mezunu bir işçi terör örgütü üyesi olabilir mi?”</p>

      <p class="paragraf-1">Öte yandan, üyeleri toplanıp içeri tıkılan RedHack’in siber saldırıları devam ediyordu. Tutuklamanın ardından geçen 6 ayda MİT, TRT, Yargıtay da dahil çok sayıda kurumun sitesi hacklendi. Tutuklamalar saldırıları azaltmamıştı. RedHack, Nisan 2012’de İçişleri Bakanlığı sitesine ait bir alt sayfaya mesaj bıraktı. 27 Nisan 2012’de ise TTNET’nin internet hizmetini iki saat aksattı. Mayıs 2012’de Kara Kuvvetleri Komutanlığı’nın sistemine girerek bazı TSK personel bilgilerini ifşa etti. MİT ve ÖSYM sitelerine de saldırıda bulundu.</p>

      <p class="paragraf-1">Temmuz 2012’de Dışişleri Bakanlığı’nı hedef aldı ve Türkiye’de çalışan pek çok yabancı diplomatın kimlik bilgilerini yayımladı. 17 Temmuz 2012’de ÖSYM sitesini çökertti. 29 Mayıs 2012’de ise THY’nin internet sitesini, greve destek amacıyla çökertti. 22 Temmuz 2012’de AKP’nin resmi web sayfasına mesaj bıraktı. Ankara Emniyet Müdürlüğü’nün web sitesinden daha önce ele geçirdiği 77 megabayt boyutundaki ihbarların bulunduğu txt dosyasının tamamını yayımladı. Kısa süre önce de Yargıtay, TRT, Hatay Valiliği ve Siverek Kaymakamlığı’nın sitesini de hackledi.</p>
    </div>
  </div>
</body>
</html>
