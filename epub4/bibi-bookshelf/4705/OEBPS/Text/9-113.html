<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-113.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-113.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-6-1-20">“Şifre 123456 Değil, Dtxcptr*Mk622yk İdi!”</p>

      <p class="paragraf-1"><span>YÖK Başkanı Prof. Dr. Gökhan Çetinsaya, hacker grubu RedHack’in gerçekleştirdiği saldırıları değerlendirdi ve çalışanlarının 123456 gibi zayıf bir şifre kullanmasından ötürü saldırının kolayca ve hiç iz bırakılmadan gerçekleştiğini kaydetti.</span></p>

      <p class="paragraf-1">Çetinsaya açıklamasında ayrıca, elektronik belge yönetim sistemlerinin siber saldırıya uğramasının ardından hukuk dışı yollarla ulaşılarak paylaşılan belgelerin “üstü örtülmüş veya saklanmış belgeler olmadığını” bildirdi. Ele geçirilen belgelerin ardından, “sanki gizlenmiş belgeler, üstü örtülmüş şeyler veya bilinmeyen şeyler ortaya çıkmış” gibi spekülasyonlar yapılmaya başlandığına dikkati çeken Çetinsaya, bunun üzerine belgelerde isimleri olan kişilerin hedef gösterilmeye çalışıldığını belirtti.</p>

      <p class="paragraf-1">Kurumsal olarak eksikliklerini gidermeye yönelik çalışmalarının tüm hızıyla devam ettiğine işaret eden Çetinsaya, “O belgelerin eksiksiz işlem görmesi ve sonuca ulaşana kadar da ilgili yerlerde kalabilmesi bizim sorumluluğumuzda. Bunlar zaten çeşitli kesimler tarafından şikâyet konusu edilmiş iddialar. Bunlar bizde Denetleme Kurulu yoluyla titizlikle inceleniyor. Sonra da Yüksek Disiplin Kurulu’na sevk edilerek, orada da incelenerek karara bağlanıyor” dedi.</p>

      <p class="paragraf-1">Çetinsaya siber saldırı bulgularını incelerken çalışanlarının 123456 gibi basit şifreleri kullandığını ve bu nedenle zayıf şifrelerin kolayca kırıldığını dile getirdi. Ancak RedHack yaptığı açıklamada zayıf bir şifrenin kullanılmasının söz konusu olmadığını söyledi ve gerçek şifrenin Dtxcptr*MK622yk olduğunu kaydetti.</p>

      <p class="paragraf-1">Yaşanan olayın ardından aldıkları ve alacakları tedbirlere ilişkin soru üzerine YÖK Başkanı Çetinsaya, olayın yaşanmasıyla birlikte bununla ilgili gerekli çalışmaları başlattıklarını söyledi. Çetinsaya, “TÜBİTAK başta olmak üzere bütün ilgili kuruluşların uzmanları burada kamp kurmuş durumdalar, çalışıyorlar. Hem olayı analiz ediyorlar, hem mevcut sistemin üzerinde çalışıyorlar, hem de bundan sonra böyle bir olayın yaşanmaması için gerekli bütün önlemler üzerinde çalışıyorlar” dedi.</p>

      <p class="paragraf-1">İncelemenin sürdüğünü ve hataların bulunacağını dile getiren Çetinsaya, “Açığa çıkan şeyler belki hukuki anlamda gizliydiler ve sonuçlanana kadar üçüncü şahısların görmemesi gerekiyordu ama sonuçta bizim gizlediğimiz şeyler değil. Zaten şu andaki iş yükümüzün bir parçası olan şeyler. Sadece hukuki anlamda sorumluluklarımız olduğu için bizim çekindiğimiz şeyler” diye konuştu.</p>
    </div>
  </div>
</body>
</html>
