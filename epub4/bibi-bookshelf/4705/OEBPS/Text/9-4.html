<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-4.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-4.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-1-1-4">Yeni Bir Toplumsal Hareket</p>

      <p class="paragraf-1">Doktora tezini Türkiye’deki hackerlar üstüne yazan, Anadolu Üniversitesi İletişim Bilimler Fakültesi öğretim görevlisi Dr. Ufuk Eriş, RedHack ve benzeri grupların eylemlerinin yeni toplumsal hareketler kapsamında değerlendirilmesi gerektiğini ve bu grupların amacının egemenlerin iktidarının kırılmaz olmadığını insanlara göstermek olduğunu belirtiyor. Eriş, internetin yönetim açısından yarattığı tehdidi şu sözlerle özetliyor: “Martin Luther King, İncil’in basımıyla ilgili, ‘Artık İncil her köylünün masasında var ve her köylü papaz oldu’ demişti. Kişisel bilgisayarların gelişmesi, bilginin demokratikleşmesi sonucunda artık ‘her köylü bir papaz’ oldu. Böyle olunca papazların iktidarı tehlikeye giriyor. Bu da yönetim anlayışını zorluyor.”</p>

      <p class="paragraf-1">Eriş’e göre, hackerlar üçe ayrılıyor. Bunlardan ilki teknolojiden büyülenmiş “üstat” denilen insanlar. Eriş, Karl Marx’ın “yabancılaşmış işgücü” tanımına atıfta bulunarak, üstatların da iyi bir marangoz, iyi bir ressam gibi “yabancılaşmış işgücü” olduğunu ifade ediyor.</p>

      <p class="paragraf-1">İkinci grup hackerlar, “suçlu”lar. İnternetin ticarileşmesiyle yoldan çıkan üstatlardan bazılarının davranışları suça yöneliyor.</p>

      <p class="paragraf-1">Üçüncü grup ise “hacktivist” olarak tanımlanan aktivistler. Hacktivistler, internetin bir protesto alanı olarak kullanılmaya başlamasının ürünü. İktidar kendisini elektronik alana taşıyana kadar bu protestoları önemsememiş ama artık hacktivistlerin eylemi devlet için de ölümcül bir hal almış. Çünkü su dağıtım şebekesinden trafik ışıklarına, elektrik dağıtımından nüfus kayıtlarımıza kadar her şey elektronik ortamda yürütülüyor artık. Yani gözetim toplumu söz konusu; teknoloji iktidarın varlık alanı. Bu nedenle orada muhalif bir tavır, artık iktidarı rahatsız ediyor. Ayrıca bu alan devletin en şeffaf olduğu bir alan, hacktivistler eylemleriyle devleti çıplak görmemizi sağlıyor.</p>

      <p class="paragraf-1"><span>Peki, farkları ne? “Hacktivistlerde teknoloji hayranlığı üstatlara göre daha azdır. Üstatlar yalnızca teknolojiden büyülenmişlerdir. Onlar için bir sitenin kimin tarafından yönetildiğinin çok önemi yoktur. O sistemi yapan zekâ onları büyüler.”</span></p>

      <p class="paragraf-1">RedHack ve benzeri grupları ise yukarıdakilerden farklı olarak yeni toplumsal hareketler açısından değerlendirmek gerekir. Bu hareketlerin amaçları devrim değil, totalitarizme dönüşmeyen, sürekli ayaklanmalar. “Bu yüzden bu gibi eylemlerin etkisi şudur: Bir monolit üstünde küçük bir çatlak yaratmak, hayatın başka türlü de olabileceğini kısa bir an için de olsa insanlara göstermek.” Bu gruplar yaptıkları eylemlerle, insanlara egemenliğin, iktidarın monolit bir yapıda olmadığını gösteriyor. Amaçları bu olduğundan eylemlerini gerçekleştirdikleri an amaçlarına ulaşmış oluyorlar. Eylemlerin uzun bir sürece yayılması ise başarısız olduklarından değil, bu onların kendilerine has yöntemi.</p>

      <p class="paragraf-1">Dr. Ufuk Eriş, Avrupa’daki hacker hareketleriyle Türkiye’deki hareketler arasındaki farkı, “Onlar üniversiteden çıkma hareketler. Türkiye’de ise hackerlar internet kafelerde kaynak bulmuştur” sözleriyle özetliyor. Türkiye’de RedHack, Ayyıldız gibi gruplar biliniyor, oysa kendi yazılımlarını geliştiren ancak bilinmeyen pek çok grup var.</p>
    </div>
  </div>
</body>
</html>
