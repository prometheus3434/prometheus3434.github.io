<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-138.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-138.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-21">Lice’de Ne Oldu?</p>

      <p class="paragraf-1">Sıddık Bilen, Pervari Belenoluk’da yaşayan bir vatandaş. Pervari ne kadar büyüklüktedir, Belenoluk ne kadar büyüklüktedir ve köy halkı birbirini ne kadar tanır? Karakola 50 metre mesafede kayboldu bu adam ve 1 aydır hala kayıp. İnsanlar ölüyor bu ülkede –kazayla- hep bir kaza. Lice Kaymakamı anında teşhis koymadı mı Medeni Yıldırım’ın ölümü ile ilgili; “vurmuşlarsa birbirlerini vurmuşlardır” dedi. Ali İsmail Korkmaz’ın cinayetinde de aynısı yapılmadı mı vali tarafından.</p>

      <p class="paragraf-1">Lice’de neler oldu tekrar bir hatırlayalım. Sanırsınız Lice’de insanlara Batı Papua işgal ordusu ateş açtı. 17 bin faili meçhulü, Mehmet Ağar’ı Kürtler aklamış, öyle konuşuyorlar ki. Sanırsınız 14 yaşındaki çoban kız Ceylan Önkol karakoldan atılan havan mermisiyle paramparça olmamış, sanırsınız ki o karakolda gözaltına alınan 8 kişinin kemikleri toplu mezarda bulunmamış, sanırsınız ki Lice’de tam teşekküllü diyaliz merkezi vardır.</p>

      <p class="paragraf-1">PKK lehine slogan attılar kardeşim diyor. Dönüp bir baksana sen hükümetine, barışmaya çabalamıyor muyuz? Barış süreci İmralı ile yürütülmüyor mu, bir şekilde barışmayacak mıyız? Gocunduğunuz Liceli kadınların slogan atması mı? Sonra da çıkıp diyor ki, “efendim narkotik boyutu var meselenin.” Meselenin narkotik boyutu mu var? Tut adamı sor-sorgula, delilini bul, adil bir şekilde yargıla, suçluysa cezasını çeksin. Başbakanın yeğeni 50 kilo esrarla yakalandı, onu öldürdük mü? Medeni Yıldırım’ı sırtından vurdular; onu öldür, Ethem’i öldür, Abdullah Can Cömert’i öldür, Mehmet Ayvalıtaş’ı öldür, öldür Allah öldür. Yaşatmak adına hamle yapmak yerine öldürmek yerine hamle yapıyorsunuz. Liceli annenin elindeki mendile molotof dediler utanmadan.</p>

      <p class="bos"></p>

      <p class="paragraf-1"><span class="bold" style="font-size:1em;">-Başbakanın en son attığı twitte ‘”anaların ağlamadığı bir dönemden geçiyoruz” diyor, Gezi şehitleriyle ilgili tek bir söz söylemedi ama…</span></p>

      <p class="paragraf-1">-12 Eylül’de, Rahmetli Muzaffer İlhan Erdost’u “Doğanın Diyalektiği” kitabında diyalektik ne demektir anlamadıkları için vura vura öldürmüşlerdi. Bu yaşananlarda Başbakanın kendi hissesinin ne seviyede olduğunu bilmediğini falan mı düşünüyorsunuz? Anadolu topraklarında söylenilen bir cümledir, hımbıl kabahatini bilir! Reyhanlı’da ölenler için “orada 54 Sünni vatandaşımız öldü” dedi. Hepsinin kimlik tespitini yaptı, hepsinin inancını sorguladı, hepsinin inancını yaftalayıverdi. Çok değerli bir sanatçıyı, Neşet Ertaş’ı bile layıkıyla gömemedik. Aleviydi, Cem Evinden cenazesinin kalkmasını istiyordu… Ama Recep Tayyip Erdoğan show yapmak için cenaze töreni camiye aktarıldı. Babasının ayakucuna gömülmeyi istiyordu Neşet usta, neredeyse ona bile müsaade etmeyeceklerdi. Hasan Saltık’ın ifadeleridir bunlar. Bir başkasının ölüsüne saygısı yok. Düşünün, Berlin’de bir Türk mezarlığı olsun, almanlar bir sabah bu mezarlığa dozerlerle girip taş duvar bırakmasın, oradaki gasil haneyi yıksın, baş aşağı etsin mezarlığı. Ne hissedersiniz? Ortalık ayağa kalkar değil mi? Ama aynı muameleyi biz Malatya’da Ermeni mezarlığında gördük, dozerlerle girdiler, yağmalardılar, yıktılar. Ermenilere bu şekilde yaklaş, Rumlara o şekilde yaklaş, herkesi bir ötekileştir, “Rum tohumu” desin Trabzon valisi; “Ermeni dölü” desin affedersiniz bir diğeri. Affedersiniz “ne Ermeniliğimiz, ne Rumluğumuz kaldı” desin başbakan... Kin, nefret paçalarından akmıyor mu bu adamın?</p>
    </div>
  </div>
</body>
</html>
