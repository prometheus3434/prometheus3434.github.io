<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-66.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-66.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-4-1-4">“Değerimizi Anladılar, Mutluyuz...”</p>

      <p class="paragraf-1">RedHack, gelişmeleri şöyle değerlendirdi: “Hayaletle savaşacaklarsa buyursunlar. Bize özel savcı atayıp hak ettiğimiz değeri verdiği için devlete teşekkürler.”</p>

      <p class="paragraf-1">RedHack ise haklarında yürütülen soruşturmanın özel savcılığa devredilmesinin “sevindirici” bir haber olduğunu belirterek <span class="char-style-override-8">Radikal</span>’e şu açıklamalarda bulundu:</p>

      <p class="paragraf-1">“Sonunda değerimizi anladılar, mutluyuz. Olay sadece RedHack değil, internette yaratılan örgütlenme ve özgürleşme cephesine darbe vurulması anlamını taşıyor. Kafelerden topladıkları gençleri yıllarca içeri atacak, Facebook’ta muhalif içerikte paylaşım yapanlara Silivri yolunu açacak bir olaydır bu. Bizce bu karar özgürlük kavramına yapılan bir imam darbesidir.”</p>

      <p class="paragraf-1">Özel yetkili savcıların “her eve bir örgüt üyeliği” kampanyasının ve “sanal örgütler üretme” politikasının bir ürünü olduğunu anlatan RedHack üyeleri, şöyle devam etti:</p>

      <p class="paragraf-1">“Her derde deva olan iktidarımız var. Bu karar da herkese özel ‘örgütlü paketler’ promosyonunun bir parçasıdır. Bu nedenle karar sadece bizi daha çok hırslandırır. Onlar bir hayaletle savaşmak istiyorlarsa buyursunlar. Masum insanları tutuklamak için özel ordularını kullanacaklarsa hiç çekinmesinler. Arkamızda hiç kimse yok, ne örgüt ne başka bir şey, arkamızda sadece halk var ve halk er ya da geç bunun da hesabını soracak.”</p>

      <p class="paragraf-1">Ankara Emniyet sitesine sızdıktan sonra internette yayımlamaya başladıkları belgeler hakkında Ankara Emniyeti tarafından gizli olmadığı şeklinde açıklama yapıldığını hatırlatan RedHack, bu konuda da şunları dedi:</p>

      <p class="paragraf-1">“Yayımlanan belgeler gizli değil dendi. Ankara Emniyeti’nin açıkladığı gibi ‘değersiz’ idiyse neden 4 sitemiz, Facebook adreslerimiz, dünyaca ünlü ‘pastebin’ sitesi bizden dolayı kapatıldı? YouTube videolarımız engellendi? Emniyet müdürü neden 240 bin polise genelge gönderdi? Ve en sonunda da özel yetkiliye devredildi? Bunların anlamı ne? Koskoca devlet ‘bir grup’ insandan mı korkuyor? Bu korkunun sebebi nedir? Bunu kalkıp anlatacak ve neden bu kadar olayı büyüttüklerini açıklayacak ‘aklı başında’ bir devlet yetkilisi yok mu? Bizce yok. Onlara son söz olarak diyoruz ki, bizler salya sümük ağlayacak, ‘Ağabey pişmanız’ diyecek tipler değiliz. Bu defa sağlam kayaya çarptılar. Biz özel yetkiliden korkmuyoruz, bizce onlar bizden korkmalı, çünkü biz Mao’nun ‘Emperyalizm kâğıttan kaplandır’ sözüne gerçekten inanıyoruz. Son olarak savaşmaya devam edeceğiz ve devlete de, bize özel savcı atayarak bize hak ettiğimiz değeri verdikleri için teşekkür ederiz. Ahmet ve Nedim’in hücresi boş kalmasın diyorlarsa, biz hazırız.”</p>

      <p class="paragraf-1">Ankara Emniyet Müdürlüğü başta olmak üzere pek çok Ankara ilçesinin de emniyet müdürlüklerinin sitelerini çökerten RedHack, elde ettiği gizli bilgileri internetten yayımlamaya başlamıştı. Polis, 24 saat içinde 3 mahkemeden aldığı kararla önce RedHack’in Türkçe ve İngilizce sitesini kapattı, ardından RedHack’in belgeleri yayımladığı blog ve internet sitesini.</p>

      <p class="paragraf-1">RedHack tarafından hacklenen Ankara Emniyet Müdürlüğü sitesinde yer alan ihbarlardan biri DPT’li Ahmet Türk ile ilgiliydi. DPT’nin kapatılmasının ardından Muş’un Bulanık ilçesindeki gösterilerde iki esnaf göstericilerin üzerine ateş açtı. Olaylarda 2 gösterici öldü. Bu olayla ilgili davayı izlemek için Samsun’a giden Ahmet Türk, 12 Nisan 2010’da yumruklu saldırıya uğradı ve burnu kırıldı. Saldırıyı İsmail Çelik gerçekleştirmişti. Polise gelen ihbara göre, Çelik’in saldırı yapacağı aylar öncesinden biliniyordu. Çünkü Ankara Emniyet Müdürlüğü’ne 2 Şubat 2010 tarihinde ‘Samsun Muhbir’ isimli bir vatandaş, tedbir alınması gerektiğini söylüyordu. O ihbar şöyleydi: “Size daha evvel de birçok defa bildirdiğim gibi çok yakın bir zamanda DPT’li Ahmet Türk’e ülkücü İsmail Çelik tarafından kaos yaratmak maksadıyla suikast düzenlenecektir.”</p>

      <p class="paragraf-1">İhbarları yayımlayan RedHack üyeleri, Ankara Em-niyeti’nin ihbarları reddedemeyeceğini, polisin kullandığı SQL sisteminin ham verileri olduğunu söyledi. Emniyet yetkilileri ise “7 saatlik bir araştırma yaptıklarını, ancak böyle bir ihbara kayıtlarında rastlamadıklarını” ifade etti.</p>
    </div>
  </div>
</body>
</html>
