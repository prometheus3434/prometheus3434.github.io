<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-121.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-121.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-4">Utku Kalı Neden Vatan Haini Oldu?</p>

      <p class="paragraf-1"><span class="bold" style="font-size:1em;">- Utku Kalı size bilgi sızdırdığı gerekçesiyle tutuklu ve çok da uzun hapis isteniyor. Onunla ilgili neler söylersiniz?</span></p>

      <p class="paragraf-1"><span>-Utku Kalı ciddi bir şekilde ele alınması gereken bir konudur. Utku ile ilgili söylemek istediklerimizi biz şu şekilde özetleyelim isterseniz. Reyhanlı’da resmi kayıtlara göre 54 yurttaş, bizim gayri resmi kaynaklarımıza göre -hala ısrar ediyoruz biz bu rakamlarda- çok daha fazla yurttaşımız hayatını kaybettiği bir patlama söz konusu. Hükümetin bu patlamayla ilgili daha önceden istihbari faaliyetlerden hareketle bilgi sahibi olduğunu biz biliyoruz. Biliyoruz çünkü belgeleri biz yayınladık. Reyhanlı’da bir kurgu vardı, “zekâ seviyesi ayakkabı numarasına denk” IQ’daki adamların kurgusudur bu. Çünkü şöyle bir kurgudan hareket etmişlerdi: Esad, Suriye’de farklı cephelerde savaşıyor ama öyle bir adam söz konusu ki yemiyor içmiyor kendine iş ediniyor geliyor Reyhanlı’da eylem yaparak Türkiye’yi kendine karşı savaşa çekmek istiyor. Böyle bir kurgu vardı. Daha dumanı tütüyordu her şeyin, çıktılar dediler ki “failler içeriden ve Suriye istihbaratıyla, Muhaberat ile birlikte hareket ediliyor, hepsini tespit ettik, rahat olun.” Olay mahallini anında kepçelerle, dozerlerle, belediyenin imkânlarıyla temizlediler, sanki oradan delil toplanması gerekmiyormuş gibi. Savcılık açıklama yapmadan, kalkıp sosyal medya hesapları üzerinden açıklama yaptı bu insanlar. Efendim “Redhack’in açıkladığı Reyhanlı belgelerindeki plakalarla günlük yaşamdakiler tutmuyor” diye. Yani bizim Jandarmaya ait istihbarat belgelerini yayınlamamız bütün oyunlarını bozdu. Patlamadan günler önce, El Nusra cephesinin Türkiye’de patlatmak üzere bomba yüklü 3 araç hazırladığı istihbaratı o bizim yayınladığımız belgelerde var.</span></p>

      <p class="paragraf-1">Çok ilginç tabirler kullanıyorlar, bu insanlar diplomatlara “monşer” dediler. Monşerlerin tarafı değiliz, onların hakkını savunacak da değiliz; bizim böyle bir vazifemiz de yoktur haddimiz de değildir. Bu insanlar okumuş etmiş adamlardır, yıllarca bir şekilde hizmet üretme iddiasında olmuş adamlardır, kendilerini savunabilirler. Ama bir Dışişleri Bakanı bizim dostumuzdur der mi El Nusra cephesi için? Bu nasıl bir dostluk anlayışıdır? HAMAS’la görüşürken aynı mantık var, İhvan’la görüşürken –Müslüman kardeşler- aynı mantık var, El Nusra cephesinde aynı mantık var. Sen bir ülkenin dışişleri bakanısın, buna neden ihtiyaç duyuyorsun? Bizim açıkladığımız belgelerle Dışişleri Bakanının bu ifadeleri tamamıyla örtüşüyor. Redhack’in açıkladığı belgeler için yalan diyemiyorlar, “efendim bu belgeler yoktur böyle bir istihbarat almadık” diyemiyorlar. Paralize olmuş vaziyetteler, sadece ve sadece “bunların açıklamalarına itibar etmeyin, Redhack gibi oluşumlara prim vermeyin” diyebiliyorlar. Ne yapmış Redhack? Reyhanlı’da kendine vatandaş, yurttaş, yoldaş, can olarak kabul ettiği, sevdiği, aynı topraklarda aynı havayı soluyabildiği bir halkın menfaatlerinin telaşına düşmüş. Biz ülkesi kirli bir savaşa çekilirken susabilecek yapıda bir örgüt değiliz, bunu devrimci ahlakımızla da bağdaştırmayız; kendi kültürümüzle de, kendi dünyevi inançlarımızla da, yaşam pratiğimizle de bağdaştıramayız. Muhalifleri aklama çabasına girdiler, zaten arkası da çorap söküğü gibi geldi. MİT Emniyeti suçluyor, Emniyet Savcılığı suçluyor, Savcılık Jandarma İstihbaratı suçluyor; birbirlerini suçlu diye ilan ettiler. Suçlu diye ilan ettikleri kişileri de haftalardır takip ettikleri, telefonlarını dinledikleri, birbirlerini uyardıkları da açığa çıktı. Yani herkes haberdar aslında olan şeyden. Reyhanlı’da yüreklerin yanacağı bir şekilde belliydi. Buna göz yumdular.</p>

      <p class="paragraf-1">Gaziantep patlamasında da benzeri devlet yorumlarını görürsünüz. Afyon Cephaneliği patlayınca, biz bunları defalarca konuştuk; Reyhanlı patlamalarının, Başbakanın Amerika ziyareti öncesine gelmesi de garip bir tesadüftür aslında. Biz Christiane Amanpour’la irtibata geçip, “bu adam sizi ziyarete geldi, mülakat aldınız bu başbakandan, o mülakatın içeriklerini niye yayınlamadınız” dedik. “Yayınlamış olmam lazım” dedi, bloğuna ekledi, bloğunu okuduğumuzda gördük ki, yaklaşık 9-10 ay öncesi Başbakan dönüp ”Bu Esat iktidarı elinden kaybetmek üzere, neyi bekliyoruz” demiş vaziyette. Reyhanlı patlaması Başbakanın Amerika ziyareti öncesine denk geliyor.</p>

      <p class="paragraf-1"><span>Utku Kalı da, Ali Filiz gibi –Mersin’de gözaltına alınmıştı Gaziantep patlamasından hemen sonra- bir günah keçisidir tabiri yerindeyse. Avukatlarının söylediklerine göre Utku Kalı şu anda ağır işkence altında, hücresinden her giriş çıkışında çırılçıplak aranıyor, sorgusunda zor kullanıldığına dair hastane raporu var. Telefonda kullandığı kelimelerden anlamlı bir senaryo oluşturma gayretindeler. Neymiş, Redhack’e belgeleri Utku Kalı sızdırmış. Kalktılar, Amasya’da gençleri askeri savcılığa götürdüler, biz sosyal medya hesaplarından dedik ki “ya çocukları niye derdest ettiniz?” Biz Amasya’da değiliz, -itiraf edelim haydi, hükümete kıyağımız olsun- Redhack militanları Amasya’da değil ama bizim Amasya’dan haberimiz var. Çok tuhaf değil mi, suçlu birileri var, bize bilgi aktaran bir kaynak var, onlar arkadaşlarıyla birlikte derdest ediliyorlar, askeri savcılığa götürülüyorlar ama bu götürülüş esnasında Redhack onların götürüldüğünden haberdar. Askeri Savcılık sorgusundan sonra, Amasya’dan Sivas’a götürüldüler. Dedik ki “çocukları nereye götürüyorsunuz, masumlarla ne işiniz var?” Bu kurguyu yapan o insanlar masum da, bu belgeleri bize sızdıran suçlu mu? Bizim nazarımızda değil. Ülkesi kirli bir savaşa taraf edilmeye çalışırken tepki veren hiç kimse onursuz da değildir, vatan haini de değildir. Utku Kalı gözaltındayken bile soruşturmaya dair bilgi verdik biz. Bu bizim ne kadar doğru noktada durduğumuzu gösteriyor. Bize diyorlar ki, “Utku Kalı’yla herhangi bir temasınız yok madem, niye bu kadar gocunuyorsunuz?” Biz iki yaşında tecavüze uğrayan çocuğun da telaşına düşüyoruz, acından ölen çocuğun da, tecavüze uğrayan, Edirne’de, Urfa Suruç’ta, bütün bunların telaşına düşüyoruz. E bunlar, bu bebekler de Redhacklı mi? Böyle bir akıl tutulması olabilir mi? Utku Kalı bu anlamda da günah keçisidir.</span></p>

      <p class="paragraf-1">Bir an için belgeleri Utku’nun sızdırdığını düşünelim. Yüksek kamu yararı suç iddiasını tartışmalı hale getirmez mi? Burada bir kamu yararı var, halkın yararına bu belgelerin insanlarla paylaşılıyor olması. Aslında vatanseverlik olarak adlandırılmalı, onurlu bir duruş olarak adlandırılmalı. Bu istihbarat belgelerine sahip olduğu halde harekete geçmeyenler vatan hainidir, Utku Kalı değil!</p>

      <p class="paragraf-1">Vatan haini kim? Kılını kıpırdatmadan Reyhanlı’da o büyük acıya şahit olduğu halde Burhan Kuzu’nun oğlunun düğününe gidenler mi? Bize sitem edenler mi? Başbakan, Burhan Kuzu’nun düğününe gelemedi de, Reyhanlı’ya mı gitti? Öyle bir kaygısı yok, öyle bir telaşı yok. Oy zamanlarında Sadullah Ergin’i göndereceği 81 vilayetten bir tanesi.</p>

      <p class="paragraf-1">Kamu yayarı söz konusuyken, insanlar ölüyorken, paramparça olup kolları kopuyorken, gizli kalması gereken belge tanımını birisi bize açıklayabilir mi mümkünse? Bu patlamalar 11 Mayıs tarihinde oldu. Biz belgeleri ne zaman yayınlamışız? 22 Mayıs’ta. Burada ağır ihmali olan, insanları bu zulme tabi tutanların yüzünü deşifre ettik. Bu kirli savaşa niye olmamamız gerektiğini bir kez de belgeleriyle yayınlama ihtiyacı duyduk. Niye gizli kalacakmış bu belgeler? Hükümetin senaryosuna uymadı diye mi? Roboski gibi üstü örtülsün diye mi? Utku Kalı’nın işkence görmesine ve günah keçisi olmasına izin veren herkes suçludur. Utku Kalı bu davada, Redhack’le hiçbir teması olmayan bir adamdır. Teması olsa bu kadar içimiz acımaz çünkü masum olduğunu bildiğiniz birisi bir vatanseverin bize ulaştırdığı belgeler yüzünden işkence görüyor. Bizim buna sessiz kalmak gibi bir lüksümüz olamaz. Utku’yu unutmak demek bu ülkede 95 gaziyi unutmak demek, Dersim’i unutmak demek, Çorum’u unutmak demek, hepsini unutmak demek. Bunların hiçbirini unutmayacağız, unutturmayacağız. Halk da unutmamalıdır. Yıllar öncesinde yapılmış bir futbol müsabakasının skorunu hatırlayanlardan da ricamızdır: bir zahmet bu ülkede olup bitene de sahip çıksınlar. Apolitik kalmakta ısrar eden, Gezi direnişine taraf olmayan, bunu sorgulamayan, konuşmayan, gündelik yaşamının pratiğinin bir parçası haline getirmeyen herkesedir bu çağrı. Ricamız budur.</p>
    </div>
  </div>
</body>
</html>
