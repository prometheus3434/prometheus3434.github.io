<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-12.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-12.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-2-1-3">“11 Eylül’den Daha Beter Olacak!”</p>

      <p class="paragraf-1">İzmir’de 40’tan fazla ülkeden 500’e yakın bilişimciyi buluşturan Uluslararası Bilgisayar Yazılımı ve Uygulamaları Konferansı (COMSPAC 2012) yapıldı. Konferansın katılımcıları arasında ABD Başkanı Barack Obama’nın bilgi güvenliği danışmanı Dr. George Strawn da vardı. Strawn, konferansta yaptığı konuşmada sonuçları 11 Eylül’den daha ağır olacak siber savaş uyarısında bulundu. Nükleer santraller ve “çok özel” fabrikalar yazılımlarla yönetiliyordu, bunlara yapılacak bir saldırı telafi edilemez sonuçlar yaratabilirdi. Obama’nın danışmanı, bu uyarıdan yola çıkarak ilginç önerilerde bulundu. Hammurabi Kanunları’na göndermede bulunan Dr. Strawn, “Hammurabi Kanunları güncellenmeli. Bir programcının yazdığı program nedeniyle ortaya bir güvenlik açığı çıkar ve sistem zarar görürse, bu programcı gerektiğinde ölüm cezası kadar ağır bir ceza ile cezalandırılmalı” dedi. O maddelerden bir kısmı şöyleydi: “Bir kimse bir eve girecek delik açarsa, o deliğin önünde ölümle cezalandırılır ve gömülür. Bir evde yangın çıkar ve oraya yangını söndürmeye gelen bir kimse evin sahibinin malını alırsa, kendisi de aynı ateşe atılır.” Belli ki sistemin patronları dehşet içindeydi.</p>

      <p class="paragraf-1"><span>Halbuki ABD, internette de bir tekel. İnternetin yönetim ve kontrolünü sağlayan domainlerde (alan adı) ABD tekeli sürüyor. İnternetin yönetimi ve alan adlarının tahsisinde tek söz sahibi olan ABD’nin ICANN (Internet Corporation for Assigned Names and Numbers) adlı kuruluşu, bu alanda tam bir tekel durumunda. Kurulduğu 1998’den beri ABD Ticaret Bakanlığı’na bağlı Telekomünikasyon ve Bilişim İdaresi’nin gözetiminde faaliyet yürüten ve kâr amacı gütmeyen, ancak ABD ulusal güvenlik politikaları çerçevesinde örgütlenen ICAAN, internette tüm dünyayı kapsayan kararlar alabildiği gibi, bu kararları bütün ülkelere uygulatma yetkisine de sahip bulunuyor.</span></p>

      <p class="paragraf-1">ABD, BM’nin bu tekelin kırılması için uluslararası bir denetim kurulu oluşması önerisine de şiddetle karşı çıkıyor. Nedeni çok açık; Suriye’ye yapılan saldırılarda görüldü: Başka ülkelerle savaş durumunda önce o ülkenin internet şebekesi çökertiliyor. Çok ciddi örgütlenmiş devlet güçleri bu saldırı için çalışıyor. Siber saldırılar artık bir “savaş sebebi.”</p>

      <p class="paragraf-1"><span>Bu tekel kırılamadığı için başka ülkelerin büyük savaşa hazırlanmaktan başka çaresi yok.</span> <span class="char-style-override-8">Financial Times</span> <span>gazetesinin haberine göre Çin ordusu, bilişim teknolojisiyle ilgili hizmetler veren şirketleri olası bir siber savaşa hazırlıyor. Bu tür firmalarda çalışan Çinliler, Çin ordusu tarafından siber saldırı birimleri şeklinde örgütleniyor. Şirket çalışanları ve akademisyenler arasından Çin ordusu tarafından seçilerek oluşturulan birimlere yazdırılan bilgisayar uzmanlarının 30 yaşın altında olduğu söyleniyor. Sadece Heng-Şui’de bu askeri birimlere bağlı olarak çalışan 5 bin bilgisayar uzmanı olduğu söyleniyor. Oluşturulan askeri birimlerde görevlendirilenler günlük yaşamlarında normal işlerini yapıyorlar. Ancak gerek duyulduğunda bilgisayarlarını silah olarak kullanabilme yetkisine sahipler.</span></p>

      <p class="paragraf-1">Bu siber askerler “Siber Savunma” adı altında oluşturulan birimlerde görev yapıyor. Geçtiğimiz yıllarda ABD başta olmak üzere birçok devlet ulusal bilgisayar ağlarına yönelik siber saldırılar düzenlendiğini iddia etmişti. Saldırıya uğrayan birçok devlet de Çin’i bu olanlardan sorumlu tutmuştu. Ancak uzmanlar bu saldırıların Çin tarafından yapıldığının kanıtlanmasının son derece güç olduğunu söylüyor.</p>
    </div>
  </div>
</body>
</html>
