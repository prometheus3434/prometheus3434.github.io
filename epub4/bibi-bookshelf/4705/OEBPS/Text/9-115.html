<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-115.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-115.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-6-1-22">Redhack’e “Teşekkür” Açıklamaları</p>

      <p class="paragraf-1">RedHack’in yayımladığı belgelerden rahatsız olmayanlar da vardı. Örneğin RedHack’in YÖK’ün veritabanını hackleyerek yayımladığı belgeler arasında, Marmara Üniversitesi hakkında yazdığı soruşturma talebi yer alan AK Parti Genel Başkan Yardımcısı ve İstanbul Milletvekili Mustafa Şentop, “Bir milletvekili olarak, akademisyen dostlarımın ve öğrencilerimin bana ilettiği şikâyetleri ve usulsüzlük iddialarını dile getirdim” dedi.</p>

      <p class="paragraf-1">Marmara Üniversitesi hakkındaki soruşturma talebini öğrenci ve akademisyenlerden gelen şikâyetler doğrultusunda hazırladığını ifade eden Mustafa Şentop, “Ben 18 yıl Marmara Üniversitesi Hukuk Fakültesi’nde öğretim üyesi olarak görev yaptım. 2011 seçimleriyle de parlamentoya girdim. Marmara Üniversitesi’nde, genel olarak da akademik camiada dostum çok. Elbette bir milletvekili olarak, akademisyen dostlarımın ve öğrencilerimin bana ilettiği şikâyetleri ve usulsüzlük iddialarını ilgili makamlara ve YÖK’e bildirmek benim için bir sorumluluk. Ben de bu bağlamda, Marmara Üniversitesi Rektörlüğü’ne yönelik sıkça dile getirilen şikâyetleri ve usulsüzlük iddialarını YÖK’e soruşturulmaları talebiyle bildirdim. Bu yazım, Marmara Üniversitesi’nde iyiden iyiye yaygınlık kazanmış memnuniyetsizliğin ve şikâyetlerin soruşturulması talebinden ibarettir” dedi.</p>

      <p class="paragraf-1">Mustafa Şentop, “Öyle talihsiz bir açıklama yapmışlar ki, 18 yıl emek verdiğim ve sahiden de seçkin bir kadronun yükseltmeye çalıştığı Marmara Üniversitesi adına üzüldüm. Cevap niyetine bazı açıklamalarda bulunmuşlar. Lakin gerçekleri örtmüşler. Mesela personel alımı konusunda söyledikleri ne yazık ki gerçeklerle bağdaşmıyor. Marmara Üniversitesi Rektörlüğü, 16 Mayıs 2012’de akademik personel alım ilanı vermiş. Ama öyle tanımlamalar yapmış ki, sadece alınacak kişinin adını yazmamış. Tam anlamıyla adrese teslim. Bu durum, ne akademik ahlakla ne de bilimsel rekabetle bağdaşır. Yeni Türk Edebiyatı profesörü alımı için verilen ilanda, Boğazlar ve Adalar konusunda çalışma yapma şartı koşulmuş. Yine Sosyoloji doçenti alımında ise, Alevi-Sünni evlilikleri ile ilgili çalışması bulunan kişi tanımlanmış. Bir üniversite bu kadar gayrı ciddi, bu kadar bilimden uzak hareket edemez” diyordu.</p>

      <p class="paragraf-1">Üniversite yönetiminin, öğrenci bilgilerini rızaları olmadan bir bankayla paylaştığını da iddia eden Şentop sözlerini şöyle sürdürüyordu: “Mesela Marmara Üniversitesi Rektörlüğü, YÖK’ün aksi yönde kararı olmasına rağmen yüksek lisans yapmak için başvuran adaylardan başvuru ücreti almış. Ardından, bu ücretleri iade etmek zorunda kaldılar. Fakat başvuru ücretinin iadesini talep edenlere ödendi bu para. Bir üniversite yönetiminin YÖK kararına rağmen böyle ücret alması büyük bir ciddiyetsizlik. Bir başka önemli konu ise öğrenci bilgilerinin bir bankayla paylaşılması. Üniversite yönetimleri; öğrenci bilgilerini, o öğrencilerin bilgisi ve rızası dışında ticari kurumlarla paylaşamaz. İşin vahim tarafı, öğrenci kimliğinin de bir banka kartı olması suretiyle, öğrencilerin o bankaya mecbur edilmesi.”</p>

      <p class="paragraf-1">Çukurova Üniversitesi’nin 4,5 milyon dolar zarara uğradığını ortaya çıkaran belgelerin yayımlanmasının ardından bir açıklama yapan dönemin rektörü Prof. Dr. Yalçın Kekeç de, bu iddialara ilişkin ısrarla soruşturma açılmasını talep etmesine karşın, dönemin YÖK başkanı Yusuf Ziya Özcan’dan yanıt alamadığını söyledi.</p>

      <p class="paragraf-1">Yayımlanan belgelerde 13 yıl önce gerçekleştirilen ÇÜ Tıp Fakültesi Balcalı Hastanesi’ndeki 8,9 milyon dolarlık tıbbi cihaz alım ihalesinde 4,5 milyon dolarlık usulsüzlük yapıldığı iddialarıyla ilgili yazılı açıklama yapan Prof. Dr. Yalçın Kekeç, “İhaleyle ilgili belgelerin RedHack grubunun eylemleriyle ifşa olmasıyla birlikte, mevcut YÖK yönetiminin konulara daha duyarlı bir biçimde müdahale edeceği umudunu taşımaktayım” dedi.</p>

      <p class="paragraf-1">Balcalı Hastanesi’nin 60 yataklı Yoğun Bakım Ünitesi için ihtiyaç duyulan tıbbi cihaz, makine ve aksesuvarların alımı için İslam Kalkınma Bankası’ndan 8,9 milyon dolarlık kredi sağlandığını hatırlatan Prof. Dr. Kekeç, kendisi göreve gelince bu konuda inceleme başlattığını anlattı. Konunun yargıya intikal ettiğini, bilirkişi raporlarına dayanarak sorumluların yargılanması amacıyla izin için YÖK’e başvurduğunu kaydeden Prof. Dr. Kekeç, kendisi görevden ayrılınca da üniversite yönetiminin farklı bir tutum takındığını savunarak, suçlananların beraat ettiğini hatırlattı.</p>

      <p class="paragraf-1">Beraat kararının ardından mahkemenin gerçeğe aykırı raporlar kullanılarak yanıltıldığı gerekçesiyle dönemin rektörü Prof. Dr. Alper Akınoğlu ve dönemin Hastane Başhekimi Prof. Dr. Behnan Alper’i YÖK Başkanlığı’na şikâyet ettiğini kaydeden Prof. Dr. Kekeç, YÖK Başkanı Yusuf Ziya Özcan ve diğer görevliler hakkında “görevini kötüyü kullanmak” suçundan Ankara Cumhuriyet Başsavcılığı’na suç duyurusunda bulunduğunu, ancak “görevsizlik” kararı verildiğini belirtti.</p>

      <p class="paragraf-1">Prof. Dr. Yalçın Kekeç, açıklamasını şöyle sürdürdü:</p>

      <p class="paragraf-1">“Rektör olarak göreve başladıktan sonra, Maliye Bakanlığı ve Sayıştay Başkanlığı denetim elemanlarının çalışmalarıyla üniversitede yönetimimden önce yapılmış bir ihalenin usulsüz olduğu tespit edildi. İlgili ihaleye ilişkin derhal inceleme başlattım. Gerçekten ihale sürecinde birçok usulsüzlükleri tespit ettim. İhale sürecinde yer alan sorumlular hakkında soruşturma açtım ve ihale sözleşmesini feshettim. Yasal süreç devam ederken görev sürem bitti. Yerime gelen yeni yönetim, yasal işlemleri kanunların gerektirdiği şekilde takip etmediği gibi hem firmayı, hem de sorumlu kişileri aklamaya çalışmıştır.</p>

      <p class="paragraf-1">Sorumlu bir yurttaş olarak, devletin bilerek zarara uğratılmasına seyirci kalamazdım. Sorumlular hakkında gerekli yasal işlemlerin yapılması için devleti apaçık bir biçimde milyonlarca dolar bilerek zarara uğratanları yetkili mercilere bildirdim. İşlem yapmaktan sürekli imtina eden ve böylelikle suçluları koruyan dönemin YÖK başkanı Prof. Dr. Yusuf Ziya Özcan hakkında Yükseköğretim Kurulu Başkanlığı’na ve Cumhuriyet Başsavcılığı’na suç duyurusunda bulundum. Gelinen aşamada Çukurova Üniversitesi Tıp Fakültesi Yoğun Bakım Ünitesi ihalesiyle ilgili belgelerin RedHack grubunun eylemleriyle ifşa olmasıyla birlikte, mevcut YÖK yönetiminin konulara daha duyarlı bir biçimde müdahale edeceği umudunu taşımaktayım.”</p>

      <p class="paragraf-1"><span>RedHack’in yayımladığı YÖK belgeleriyle, birçok üniversitede yüz kızartıcı suçların işlendiği ortaya çıktı. Ancak, reel dünyada sanal dünyadan bambaşka bir ortam vardı. Gazeteler, televizyonlar iktidarın saldığı korku karşısında suspus olmuştu.</span> <span class="char-style-override-8">Milliyet</span> <span>gazetesi yazarı Mehveş Evin medyanın bu belgelere karşı gösterdiği tutumu eleştirerek, “RedHack belgeleri gümbürtüye gitmesin” diye uyarıyordu: “Adı geçen üniversite yönetimlerinden, cumhurbaşkanından, hükümetten açıklama yok! Buna karşılık RedHack’e dava açıldı. 12 Eylül kalıntısı YÖK, belgeleri haberleştiren gazetecileri tehdit etti! Bir tek İstanbul Üniversitesi, bahsi geçen araçlarla ilgili hiçbir usulsüzlüğün yapılmadığına dair açıklama gönderdi, araçların ruhsatlarıyla birlikte. Medyada da durum pek farklı değil. Daha belgelerin yayımlandığı günün ertesinde ‘Manşet olması gereken belgeler, bazı yayınlarda hiç yer almayacak... Bazılarında küçük yer bulacak’ diye yazdım.</span> <span class="char-style-override-8">BirGün</span> <span>gazetesinden başka manşet/sürmanşet yapan olmadı ‘netekim!’ ”</span></p>

      <p class="paragraf-1">Büyük Türk basını hasıraltı edeceği yeni belgelerin gerilimiyle köşe bucak yalan haber ararken, Ankara Cumhuriyet Başsavcılığı’nın, YÖK’ün gizlilik taşıyan bazı bilgi ve belgelerin yayımlandığı internet sayfalarına erişimin engellenmesi talebi mahkemece reddedilmişti. Yani YÖK tehdit etmiş ama mahkeme özgür bırakmıştı.</p>

      <p class="paragraf-1">Bir gelişme daha: Belgelerin yayımlanması üzerine açılan soruşturmayı yürüten Bilişim Suçları Soruşturma Bürosu soruşturma dosyasını Terörle Mücadele Kanunu’nun 10. maddesiyle görevli Ankara Cumhuriyet Başsavcı Vekilliği’ne gönderdi. Soruşturma, TMK’nın 10. maddesiyle görevli Ankara Cumhuriyet Başsavcı Vekilliği’nce yürütülecek.</p>

      <p class="paragraf-1">Bütün bunların özeti şu: Artık devletin yolsuzluk belgelerini yayımlamak terör kapsamındadır!</p>
    </div>
  </div>
</body>
</html>
