<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-123.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-123.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-6">Gezi Bir Başlangıç</p>

      <p class="paragraf-1"><span class="bold" style="font-size:1em;">-Gezi olaylarına yeniden bakacak olursak aslında biraz duruldu ama Eylül ayından çok korkuyorlar. Neden korkuyorlar?</span></p>

      <p class="paragraf-1">-Hükümete üzücü bir haber verelim; Gezi direnişi bitti sanıyorlar ama her şey daha yeni başlıyor. Bambaşka şeyler gelişiyor bu ülkede, bambaşka dinamikler harekete geçmiş vaziyette… Neyi konuşuyoruz, biz nasıl daha barışçıl yaşayabiliriz, biz nasıl kardeş dediğimiz halkları daha fazla kucaklayabiliriz, biz nasıl bizi ayrı ayrı noktalara savurmuş olan bu sistemden kurtulabiliriz? Gelir dağılımında korkunç bir eşitsizlik var. İstatistiki saptırmalar inanılmaz boyutlarda. Size artmış işsizliği tek haneli rakam diye söyleyebilirler. Kıyı koruma kanununda değişiklikler yaparlar, en fazla 20 metreye kadar yanaşabileceksiniz derler, eskisinin 50 metre olduğunu söylemezler. Bütün bunların peşi sıra gidiyoruz. Her şey daha yeni başlıyor. Kayıplar verdik, biz o insanlara şehit diyoruz. Çünkü cesur bir şekilde inandıklarını söyleyebilmek herkese mahsus bir haslet değildir. Biz her birinin; Mehmet’in, Ethem’in, Abdullah Can Cömert’in, Ali İsmail Korkmaz’ın, Mehdi Yıldırım’in inandığı şeyi söyleyebilme cüretini göstermek ve onurlu bir şekilde mücadele etmek adına sokağa çıktıklarını biliyoruz. Ligler başlayacakmış, çok korkuyorlarmış. Fenerbahçe maçı da gösterdi ki siz karşının taksisine de binseniz, Çarşı’nın taksisine de binseniz gideceğiniz istikamet aynı, aynı yere gideceksin. Bu halk özgürlüğünü istiyor, dünyada bir örneği var mıdır ki bir halk haklı mücadelesinde davasını kaybetmiş olsun, yenilmiş olsun? Kendi haklarını, özgürlüklerini, zaten kendinin olan bir şeyi kalkıp da bir başkasına teslim etsin?..</p>

      <p class="paragraf-1">Bizim kocaman bir stratejimiz var, bir hareket planımız var 16 yıla yayılmış. Daha ne kadar süreceğini de biraz halk tayin edecek. Bu “level”lar üzerinden hareket ediyoruz. Biz çok eski bir oluşumuz, dünyanın halen faal en eski hacker grubuyuz ama bizimle yeni tanışanlar, sosyal medya üzerinden denk gelen insanlar bilmiyor olabilir. Bu kocamaz stratejilerin ilk aşamalarında kendimizi tanımladık: Biz kimiz, biz nasıl bir dünya istiyoruz, sınıfsız, sömürüsüz, adil, eşit, hakça bölüşebilen ve herkesin birbirine saygılı olduğu, adalet denilen o kutsal anadan eşit beslenebilen insanlar olduğumuzu anlatmak zorundaydık. Orak ve çekici anlattık insanlara. İnsanlar dedi ki “bu kötü bir şey, bu yıllardır ağabeylerimizin babalarımızın lanet ettiği şey.” Dedik ki; “bak orak köylüyü temsil ediyor, çekiç işçiyi temsil ediyor, dolayısıyla bu bir sınıfı temsil ediyor. Sınıflar arası mücadeleden dolayı bu insanlar haklarını alamıyorlar, sömürülüyorlar. Bu orak çekicin temsil ettiği değer sosyalizm.”</p>

      <p class="paragraf-1">Devletin pompaladığı algıyı kırmak istiyoruz çünkü algılar üzerinde bir hegemonya oluşturarak devam ediyor faşizm. Bizim de bunlarla mücadele etmemiz için öncelikle bu algıları kırmamız gerekiyordu. Bile isteye cahil bırakılmış, yanıltılmış bir kitle var. Halkın herhangi bir katmanını reddetmek, dışlamak gibi bir seçeneğimiz yok. 12 Eylül öncesinde solun 254 parçaya bölündüğünü biliyoruz, aynılıklar yerine ayrılıkların, farklılıkların altının çizilmesinden kaynaklı olarak faşizm bu kadar hız kazabilmiştir, askeri darbenin yanı sıra. Bu “level”lar da belli bir aşamaya gelecek. Nihai olarak 10 aşama üzerinden değerlendirdik. 10. aşamaya geldiğimizde, sokakların tam anlamıyla hackleneceğini, halkın kendisinin olan haklarına kavuşacağını öngördük. Halk hareketi olarak düşündük her şeyi, bir devrim pratiği olarak gördük. Gezi direnişini kimse beklemiyordu, halk herkesi yanılttı, ters köşeye yatırdı, yeter dedi. Yeter; bugüne kadar hep sen konuştun, bizi aşağıladın, bize terslendin, ağzına geleni söylemekten hiçbir şekilde imtina etmedin. Dolayısıyla şimdi biz konuşacağız dedi halk. Düşünsenize, heavy metalci ile hurdacı beraber eyleme gitti. İşin güzelliğiydi belki bu. Kimse kimseyi dışlamadan, kimse kimseyi ötelemeden, ötekileştirmeden hareket etti. Halkın özgürlük algısı, barış ve mücadele algısı, din algısı, saygı algısı bu siyasilerden, mevcut siyasilerden çok öndedir, çok ilerdedir. Biz bunları öngördük, bu hareketleri öngördük. Yeryüzü iftarlarına bakın; Alevi Sünni demeden insanların aşını bölüştüğü atmosferi açıkçası biz sevinçle karşılıyoruz. Bunun bir dostluk sofrası, bunun bir kardeşlik sofrası olduğunu görmeyenlere şüpheyle yaklaşmak lazım.</p>
    </div>
  </div>
</body>
</html>
