<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-126.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-126.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-9">Ergenekon Davası ve Öym’ler</p>

      <p class="paragraf-1"><span class="bold" style="font-size:1em;">-Bir de Silivri boyutu var; işte kararlar açıklandı Ergenekon davası ile ilgili. Vali adete olağanüstü hal ilan etti; oraya giden, gitmek isteyenler 4 km öteden çevrildi. Hatta farklı şehirlerde yolları çevrilen otobüslerden indirilen, aranan insanlar oldu. İşin bir de bu boyutu var. Derin devlet bitti mi bu olaylarla?</span></p>

      <p class="paragraf-1"><span>-Redhack bu davada yaşanılanların kökünün çok eskilere dayandığını bilecek kadar eski bir örgüt. Özel yetkili mahkemeler MİT Müsteşarı Hakan Fidan’ı ifadeye çağırdı hatırlarsanız. Merak ediyoruz, buna yetkileri olmadığı için mi ifadesi alınamadı, yoksa yargıya gereken talimat mı verildi? Bu ülkede adalet herkese farklı işler. Yozgat’da yargılanırsanız ceza süresi farklıdır, Diyarbakır’da yargılanırsanız farklıdır. Linç mantığını işletip, yukarıdan aşağıya bir sorunlu sistemi tasfiye edip, yerine bir başka sorunlu sistem inşa etme gayretidir bu bizim gözümüzde. Bu hükümetin klasik taktiğidir; Önce birileri gözaltına alınır, halk tepki verir, derler ki “dur bir iddianame çıksın ortaya, anlayalım.” İddianameye tepki geliştirir halk, der ki, “bu iddianamede bahsedilen şeyler deli saçması, 5 benzemez adam aynı örgütten, hatta ve hatta ömür boyunca husumeti olan adamlar aynı örgütten yargılamaya kalkıyorlar, olur mu böyle şey?” Bu sefer de döner derler ki, “yargı safhasını bekleyelim, mahkemeler tarafsızdır, adalet bir şekilde tesis olunacaktır.” Cezaya hükmedilir, insanlar yine tepki verir, bu sefer de dönerler derler ki, “bunun temyiz safhası vardır, bu kadar aceleci olmayın…” Ondan sonra da Sivas davasında olduğu gibi geçmiş olsun! Bu sistemi işleten adamın kendi karinesine bakın, yargılandığı 83 davanın sadece bir tanesinden beraat etmiştir Recep Tayyip Erdoğan. 20 tanesinden Rahşan affıyla kurtulmuştur, 60 tanesinden zaman aşımıyla kurtulmuştur, 2 tanesi sürmektedir. Ceza alacağına inanan varsa parmak kaldırsın! Böyle bir profilden adalet bekleyeceğiz, böyle bir profilin talimatıyla hareket eden profilden adalet bekleyeceğiz. Artık “yargı bağımsızdır” denildiğinde küfür gibi algılıyor belli bir kitle. Adaletin olmadığını biliyoruz biz. Avukatlardan korunan adliyeyi gördü bu ülke bunların sayesinde. Çağlayan Adliyesini avukatlardan korudular, cübbeleriyle yerlerde süründü, üst baş perişan, tekmelendi itildi, sövüldü, dövüldü bu insanlar. Avukatlardan bahsediyoruz, hani bizim başımıza bir şey gelirse bizi temsil eden, hakkımızı, hukukumuzu, sınırlarımızı, çerçevemizi belirleyecek olan ve olayın gerçek yüzünü gerçek mahiyetini hâkimlere izah edecek kişilerden bahsediyoruz. Bu adamlara reva görülen bu. Bu ülke kurulduğundan beri bütün mahkemeler sorunludur. 70’li yıllarda DGM’leri kuran ve siyasi infaz kurumu olarak işletenler bugün Özel Yetkili Mahkeme mantığıyla karşımıza çıkıyor. Böyle bir adaletsiz sistem olabilir mi?</span></p>

      <p class="paragraf-1"><span>Mersin’de suç işlerseniz farklı, Konya’da işlerseniz farklı, İstanbul’da işlerseniz farklı tutukluluk halleri ve cezaları söz konusu olacak. Silivri esnasında hiç kimsenin dikkat etmediği bir gelişme oldu. Sadece 2013 yılı başında 110 tane pilot istifa etti ordudan. Bizim vergilerimizle yetiştirdikleri her birine 4 milyon lire masraf ederek ustalaştırdığı, yetiştirdiği 110 tane pilot! 440 milyon TL’den bahsediyoruz, ülkenin yetişmiş işgücünden bahsediyoruz aynı zamanda. Astronot adayı 2 pilot da Suriye operasyonunda düşen uçakta hayatını kaybetti. O 2 pilot da astronot adayıydı. Bu nasıl bir hoyratlıktır? Aydınlarını Sivas’ta yak, hapislere tık tıkıştır dünyaca ünlü cerrahlarını, gazetecilerini, sanatçılarını, bunlara hapisleri reva gör.</span></p>

      <p class="paragraf-1"><span>Şu da var; belli bir kitlenin bağımsız yargı olamadığını, bu ülkede adaletin tesis edilmediğini görmesi için paşaların ceza alması mı gerekiyordu? Balyoz cd’leri üretilmiş delillerdir. Burada yargılananlara bakalım. Derin devlet dediniz ya, bu nasıl bir derin devlettir ki son 5 yılda operasyon üzerine operasyon yiyor ama tek bir karşılık vermeyi başaramıyor. Bu insanlar yıllarca silahlarıyla yatıp kalkan, silah eğitimi alan insanlar olarak bütün silahları kendi bahçesine gömecek kadar da zeki insanlar. Bu pandominin adını doğru koymak lazım; Birleşmiş Milletler Türkiye’yi boşuna kınamıyor. Ne diyor; insan hakları evrensel beyannamesini sürekli çiğniyorsunuz, kimse keyfi olarak tutuklanamaz. Herkes suçu ne olursa olsun adil yargılanma hakkına sahiptir, savunma hakkı için her tutukluya her yargılamada için olanak sağlanmalıdır diyor. Bu kınamadan hareketle Başbakan çıkıp, “birleşmeyi de Birleşmiş Milletlerden öğrenecek değiliz, biz de kendi Birleşmiş Milletlerimizi kurarız” demedi, şanslıyız. Safrasıyla kesesi arasına sıkıştırılmış bir halk söz konusu. Siyasete bu gözlükle bakıyor. Son davada da ya toptan kabul ya da toptan inkâr eğilimi ağır basıyor. Bu torba davaların mantığı aslında budur.</span></p>

      <p class="paragraf-1">Bu davada kabul edilmesi gereken diğer şeyse şu; hukuk fakültelerini yıkıp yerine alışveriş merkezi dikebilirler. Bizim açımızdan hiçbir mahsuru yoktur. Çünkü yargılananların ne yargılanış şekilleri, ne davanın esası, ne deliller, ne tanıkları hukuka uygundur. Derin devlet diye yıllarca halklara kan kusturmuş yapılanmanın, yaptığı faili meçhul cinayetlere bakın. Paravan şirketler üzerinden para aklama gibi gerekçelerle ceza almaları gerekir bu insanların. Asit çukurları yüzünden, faili meçhul cinayetler yüzünden, köy yakmalar, boşaltmalar, çok özür dileyerek söylüyorum ama bu gerçeğin de bilinmesi lazım Fırat’ın öteki tarafında, güneydoğuda insan dışkısı yedirilen insanlar yüzünden ceza almaları lazım. Bu suçlar üzerinden değil de, “sen benim sandalyeme oturdun ben lavaboya gittiğimde” diyerek bu insanları yargılamak aslında aklamaktır. Suçu doğru tespit etmek gerekir. Siz çıkıp bir itiraz ettiğinizde, bu insanların bir kısmının aynı örgütte yer almaları mümkün değildir dediğinizde insanlar dönüp diyorlar ki, “sen askeri vesayetçi misin?” Bazı canilerin bizlerde bıraktığı izler biraz daha derindir. Çünkü biz Vali Mutu’nun Silopi görevi esnasında yaptıklarını da biliyoruz. Ölürken kendi kafasına sıkmayı tercih edip yine bir can almayı yeğleyen Hayri Kozakçıoğlu’nun olağanüstü hal valiliği dönemlerinde hatırlıyoruz. Biz devrimciyiz, biz unutmayız, unutturmayız. Osman Yıldırım’ı niye bıraktınız Bir tanesi Cumhuriyet gazetesine bomba atıyor, bir tanesi Danıştay’da eylem yapıyor, onları serbest bırakıyorsun, Cumhuriyet’de yazı yazan içeride hapiste ömür çürütecek. Halkımızdan ricamızdır, dostlarımızdan, canlarımızdan, yoldaşlarımızdan ricamızdır göz yummasınlar buna.</p>

      <p class="paragraf-1">Terörist değerlendirmesi yapıyorlar İlker Başbuğ için. bakın yine altını ısrarla çiziyoruz, militarizme alerjimiz de vardır bizim. 12 Eylül döneminden kalma, geçmişten kalan, İstiklal Mahkemelerinden tutun da bugüne kadar askeri yapılanmalarını incelediğiniz zaman da çok saçma sapan şeyler görürsünüz. İlker Başbuğ’u terörist diye yargıladılar değil mi? E bu teröristi terfi ettiren kim? Yüksek Askeri Şura’da o makamı o adama teslim eden kim? Sen teröre yardım ve yataklık yapmış olmuyor musun?</p>

      <p class="paragraf-1">Geçmişte başka şeyler de oldu bu ülkede; o insanlar çıkıp beyanatta bulunduklarında yargıya müdahale olarak algılandı. İlker Başbuğ için beyanatta bulundu Başbakan yargılaması sürerken. Bağımsız yargıya müdahale değil mi bu?</p>

      <p class="paragraf-1">Kenan Evren’i yargılayacağız diye insanların karşısına geçtiler, yetmez ama evet, oy istediler. Ne ceza vereceksin kardeşim bu saatten sonra Kenan Evren’e? Yazlık bir beldede Mehmet Ağar ile ağırlaştırılmış tavla turnuvası mı yapacak bunlar? Müebbet muhabbete mi mahkûm edeceksin? İkisinin de muhabbetinin çekilir olduğunu düşünmüyoruz. Yetmez ama evet, faşizm kol geziyor, evet!</p>

      <p class="paragraf-1">Bakın faşizm Fırat’ın öte yanından buraya hiç bu kadar net bir sıçrama yapmamıştı, çok nettir. bu işbirlikçi iktidarı kuran, onun elini güçlendirecek hamleleri tek tek attıranlar kimdi ve bugün kimdir? Bu iktidarı tesis edenler, bu iktidarı yücelten, yükselten, tesis edenler bugün iktidarın ayağının altından bazı şeyleri çekiyorlar, çekmeye devam edecekler.</p>

      <p class="paragraf-1"><span>“Anayasa bir kez delinse ne olur ki” demişti Turgut Özal geçmişte. Anayasayı işinize gelirse delebilirsiniz zihniyeti durduğu yerde duruyor, burada yasalar var yasaları uygulamıyorlar. Adama döner derler ki, “ya sen bugün bu yargılamaları yaparken halkın ihtiyaçlarını karşılamadığı iddiasında olduğun bir anayasadan hareket etmiyor musun?” Biz Özal’a da seslenmiyor muyduk “Çankaya’nın şişmanı işçi düşmanı” diye?</span></p>

      <p class="paragraf-1"><span>Erdemir’i kurtarma operasyonlarında kendi oğlu Efe Özal’ı zengin eden zihniyet bu. Bugünün gemicik zihniyeti bu. Kendi yandaşlarına prenslerim muamelesi yapardı Özal, onların da papatyaları vardı, e şimdikilerin de faşist papatya falları var. Seviyor-sevmiyor, taraf-bertaraf. İnsanları bu kadar bölen bir iktidardan biz barışçıl eylemler bekleyebilir miyiz? Ben Kürt halkını cidden ayakta alkışlıyorum; bizi düşman eden adamlar bizi barıştırmaya kalkacaklarmış! Umarım bu barış süreci sekteye uğramasın, umarım kan dursun, umarım gerçekten biz kardeşlerimizle barış içinde yaşayalım.</span></p>

      <p class="paragraf-1"><span>Silivri diyoruz ama Silivri’yi anlatmak, derin devlet uygulamaları, tetikçiler, bütün bunları konuşmak cidden bu noktada bize saçma geliyor, çünkü torba yargılamaların mantığı bu. Birine itiraz edecek olsan diğerini örnek gösterirler. Susurluk artığı olanlarla olmayanları aynı kefeye koyacak değiliz diğer yandan. Bütün bunların faşizmin başka bir yüzü olduğunu düşünüyoruz. Silivri’deki cezalar haklıdır da Balyoz’dakiler haksız, Odatv’deki haklıdır da KCK’deki haksız mıdır? Hepsi hukuk garabetidir bizim gözümüzde ve meşruluğu da yoktur.</span></p>

      <p class="paragraf-1">Ama nedir mesele? Bu başbakanın konuşma algoritmasını çözemeyenler, bu iktidarın uygulamalarının yapılışını çözemeyenler bugün ülkede maalesef muhalefettirler, böyle bir sıfatları vardır. Sıfat vardır ama muhalefetin kendisi yoktur. 2004’de Wikileaks yazışmalarında şöyle bir anekdot vardı: “Türkiye’de ana muhalefet de dâhil muhalefet partileri 21.yy siyasetinin gerisinde kalmış, gündelik ihtiyaçları karşılamaktan çok uzak yapılanmalardır.” Buna katılmamak elde mi?</p>
    </div>
  </div>
</body>
</html>
