<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-65.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-65.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-4-1-3">“Örgüt Lideri Manyak Kim?”</p>

      <p class="paragraf-1">RedHack soruşturması kapsamında gözaltına alınan 17 kişi, Emniyet’teki dört günlük gözaltı süresinin dolmasının ardından adliyeye sevk edildi. Özel Yetkili Savcı Hakan Yüksel tarafından sorgulanan şüphelilerin terör örgütü üyesi oldukları söyleniyordu.</p>

      <p class="paragraf-1">Sorgu tutanağına göre, şüphelilere RedHack isimli grubun <span class="char-style-override-8">Radikal</span> gazetesinde yayımlanan röportajı da hatırlatılarak şu soru yöneltildi: “Röportajda eylem çerçevesi örgüt lideri tarafından anlatılan RedHack isimli oluşum içerisinde göreviniz var mıdır? Bahsi geçen eylemlere siz de katıldınız mı? MaNYaK nickli örgüt lideri kimdir?”</p>

      <p class="paragraf-1">Savcılığın şüphelilere yönelttiği bazı ilginç sorular da şöyleydi:</p>

      <p class="paragraf-1">– İkametinizde kullanmakta olduğunuz internet hattı var mıdır? Bu hattın bağlı bulunduğu sabit bir IP numarası var mıdır?</p>

      <p class="paragraf-1">– Kullanmakta olduğunuz mail adresi var mıdır?</p>

      <p class="paragraf-1">– Sosyal paylaşım sitelerinin herhangi bir tanesinde kullanıcı profil sayfanız var mıdır? Varsa profil sayfalarınızın isimleri ve e-posta adresleri nelerdir?</p>

      <p class="paragraf-1"><span>Savcılık sorgusunun ardından 10 kişi serbest bırakılırken 7 kişi tutuklanma istemiyle nöbetçi özel yetkili mahkemeye sevk edildi. 10 sanık, “terör örgütü üyesi olmamakla beraber, silahlı terör örgütü adına suç işlemek”, “bir bilişim sisteminin bütününe veya bir kısmına hukuka aykırı olarak girmek, bilişim sisteminin işleyişini engellemek ve bozmak, kişisel verilerin ele geçirilmesi ve yayımlanması, gizli bilgileri temin etmek” iddiasıyla suçlanıyordu. Grubun eylemleri arasında Kara Kuvvetleri Komutanlığı, Dışişleri Bakanlığı ve ÖSYM’nin internet sitesine saldırarak, bir süreliğine hizmet dışı bırakmak, bazı bilgileri ifşa etmek sayılıyordu. Davayı protesto eden grup üyeleri, Anayasa Mahkemesi ve İMKB’nin sitesine saldırmış, her iki siteye de bir süre erişim engellenmişti.</span></p>

      <p class="paragraf-1">Soruşturmayı yürüten savcılık RedHack’in terör örgütü kapsamına alınması için çalışma başlattı. Grubun “Marksist-Leninist unsurlar barından bir manifestosu ve orak çekiçten oluşan bir logosunun bulunduğuna vurgu yapan bir rapor hazırlanarak Terörle Mücadele Şube Müdürlüğü’ne gönderildi. Savcılık, terörle mücadele uzmanlarından RedHack’in terör örgütü kapsamında değerlendirilip değerlendirilemeyeceği yönünde görüş istiyordu.</p>
    </div>
  </div>
</body>
</html>
