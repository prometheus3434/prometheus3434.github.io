<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-3.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-3.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-1-1-3">RedHack Kendini Anlatıyor</p>

      <p class="paragraf-1">2012 yılının nisan ayında <span class="char-style-override-8">Radikal</span> gazetesinden Serkan Ocak RedHack’le bir röportaj yaptı. “Emekçi insanların ajanı olmak bizim için şereftir” başlığı ile yayımlanan röportaj RedHack’i kendi sözleriyle anlatıyordu.</p>

      <p class="paragraf-1">Bu röportajda RedHack yurtdışında oldukları yönündeki haberleri yalanlıyordu: “Yurtdışında olduğumuz şeklinde çıkan haberler bilinçli spekülatif ve dezenformasyon haberler. Bizler ülkemizdeyiz. RedHack üyeleri sanıldığından çok. Türkiye’deki kilit noktalara yerleşmiş çoğu eski olmak üzere birçok üyemiz, dostumuz var. Ve artık RedHack’i grup olmaktan çıkararak, genel bir örgütlenme modeline gideceğiz. Yazacağımız RedHack Manifestosu’nu kabul eden herkes kendi hücresini ‘bağımsız’ olarak kurabilecek. RedHack adına RedHack ilkeleriyle bizlerden bağımsız olarak eylem yapabilecek. Şu an çekirdek grubumuzdaki üye sayımız 12’ye çıkmıştır.”</p>

      <p class="paragraf-1">RedHack, “Kim bu insanlar, ne iş yapıyor?” sorusunu da şöyle yanıtlıyordu:</p>

      <p class="paragraf-1">“Her biri kendi dalında uzman ve sosyal olarak okumuş kültürlü insanlardır. Bu toprakları çok sevdiklerinden, bu coğrafya için bizimle kesintisiz bir mücadele vermeye çalışıyorlar.”</p>

      <p class="paragraf-1">Röportajda, Türk polisinin RedHack’i bulması için Interpol’e başvurduğu da ortaya çıkıyordu. RedHack, bu girişimi de şöyle değerlendiriyordu:</p>

      <p class="paragraf-1"><span>“Güya Interpol’e bizi bulmaları için başvuru yapılmış, biz de sonucu bekliyoruz. Fakat diyelim ki buldular, ne diyecekler: ‘MaNYaK sen misin?’ Bu davaya nereden bakarsanız bakın trajikomik. Peki, sonra ne yapacaklar? Bence bir manyağı akıl hastanesine yatırmaları lazım bu durumda. Bir diğer tuhaf konu ise; Almanya’nın, Fransa’nın, İsviçre’nin, ABD’nin veya dünyanın birçok yerinde çeşitli siteleri hackleyen birçok milliyetçi veya cemaatçi hacker gruplarına ev sahipliği yapan, onlara kesinlikle ‘tek cezai işlem’ yapmayan, hatta dernek bile kurmalarına izin veren Türk polisinin bizleri bulmak için Interpol’e başvurmaları da Interpol tarafından nasıl karşılanır merak konusu. Interpol’ün bu talebe karşılık ne yaptığını bilemeyiz ama çok güleceklerini tahmin ediyoruz.”</span></p>

      <p class="paragraf-1">RedHack hakkında başlatılan psikolojik savaşın ilk hamlesi, grubun üyelerinin istihbarat örgütlerinin ajanı olduğu iddiasıydı. RedHack, bu iddiayı da şöyle yanıtlıyor:</p>

      <p class="paragraf-1">“Evet, gizli servis ajanıyım ama sanıldığı gibi emperyalist, kapitalist bir devletin değil. Eğer iktidar emperyalizmin piyonuysa, ordu ABD’nin jandarmasıysa, yargı burjuvazinin oyuncağıysa, yürütme yürümüyorsa, basın ise sadece kendine basıyorsa, bizler için tek çare devrimdir. Bu devrimin kızıl ordusunun bir neferi olmaktan, işçilerin, emekçilerin, köylülerin, öğrencilerin, kadınların ve her türden ezilen dünya halk ve uluslarının, yani ötekilerin devrimci gizli servis ajanı olmaktan onur duyarım. İktidardaki para babası kapitalist zalimlerin arkasında kimler yok ise bizim arkamızda onlar var. Ben ezilen halka umut taşımayı hedef alan sıradan bir neferim. Her devrimci gibi elbette ben de proletaryanın ajanıysam bundan onur duyarım. Onurlu, namuslu, cefakâr halkımızın, işçilerimizin, direnen öğretmenlerimizin, yani emekçi insanların ajanı olmak bizim için şereftir. Biz buysak ya bizi suçlayanlar, onlar kimin ajanı?”</p>

      <p class="paragraf-1">Yanıtlara göre RedHack’in hiçbir örgütle direkt veya dolaylı bir bağlantısı yok. Ajan veya PKK’lı oldukları yönündeki söylentiler de halkın RedHack’e desteğini engellemek için uydurulmuş şeyler. RedHack’in sol örgütlerle bir ilişkisi yok ama söylediklerine göre yüz parçaya bölünmüş sol bir konuda, yani RedHack konusunda birleşip destek veriyor. Söylediklerine göre destekleyenler arasında samimi Müslümanlar da var, Atatürkçü, Kürt, Laz, Alevi ve ateistler de. Kürt halkının kendi kaderini tayin hakkını savunuyorlar, çünkü onlar örgütlerden çok “kim haklı” ona bakıyor. “Biz herhangi bir örgütün adamı olsaydık çekinmeden ismimizi söylerdik. O kadar şey yaptık, bundan mı sakınacağız?” diyen RedHack, varlıklarının tek nedeninin devrimci dayanışma ve devrimin propagandasının bu alanda yapılması olduğunu söylüyor. Ya örgüt oldukları propagandası? Şöyle diyor RedHack: “O tür ‘geri kitleyi hedef alan’ propagandalar TRT’de etkiledikleri ‘Anadolu’dan Görünüm’ müptelası robot insanlar için geçerli, bizler için değil. Tarihsel olarak ‘kimin terörist olacağını’ kazananlar belirleyecek! Ve halklar hiç yenilmedi.”</p>

      <p class="paragraf-1">Peki, kim bu “MaNYaK?” RedHack’in önderi mi? Söyleşiye göre RedHack’te birden fazla MaNYaK var. O bir sembol. Yıllarca değişir durur. Bugün biri, yarın bir başkası. Belki onlarca belki de daha fazla var, kim bilebilir? Gerçi artık daha sevimli buldukları için MaNYaK yerine Şirin Baba’yı önder seçmişler. Zaten Şirin Baba’nın da Marx’ı sembolize ettiği iddia edilmiyor muydu?</p>
    </div>
  </div>
</body>
</html>
