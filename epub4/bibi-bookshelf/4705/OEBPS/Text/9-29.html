<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-29.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-29.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-9">Melih Gökçek’in Akrabaları Video Sitesinde</p>

      <p class="paragraf-1">Ay içinde RedHack’in “Saat 22.00’yi bekleyin” diye gün içinde duyurusunu yaptığı AKP’nin tanıtım kanalı akkanal hacklendi. Video sitesi akkanal.com “Unamed Anarchy” tarafından çökertilmişti.</p>

      <p class="paragraf-1">“Unamed Anarchy” hacklediği sayfaya Ankara Anakent Belediye Başkanı Melih Gökçek ve akrabalarının bilgilerini ekledi. T.C. kimlik numaraları ve adres bilgilerinin eklendiği sayfaya Melih Gökçek’in daha önce Twitter’da bir kadına ait cep telefonunu ifşa ettiği “tweet”in görüntüsü eklenerek “insanların özel bilgileri öyle değil böyle açıklanır” mesajı verilmişti.</p>

      <p class="paragraf-1">Melih Gökçek, daha önce kendisine Twitter’dan hakaret ettiğini iddia ettiği bir üniversite öğrencisinin telefon numarasını açıkça yayımlamıştı. Gökçek, Ayşegül isimli üniversite öğrencisine, “Ayşegül telefonunu arıyorum açmıyorsun. Telefonun 0506 ... .. .. değil mi? Acaba yanlış mı? Tekrar arıyorum, açar mısın?” demişti. Sosyal medya hem Melih Gökçek’in bu gaflarına, hem de RedHack’le Twitter üzerinde atışmalarına alışıktı. Bu eyleminin ardından RedHack’i yine tehdit etti. Birkaç ay sonra bu grubun ve onlara iştirak edenlerin hâkim karşısına çıkacağını iddia eden Gökçek, “Bu bir MGS’dir. Unutmayın. MGS Melih Gökçek Sözü’nün kısaltılmışıdır” diyordu.</p>

      <p class="paragraf-1">RedHack’in @r3dh4ck Twitter hesabından yaptığı açıklamada Melih Gökçek’e, “Gel tartışalım, sonunda seni kepaze etmezsek hacki bırakırız, sen de soygunu bırakacak mısın?” diye soruldu. Gökçek’in sözlerinin, “Belki bize iş verir” diyen makarnacı kalabalığı etkileyeceğini iddia eden RedHack, Melih Gökçek’i önce düelloya davet edip sonra kaçmakla suçladı.</p>
    </div>
  </div>
</body>
</html>
