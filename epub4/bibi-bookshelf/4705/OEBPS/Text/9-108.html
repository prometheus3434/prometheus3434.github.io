<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-108.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-108.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-6-1-15">Yolsuzluk Yapmayanın Yeri Kodestir!</p>

      <p class="paragraf-1">RedHack’in en son yayımladığı belgeler ise, Ergenekon Davası kapsamında tutuklanarak Silivri Cezaevi’ne gönderilen İnönü Üniversitesi eski rektörü Fatih Hilmioğlu’na ilişkindi. Fatih Hilmioğlu’yla ilgili iddialar üzerine hazırlanan ceza soruşturması raporunda çok ilginç bilgiler yer almaktaydı.</p>

      <p class="paragraf-1">Hilmioğlu ile ilgili soruşturma Ali Kaynak isimli şahsın Fatih Hilmioğlu’na ilişkin kimi suçlamalarda bulunduğu 2005 yılına ait dilekçesi ile başladı. Dilekçeyi dikkate alan Yüksek Öğretim Denetleme Kurulu ve savcılık soruşturma başlattı. Bu dilekçede Hilmioğlu’nun anne tarafından Alevi olduğu; “Alevi, aşırı solcu ve bölücü” insanları göreve getirdiği iddia ediliyordu. Fatih Hilmioğlu’nun lojmanına teras yaptırması ve pinpon masası alması da soruşturmaya konu olan suçlamalar arasındaydı.</p>

      <p class="paragraf-1">Ali Kaynak imzalı dilekçede üniversitenin birçok öğretim görevlisi hakkında da asılsız iddialarda bulunuluyordu. Fakat Malatya Cumhuriyet Başsavcılığı Ali Kaynak isimli kişiye ilişkin kimlik bilgilerini araştırınca böyle bir şahsın olmadığı tespit edilmişti. Sahte isimle gönderilen bir dilekçe üzerine Fatih Hilmioğlu ve birçok akademisyen hakkında soruşturma açılmış, olaya ilişkin Hilmioğlu’nun Silivri Cezaevi’nde ifadesi alınmış ve soruşturmaya gerek duyulmadığı şöyle belirtilmişti: “Hilmioğlu’na ilişkin iddialar sübjektif ve kişiyi yıpratmaya yöneliktir.”</p>
    </div>
  </div>
</body>
</html>
