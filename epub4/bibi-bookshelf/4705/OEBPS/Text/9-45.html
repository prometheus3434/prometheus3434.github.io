<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-45.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-45.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-25">İdeoloji Parayı Yeniyor</p>

      <p class="paragraf-1">Bir güvenlik firması siber saldırılar karşısında Türkiye’nin durumunu anlatıyor. Anlatılanlar, Türkiye’nin kendine sunulan teknolojiyi sadece kullandığını ortaya çıkarıyor. Sanal Türkiye, reel Türkiye’nin bir yansımasından ibaret.</p>

      <p class="paragraf-1">Çünkü Türkiye’de siber güvenlik alanında Ar-Ge faaliyeti yapan firma sayısı çok az. Firmalar yerli ürün geliştirmektense, yabancı ürünlerin distribütörü, bayisi olmayı tercih ediyor. Halbuki siber güvenlik stratejik bir sektör. Bu sektörde bayi olmak, teknolojiyi üreten ülkelere daha başından teslim olmak anlamına geliyor.</p>

      <p class="paragraf-1">Her şeyi paraya çeviren ve desteğin her alandan çekilmesini isteyenler bu alanda şiddetle desteğe ihtiyaç duyuyor. Örneğin ABD hükümeti, Ulusal Güvenlik Bakanlığı’na, 2013 yılında sadece siber güvenlik çalışmaları için 769 milyon dolarlık bir bütçe ayırdı. Amerikan kamu kurumlarının siber güvenlik için 2015 yılına kadar 10 trilyon dolar harcayacağı hesaplanıyor.</p>

      <p class="paragraf-1">Güvenlik şirketi yetkilisi bu alanda Türkiye’nin karşı karşıya kaldığı sorunlarla ilgili soruları şöyle yanıtlıyor:</p>

      <p class="paragraf-1"><span>– Devlet kurumları yakın dönemde RedHack ve Anonymous’un çok sayıda siber saldırısına uğradı. Dünyada ise ABD başta olmak üzere en güçlü kurumlar bile hackerlara karşı çaresiz kaldı. Onlarda olup da devletler de olmayan yetenek ne?</span></p>

      <p class="paragraf-1">– Güvenlik uzmanları bu işi meslek olarak yapıyor ve belli bir süreden sonra çeşitli sosyal, psikolojik etkenlerden dolayı hacker bakış açılarını maalesef kaybediyorlar. Hackerların ise en başta mesai saati gibi bir kavramları yok. Bir sistemin güvenlik açığını mesai saatleri diliminde aramak yerine gerekirse 7/24 yoğunlaşabiliyorlar. Ayrıca güvenlik uzmanlarının genelde tek motivasyonu para iken, hackerların şöhret, siyasi ideoloji ve ego gibi birçok ek motivasyonu var. RedHack ve Anonymous saldırıları buzdağının sadece görünen ucu. Arka planda çeşitli devletlerin, istihbarat kurumlarının gizlice gerçekleştirdiği siber espiyonaj faaliyetleri olabilir. Yabancı devletler tarafından gerçekleştirilen siber espiyonaj çalışmaları ülkeler için daha büyük bir problem oluşturuyor.</p>

      <p class="paragraf-1">– Hackerların aynı zamanda yazılım geliştiricileri olduğu çok belli. Anonymous gibi bir örgütte devletler veya özel şirketler için çalışan çok sayıda güvenlik yazılımcısı yer alıyor olabilir mi?</p>

      <p class="paragraf-1">– Anonymous, hacktivist ve ideolojik bir grup olduğu için aynı ideolojiye, fikirlere sahip çeşitli kurum çalışanları da bu tarz oluşumlarda yer alıyor olabilir.”</p>

      <p class="paragraf-1">Görüldüğü gibi ideolojik motivasyon, paranın motivasyonuna bir kez daha galebe çalıyor.</p>
    </div>
  </div>
</body>
</html>
