<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-11.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-11.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-2-1-2">Saldırı Yöntemleri</p>

      <p class="paragraf-1">Siber savaş, çıkarları birbiriyle çelişen devletlerin, birbirlerine bilişim ağ ve sistemlerini kullanarak saldırması olarak özetlenebilir. Siber savaş etkinlikleri; propaganda siteleri açmak, karşı tarafın sitelerini işlemez hale getirmek, şehirlerin altyapı sistemlerini çökertmek, gizli bilgilerini ele geçirmek gibi saldırgan eylemleri kapsıyor.</p>

      <p class="paragraf-1">Yöntemi basit; internete bağlı herhangi bir sistem internete erişimi olanlarca kapısı kırılıp girilebilecek yapılar. Saldırılardan korunmanın tek yolu kapıyı sürekli gözetim altında tutmak ve sağlamlaştırmaktı.</p>

      <p class="paragraf-1">Bilinen ilk siber savaşlardan biri 2007 yılında Rusya ve Estonya arasında yaşandı. Savaş, 1991 yılında Rusya’dan bağımsızlığını ilen eden Estonya’nın o yıl “Kahraman Rus Askeri” anıtını kaldırmaya karar vermesiyle başladı. Ülkenin yüzde 25’ini oluşturan Ruslar sokağa döküldü. Aynı anda Estonya’nın sunucularına ve sitelerine dört bir yandan saldırılar başladı. Devlet kuruluşları, ticari siteler, yayın organları, hepsi bundan etkilendi. Estonya bürokrasi sistemini tamamen internete taşımıştı. Saldırı sonucunda, bürokrasi ve ticaretin neredeyse çöktüğü ülkede hayat durma noktasına geldi. Yaşanan panik muazzamdı. Saldırıların Rusya kaynaklı olduğunu iddia eden Estonya NATO’yu göreve çağırdı.</p>

      <p class="paragraf-1"><span>Çağrı üzerine Brüksel’de yapılan NATO toplantısında siber saldırılara karşı koruma-güçlendirme çalışmalarının gerektiği kararlaştırıldı. Bu kararın bir uzantısı olarak saldırıdan bir yıl sonra 7 NATO üyesi devlet birleşerek Siber Kale’nin temelini attı. Almanya, Slovakya, Litvanya, Letonya, İtalya ve İspanya’nın oluşturduğu Siber Kale, saldırıları önceden görmeyi ve saldırı durumunda ülkenin korunmasını hedefliyordu. Siber Kale’nin ilk işi 2008 yılında Estonya’ya “Siber Süvariler” yollayarak onarım faaliyetlerine başlamak oldu.</span></p>

      <p class="paragraf-1">Siber savaş şimdilik bir psikolojik savaş olarak yürütülüyor. En açık biçimi internet üzerinden yapılan saldırılar. En yaygın yöntem, DDoS adı adı verilen saldırı türü. Bu yöntemle belirli bir siteye ya da sunucuya, yanıt veremeyeceği kadar sahte erişim isteği yollanıyor. Saldırı sonucunda site, sunucunun taleplerini karşılayamaz hale getiriliyor ve kendini kapatıyor.</p>

      <p class="paragraf-1"><span>Mobil teknolojinin yaygınlaşması, bu tür saldırıları kolaylaştırıyor. Bir kurum ya da kuruluşun ya da sunucunun yakınlarına, dizüstü bilgisayar veya telsiz ekipmanıyla giderek, kablosuz ağa dahil olmak ve kontrolü ele geçirmek gayet kolay.</span></p>

      <p class="paragraf-1">Bir diğer saldırı yöntemi de, ağdaki açıkları keşfederek, ağa sızmak. Bu yöntem özellikle altyapı sistemlerini yöneten ağlarda etkili oluyor. Ağa dahil olan saldırganlar, kontrolü ele geçirerek işlemleri aksatıyor ya da bozuyor. Aynı yöntemle “siber casusluk” yaparak bilgi toplamak, hazır içerdeyken verileri silip ağın işleyişini bozmak suretiyle sabotaj girişiminde bulunmak da mümkün.</p>

      <p class="paragraf-1">Dezenformasyon saçan siteler hazırlamak ya da haber sitelerini kullanılmaz hale getirerek panik yaratmak, yani “sosyal mühendislik” yöntemleri de bu tür saldırılara dahil. Bunun son örneği Güney Osetya üstünde yaşanan Gürcistan-Rusya gerginliği sırasında görüldü. Rus “hacker”ları Gürcistan ağına saldırıp bilgi alma yolunu kaparken, Rus siteleri yanlı haber yaydı. Başka bir örnek daha: 2011 yılında Gürcistan, çeşitli devlet kurumlarında siber casusluk faaliyetlerinde bulunan bir zararlı yazılım keşfetti. Bu gelişmiş zararlı yazılım bulaştığı bilgisayarlardaki dosyaları tarayarak, “USA, NATO, CIA, FSB, KGB” gibi kelimeler içeren dokümanları çalmaya çalışıyordu. Gürcistan’ın siber güvenlik kurumu bu saldırıyı ve zararlı yazılımı geliştiren kişilerin doğrudan Rusya’nın istihbarat ve kolluk kuvvetleri olduğunu kanıtladı.</p>

      <p class="paragraf-1">Siber saldırı yapmayı planlayan kişiler için eğer bunlar yeterli olmazsa donanım bileşenlerini kullanarak saldırı düzenlenebilir. Bunun için öncelikle malum bilgisayara Trojan (Truva Atı), Worm, Roodit yerleştiriliyor. Bilgisayara takılan bir RAM, ana kart, hatta bir USB belleği bunun için yeterli. Aygıtın bilgisayara takılmasıyla virüsler hem o işlemciye hem de bilgisayara akın ediyor.</p>

      <p class="paragraf-1">Siber savaşın ön cepheleri şimdilik ABD, Çin, İsrail ve Rusya. Peki, bu işler Türkiye’de nasıl yürüyor?</p>

      <p class="paragraf-1">Türkiye’de “siber savaş” halesi genelde karşılıklı site çökertme ve tahrik edici mesaj bırakmaktan ibaret. Henüz “siber savaş” adına bir organizasyon ya da devletin “siber savunma” sistemi yok.</p>
    </div>
  </div>
</body>
</html>
