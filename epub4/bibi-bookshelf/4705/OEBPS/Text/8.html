<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x8.html" xml:lang="tr-TR">
    <div class="Basic-Text-Frame">
      <p class="bas">ÖNSÖZ</p>

      <p class="paragraf">Amerikalı bir film yapımcısı televizyonun icat edildiği zamanlarda şöyle demişti: “Televizyon en geç altı ay içinde piyasadan silinecektir. İnsanlar her akşam böyle bir kutuya bakmak istemezler.” Bu kehanetin üzerinden yaklaşık 70 yıl geçti. İnsanlar artık o kutunun bağımlısı. Tek fark kutu yapımında ahşabın yerine plastik kullanılması.</p>

      <p class="paragraf">Daha kötüsü, hayatımıza giren yeni kutular olması. Hatırı sayılır sayıda insan, işini de bu kutulara bakarak yapıyor. Televizyondan arta kalan zaman bilgisayar denilen kutuların karşısında geçiriliyor. Mobil kutular ise işin tuzu biberi. Trende, otobüste, evde, sokakta, tuvalette, yatak odasında kutular karşısında büyülenmiş haldeyiz.</p>

      <p class="paragraf">Bizi birbirimize bağlayan tek şey kutular. O kutular aracılığıyla son 70 yılda bir “Networks” toplumuna dönüştük. Görünüşe göre bu kutular aracılığıyla birbirimizle iletişim halindeyiz. Ama öte yandan aynı “Networks”, bu kutular aracılığıyla hepimizi kendi cemaatinin bir üyesine dönüştürmekte. Kutuların karşısına dizilmiş bağımlılar, kendilerine sunulan sanal gerçeklik aracılığıyla bir “pil”e dönüştürülmekte. Edindiğimiz her kutu, şebekenin gücüne güç katmasıyla sonuçlanmakta.</p>

      <p class="paragraf">İnternet (Interconnected Networks-kendi aralarında bağlantılı ağlar) yaygın tanıma göre, “Dünya’yı saran ve merkezi olmayan, ağlardan oluşan bir ağ dizgesi.” Binlerce akademik ve ticari ağla devlet ve serbest bilgisayar ağının birbirine bağlanmasıyla oluşuyor. Böylece kutulardan oluşan bir büyük kutu çıkıyor ortaya.</p>

      <p class="paragraf">Tahmin edilebileceği gibi bu icadın da çıkış noktası Amerikan askeri aygıtı. İnternet üzerinden ağ sayesinde iletişim kuran bilgisayar sistemleri olan askeri iletişim sistemi Semi-Automatic Ground Environment (SAGE) ve ticari havayolu rezervasyon sistemi olan Semi-Automatic Business Research Environment (SABRE) 1950’li yıllarda oluşturuldu. 1960’lı yıllarda The Advanced Research Projects Agency (ARPA) ve The Advanced Research Projects Agency Network (ARPANET) geliştirildi. 1960’lı yılların sonunda ARPANET bildiğimiz modern İNTERNET olarak hayatımıza girmiş oldu. 70’li yılların başında Amerikan üniversitelerine bu projeden yararlanma imkânı verilmesinin ardından e-posta (SMTP) ve NNTP, FTP ve HTTP uygulamaları geliştirildi. Özetle, internet denilen sanal ortam, milyonlarca bilgisayarın çeşitli algoritmalar dâhilinde birbirine bağlanması ve aralarında veri (bilgi) akışı sağlanmasına dayanıyor.</p>

      <p class="paragraf">İddia odur ki bu ağ sayesinde dünya devrimci bir dönüşüm geçiriyor. Bilgiye ulaşmak ve bilgiyi kullanmak kolaylaşıyor. Bu özgürlük görüntüsü ise kullanıcı ve bilgisayarının oluşturduğu bir garip ilişkiden besleniyor. Evet, içinde bilgi var ama ondan daha fazla bilgi görünümlü çöp var. Bu çöp yığının arasında değerli olanı bulmak ise nihayetinde bilgiye dayanıyor. Yani o bilgiyi edinmek için zaten bilgili olmak şart. Eski Ahit’te denildiği gibi; “Söz çoğaldıkça anlam azalır, peki bunun kime ne yararı var?” Öte yandan kaynak erişimi devletlerin, uluslararası şirketlerin ve en altta ülke içi şirketlerin denetiminde. Böylece sanal âlem, gerçek âlemin birebir bir yansıması olarak vücut buluyor.</p>

      <p class="paragraf">Bu hal, bizi daha sanayi devrimi zamanında yapılmaya başlanan o tartışmaya götürüyor. Makineler insanı özgürleştirebilir mi? Bir kez daha ortaya çıkıyor ki makinelerin insanı özgürleştirme gücü yoktur. Onun bu işlevi eninde sonunda onun nasıl ve kim için kullanıldığına bağlıdır. Tıpkı yünlü pamuklu dokuma sanayindeki teknolojik gelişmeler gibi, bilgisayardaki gelişmeler de her geçen gün daha çok insanın işsiz kalmasıyla sonuçlanmakta. Çünkü üreticiler üretim sürecinin karar vericileri değil.</p>

      <p class="paragraf">Makine kırıcılığı sanayi devriminin en önemli işçi hareketidir. 1790’lı yıllarda ortaya çıkmış, kırk yıl sürmüştür. Leicestershirelı bir kalfa olan Ned Ludd liderliğinde başladığı için Luddculuk diye anılır. Bütün Luddcu bildiriler “General Ludd” imzasını taşımıştır. Luddcular kalifiye işçilerdi, zanaata ilişkin geleneklere bağlı, statüleri gerilemekte olan kişilerdi. Makine ile doğrudan çatışma halindeydiler ve onların kısa sürede yerlerini alacağının bilinciydeydiler. Makineler zanaatkâr ve işçilerin elinden hünerlerini aldıkça bu büyük bir tepkiye, makine kırıcıları hareketine dönüşmüştür. Luddcular son derece disiplinli, eylemleri iyi planlanmış, gizli ve genellikle doğrudan zora dayalı bir hareketti. Luddcu birliklere yeminle girilirdi ve bu etkili yemin törenleri o dönemin kültüründe önemli bir yere sahipti.</p>

      <p class="paragraf">Hacker sözcüğünün de “sistem kıran” anlamına gelmesi rastlantı değildir. Onlar bir anlamda modern Luddculardır. Kırıcılığı, “ağ”ın işleyişine aykırı davranmasından kaynaklanıyor. Böylece, kutuların yarattığı büyü, kendi karşıtına dönüşmüş oluyor. Hacker, bir yandan “sistemin” kırılganlığını ortaya çıkarırken, öbür yandan yaratılan özgürlük görüntüsünün arkasında yatan sınırsız bağımlılığı hissetmemizi sağlıyor.</p>

      <p class="paragraf">Redhack, bizim yerel “ağ”ımızda ortaya çıkan bir grup. Belli ki kökleri siyasal bir geleneğe dayanıyor. Devleti hedef alan eylemleri, sanal alemde de devlet geleneğimizin sürdüğünü ortaya çıkardı: Halkı için bir devlet değil, halka rağmen bir devlet!</p>

      <p class="paragraf">Redhack’in bize, Münir Özkul’un unuttuğumuz o repliği hatırlatması boşuna değil. O replik kutuların hayatımıza girmesiyle birlikte neyi kaybettiğimizin de bir özeti. Sanal âlemin klavyeli asileri, bir anlamda kutuların egemenlerine başkaldıran modern zamanların Münir Özkullarıdır.</p>

      <p class="yildiz">***</p>

      <p class="paragraf">Bu “kırıcılar”ı yazma fikri Yelda Cumalıoğlu’nundur. Yazım sürecinde Redhack’le yazıştı, onlara da sorular yöneltti. Ancak anlayamadığımız bir nedenle soruları yanıtlamaktan imtina ettiler. Yazmak bana düştü.</p>

      <p class="redhack-duz para-style-override-11"></p>

      <p class="paragraf para-style-override-10"><span class="char-style-override-7">Orhan Gökdemir</span></p>

      <p class="paragraf para-style-override-10"></p>
    </div>
  </div>
</body>
</html>
