<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-118.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-118.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-1">MİT’in Trafik Kazası</p>

      <p class="paragraf-1">Başbakanın Birleşmiş Milletler teröre destek verenler listesinin 4 numarası Yasin El Kadı’ya Cenevre Konvansiyonunu çiğneyerek nasıl kefil olduğunu biz daha önceki programda da söyledik hatırlarsanız, Usame Kutub, Yasin El Kadı ve MİT Müsteşarı Şubat 2013’te gizli bir toplantı için buluşmak üzereydi ki, trafik kazası yaptılar. Medipol hastanesine kaldırıldılar, tedavi edildiler, sonrasında da Medipol Hastanesinin kayıtları tahrif edildi. Bütün bunlarla ilgili geçmişte açıklamalarımız var. Hüseyin Çelik bugün çıkmış “adaleti tesis etmeyecekse bu savcılar niye var” diyor, “bu hâkimler niye var?” Cidden, niye var? Siyasi bir cinayet olduğu inkâr edilemez, Hrant Dink cinayetini ve avukatı Hakan Karadağ’ın kendini duruşmadan çıkar çıkmaz, soba borusuna asmasını merak eden var mı? Redhack’in açıkladığı YÖK belgelerindeki yolsuzlukların peşine düşen Sami Menteş, dünyanın en genç tutuklu gazetecisi, terörden içeride bunca ay. Biliyor musunuz, 12 Eylül döneminde 30 gazeteci tutukluydu ama şu an bu rakam yetmişlerde. Yakın dönemde yüzün üzerine çıktı, uluslararası kuruluşlar Türkiye’yi açık hava hapishanesi diye adlandırdı. Çok uzak geçmişte değil bunlar. Bu insanlara yenileri ilave olacak diye korkuyoruz. Çünkü piyasada çok fazla Gaz-eteci var, gaz veriyorlar, onların bir geçiş üstünlükleri var tuhaf bir şekilde yandaş oldukları için. Ama bugün hala Milliyet’te kıyım devam ediyor, el altından başka telkinlerle insanlar sindiriliyor. Bu yetmişe yakın tutuklu gazeteci basın emekçisidir. Bunlar Türkiye’nin açık hava hapishanesi diye adlandırılmaması için, insanların onurlu bir yaşam sürdürmesi için çok ciddi mesai harcadılar. Toplumun hafızası olduklarında, küçücük detaylara soru yönelttiklerinde bu insanlar terk edildiler, işten atıldılar, itibarsızlaştırma kampanyalarına konu edildiler.</p>

      <p class="paragraf-1">Terörist diyorlar, Redhack terörist; çok da umurumuzda değil açıkçası. Bize ne dediklerinden ziyade halkın gerçekten bizim için ne düşündüğü belirleyici, bizim için ölçü onlar. Siz bu hükümetin El Kaide’ye, El Nusra’ya terörist dediğini duydunuz mu? Biz duymadık. El Kaide’ye, El Nusra’ya “bunlar terör örgütüdür, bunlar gerçekten insan katletmektedirler, hedef gözeterek, sistematik bir şekilde saldırılar düzenlemektedirler” demişlerse, ben şimdiden peşinen özür dilemiş olayım. Ama halkına bol kepçe esnaf lokantası aşçısı gibi bol bol verdiği terör sosunu, konu El Kaide, El Nusra olduğunda bir türlü söyleyemiyor bu hükümet. Redhack davasını konuştuk mesela; biz 16 yıllık bir örgütüz ama 17 yaşındaki bir tekstil işçisinin bizim liderimiz olduğu gibi dâhiyane bir önermeyle çıktı savcı ortaya. Ve bu insanları tutukladılar, gencecik çocukları tutukladılar, evinde interneti olmayan, bilgisayarları olmayan insanları tutukladılar. Neymiş efendim Redhack gönderilerinden, Redhack yorumlarından birkaçını beğenmek gafletine düşmüşler. Bu çocukların ömürlerinden 10 ay eksilttiler, bunun hesabını kim verebilir? Bizim gözümüzde hiçbir suçları günahları yoktur, tanımayız etmeyiz zaten o masumları...</p>
    </div>
  </div>
</body>
</html>
