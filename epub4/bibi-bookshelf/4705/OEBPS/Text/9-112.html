<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-112.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-112.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-6-1-19">YÖK Redhack’e Dava Açtı</p>

      <p class="paragraf-1"><span>Basın yayın organlarını tehditle susturmaya çalışan YÖK, sitesini hackleyerek üniversitelere ait binlerce belge ve dokümanı ele geçiren RedHack hakkında da suç duyurusunda bulundu.</span></p>

      <p class="paragraf-1">YÖK tarafından yapılan yazılı açıklama şöyleydi:</p>

      <p class="paragraf-1">“Yükseköğretim Kurulu’nun iş süreçlerini hızlandırmak amacıyla geçtiğimiz ay hayata geçirdiği elektronik belge yönetim sistemi, 8 Ocak 2013 tarihinde siber saldırıya uğramış, veritabanında yer alan ve gizlilik taşıyan bazı bilgi ve belgelere hukuk dışı yollarla ulaşılarak paylaşılmıştır.</p>

      <p class="paragraf-1">Yükseköğretim Kurulu’na soruşturma başlatılması talebiyle iletildiğinden ‘gizli’ ibaresi bulunan söz konusu belgelerle kamuoyunda yanlış ve yanlı bir algı oluşturulmaya çalışılmış, bazı basın yayın organlarında Yükseköğretim Kurulu’nun sırlarının ifşa edildiğine dair ifadelere yer verilmiştir. Henüz soruşturmaların tamamlanmamış olması göz önüne alındığında kişi ve kurum isimleri de verilerek hak ihlali yapıldığı açıktır.</p>

      <p class="paragraf-1">2547 sayılı Yükseköğretim Kanunu’nda yer aldığı üzere Yükseköğretim Kurulu’nun en önemli görevlerinden biri “denetleme”dir ve yükseköğretim kurumlarına ilişkin soruşturmaları ‘Yükseköğretim Denetleme Kurulu’ yürütür. Bu kapsamda yükseköğretim kurumlarından soruşturulması amacıyla YÖK’e bilgi ve belgelerin ‘gizli’ ibaresi ile gönderilmesi Kurul’un ‘denetleme’ görevini yerine getirebilmesi için bir gerekliliktir. Belgelerdeki gizlilik uygulamasının amacı, kesin olarak sonuçlandırılmamış soruşturmalarda ilgililerin ve üçüncü şahısların haksız yere suçlanmasını önlemektir. Soruşturmalar neticelendiğinde sorumlular hakkında gerekli ceza ve disiplin işlemleri ‘Yüksek Disiplin Kurulu’ tarafından yapılmaktadır.</p>

      <p class="paragraf-1">Yükseköğretim Kurulu’nun internet sitesine yapılan saldırı sonucu kamuoyuna açıklanan ve tamamlanmamış soruşturma kapsamında yer alan bu belgeler Türk Ceza Kanunu’nun 285. maddesinde yer alan ‘gizliliğin ihlali’ suçunu oluşturmaktadır. Basın yoluyla yapılacak yayınlarda artırılmış cezalar uygulanacağı TCK’nın 285. madde hükmü gereğidir.</p>

      <p class="paragraf-1">Ayrıca Türk Ceza Kanunu’nun 243. maddesi uyarınca ‘Bir bilişim sisteminin bütününe veya bir kısmına hukuka aykırı olarak giren ve orada kalmaya devam eden kimseye bir yıla kadar hapis ve adli para cezası verilir’ hükmü; 244. maddesinin 2. fıkrasında ise ‘Bir bilişim sistemindeki var olan verileri başka bir yere gönderen kişi, altı aydan üç yıla kadar hapis cezası ile cezalandırılır’ hükmü yer almaktadır.</p>

      <p class="paragraf-1">5657 sayılı ‘İnternet Ortamında Yapılan Yayınların Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında Kanun’un 9. maddesi gereğince içeriğin yayımlanması nedeniyle kişisel hakları ihlal edilenlerin, bu ihlallere karşı cezai takibat başlatma hakları olduğundan bu tür yayınlar neticesinde doğabilecek cezai sorumlulukların da dikkate alınması gerekmektedir.</p>

      <p class="paragraf-1">Yükseköğretim Kurulu söz konusu hükümler uyarınca ilgili makamlara suç duyurusunda bulunarak hukuki süreci başlatmıştır.”</p>
    </div>
  </div>
</body>
</html>
