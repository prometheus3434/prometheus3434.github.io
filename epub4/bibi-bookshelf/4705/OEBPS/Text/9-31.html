<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-31.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-31.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-11">RedHack-Anonymous Kavgası</p>

      <p class="paragraf-1">THY saldırısı RedHack ile “Anonymous Turkey” adlı grup arasında küçük çaplı bir kavgaya neden oldu. Türk Hava Yolları’nın internet sayfasının hacker grubu Anonymous Turkey tarafından saldırıya uğradığı iddia ediliyordu. Ancak soL Haber Portalı, THY’nin sayfasının “RedHack” tarafından hacklendiğini yazınca saldırıya maruz kaldı. Kendilerine “Anonymous Turkey” diyen grup, THY saldırısının kendileri tarafından bizzat yapıldığını savunarak soL Haber Portalı’nı da yine aynı saldırı yöntemiyle (DDoS saldırısı) kısa bir süreliğine çökertti. Hacker grubu, saldırıdan önce Twitter hesabından yaptığı açıklamada sitede yayımlanan haberin değiştirilmesi gerektiğini yazmıştı.</p>

      <p class="paragraf-1">Saldırıya uğrayan soL Portal haber sitesi de bir açıklama yaparak, “Anonymous Turkey” adlı grubun siber saldırıları nedeniyle yaklaşık 6 saat boyunca yayın yapamadıklarını ifade etti. “Bir haberdeki hata gerekçe gösterilerek düzenlenen saldırının öncesinde, soL Portal’a herhangi bir uyarı, tekzip ya da değişiklik isteği bildirilmemiştir” denilen açıklamada soL Portal teknik ekibinin yoğun çalışması sonucunda, web sitesinin yeniden yayında olduğu belirtildi. Bu süreçte soL’a destek olan ve duyarlılığını kamuoyuyla paylaşan okurlara teşekkür edilen açıklama “bu saldırının hiçbir mazeretle açıklanamayacağı” vurgusuyla sona erdi.</p>

      <p class="paragraf-1">Bu olay kendini “Anonymous Turkey” olarak tanıtan grup ile RedHack’i karşı karşıya getirmişti. RedHack, “Anonymous Turkey gerçek değil, zaten geçen yıl bizim ekipteydiler, onları kovduk” dedi. Anonymous’un kendi grupları gibi olmadığını belirten RedHack sözlerini şöyle sürdürdü: “Dünya genelinde herkes kendini Anonymous’a bağlı gösterebilir. Zaten grubun özelliği de bu. Bizim gibi değil. Ancak @anonsturkey grubunun gerçek Anonymous ile uzaktan yakından bir ilgisi yok. Sadece onu kullanıyorlar, o kadar.”</p>

      <p class="paragraf-1">Anonymous Turkey’nin yaptıklarından grubun merkez tarafının haberinin olmadığını dile getiren RedHack, “Sol Haber’e yapılan saldırı sonrası Anonymous’un merkezine gerekli açıklamaları yapacağız, gerekeni onlar yapsın” dedi. Anonymous merkez tarafın bu konuda tavır almaması halinde, Anonymous ile olan dostluklarının zedelenebileceğini söyledi.</p>

      <p class="paragraf-1">Anonymous Turkey ise, “Anonymous, RedHack’in dediği gibi belli bir merkeze bağlı değildir, dileyen herkes Anonymous’un ta kendisidir” dedi.</p>

      <p class="paragraf-1">Bu tartışmalar devam ederken ANF tarafından yayımlanan bir haber kendisini @anonsturkey olarak tanıtan grupla ilgili tartışmaya yeni bir boyut kazandırdı. ANF, PKK’nın internet sitesinin “Antep saldırısı” bahane edilerek DDoS saldırısına uğradığını açıkladı ve bu saldırılara diğer saldırılara olduğu gibi gereken karşılığın verileceğini açıkladı. PKK İnternet Sitesi tarafından yapılan açıklamada şunlar söyleniyordu:</p>

      <p class="paragraf-1">“Tüm devlet organlarınca PKK’nın üzerine yıkılmaya çalışılan Antep saldırısı gerekçe gösterilerek yapılan bu saldırının aslında Antep saldırısının gerçek faillerini gizleme amacı güttüğü ortadadır. Yaratılmak istenen bilgi kirliliği ortamında gerçekleri yansıtacak olan bütün alanlar üzerinde bir karartma operasyonu amaçlanmış ve T.C. Devleti’nin oynamak istediği oyunların deşifre olmaması amaçlanmıştır.”</p>
    </div>
  </div>
</body>
</html>
