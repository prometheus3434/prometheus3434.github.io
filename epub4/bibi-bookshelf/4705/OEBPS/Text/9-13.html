<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-13.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-13.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-2-1-4">ABD’nin Siber Silahları</p>

      <p class="paragraf-1">İki yıl önce Estonya’nın 100 yıllık ulusal tiyatro binası, sanatla pek de ilgili olmayan bir toplantıya ev sahipliği yapıyor. “Deutsche Welle Türkçe”nin haberine göre toplantının konusu gelecekte meydana gelebilecek savaşların yönetimi; en önemlisi de siber savaşlarda izlenebilecek yöntemler. Siber savaş konusundaki panel ve toplantıların gözde davetlilerinden Hamburglu bilgisayar bilimleri uzmanı Ralph Langner de toplantıya katılanlar arasında. Langner, işletim sistemlerindeki açıkları kullanarak kendisini çoğaltan ve girdiği bilgisayarın dışarıdan kontrol edilmesine imkân veren Stuxnet bilgisayar solucanı konusunda uzman bir isim. Stuxnet, 2010 yılında özellikle İran nükleer santrallerine düzenlenen sanal saldırılarla gündeme gelmişti.</p>

      <p class="paragraf-1">Bilgisayar bilimleri uzmanı Ralph Langner, Stuxnet kullanılarak yapılan sanal saldırıların arkasında, şu ana kadar kanıtlanamamış dahi olsa, ABD yönetiminin olduğu görüşünde. Langner, Stuxnet’in ardından, yeni programların da İran’a karşı saldırılarda kullanılmak üzere yolda olduğunu söylüyor. Zira uzmana göre, İran’ın nükleer santrallerine sanal saldırılarda bulunmak, bölgeye savaş uçakları göndermek ve bomba yağdırmaktan daha ucuz ve daha az riskli bir yöntem. Langner, “Benim teorim şu: ABD içinde bulunduğu siber savaşta hücumda olan taraf. Büyük ihtimalle, yeni siber silahı da devreye sokma aşamasındalar” diyor.</p>

      <p class="paragraf-1">Stuxnet solucanı etkisini ispatlamış bir siber silah. Uzman Ralph Langner’in tahminlerine göre, bu virüsün gönderilmesi İran’ın nükleer programını yavaşlatarak, en az iki yıl geriye götürdü. Bu saldırının ardından İstihbarat Bakanlığı’nı ziyaret eden İran’ın dini lideri Ayetullah Ali Hamaney, Stuxnet virüsü hakkında bilgi almıştı.</p>

      <p class="paragraf-1">Stuxnet, 2009 yılında İran’ın Natanz kasabası yakınlarındaki uranyum zenginleştirme tesislerinin sistemine bulaşmıştı. Solucanın, Rusya’dan temin edilen işletim sistemlerine bir taşıyıcı bellek aracılığıyla aktarıldığı sanılıyor. Stuxnet, nükleer reaktördeki zenginleştirici uranyum santrifüjlerini hedef almıştı. Neticede program, sistemin kontrolüne santrifüjleri çalışamaz duruma getirecek kadar zarar vermiş; ancak yine de gizli kaldığından sistemi denetlemekle yükümlü kişiler tarafından tespit edilememişti. Uzman Ralph Langner, İran’ın nükleer tesislerinin gelecek yıllarda daha az sanal saldırıya uğrayacağı görüşünde. Uzman, “İran saldırıya uğradığını zaten biliyor. Artık bu saldırıların gizli şekilde yürütülmesine gerek yok. Şimdi daha açık ve saldırgan yöntemlere geçilebilir. Sisteme olabildiğince sert şekilde müdahale etmek için her tür yöntem denenmeli” sözleriyle diğer yöntemlere de açık kapı bırakıyor.</p>

      <p class="paragraf-1"><span>Stuxnet ile İran’ın nükleer programına yapılan saldırı, solucanı programlayanların uranyum zenginleştirme sistemi hakkında gizli bilgilere sahip olması ve sistemin açıklarını bilmesi sayesinde mümkün olmuştu. Uzman Ralph Langner, siber suçluların ya da teröristlerin ise bu bilgilere sahip olmadan da sistemlere zarar verebileceğine şu sözlerle dikkat çekiyor: “Stuxnet’i incelerseniz ve bilgisayarların başka yerlerden kontrol edilmesine olanak tanıyan sistemler hakkında da temel bilginiz varsa, bir siber silah inşa etmek çok kolaydır. Bu silah, belli bir dönemde, örneğin 2011 yılbaşında, o güne kadar virüsün bulaştığı tüm sistemin işleyişini aynı anda durdurabilir. Bu şekilde çok büyük bir etki yaratabilirsiniz.”</span></p>

      <p class="paragraf-1"><span>Uzman Langner bu nedenle, siber silahların tehlikeleri hakkında daha bilinçli olunması ve işlemlerin otomatik olarak yürütüldüğü sistemlerin korunması için daha büyük yatırım yapılması gerektiğini belirtiyor. Öte yandan Stuxnet’i kendi amaçları için kullanmaya çalışanlarsa bir noktayı gözden kaçırıyor: Virüsün programcıları solucanlarını geliştirirken, 12 Haziran 2012 tarihinde kendisini yok etme talimatı vermişler.</span></p>

      <p class="paragraf-1">ABD ordusunun, son dönemde sıkça haberlerine rastladığımız yeni nesil silah ve donanım projeleri Stuxnet’le sınırlı değil. En yeni proje, uzay-havacılık devi Boeing’in geliştirdiği CHAMP füzesi. Füze, ateşlendiği bölgedeki elektronik sistemleri yaydığı güçlü mikrodalgalar sayesinde devre dışı bırakmak için geliştirildi.</p>

      <p class="paragraf-1">Boeing, kısa bir süre önce füzenin Utah kentindeki Test ve Eğitim Alanı’nda başarıyla test edildiğini açıkladı. Füze, iki katlı bir bina olan ilk hedefine ulaştığında, etrafa güçlü mikrodalgalar yaydı. Binanın içinde, çok sayıda PC içeren bilgisayar ağı ve diğer elektronik sistemler mevcuttu.</p>

      <p class="paragraf-1"><span>Füzenin mikrodalgalar saçmasıyla, sadece birkaç saniye içinde binadaki PC’lerin ekranları karardı, elektronik sistemler işlemez hale geldi. CHAMP’in başarısı, binada çekim yapan kameraların da işlemez hale gelmesiyle onaylanmış oldu.</span></p>

      <p class="paragraf-1">CHAMP projesinde yer alan Boeing yetkilisi Keith Coleman, “Bu füze, modern savaş alanlarında yeni bir döneme işaret ediyor... CHAMP, bir gün düşman daha ilk uçağını veya askerini bile harekete geçiremeden düşmanın elektronik ve veri sistemlerini devre dışı bırakabilir” dedi. Mühendisler, CHAMP füzesiyle yapılan ve bir saat süren ilk testte, yedi hedefi vurdu. Yüksek güçlü mikrodalgalar, tüm hedeflerdeki elektronik sistemleri etkilemeyi başardı. Boeing, amaçlarının silahın etkisini artırmak olduğunu söyledi.</p>
    </div>
  </div>
</body>
</html>
