<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-76.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-76.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-5-1-1">Siber Dünyanın Yaramaz Çocukları</p>

      <p class="paragraf-1">İzinsiz bilgisayarlara giren, içlerinden bilgi çalan, web sitelerini göçerten ve sanal savaşlar çıkartan kişilere “hacker” deniliyor. İngilizce olan “hacker” kelimesi, Türk Dil Kurumu’na göre “bilgisayar ve haberleşme teknolojileri konusunda bilgi sahibi olan, bilgisayar programlama alanında standardın üzerinde beceriye sahip bulunan ve böylece ileri düzeyde yazılımlar geliştiren kişi” anlamında kullanılmaktadır. Bu kelime için kurul, “kırıcı” sözünü öneriyor.</p>

      <p class="paragraf-1">Bir bilgisayarı içeren ilk suçun ne zaman meydana geldiğini belirlemek oldukça zor. Bilgisayar milattan önce 3500 yıllarında Japonya, Çin ve Hindistan’da bulunan, elle hareket edebilir sayaçları kullanarak hesap yapmaya yarayan abaküsten beri çeşitli biçimlere girmiş.</p>

      <p class="paragraf-1">1801’de kâr amaçlı girişimler Fransa’da bir tekstil üreticisi olan Joseph Jacquard’ı bilgisayar kartının ön modelini dizayn etmeye teşvik etti. Bu alet özel fabrikaların dokuma aşamalarında tekrarlama yapmayı sağladı. Jacquard’ın işçileri geleneksel iş ve yaşam standartlarını tehdit eden bu aleti sabote ederek, Jacquard’ı başka bir yeni teknoloji kullanmaması için uyardı. Böylece bilinen ilk bilgisayar suçu işlenmiş oldu.</p>

      <p class="paragraf-1">Sanal dünyanın yaramaz çocukları hackerlar, genelde hasta ruhlu ve asosyal suçlular olarak görülüyor. Ancak tartışılmaz bir gerçek; hayatı kolaylaştıran teknoloji, suç işlemeyi de kolaylaştırmakta. Ayrıca, bu suçları işleyenler, diğer suçlulardan farklı olarak, okumuş, iyi eğitim almış kişilerden oluşmakta. Hackerlarla birlikte beyaz yaka suçları denilen uzmanlık gerektiren suçlara klavyeli bir suçlu grubu daha dahil oldu. Tartışılmaz bir gerçek daha; bir zamanların hackerları bir müddet sonra bilişim sektöründeki yasal koltuklarına oturmakta. Örneğin; tüm dünyaya kafa tutan Linux’un babası Linus Torwalds zamanında bir hackerdı. Torwalds’ın yarattığı Linux, daha sonra Windows işletim sistemine alternatif olarak çıkan ve yazılımı kullanıcılarının geliştirdikleri bir devin babası oldu. Günümüzün birçok güvenlik uzmanı da bir dönemin hackerlarıydı.</p>

      <p class="paragraf-1">Hackerler, hack etme amacına göre “beyaz hacker” ve “siyah hacker” olarak ikiye ayrılmakta. Hack fiilini ekonomik gelir amacıyla gerçekleştirenler “siyah hacker”, herhangi bir ekonomik kazanç elde etme gayesi olmadan sadece kabadayılık, kendini ispatlama veya bilinmezi keşfetme gibi amaçlarla gerçekleştirilenlere ise “beyaz hacker” deniliyor.</p>

      <p class="paragraf-1">Bir virüs yazarı yaratım sürecini şöyle anlatıyor: “Bir tanesini ürettiğinde harikulade bir şeyin gerçekleşmiş olduğunu hissedersin. Yaşayan bir şey yaratmışsındır. Onun nereye gideceğini ya da ne yapacağını bilmezsin ama yaşayacağını bilirsin.”</p>

      <p class="paragraf-1">Hack olayları zannedildiği gibi bilgisayarların yaygınlaşmaya başladığı 1980’li yıllarda değil, henüz bilgisayarların emeklemekte olduğu 1950’li yıllarda başladı. İlk dolaşım alanı telefonlardı. “Freak”, “phone” ve “free” kelimeleriyle bir sözcük oyunu olarak nam salan “phreaking” ilk başladığında ABD Bell Telephone sistemini uzun mesafeli bedava telefon aramaları için işletmekten öte bir amacı yoktu. Birkaç yıl içinde telefon sistemi içinde daha derinlere bakmaya başlayan phreakerlar, Bell içinde elektronik geçitler ve gizli bölümlerden oluşan bir labirent bulunduğunu öğrendiler ve bu bilinmeyen arazinin haritasını çıkardılar.</p>

      <p class="paragraf-1">Hele 1954’te Bell Teknik Sistem Dergisi’nin yurtiçi uzun mesafe aramalarını yönlendirmeye ve ücret belirlemeye yarayan elektronik sinyalleri anlatan bir makale yayımlaması işin içine tuz biber ekti. Aynı dergi, 1960’ın kasım ayında ise numaraların frekanslarını tarif eden bir makale daha yayımladı. Dergi, yalnız Bell’in teknik personeli için çıkıyordu ancak aboneleri arasında okul kütüphanelerinin olduğu unutulmuştu. Yapılan hata anlaşılınca dergi toplatılmaya çalışıldı. Ama dergiler özellikle mühendislik öğrencileri tarafından inanılmaz bir hızla çoktan fotokopilenmişti. Numara frekanslarının sistemdeki onay tonlamalarının bir müzik aleti veya ıslıkla çıkartılabildiği anlaşılınca ücretsiz olarak bir yeri aramak için sadece bu tonları çıkaracak bir aleti telefonun ahizesine dayamak yetiyordu. İlk ıslıkla arama 1971’de, John Draper isimli bir Vietnam gazisinin, Cap’n Crunch (mısır gevreği markası) kutusundan çıkan promosyon düdüklerin 2.600 MHz tonda ses çıkarttığını fark etmesiyle ortaya çıktı. İşte Draper ile başlayan kısa hacker tarihi...</p>
    </div>
  </div>
</body>
</html>
