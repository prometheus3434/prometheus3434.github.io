<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-24.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-24.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-4">Emniyetli Sitenin Şifresi: “123456!”</p>

      <p class="paragraf-1">RedHack’in Emniyet sitelerine yönelik eylemi iki polisin başını yakmıştı. Ankara Emniyet Müdürlüğü’nün sitesini çökerterek 155’e yapılan ihbarlara ilişkin bilgilere erişen RedHack (Kızıl Hackerlar) grubunun saldırısının faturası iki polis ile bir sivil memura kesildi. RedHack’in Ankara Emniyeti’nin dijital verilerinin saklandığı sisteme girmesi nedeniyle iki polis ile bir sivil memura maaş kesme cezası verildi. Dijital verilerin saklandığı sisteme “123456” gibi basit şifre koyan personel, “görevde kayıtsızlık göstermek ve görevi savsaklamak”tan suçlu bulunmuştu.</p>

      <p class="paragraf-1">RedHack grubu, Ankara Emniyet Müdürlüğü’nün sitesini hackleyip, ihbar e-postaları gibi bazı bilgilere ulaştığını açıklamış ve ihbar mektuplarını bir internet sitesinde yayımlamıştı. Grup kolayca kırdıkları basit şifre yüzünden polisle de dalga geçmişti. O hackerlardan biri saldırıdan sonra, “Asıl soru şifresi 123456 olan bir polis teşkilatının ne derecede ciddi çalıştığıdır! Hem de Ankara gibi bir büyükşehir emniyetinin! Sen vatandaşa güven ver, sonra da şifreni 123456 yap. Bu sadece düşündürücü değil, trajikomik de bir durumdur” diye açıklama yapmıştı.</p>

      <p class="paragraf-1">Aynı ay içinde Kızıl Hackerlar grubu bu kez 40 yıl önce idam sehpasına götürülen üç fidan, Deniz Gezmiş, Yusuf Aslan ve Hüseyin İnan için eylem yaptı. AKP Sivas İl Başkanlığı sitesini hackleyen RedHack, “il yönetim” tablosunun il başkanı kısmına liderlerinin sembolü olan Şirin Baba’nın fotoğrafını koydu. RedHack, eylemini Twitter’dan, “Şarkışla’ya yolumuz düşmesin demedik, Gemerek diyarını bir daha ziyaret ettik. Denizler yaşıyor!” mesajı ile duyurdu.</p>

      <p class="paragraf-1">RedHack, Twitter hesabından eylemlerinin nedenlerini ise şöyle açıkladı:</p>

      <p class="paragraf-1">“Deniz’ler 40 yıl sonra oraya uğradığında kime karşı savaşırdı dedik ve belediyesi de olan Sivas AKP’yi hackledik. Bu anlamda Sivas’a 40 yıl sonra ‘teknolojik’ olarak uğradık. Ama fiziksel olarak uğrayacağımız günler de uzak değil.”</p>

      <p class="paragraf-1">“AKP ana sayfasına Deniz’in resmini koyduk, başkan kısmına da Şirin Baba’yı yerleştirdik;) Bir de yazı yazdık. Yazıda 72’de bizler 6. Filo’yu denize dökerken onların 6. Filo’yu kıble yapıp namaz kıldığını, bugün de doları seccade yaptıklarını ve halka kan kusturduklarını yazdık.”</p>

      <p class="paragraf-1">“Onlardan korkmadığımızı dile getirirken, Anonymous, DG Virüs, AnarchyCrew gibi kardeşlerimize selam çaktık. Son olarak Savcı Hakan’a selam gönderip ‘PlayStation’lı anaokulluları’ neden tutuklamadığını, sesinin çıkmadığını, alındığımızı yazdık.”</p>
    </div>
  </div>
</body>
</html>
