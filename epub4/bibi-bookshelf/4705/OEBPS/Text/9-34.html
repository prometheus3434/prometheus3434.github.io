<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-34.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-34.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-14">TÜBİTAK-RedHack Kapışması</p>

      <p class="paragraf-1">Çatışma karşılıklı ataklarla sürerken TÜBİTAK da devreye girdi, kurumları olası saldırılara karşı uyardı. Bu uyarıdan bir hafta sonra kendisi RedHack’in 1 saatlik saldırısına uğradı. TÜBİTAK’ın açıklamasına göre saldırı püskürtülmüştü.</p>

      <p class="paragraf-1">Buna karşılık TÜBİTAK yetkilisi saldırıyı doğruladı. “Kimin yaptığını biliyor musunuz?” sorusuna ise, “Evet, RedHack grubunun yaptığını biliyoruz” yanıtını verdi. Terzi kendi söküğünü dikememişti.</p>

      <p class="paragraf-1">TÜBİTAK yetkilileri kurumları uyardıkları sırada kendilerine de böyle bir saldırının yapılmasının beklendiğini ifade etti. “Saldırı yapıldı ve sonunda başarıyla püskürtüldü” diyen TÜBİTAK, sitelerinin 1 saattir saldırı altında olduğunu açıkladı. Açıklamanın yapıldığı saatte siteye ulaşım sağlanamıyordu. Bir TÜBİTAK yetkilisi ise, “Bu bir hackleme olayı değildir. Hacklenme olması için server içi bilgilerin alınması gerekir. Bu sadece erişimin engellendiği bir saldırıdır” dedi. TÜBİTAK ayrıca saldırıyı yapan IP’lerin Türkiye’den olduğunu belirtti ancak yurtdışından da hackerların yerel IP kullanabildiklerini ifade etti. TÜBİTAK kimin saldırdığını anlamış ama nereden saldırdığını anlamamıştı</p>

      <p class="paragraf-1">RedHack ise en aktif günlerinden birini yaşıyordu. Grup Twitter hesabından gün boyu saldırılar düzenlediğini duyurdu. Hedeflerini şöyle listelemişlerdi: “Okullara bozuk süt veren toptancı siteler, bize ders vermeye kalkan TÜBİTAK, ‘Ayran için’ diyen SSK ve Melih Gökçek...” Saldırılar uluslararası hacker grubu Anonymous ile birlikte yürütülmüş, süt ihalesini alan 3 firmanın sitesi çökertilmişti. Çökertilen sitelerin ana sayfalarında, “Aslında sizi hacklemedik, ‘psikolojik’ olarak öyle görüyorsunuz” ibaresi okunuyordu.</p>
    </div>
  </div>
</body>
</html>
