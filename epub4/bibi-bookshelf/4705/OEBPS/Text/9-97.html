<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-97.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-97.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-5-1-22">Anonymous</p>

      <p class="paragraf-1">Anonymous 2003 yılında 4chan’de yayılmaya başlayan bir internet oluşumu ve kimliğini gizleyen birçok internet kullanıcısından oluşan küresel bir topluluk. Eylemleri, kendilerini “Anonim” olarak tanıtan kimliği belirsiz kişiler tarafından yapılmakta. Grup manifestosunda, internetin serbest ve açık bir platform olması için çalıştıklarını ancak son yıllarda hükümetlerin internetteki özgürlükleri kısıtlamak için yoğun kampanya başlattıklarını belirtiliyor. Dünyanın pek çok yerinden özgürlükçü hackerların katıldığı ağda belirgin bir hiyerarşi bulunmuyor. Gruba destek vermek isteyenler, ücretsiz bir botnet yazılımını indirerek bilgisayarlarını Anonymous saldırılarında birer nefer haline getirebiliyor. Anonyomus botnetinde 50 bine yakın bilgisayar olduğu tahmin ediliyor.</p>

      <p class="paragraf-1"><span>Grup, ilk büyük eylemlerini WikiLeaks’i zor durumda bırakmaya çalışan PayPal, Visa ve MasterCard gibi ödeme ve kredi kartı firmalarına karşı yürüttü. Grup, internette dosya paylaşımını kısıtlayan ve pornografiyi engelleyen kişi ve kurumların internetteki tüm varlıklarını da sürekli bombalıyor. WikiLeaks’i engellemeye çalıştığı gerekçesiyle Amazon ve bakanlıklar gibi pek çok siteye saldıran grup, ünlülerin tarikatı Scientology’yi de hedef aldı. Grup kendini şöyle ifade ediyor: “Biz anonimiz. Orduyuz. Affetmeyiz. Unutmayız. Bizi bekleyin.”</span></p>

      <p class="paragraf-1">Anonymous’un çok bilinen bazı operasyonları şöyle:</p>

      <p class="paragraf-1">Sony operasyonu: Sony’nin web sitelerine ve hizmetlerine yapılan saldırılar, 2 Nisan 2011’de başladı. Sony’nin, PlayStation’ı hack’leyen George Hotz’u mahkemeye çıkarma kararı üzerine grup, PlayStation Network’ü çökerterek tarihe geçti.</p>

      <p class="paragraf-1">Bank of America saldırısı: 14 Mart’ta Bank of America’nın haksız olduğu iddia edilen mortgage uygulamalarını ortaya çıkarmak isteyen Anonymous, şirketin dâhili e-posta adreslerini sızdırdı.</p>

      <p class="paragraf-1">Payback operasyonu: ABD hükümeti Aralık 2010’da, WikiLeaks’in diplomatik belgeleri herkese açık bir şekilde yayınlamaktan vazgeçmesini talep edince, bazı şirketler WikiLeaks’in hesaplarını dondurdu ve sitenin sunucularını kapattı. Bunun üzerine Anonymous, WikiLeaks ile çalışmak istemeyen Visa, MasterCard ve PayPal’a savaş açtı. 8 Aralık 2010’da Visa ve MasterCard’ın siteleri Anonymous tarafından çökertildi.</p>

      <p class="paragraf-1">HBGary ve Barr’e misilleme: Şubat 2011’de güvenlik firması HBGarry ve CEO’su Aaron Barr, Anonymous’un içerisine sızdığını iddia ettikten sonra grubun şimdiye dek yaptığı en büyük saldırılardan birine uğradı. Grup, şirketin telefon sistemini çökertti, 68.000 özel e-posta adresini ortaya çıkardı ve HBGary Barr’ın WikiLeaks’i çökertme planlarını da sızdırdı. Grup ayrıca Aaron Barr’ın Twitter hesabına girdi ve burada Barr’ın ev adresi ile telefon numarasını yayınladı.</p>

      <p class="paragraf-1"><span>YouTube saldırısı: Aynı yılın Ocak ayında YouTube’un müzik videoları yükleyen bir Anonymous üyesinin hesabını kapatması üzerine grup, tüm kullanıcıları sahte hesaplar oluşturarak porno ile karışık videolar yüklemelerini tavsiye etti.</span></p>

      <p class="paragraf-1">Tunus operasyonu: Ocak 2011’de Tunus hackerlarıyla bir araya gelen Anonymous, 8 devlet sitesini çökertti.</p>

      <p class="paragraf-1">SOHH’a saldırı: Haziran 2008’de SOOH’nin “Just Bugging Out” adlı forum sayfasında grup hakkında olumsuz sözler yazıldığını duyan Anonymous, siteye üç taraftan saldırdı: Mesaj panolarına çok sayıda mesaj göndererek sitenin ana sayfasına ırkçıları küçük düşüren fotoğraflar yükledi.</p>

      <p class="paragraf-1">Titstorm operasyonu: Şubat 2010’da Avustralya hükümetinin belirli türlerdeki porno yayınları engelleme çalışmaları üzerine Anonymous, Avustralya Parlamentosu web sitesini çökertti. Eylül 2009’da da Avustralya İletişim ve Dijital Ekonomi bakanı Stephen Michael Conroy, çocuk pornosu gibi zararlı internet içeriğini engellemek için bir girişimde bulunununca Anonymous, başbakanlık sitesini 1 saat boyunca çökertmişti.</p>

      <p class="paragraf-1">Fine Gael web sitesine saldırı: Grup, 2011 İrlanda genel seçimlerinde partinin web sitesini ele geçirdi ve bir resmi yükledi. Resimde şu sözler yer alıyordu: “Hiçbir şey güvenli değildir. Bu partiye inanıyorsunuz ve o sizi korumak için hiçbir önlem almıyor. Size özgür konuşma hakkı sağlayıp sesinizi sansürlüyorlar. Uyanın!”</p>

      <p class="paragraf-1">Vatikan’a saldırı: Vatikan’ın internet sitesi ‘’www.vatican.va’’ ‘’Anonymous’’ tarafından engellendi. Anonymous hareketinin İtalya kolunun internet sitesinden yapılan açıklamada, Katolik Kilisesinin bozulması ve çürümesi dolayısıyla internet sitesini kuşatmaya karar verildiği belirtilerek, bu saldırının Hıristiyanlık dinine ya da onun tüm dünyadaki inananlarına karşı olmadığını kaydedildi.</p>

      <p class="paragraf-1">Çin’e saldırı: Anonymous Nisan 2012’de, Çin’de devlete ait yaklaşık 500 web sitesini hackledi. Korsanlar, Çin hükümetinin internet üzerinde uyguladığı sınırlamaları saldırıya gerekçe olarak gösterdi. Hacklenen web sitelerine Çin hükümetini eleştiren mesajlar da eklendi.</p>

      <p class="paragraf-1">ABD’ye saldırı: Anonymous Ocak 2013’te, Amerikan yargısına ait bağımsız bir kurum olan Hüküm Giyme Komisyonu’nun web sayfasını ele geçirdikten sonra, ABD’yi gizli bilgileri açıklamakla tehdit etti. Örgüt, iki hafta önce intihar eden İnternet eylemcisi Aaron Swartz’ın intikamını almak amacıyla Amerikan devletinin web sitelerini hedef aldığını açıkladı. 26 yaşındaki Aaron Swartz, daha çocuk yaşında RSS beslemelerini oluşturmuş ve ardından Reddit adlı sosyal paylaşım sitesini kurmuştu. Ancak genç deha bir internet arşivinden milyonlarca akademik çalışmayı çalmak suçundan federal mahkemeye çıkarılacaktı. Akademik çalışmaları internette ücretsiz olarak yaymayı amaçladığı söylenen Swartz, 35 yıl hapisle yargılanacağını öğrenince intihar etti.</p>

      <p class="paragraf-1">Bu eylemlerin bedelini ödeyen Anonymous üyeleri de var. Örneğin grup üyesi Christopher Weatherhead, büyük finans şirketlerinin bilgisayar sistemlerine siber saldırılar düzenlediği gerekçesiyle 18 ay hapis cezasına çarptırıldı. Kendini “hactivist” olarak tanımlayan 22 yaşında Weatherhead’in, WikiLeaks’i engelleyen Mastercard, Visa, Paypal gibi şirketlere yönelik bilgisayarların çalışmasını etkileyecek siber saldırılarda yer aldığı iddia ediliyordu. Diğer grup üyeleri 28 yaşındaki Ashley Rhodes 7 ay hapis cezası alırken, 24 yaşındaki Peter Gibson ise şartlı tahliye edildi.</p>
    </div>
  </div>
</body>
</html>
