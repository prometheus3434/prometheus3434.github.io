<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-119.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-119.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-2">Hukuk Garabetleri</p>

      <p class="paragraf-1">Biz Redhack davasını zaten absürt bir dava olarak nitelendiriyoruz. İddianamede adı geçen örgütler, 30 - 35 yıl önce faaliyetlerine son vermiş örgütler. Utanmasalar çıkıp diyecekler ki “Mahir Çayan nerede oturuyor, bize anlat, bize söyle kimdir bu Mahir Çayan?”. Böyle bir pratikleri var, İbrahim Kaypakkaya’yı soracaklar, Deniz Gezmiş’i soracaklar. Yani çok şiirsel cevaplar verebiliriz biz bu sorulara: yüreğimizde o insanlar. Bizim alnımızda, bizim onurumuzda yaşıyorlar. Ve Redhack davasına benzeyen çok fazla aceleye getirilmiş, tırnak içerisinde söylüyorum, hükümetin namusunu kurtarmak adına yola çıkılmış davalar var. Bir dolu torba dava var bu ülkede, insanları tıkıp tıkıştırıyorlar ve beş benzemez adamı aynı örgüte üye yapıyorlar, bunun üzerinden sahte deliller üretiyorlar, sahte delille sahte mantıklar kurguluyorlar. Bakın şimdi bizim çok eleştiri getirebileceğimiz bir insandır Tuncay Özkan; gün gelmiştir F tipi cezaevleri için “kral dairesi gibi yerdir” demiştir. Ama biz bu ahlaksızlığı yapamayız, adamın ruhsatlı silahını ruhsatsız gösterip Tuncay Özkan’ı yargıladılar. Silivri’deki hukuk garabetini konuşmak bizim için bir vazifedir. Tarafı olduğumuz, onayladığımız, o insanlarla aynı safta olduğumuz için değil, bunun altını bir kez daha çizmek istiyoruz. Daha önce de dile getirdik, adaleti bir bütün olarak ele almak gerekir. Adalet bir gün hepimize gerekecektir ve bizler sosyalist - komünistler olarak, Redhack olarak, duyarlı insanlar olarak onurlu tutum sergilemek zorundayız. Ben KCK için istediğimi adaleti Odatv için isteyebilmeliyim. Biz hiç kimse yargılanmasın demiyoruz zaten, bilakis biz herkesin yargılanabilmesini istiyoruz. Buna kürsü dokunulmazlığı dışında meclisin tamamı dâhildir, bu ülkenin cumhurunun başı dâhildir. Herkes yargılanabilir ve hesap verebilir pozisyonda olsun ama sahte delillerle, onursuz bir şekilde üretilmiş gerekçelerle, virüslü bilgisayarlarla bu insanları yargılamaya kalktığınızda vicdan yara alır. Hiç bıkmadan söyledik yine söyleriz, hukuk eşittir adalet denklemi yanlıştır. Halk olarak masaya yumruğumuzu vurduğumuz, sokağa çıktığımız, barışçıl bir şekilde, kendi taleplerimizi, özgürlük taleplerimizi dile getirdiğimiz gezi direnişi gibi pratiklerle biz bunu talep edeceğiz, koparacağız ve bizim olanı alacağız. Elimizden alınmış, gasp edilmiş hakkımızdır bütün bunlar, bunu ancak bu şekilde alabiliriz.</p>

      <p class="paragraf-1">Düşünsenize bu ülkede sanatçılar tedirgin, gazeteciler tedirgin, akademisyenler tedirgin, karakolda gözaltına alınma ihtimali olan herkes tedirgin. O ihbar kutularından bahsediyorlar, ispiyoncu- muhbir vatandaş profilini geliştirmeye çalıştırıyorlar. Bize terörist demek işin kolayı. Terör algısı, devletin kendi terörünü beslemek için ortaya attığı, sürekli beslediği ve sürekli bunun üzerinden insanlarda bir korku, sindirme çabasıdır. Bundan başka bir şey değildir. İnterpol’e başvuru yaptılar bizim için, cemaatçi haber ajansı Cihan Haber’den duyduk biz bunu ilk. Tuhaf ama açıklanmamış mahkeme kararlarını Samanyolu TV’nin altyazılarından öğrenme şansınız var. Girilmemiş sınavlarda, sonuca dair belgeler görürsünüz orta yerde, çok tuhaf değil mi bütün bunlar? Interpol bizi arıyormuş, bizi 24 yılda bırakacaklarını zannediyor musunuz? Bırakmasınlar da, yakalamaları gerekiyor önce ama. Şirin Baba dünyanın dört bir yanında mücadelesine devam ediyor, edecek. Biz direnmeye devam edeceğiz.</p>

      <p class="paragraf-1">Gezi olaylarını defalarca dile getirdik, gezi olaylarının dinamikleri cidden tartışılmalıdır. Bugün forumlarda tartışıyor dostlar, farklı platformlarda dile getiriliyor, yeni yorumlar, yeni bakış açıları, akademisyenler, sosyologlar ele alıyor. Günlük yaşamınız içerisinde böyle bir siyaset pratiğiniz olması gerekiyor, hayata dâhil olmak için, kendi haklarınız ve aydınlık yarınlar için bu gerekiyor.</p>
    </div>
  </div>
</body>
</html>
