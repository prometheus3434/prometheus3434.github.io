<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-69.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-69.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-4-1-7">Twitter’da Özgürlüğün de Bir Sınırı Var!</p>

      <p class="paragraf-1">Bu arada RedHack’in T.C. Dışişleri Bakanlığı’na saldırıp, bakanlık personeline ait bilgileri internete sızdırması bakanlığı harekete geçirdi. Korsan grubun düşünce ve eylemlerini paylaştığı yaklaşık 40 bin takipçisi olan hesabı, Dışişleri Bakanlığı’nın talebiyle mikroblog sitesi Twitter tarafından kapatıldı. Dışişleri Bakanlığı sözcüsü tarafından ayrıca, “sızdırılan bilgilerin paylaşıldığı Dropbox sistemindeki adresin kapatılması için de başvuru yapıldığı” belirtildi.</p>

      <p class="paragraf-1">ABD’nin Ankara Büyükelçiliği de, bakanlığa yapılan siber saldırıyı kınadı. RedHack’e göre ABD “ajanları deşifre ettikleri için” olaya müdahil olmuştu. İstanbul Bilgi Üniversitesi İletişim Fakültesi öğretim üyesi Dr. Özgür Uçkan’a göre de, RedHack’in Twitter hesabının kapatılmasında Amerika Birleşik Devletleri’nin, Türk Dışişleri Bakanlığı’na yapılan bu saldırıyı kınamamanın etkisi vardı. Uçkan’ın konuyla ilgili değerlendirmesi şöyleydi: “Sonuçta hacktivizm eylemi her ne kadar politik amaçlar ile yapılıyor da olsa, birçok ülkenin ceza yasalarına göre, suç içeriyor. Dolayısıyla bunun tamamen nötr bir hesap olmadığını söyleyebiliriz. Fakat diğer taraftan buna benzeyen çok fazla hesap var Twitter’da. O hesaplar üzerinden de suç işlenmiyor. Twitter’ın belli bir ünü var; ABD de şimdiye kadar bu tarz taleplerine ret cevabı vermiş durumda, bir kısmını karşılamış olsa da. Dolayısıyla yerel bir başvuruya bu kadar hızlı bir geri dönüş yapması, beni şaşırttı açıkçası.</p>

      <p class="paragraf-1">Hal böyleyken internetin henüz yerleşmiş bir hukuku yok. Şimdilik bu konuda çeşitli çabalar var. Taraflarının devletler ve internet kullanıcılarının olduğu bir hukuk arayışı bu. Açık olan şu ki devletlerin internetleri denetlemesinin ardında sadece hukuki meşruiyet kaygısı yatmıyor, interneti kendilerine tehdit olarak gördükleri için online ifade özgürlüklerini kısıtlamaya çalışıyorlar.</p>

      <p class="paragraf-1">Twitter şirketi, bu olayda hukuku görmezlikten gelmeyi tercih ediyor. RedHack olayında, kapatılan Twitter hesabı üzerinden bir suç gerçekleştirilmiyor. Bu hesabı bir başkası da açmış olabilir, RedHack grubunun eylemlerini duyuruyor da olabilir. Doğrudan bu hesap üzerinden bir suç işlenseydi, zaten bu konuda belli bir hukuki teamül var. Ama burada politik bir söylemle karşı karşıyayız. Yani bu grubun da belli iddiaları var; ‘hacktivizm’ diye tabir ettiğimiz hareket de böyle bir şey. Bu eylemleri zaten söylemlerini iletmek için gerçekleştiriyorlar. Sonuçta bu hesabı kapatarak siz bu söylemlerin ifade edilmesinin de önüne geçmiş oluyorsunuz.”</p>

      <p class="paragraf-1">Dr. Uçkan’ın ifadeleri böyle. Uçkan şunu da not ediyor: “Dışişleri Bakanlığı’nın RedHack’in Twitter hesabının kapatılması talebi, ABD’nin kınaması olmasaydı kabul görmezdi.”</p>

      <p class="paragraf-1">Ayrıca “Kuşa bak!” diyerek hedef şaşırtan bir bakanlıktan söz ediyor Uçkan. Bu eylemde sorun, aslında devletin kendine emanet edilen kritik bilgileri korumakla ilgili sorumluluğu. Her ne kadar RedHack burada bir suç işlemişse de bu bilgilerin yayımlanmasından doğan sorumluluğu Dışişleri Bakanlığı da aynen paylaşır. Yani savcılığın asıl Dışişleri Bakanlığı’nı kovuşturması gerekir.</p>

      <p class="paragraf-1"><span>Bilişim hukuku uzmanı Avukat Gökhan Ahi ise ABD’de ancak mahkeme kararları ile hesaplar kapatılabilirken, Türkiye’nin bir talebiyle RedHack hesabının kapatılmasını düşündürücü buluyor. Ahi’nin değerlendirmesi şöyle: “Öncelikle işi ceza hukuku açısından değerlendirdiğimizde, evet RedHack tarafından yapılan eylemler Türk Ceza Kanunu’nda karşılığı olan suçları oluşturuyor. Bu konuda tartışma yok, esas tartışma konusu bu eylemlerin amacının neye yöneldiği. Çünkü dikkat ederseniz, bu grup eylemlerini ifade özgürlüğü üzerine ve herkesin her şeyi öğrenme hakkı üzerine kurguluyor. Bu açıdan baktığınızda aslında suç işlemekle birlikte, faydalı birtakım işler yaptıklarını da görebiliyorsunuz. Bunlardan biri, devletin bilgi güvenliği açığı olduğunu ortaya koymaları. Çünkü devlet dediğimiz aygıt, vatandaşlarının bilgi güvenliğini üst düzeyde korumakla mükellef. Buradan anlıyoruz ki, devlet bizim bilgilerimizi ve kendi verilerini korumakta çok da başarılı değil. Bugüne kadar bununla ilgili herhangi bir çalışma yapmaması da gerçekten çok düşündürücü. İşin Twitter tarafında gelişen boyutu çok enteresan, çünkü Twitter’ın genelde şöyle bir tezi var: Amerikan otoritelerinde verdiği cevaplarda, herkesin bu platformda kendisini ifade edebildiğini, bunun bir akış içerisinde olduğunu, herkesin sokakta söz söyleyebildiği gibi burada da söyleyebildiğini ve bu akışın bir müddet sonra geçtiğini; hatta bu içeriklere sonradan ulaşılamadığına dair tezleri var. Fakat RedHack’in Dışişleri Bakanlığı’na saldırıp bazı bilgileri elde etmesinden sonra bu özgürlük görüntüsü aniden değişiveriyor. Çünkü normal şartlarda Amerikan hükümeti ve mahkemelerine karşı direnen Twitter, RedHack’in hesabını kapatmayı tereddütsüz kabul ediyor. Üstelik RedHack’in eylemlerinin Twitter’la uzaktan yakından ilişkili olmamasına rağmen!</span></p>

      <p class="paragraf-1">Öte yandan siber saldırılarla ilgili yargı süreci ABD’de de tartışma yaratan bir konu. Yargılamayı hangi kurumun yürüteceği, saldırının nerede düzenlendiğine göre değişiyor ve uzmanlara göre bunu belirlemek hiç de kolay değil. Saldırıyı düzenleyenin resmi bir görevli ya da bir öğrenci olması da yargı sürecini etkiliyor. Yargılamanın ulusal güvenliğin ihlali ya da adi suç olarak nitelendirilmesi saldırının mahiyetine göre değişiyor.</p>

      <p class="paragraf-1">Dünya çapında resmi kurum ve şirketlerin sitelerini çökertmekle suçlanan altı Anonymous hackerı halen New York Federal Mahkemesi’nde yargılanıyor.</p>

      <p class="paragraf-1">Adam Botbyl 2004’te bir şirketin kredi kartı bilgilerini çaldığı için elektronik dolandırıcılık ve izinsiz giriş suçlarından Kuzey Carolina Bölge Mahkemesi tarafından 9 yıl hapse mahkûm edilmişti.</p>

      <p class="paragraf-1">Hükümet kurumlarına ve büyük şirketlere düzenlediği saldırılarla dünyayı sarsan WikiLeaks’ın kurucusu Julian Assange, bugün dünyanın en tanınan hackerı. ABD, uzun süredir Assange’ın yargılamak üzere kendisine teslimini talep ediyor. Avukatlarına göre Assange ABD’de yargılanırsa casusluk suçlamasıyla idam cezası bile alabilir.</p>
    </div>
  </div>
</body>
</html>
