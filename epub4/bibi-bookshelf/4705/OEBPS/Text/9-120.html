<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-120.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-120.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-3">Devlet İçin Hack!</p>

      <p class="paragraf-1"><span class="bold" style="font-size:1em;">-Gezi olaylarıyla ilgili konuşmaya geçmeden önce şunu ben merak ediyorum ve sormak istiyorum. Şimdi başka hacker grupları da var ve bu hacker grupları sizden farklı şeyler yapmıyorlar aslında. Örneğin bir hacker grubu var, Türk halkının ahlaki değerlerini bir şekilde kötü etkilediklerini düşündükleri siteleri çökertiyorlar. Ama onlar terör örgütü ilan edilmiyor; hatta üstüne Ankara Emniyeti ve bazı bakanlar ödül bile verdiler bu hacker gruplarına. Nasıl oluyor bu?</span></p>

      <p class="bos"></p>

      <p class="paragraf-1">-85 bin mail elimize geçti Ankara Emniyetini hacklediğimizde. İhbar dosyalarını incelediğimizde çok çarpıcı detaylara ulaştık. Bugün Ergenekon’dan yargılanan subayların mail adresleriyle ilgili, şifreleriyle ilgili bilgiler bu hacker gruplarına ulaştırılmış. Bu hacker grupları aslında o beceriye sahip olmayan hacker grupları ama içerden bu şifreler ulaştırılmış. Biz Redhack olarak şunu söyledik; bu muhbir vatandaş profili sürekli yüceltilmek isteniyor. Bakın bu hacker grupları nedir? Ulusal Kanal, Halk TV, Yurt gazetesi… Bunların portallarıyla kanal7 domainini yöneten insanlar aynı yerden besleniyorlar. Yani bir şifre edinimi söz konusu. Ankara Emniyetinde Melih Gökçekle ilgili çok çarpıcı, çok detaylı ihbarlara denk geldik biz. Mesela Tuncay Ayhan ve çetesiyle Dikmen Vadisinde yaptığı katliamlar, Burhan’ın öldürülüşü, Erzurumlu’nun lokali, bütün bunlarla ilgili ihbarlar vardı. Bu ihbarlarla ilgili en küçük bir denetim olmamıştır, harekete geçilmemiştir onun da farkındayız. Orada “senin adamın benim adamım” mantığı var. Ankara söz konusu olduğunda söyleyebileceğimiz çok fazla şey var bizim. Ankara’da yolsuzluğun haddi hesabı yok. Yakın dönemde hatırlayın, 1 milyar liralık Ankara’nın borcu Hazine’ye ve Ulaştırma Bakanlığına devredildi, Maliyeye devredildi. Ulaştırma Bakanlığı bitmek bilmeyen metroyu üstlendi. Bu aslında şu anlama geliyor: Ankara’da Başkent Gaz’ın içerisini boşaltan bu adam, Ankara’ya hizmet götürdüğünü söyleyip kendini zengin eden bu adam. Bu adamın borcunu tüm Türkiye’ye ödetmeye kalkıyorlar. Sen özelleştiremediğin, içini boşalttığın Başkent Gaz’ın yükünü Türkiye’ye yükle, metro yapacağım de yapama, parklarla bahçelerle Ankara halkının gözünü boya ama yaz aylarında evlerden alüminyumlu, siyanürlü sular aksın. Sonra otur ağla “fışkiyemi kim kırdı?” diye. Orada kamerası mı yok bu fukaranın? Yoksa kendisine biz hediye ederiz. Yara bandı yapıştırmıştı bilgisayarının kamera sistemine bizler kendisini izlemeyelim diye. Çok da matah bir şey değil izleyip napacağız? Suni gündem yaratarak, ergen muhabbeti yaparak kendini gündemde tutmaya çalışıyor ama farkında değil, bizden alsın haberi. Üzerini çizdiler kendisinin.</p>

      <p class="paragraf-1">Sakarya’da mesela, Polis Akademisi adama ödül veriyor. Ne için veriyor? Sen çok iyi hackersın diye. Bir defa her şeyden evvel hacker etiğine aykırı bir şeyden bahsediyoruz. Hacker dediğiniz gizli olur, adam çıkmış televizyona kitap tanıtımı yapıyor. Gizli olur, bilgiye ulaşır; hack’in ana felsefesi budur. Bilgiye ulaşır, bilgiyi kamuya mal eder ve sonrasında iz bırakmadan hayatına devam eder. Ama bunlar iz bırakmayı bırakın, her yerde imzaları ile kitap dağıtıyorlar, yüzük satıyorlar, bunun telaşına düşmüşler. Adam halkla ilgili en küçük bir şeyi dert edinmemiş, Hatay yanıyormuş umurunda değil, Davutpaşa’da işçiler yanıyormuş umurunda değil, Silopi yağmalanıyormuş, Erciş’de orman katliamı varmış, insanlar hapislerde insanlık dışı muamelelere tabi oluyorlarmış, 60 gün ölüm orucuna yatan insanlar oldu bu ülkede, adam bunu kendine dert edinmemiş. İsmim görünsün, yüzük satayım, kitap satayım, taraftar toplayayım, böyle bir telaşı var. Bütün bunları ne adına yapıyorsun? Bir ideolojin yok, bir felsefen yok. Bütün bunlarla Redhack’e çatmaya çalışıyor. Redhack’in tek telaşı hack değil ki! Bunu anlamıyor adamlar, bunu izah edemiyorsunuz. Diyorsunuz ki, “kardeşim bak, Dicle Üniversitesi’nin içerisinde 3 tane ibadethane var hali hazırda, dördüncüsü yapılıyor. İsraf haramdır diyen senin kendi dinin değil mi” diyorsun. Cevap veremiyor. Ama öte yandan dönüp diyor ki “biz komünistleri sevmeyiz.” Kardeşim mesele komünistleri sevmek değil, sevme bizi. Bağrına da basma, bizim böyle bir hırsımız, hevesimiz, telaşımız yok zaten. Ama kendi inandığın değerleri korumaktan acizsin. AKP kucağında hackerlık yapmak bir marifetse bunu yapan Ayyıldız Team’ler var, bilmem neler var. İnsanlar ölüyor orta yerde özgürlükleri için, insanlar tecavüze uğruyor, insanların eğitim hakları ellerinden alınıyor. Kadın ölümlerinde yüzde bin 400 artış var, bunu bildiklerini dahi zannetmiyoruz biz. Böyle bir telaşları yok, böyle bir dilleri yok, böyle bir algıları yok bu adamların. Bu adamlar bilgisayar ustası ama cahil cühela tayfası. Bizim gözümüzde budur, cevap vermeye tenezzül etmiyoruz. Uzaklaşmak lazım, uzak durmak lazım. Bizim başka telaşlarımız var. 17 milyon insanın sürekli yoksul kategorisinde yaşadığı bir ülkeden bahsediyoruz; bir döner bakar insan. Bunu tekrarlamaktan bıkmayacağız biz, açlık sınırını kaç açıklıyor bu hükümet? Sen asgari ücret 800 olsun mu, 830 olsun mu telaşındasın. Çok uzun konuştum bunun için herkesten özür diliyorum, bu adamlar konuşmaya bile değmez.</p>

      <p class="bos"></p>

      <p class="paragraf-1"><span class="bold" style="font-size:1em;">-Bir grup hacker terörle adlandırılırken, diğerlerine ödül veriliyor; bunun altını çizmek lazım diye düşünüyorum.</span></p>

      <p class="paragraf-1">-Bakın milliyetçi vatansever olduğunu söyleyenler, “Türk halkının manevi değerleri” diye bir şey icat ediyorlar. Türk halkının homojen algılanmasını sağlayıp, bunun üzerinden devam etmek istiyorlar. Biz bunun homojen olmadığını Gezi direnişi esnasında gördük. Parkın içerisinde yoga yapan da, gitar çalan da, bir köşede namaz kılan da vardı; heavy metalcisi vardı, türkü söyleyeni de. Bu insanlar bir şekilde tek bir yumruk halinde, bir komün olarak orada bir aradaydılar. Birbirlerini incitmediler, birbirlerinin haklarını gözetlediler, yaşam alanlarını gözettiler, her gün sabah kalktılar orayı temizlediler. Şimdi bunların hangisinin manevi değerinden hareketle sen hack yapıyorsun? Sen devletin satın aldığı programla aydın, çağdaş, demokrat kişilere bir şekilde sahte mailler gönderiyorsun, sobelenmiş şeyler bunlar. 2011’de insanlara şantaj yapmışsın, insanlardan para sızdırmaya kalkmışsın. İnsanları terörize ediyor bu adamlar.</p>

      <p class="paragraf-1">Bizim şahıslara yönelik, bireylere yönelik böyle bir algımız yoktur, kamu vicdanı yaralanmıştır halkın, kamu yararına bilgi edinimi söz konusu olmuştur, biz bu eylemleri geliştirmişizdir ve orada tavır koymuşuzdur. Nedir, Erzurum’da 5 tane işçi ölmüştür, bu ülkenin İçişleri Bakanı - tabirleri söylerken utanır hale geldik- 5 işçinin öldüğü yerde davul zurnayla insanlara “nereden bileyim beni sevdiğini, takla at göreyim” diyen bir adamdı kulakları çınlayasıca eski İçişleri Bakanı İdris Naim Şahin. Bizim derdimiz bu. Eğer kendinize kendiniz dışında birilerini dert ediniyorsanız yaşam güçleşiyor.</p>
    </div>
  </div>
</body>
</html>
