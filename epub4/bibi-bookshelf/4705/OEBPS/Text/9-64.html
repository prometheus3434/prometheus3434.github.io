<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-64.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-64.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-4-1-2">Operasyon</p>

      <p class="paragraf-1"><span>Mart 2012. Ankara Emniyet Müdürlüğü’nün sitesini çökertip bazı gizli bilgileri paylaşan Kızıl Hackerlar’a (RedHack) yönelik operasyon düzenlendi. 8 ilde aralarında üniversite öğrencileri de olan 17 kişi gözaltına alındı. Emniyet operasyonu, bilişim suçlarına bakan savcılığın, RedHack’le ilgili “görevsizlik” kararı vererek dosyayı örgütlü suçlara bakan “özel yetkili” savcılığa devretmesinin ardından başlatılmıştı.</span></p>

      <p class="paragraf-1">RedHack’in gerçekleştirdiği sanal eylemleri bir liste halinde Emniyet Genel Müdürlüğü (EGM) Terörle Mücadele (TEM) Daire Başkanlığı’na gönderen savcılık, uzmanlardan RedHack’in terör örgütü boyutuyla tekrar ele alınarak detaylı bir şekilde araştırılma yapılmasını istedi. Gruba yönelik soruşturmanın bilişim suçlarıyla mücadele çerçevesinde yürütüldüğünü ve bu nedenle zanlıların yakalanmasının geciktiğini söyleyen Emniyet kaynakları, RedHack’in terör örgütü kapsamına alınması halinde soruşturmanın seyrinin de değişeceğini belirtti.</p>

      <p class="paragraf-1">Kızıl Hackerlar’ın sadece Türkiye sınırları içerisinde faaliyet göstermediğinin altını çizen kaynaklar, bu örgütlere yönelik sadece Emniyet’in çalışmalarının yeterli olmayacağını ifade etti.</p>

      <p class="paragraf-1">Zaten, bilişim suçlarına bakan savcılığın görevsizlik kararında da, soruşturmaya konu eylemlerin, Türk Ceza Kanunu’nun (TCK) “devletin güvenliğine ilişkin belgelerin başka yerlerde kullanılması ve çalınması” suçunu düzenleyen 326. maddesi kapsamına girdiği ifade ediliyordu.</p>

      <p class="paragraf-1">Kararda grubun ele geçirdiği ihbar ve bilgilerin büyük kısmının terör soruşturmalarıyla ilgili olduğu kaydedilerek bu nedenle soruşturmanın terör ve organize suçlara bakmakla görevli Ankara Cumhuriyet Başsavcı Vekilliği’nce yürütülmesi gerektiği savunuldu. “Devletin güvenliğine veya iç veya dış siyasal yararlarına ilişkin belge veya vesikaların ele geçirilmesi ve kullanılması” suçu işlendiğinden, sanıklar 8-12 yıla kadar hapis cezasıyla yargılanacaktı.</p>

      <p class="paragraf-1">RedHack’in Sivas Katliamı’nın yıldönümünde hem Sivas’ta katledilenleri anmak hem Suriye’ye yönelik saldırgan politikaları protesto etmek amacıyla Dışişleri Bakanlığı’nın sitesini hackleyerek, bakanlığın resmi internet sitesinde bulunan yabancı diplomatlara ait kimlik kartlarının imajlarını yayımlaması o günlere denk geldi. Dışişleri Bakanlığı bu kimlik bilgilerinin yayılmasından korkuyordu. Bundan dolayı iki nota yayımlayarak bilgilendirme ve gerekli güvenlik tedbirlerinin alındığını duyurdu. RedHack, sistem için artık tehlikeli bir örgüttü. Özel yetkili savcılık işte bu ruh haliyle harekete geçmişti.</p>

      <p class="paragraf-1">Emniyet’in açıklaması üzerine bir açıklama yapan RedHack ise 5 kişi olduklarını, gözaltına alınmadıklarını, kendilerinin yerine Facebook’tan RedHack haberlerini paylaşan gençleri topladıklarını belirterek, “Çocukları bıraksınlar, bizimle uğraşsınlar” dedi. Açıklamaya göre grubun “pReCipiCe”, “Xebat!”, “MaNYaK”, “BayRed”, “RedJunior” takma adlı 5 üyesi bulunuyordu. Gözaltına alınanlarla hiçbir ilgileri yoktu. Polis, onların eylemleri yüzünden hiç tanımadıkları insanları cezalandırıyordu. Onlara sanki, “Bu insanlar rehinemiz, gelin teslim olun” mesajı verilmeye çalışılıyordu. RedHack açıklaması şöyle devam ediyordu: “Bundan sonra daha sert, daha radikal olacağız. Gerekirse elimizdeki belgeleri sansürsüz yayımlarız. O insanları yalnız bırakmayacağız. Gerekirse hapse gireceğiz, yine de yanlarında olacağız. Özel savcılığa verildikten sonra Facebook’tan gençleri toplamaya başladılar. Çizilen karizmalarını kurtarmak için tek yaptıkları suça göre suçlu yaratmak. Ve kontrol edemedikleri tek yer interneti kontrol etmeye çalışmak. Çocukları bıraksınlar, bizimle uğraşsınlar. Bize ülkücüler bile destek oluyor, gerçek Müslümanlar teşekkür ediyor.”</p>

      <p class="paragraf-1">RedHack gözaltılarla ilgili haklı sorular da yöneltiyordu: Alınanların arasında 15 yaşındaki lise öğrencileri vardı. 1997’de kurulan bir gruba 15 yaşında bir liseli nasıl üye olabilirdi? Onların yaptıkları suçsa ve soruşturuluyorsa, neden Ergenekon hakkındaki onlarca gizli belgeyi sızdıran kurumlar soruşturulmuyordu?</p>
    </div>
  </div>
</body>
</html>
