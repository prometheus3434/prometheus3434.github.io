<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-117.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-117.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="anabaslik" id="toc_marker-7">7. BÖLÜM</p>

      <p class="ana-alt" id="toc_marker-7-1">REDHACK KONUŞUYOR</p>

      <p class="paragraf-1"><span class="italik" style="font-size:1em;">Redhack temsilcisi 7 Ağustos 2013 tarihinde Halk TV’nin konuğu oldu ve Ece Zereycan’ın sorularını yanıtladı. Uzun ve pek çok alanı kapsayan bu konuşma Redhack’in hayata bakışını anlamak açısından çok önemliydi. İşte o konuşma:</span></p>

      <p class="bos"></p>

      <p class="paragraf-1"><span class="bold" style="font-size:1em;">- Savcılığın hakkınızda hazırladığı iddianamede terör örgütü ilan edilmeniz süreciyle ilgili soruyla başlamak istiyorum. Üstelik daha önce Ankara Cumhuriyet Başsavcılığı’nın “terör örgütü değildir” yönünde bir kararı da vardı. Arada ne oldu da terör örgütü ilan edildiniz?</span></p>

      <p class="bos"></p>

      <p class="paragraf-1">-Ankara Cumhuriyet Başsavcılığı’nın iddianamesini görmedik, hiç okumadık ama cidden sıdkımız da sıyrıldı. En son terör listesinden çıkarmıştı savcı bizi, sonra ne olduğunu çok takip etmedik. Savcının bilgisayarına bir ara bakmamız lazım.</p>

      <p class="paragraf-1">Bize terörist diyenlere şöyle bir dönüp bakmak gerekir belki de, hepsinden önce. El Cezire’de henüz yargılanmamış gazetecilere, aydınlara, akademisyenlere terörist diyorlar. Bu torba kanunlar, torba yargılamalar sebebiyle öğrenmek zorunda kaldık, masumiyet karinesini hiçe sayan kişiler bize terörist diyorlar. Çok acayip. Egemen Bağış El Cezire’de çıkıp henüz yargılanmasına başlamamış olanlar dâhil ”onlar gazeteci değil ki, onlar terörist” deyivermişti. O zaman öncelikle soralım, terörist kimdir, terör nedir? Yani terör baskı, yıldırma, cebir getirmez mi? Terörün muhatabı sürekli diken üstünde olmaz mı? Bilinçli olarak karartılmış sokaklarda odunlarla insanların öldüresiye dövülmesi değil midir terör? Terör, polisin “Allah Allah” nidalarıyla kendi yurttaşına saldırması değil midir? Terör, komşunun komşuya güvenemez hale gelmesidir aslında. Polisin bütün araçlarını öğrenmek zorunda kaldı halk, akrebi tomayı ezbere biliyor. Akrep içerisinde cinsel taciz yapmaktır aslında terör. Terör cezaevi girişlerinde, cezaevinin içlerinde çıplak aramaların sıklaştırılmasıdır. Terör, elinde palalarla insanlara saldıranların korunup kollanması değil midir? O palayla sokağa çıkan adam değil midir terörist? Terör, bir sabah evini polisin basıp basmayacağından emin olamamaktır aslında. Bizce kanunsuz uygulamaları yaratanlar teröristtir. Cezaevi girişlerinde el kadar kız çocuklarına olmadık muameleyi reva görenler, bir kopçanın alarm vermesi yüzünden çocuğa, ailesine olmadık muameleyi reva görenlerdir terörist. Barbaros Şansal›ın başına geldi mesela. Barbaros Şansal›ı seversiniz sevmezsiniz, fikirlerine katılırsınız katılmazsınız ama yapılan bir zulümdür. Bu zulümlerin hepsine dur diyebilmeyi, kime yapılırsa yapılsın, hangi dini kimlikten, hangi etnik kökenden, hangi sosyal geçmişten gelirse gelsin, bu insanlara bunu reva gördüklerinde sesini yükseltebilmeyi gerektirir devrimci ahlak. Barbaros Şansal›a “aç kapıyı polis” diyor birileri, evinden alıyor, polis midir değil midir bilinmiyor, pek çok polis aramasının yanından geçerken araç durdurulmadan yoluna devam ediyor, tuhaf tuhaf şeyler. Terörden bizim anladığımız aslında biraz da bu. Terör gündüz vakti gözaltına alınabilecekken, sorgulanabilecekken, bu durumda olanın, bu konumda olanın, topluma mal olmuş, tırnak içinde söyleyelim, toplumun çok benimsediği, toplumun ortak bir geçmişe sahip olduğu insanların sabahın 4’ünde evinin basılıp itibarsızlaştırılmasıdır. 40 bin kız çocuğunu okutmuş Türkan Saylan’ın o hasta haliyle apar topar derdest edilmesini hatırlayın. Yani, gündüz gözaltına alsaydınız ne olurdu? Bakın, “yargılamayın” demiyoruz, “gözaltına almayın” demiyoruz ama keyfi tutuklama, keyfi gözaltına alma insan hakları evrensel beyannamesine de aykırıdır.</p>

      <p class="paragraf-1">Şimdi ne yapıyorlar, mahalle imamı pilot uygulamasıyla dini baskı oluşturmaya çalışıyorlar. İnsanların dini kimliklerinin birer birer tespit edilmesi ve bunun üzerinden bir dayatma kültürü geliştirilmesi, terördür işte bu. Yani, mahallelere ihbar kutuları koyup, herkesin “acaba beni ihbar ederlerse ben ne yaparım?” diye sindirilmesi halidir terör. Ne kerametse, Silivri öncesinde ve sonrasında, gezi direnişine destek veren sanatçılara yönelik bir hareketsizleştirme operasyonu söz konusu oldu. Baskı ve yıldırma ile paralize etme, elini kolunu bağlama çabasıdır, onu bir tür felç etme halidir.</p>

      <p class="paragraf-1"><span>Şimdi elini kolunu bağlama deyince aklımıza Hizbullah›ın domuz bağıyla bağlayıp katlettiği Konca Kuriş ve onu katledenlerin tutukluluk ve cezaevi halleri geliyor ister istemez aklımıza. Biz toplumun hafızasız olduğunu defalarca dile getirdik. Hafızası zayıftır, siyasetten uzaklaştırılmış, gerek 12 Eylül sonrasındaki rejimlerin dayatmasıyla, gerek hayat koşullarının hep çetin olması sebebiyle insanlar siyaseti görmez hale geldiler, yüceltilmiş endüstriyel futbol üzerinden uyutuldular, cahil bırakıldılar bile isteye. Ve bu insanların hayatından siyaset pratiğini çekip aldı yönetimler. Bu insanlar bazı şeyleri unutuyorlar ama “hatırlatmak bizim vazifemizdir” dedik, “biz toplumun hafıza kartı olacağız” dedik. Bize terörist, provokatör diyor ya savcı veya yeşil çarlığın beslemeleri; şehit edilen o gencecik direnişçilere silah sıkan, hedef gözeterek ateş açan, halkına haşere muamelesi yapıp gazlara boğan bizlermişiz gibi konuşuyor. Özgürlüğü için, kendi hayatında hür iradesiyle özgür bir yaşamı seçen insanları yüreklendirmek, onlarla birlikte sokağa çıkmaksa, mazlumun yanında yer almaksa bu dedikleri, kabulümüz. Arkadaşım sen bu mantıkla Mavi Marmara’da silah sıkan İsrail askerlerini alnından öpüp kahramanlık destanı yazdı da dersin. Gerçi sen bunu kapalı kapılar ardında diyorsundur zaten. TÜPRAŞ hisselerini blok satışla Ofer’e veriyorsun, Filistinliler Ofer hapishanesinde ölüm orucuna yatıyor. Bunlar senin her 3 ihaleden 1 tanesini, güneydoğudaki 13 dev sulama projesinden 6 tanesini direkt ya da dolaylı olarak İsrail’e vermene engel olmuyor.</span></p>

      <p class="paragraf-1">Ama hakkını da teslim etmek gerekir sayın başbakanın, cesur adamdır. Zaten bu sayede Yahudi cesaret ödülüne layık görülen ilk Müslüman devlet adamıdır. Devlet adamlarının affına sığınarak söylüyorum bunu. Davut boynuzunu JİNSA yetkililerinden alan başbakanın kalkıp Gazze gezisini ertelemiş. Bunların telaşına düşmüyor insanlar, hatırlamıyor halk. “Gazze’ye gideceğim” falan demişti, niye gitmedi? Cidden o ziyaret ne oldu? Biz anlıyoruz; elbette kolay değil ordunun gemicikleri Ofer’in limanında demirliyken perde önünde gerçek fikrini beyan etmesi çok zor. Perde önünde “one minute”, perde arkasında “Irak’ta görev yapan kahraman Amerikan Askerleri” de, gemiciklerini yürüt. Bu “kahraman askerler” dediği gruba, Türk askerlerinin başına çuval geçiren piyade tümeni dâhil mi hariç mi, biz onu henüz bilmiyoruz.</p>

      <p class="paragraf-1">Ülke öyle günlerden geçiyor ki, gözaltına alınmayan, tutuklanmayan, terörden yargılanmayanlara kötü gözle bakılır hale geldi. Yakın dönemde, hatırlayın, bir müzik klipi enflasyonu vardı, şimdi o klip furyası bitti, terör furyası başladı.</p>
    </div>
  </div>
</body>
</html>
