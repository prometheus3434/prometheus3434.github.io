<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-124.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-124.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-7">Redhack’in Stratejisi</p>

      <p class="paragraf-1"><span class="bold" style="font-size:1em;">-Bir tarafta Beyoğlu Belediyesinin düğün havasında iftar sofraları vardı, diğer tarafta yer sofralarında Toma eşliğinde iftarlarını açan kişiler vardı. Diyanet İşlerini hacklediğinizde “5 yıldızlı havuz başı otellerde iftar yapıp, 3 yıldızlı otellerde insan yakmak” tabirini kullandınız, sanki benzer bir görüntü ortaya çıktı.</span></p>

      <p class="paragraf-1">-İnsanlar dönüp diyorlar ki “siz din eksenli bir oluşum değilsiniz, siz sosyalist bir oluşumsunuz, dini sömürmek adına mı ayetlerle mesaj veriyorsunuz.” Bizim yapmaya çalıştığımız aslında şu: Bu insanlar din üzerinden siyaset yapıp, her fırsatta din istismarıyla hareket edip, kitleleri kandırıyorlarken, biz bu insanlara Kuran’dan alıntı yaparak, büyük fakihlerden alıntı yaparak soru sormayacağız da Emine Beder’in yemek tarifinden mi hareket edeceğiz? Böyle bir şey olabilir mi? Diyoruz ki, “israf haramdır diyor senin dinin ama sen müsrifsin. Paylaş diyor sen paylaşmıyorsun, Deniz Feneri’ndeki ortaklarınla paylaşıyorsun. Sadece Zahit Akman Deniz Feneri’nden yargılanmıştır. Alman Federal Savcısı her şeyi göz önüne sermiştir, Başbakan Erdoğan’ın kuryeler tarafından birebir ziyaret edildiği delilleriyle ortaya koymuştur ama ne Başbakan yargılanmıştır, ne rüşvete kuryelik edenler yargılanmıştır. Zahit Akman bugün hangi makamda? Televizyon Birliği diye bir oluşumun başında. Bu tutarsızlıkların hesabı soruluyor. Kalkıyorlar tekrar terör örgütüne alıyorlar bu söylediklerimiz yüzünden. Mehmet Ali Alabora alınmış, muhalif sanatçıları itibarsızlaştırmak için uyuşturucu operasyonları duruşma günlerine denk getirilmiş. Gözaltı, şafak baskını vesairesi olmayan günü geçmiyor bu ülkenin. Silahlı terör örgütü Mehmet Ali Alabora. Bu insan kendi inandığı doğrular üzerinden özgürlük mücadelesine barışçıl bir şekilde çağrı yaptı diye linç kültüründen nasiplenmiş vaziyettedir. Madem silahlı örgütüz, Tahtakale’den su tabancası alalım! Böyle bir sululukla başa çıkmak başka türlü mümkün değil. Gitmişken sevgili Mehmet Ali Alabora’ya da alırız bir tane, hem ayaklarımız açılır. Yürürüz. Mehmet Ali Alabora ile yürümek de her faniye nasip olmaz, şeref duyarız. Bizim için çok kıymetlidir….</p>

      <p class="paragraf-1">Başbakanın son televizyondaki seslenişlerinde dikkat ettiniz mi bilmiyorum, parmağında alyansı yoktu. Muhtemelen Amerika’yı AB ile falan aldatmayı planlıyor. E Eylülde gelecek bazı şeyler, yani yaz aşkları bitecek. Kusura bakmasınlar ama bu halk statlarda da söyleyeceğini söyleyecek, sokaklarda da, üniversitelerde de. Üniversitelerde şimdi özel güvenlikleri işsiz bırakmak pahasına, kendi terörürünü yerleştirmek adına, sanki üniversitelerde hiç polis yokmuş gibi, polis noktaları oluşturacaklar. “Polisime emanet edeceğim üniversiteyi” diyor. Polisine emanet ediyorsun da, YÖK belgelerindeki rektörleri ne yapıyorsun? Açıkladığımız o YÖK belgelerinde 850 bin liralık araçlara binenler, araçlarla safa süren ama bilimsel, akademik olarak hiçbir başarısı olmayan bu rektörleri ne yapacaksın? Polis getirdin diye üniversiteliler tepkilerini vermeyecekler mi zannediyorsun? ODTÜ’ye 500 puanla girildiğini unutup 3500 polisle gitti yine olmadı, olmaz! Kısa çöp uzun çöpten hakkını alır. Sen Reyhanlı’ya gittin, seni korumaya gelen polis kadar sınır güvenliği yok bu ülkenin kardeşim. Eylülde de olacak, Ekimde de olacak, bu yuvarlanmakta olan bir kartopudur artık.</p>

      <p class="paragraf-1">YÖK belgelerini açıkladığımızda ilk yaptıkları iş Redhack hakkında dava açmak oldu. Severler dava açmayı; niye biliyor musunuz? Bunların yıllarca mazlum ve mağdur rolünü oynadıkları mahkemeler ele geçirilmiştir. 90’lı yıllarda bir video kaydı vardır Fethullah Gülen’in. O videoda şu cümleyi sarfeder: “Devletin askeriyesi ve adalet kurumları ele geçirilene değin, atılacak bilcümle adımlar aceleci adımlardır.” Maksat çok net ortada değil mi? En çok üzüldüğümüz şeylerden biridir solun paramparça bir yapı sergilemesi. Redhack içerisinde farklı devrim pratikleri içerisinden gelmiş vaziyetteyiz. Yani birimizin evet dediğine diğeri hayır diyebilecek noktada duruyor ama biz bütün bu ayrılıkları bir kenara bıraktık. Şirin Baba’nın da çok ciddi katkısı vardır bütün bu ayrılıkları bir kenara bırakmada. Peki, bu insanların; Nurcunun, Nakşibendîcinin, İsmailağacının yekdiğerini çok mu sevdiğini zannediyorsunuz? Bayılıyorlar mı bu cemaatler birbirlerine? Ama parolayı bulmuşlar, bir selamın aleyküm, bu bizden. Bir gümüş yüzük, bu bizden. Bir badem bıyık, bu bizden. Ruhban sınıflarını kalıcı kılabilmek için bunlar eylem birlikteliği geliştiriyorlar. Peki aydın, devrimci demokrat, çağdaş dünya değerlerini sorgulamış, farklı dinleri incelemiş, bir parça okumuş, her şeyi geçtim, insani ortak paydada buluşabilecek insanların bu paydalarını görme şansları yok mu? Bizim ortak değerimiz diyebileceğimiz hiç bir şeyimiz yok mu?</p>

      <p class="paragraf-1">Gezi direnişinde gördük, çok var! Yıllarca endüstriyel futbol eliyle düşmanlaştırılmış futbol taraftarlarına bakın. Beşiktaş’ı, Fenerbahçe’si, Galatasaray’ı “İstanbul United” diye bir kavram çıkardı ortaya. Birbirlerinin formasını, birbirlerinin sloganlarını, birbirlerinin sembollerini taşıdılar. Hep birlikte kameraya gülümsediler ve bu endüstriyel futbol artığı kepazeliğine son verilebileceğini gördük. Biz bu kadar ayrı değiliz, biz bu kadar birbirinden kopuk değiliz. Korkular üzerinden beslediler memleketi, bu korkular üzerinden de bu ruhban sınıfı yaşatmaya çalıştılar. Mısır’da Mursi dönüp diyor ki, “beni desteklemeyenlerin dininden şüphe ederim.” Necmettin Erbakan ne diyordu? “Bize oy vermeyen patates dinindendir.” Çok mu farklı? Hıristiyan dünyasında yok mu bunun benzerleri, var. Bakın “yeşil çarlık” diye adlandırdığımız şey bugünün oluşumu değildir. 40 yıllık bir yapılandırmadan, nakış nakış işlenmiş, Der Spiegel’in 150 milyar dolarlık sermaye sahibi olduğunu söylediği bir oluşumdan bahsediyoruz. Bunlar gerçekten çok vatanseverler, bunlar gerçekten bu ülke insanına âşıklar. Hak aşığı bunlar, dünyevi hiçbir kaygıları, telaşları yok. Şu 150 milyar doları ülke ekonomisine dâhil etseler de, ülkenin katlana katlana büyüyen ama IMF’den borç alınmadığı için yok sayılan dış borcuna bir parça katkı sağlasalar olmaz mı? Neredeler? Çok özür dileriz, aradığınız kişilere ulaşılamıyor! Kuzey Kore stad kutlamalarına benziyor yahu deyip yasakladıkları çağdaş kutlamalar yerine Türkçe Olimpiyatlarına gitti aradığınız kişiler, o yüzden ulaşılamıyor.</p>

      <p class="paragraf-1">Redhack olarak bambaşka ideallerimiz var, biz sosyalizmden hareketle komünist bir iktidarı tesis etmek istiyoruz. Herkesin eşit olduğu, herkesin birbirini ötekileştirmeden yaşayabileceği bir dünya kurgusu bu. Şubat ayında Bulgaristan Başbakanı protesto gösterileri sırasında 25 kişinin yaralanması üzerine, “polisin insanlarını dövdüğü bir hükümette yer alamayacağım” dedi ve istifa etti. Lafa geldiğinde herkes politikanın kralını üretiyor, halk için politika üretiyor vesaire. Onurlu politikacılar istifa ediyor, onursuzlar istifade ediyor. Gezi direnişinde-biz ona diriliş diyoruz- kaç kişi yaralandı? Sekiz bine aşkın yaralıdan söz ediyoruz biz. Somali’deki açlar için insafa gelmiş gibi davrananların yazdığı kahramanlık destanı bu! Halkın bilmesini istemediler, Gezi direnişinde neler oldu halk bilsin istemediler, penguen belgeseli uygun görüldü. Ana akım medyada nereyi açarsanız bir belgesel tufanı, bunlar yayınlandı. TRT Gezi’de yayın yapmadı. TRT’nin 8500 çalışanı var, Meclis TV keyfe keder yayın yapar, halkın görmesini münasip gördükleri şeyleri yayınlarlar, görmesini istemediklerini yayınlamazlar, sürekli iktidar partisi propagandası yapar. Sosyal devlet anlayışından anlanan bu mu? SGK’nın 150 milyara özelleştirilmesi konusunda adım atmak üzereler, bunun bilgisi var bizde. Bu devletin bir türlü vazgeçemediği 3-5 kurumdan bir tanesi Anadolu Ajansı’dır, bir tanesi TRT’dir.</p>

      <p class="paragraf-1">ABD Dışişleri Bakan yardımcısı Burns, her nedense Müslüman Kardeşler lideri ile cezaevinde görüşmek istedi. Merak ediyorsun, bu adam gidip Müslüman Kardeşler lideriyle ne konuşacak acaba diye. Anadolu Ajansı’ndan haber geçiyor: “İhvan lideri Amerika ile görüşmeyi reddetti.” TRT’ye bakıyorsun “reddetti” yazısı geçiyor altta. Uluslararası ajansların tamamı “görüşme gerçekleşti” diyor. Kalakalıyorsunuz, kendi ödediğiniz vergilerle besliyorsunuz bu yalanları. “Yalan haber parayla mı kardeşim” diye sorsalar gönül rahatlığıyla “evet” deyin, hem de halkın parasıyla.</p>

      <p class="paragraf-1">En kötüsü zaten bu, kanıksamak. Biz o duraktan hareket ettik artık. Gezi direnişi dinamik olarak bize bunu getirdi. KTÜ’de öğrenci Ahmet Erarslan okul harçlığı için çalıştığı inşaatta merdiven boşluğuna düşerek öldü. Parasız öğrenim nedir bilmiyoruz ama parasız pulsuz öğrenim için ölmek nedir biliyoruz. Ve yeter diyoruz, yeter demek zorundayız. Unutacağımızı, unutturacağımızı sanıyorlar. Program öncesinde acaba gözümüzden kaçan bir detay var mıdır diye hem Ethem’in, hem Ali İsmail’in bilirkişi raporları üzerinde konuştuk, çalıştık Redhack olarak. Ali İsmail’in bilirkişi raporundaki kayıtlara göre, Ali İsmail sokak ortasında fırın işçileri olduğu söylenilen insanlar -bir kısmının sivil polis olduğunu biliyoruz- ağır şekilde darp edildi. Hasan Gülce adında bir doktor “yumuşak doku travması” dedi, ağır şekilde dövülmüş çocuğa. O olay esnasında çevre güvenlik kameralarında kayıtların önemli bir kısmının silindiğini tespit edilmiş, bilirkişi raporunda bu var. Arzu edene sosyal medya hesaplarımız üzerinden bu bilirkişi raporunu da gönderebiliriz. Ali İsmail korkmaz 19 yaşındaydı, 19 yaşında bir delikanlıdan bahsediyoruz, elinde silahı yoktu, kimseyi öldürmüyordu, kimseyi bir şeye zorlamıyordu. Dersim Ovacık’ta eski AKP ilçe başkanı olan şahıs, Rıza denilen bir adam 14 yaşında konuşma engelli bir kıza 2 yıl boyunca tecavüz etmiş ve aklanmıştır, bugün serbesttir. Hani çok söylüyorlar ya “rızası var kardeşim” diye, ceza indirimine gidiyorlar. Bu olaydaki tek rıza olayı yapan Rıza.</p>

      <p class="paragraf-1">Ethem’in de bilirkişi raporları ciddiye alınmaz, diğer davalarda da bilirkişi raporları ciddiye alınmaz, sonra adaleti tesis ettik derler. Ahmet Şahbaz’ı unutmuş değiliz, Ethem’in katilidir kendisi ve bizim nazarımızda hep öyle kalacaktır. Bir kaza mantığı yürütülür sürekli bu faşizan saldırılar ve cinayetler söz konusu olduğunda. Biz Ahmet Şahbaz’ın Emniyetteki amirlerine “eğer benim cezama mani olmazsanız, nasıl kanunsuz emirler verdiğinizi açıklarım” diyerek şantaj yaptığını da biliyoruz. Yine biliyoruz ki; “polis ne yapsın, ekmek parası” diyenler polisin ve memurun kanunsuz emirlere uymama hakkı olduğunu bilmiyorlar. Bu bir ekmek parası telaşı değildir. Adana’da ölen polis, Mustafa Sarı, hiçbir direnişçiden darbe almamıştır. Hiçbir direnişçiden bir saldırıya uğramamıştır. Teyit edemiyoruz, onaylayamıyoruz ama bizdeki bilgi onun da polisin tazyikli suyuyla köprüden düşüp hayatını kaybettiği şeklinde. Çünkü o esnada hayatını kaybeden bir de kâğıt toplayan çocuk var, hiç dile getirilmeyen.</p>

      <p class="paragraf-1">Biz gezi direnişinde görev alan polislerin bir kısmının cep telefonu numaralarını -ki bunlar telsiz hareketlerini ve polisin hareketlerini de değiştirilmesine sebep olmuş şeylerdir- yayınladık. Şöyle bir bilgi edindik; H er olay merkezinde, müdahale edilen her yere dijital kayıtlarla, görüntülerle hâkim olunacak ve kayıt altına alınacak. Demek ki poliste yaşanan her bir olayın kaydı mevcut. Cami içinde içki içmeye gelince kamera kayıtları çıkamıyor bir türlü ortaya. Benhur’un, Titanik’in montajı bu kadar uzun sürmüyor. Nerede o camii içinde içki içilen kamera görüntüleri? Avrupa’ya izah edemedi Egemen Bağış bunu. Kendini acındırmaya kalktı Egemen Bağış, parlamenterler döndü dedi ki ‘”biz içki görmedik, içki yok burada.” Kabataş’ta türbanlıya saldırıldı diye dini hassasiyet üzerinden halkı aldatmaya çalışıyor hala başbakan ve avenesi. Karakola yapılmış bir başvuru dahi yok. Bu olayın gerçek olması halinde emin olun Gezi direnişinin her bir bileşeni, biz Redhack olarak tavır koyarız, tepki geliştiririz. Kimsenin dini hassasiyetler ve dini kimlikler üzerinden bunu yapmaya hakkı yoktur.</p>
    </div>
  </div>
</body>
</html>
