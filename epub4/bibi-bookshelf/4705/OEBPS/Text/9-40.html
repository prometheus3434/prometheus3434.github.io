<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-40.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-40.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-20">RedHack’ten Dışişleri’ne: “Oğlum bak git!”</p>

      <p class="paragraf-1">Kızıl Hackerlar Sivas Katliamı’nın yıldönümünde Dışişleri Bakanlığı’nın internet portalı public.mfa.gov.tr’yi hackledi. Siteye yarım saat kadar erişim sağlanamadı. Dışişleri Bakan Yardımcısı Naci Koru kritik bir durum olmadığını belirterek, “Bize yaz okulu ya da staj gibi konularda online başvuru yapılıyor. Bunu bir firma üzerinden gerçekleştiriyoruz. Firmanın serverları hacklenmiş, o arada bizim siteye de girilmiş. Ancak sadece online başvuru bölümü etkilenmiş. O sayfayı kapattık. Şu anda zaten bir başvuru durumu yok. Dolayısıyla kritik bir durum söz konusu değil” dedi. Ancak Dışişleri Bakanlığı olaydan birkaç gün sonra Türkiye’deki yabancı misyonlara RedHack girişimi ile ilgili nota vererek bilgilendirmede bulundu.</p>

      <p class="paragraf-1"><span>Grubun Twitter adresinden yapılan açıklamada ise, “Sivas Katliamı’nın yıldönümünde hem katledilen canları anmak, hem de son dönemde ülkemizin içinde olduğu ve boğuştuğu cemaat güdümlü faşizme ve onun emperyalist sahiplerine karşı RedHack olarak çok önemli bir eylem gerçekleştirdik” denildi. Grup Dışişleri Bakanlığı sitesini hackledikten sonra site erişime kapatıldı. RedHack ise sitede yayımladığı mesajı http://zonehmirrors.net/defaced/2012/07/03/public.mfa.gov.tr adresine yansıttı. Sitede Başbakan Erdoğan’ın katledilen Libya lideri Muammer Kaddafi ve Suriye Devlet Başkanı Beşar Esad’la samimi pozlarına yer verilerek, “Dışişleri değil, savaş ve kölelik işleri. Dün kardeş bugün düşman, emperyalizm için savaşmayacağız” mesajı yazıldı.</span></p>

      <p class="paragraf-1">Sitede yayımlanan, “ ‘Oğlum bak git!’ demiştik” başlıklı mesajda şunlar söyleniyordu:</p>

      <p class="paragraf-1"><span>“Emperyalizmin Ortadoğu projeleri kapsamında dünün dost ülkeleri hızla savaşa sürüklenmekte, suni savaş senaryolarıyla halkımız savaş psikolojisine sokulmakta, milliyetçi duygular körüklenerek kardeş halklara düşmanlık besletilmeye çalışılmaktadır. Kendi ülkelerindeki savaşı çözemeyenler nedense başka ülkelerin sorunlarına eğilir olmuş, onların içişlerine karışmayı ‘büyük devlet’ olmanın gerekliliği olarak görmüşlerdir. Fakat unuttukları bir şey var. ‘Bu tiyatroda doğduk diye bu tiyatroda yaşamak zorunda değiliz’ diyen insanlar da var bu dünyada ve sizin bu oyununuza çomak sokmaktan büyük zevk duyacaklar. Sizler dışişleri politikasını başka ülkelerin ‘içişlerine’ karışmak ve emperyalist devletler için ‘şirin’ gözükmek için ‘kabadayılık’ olarak algılıyorsunuz ve bizleri savaşa sürüyorsunuz! Çok savaş istiyorsanız bırakın Meclis’i, giyin postallarınızı ve savaşın. Sizleri çoğunluk seçti diye sizler için ölmek mi zorundayız arkadaşım? Sizler kendinizden küçük devletlerle ego tatmin edeceksiniz diye canımızı mı vereceğiz yani? Yok öyle dava...”</span></p>

      <p class="paragraf-1">RedHack, mesajın devamında Dışişleri portalında yer alan bütün belge ve bilgileri aldıklarını duyurarak, “Açıklayacağımız belgeler sizlerin aslında ne kadar güçsüz olduğunuzu ve kabadayılığınızın ise balondan ibaret olduğunu kanıtlayacak” dedi.</p>

      <p class="paragraf-1">RedHack, ele geçirdiği belgelerin bir kısmını yayımladı. Twitter hesabından yaptığı açıklamada, “Dışişleri’ni hackledikten sonra, ‘Ellerinde bir şey yok’ demişlerdi. Bu yüzden yabancı misyon çalışanlarının kimliklerini yayımlamıştık. Ardından elimizde belgeler olduğunu ve tutukluların hemen bırakılmasını istemiştik. RedHack’li diye alınan yedi kişiden dördü bırakıldı fakat ne yazık ki yine elimizde belge olduğuna inandıramadık;) Elimizdeki binlerce belgenin en önemsizlerinden biri. Elimizdekiler o kadar çeşitli ki... Bu önemsiz belge de, ‘RedHack sadece başvurulara erişebildi’ diyen Naci Koru’ya gelsin. RedHack’in elindeki belgelerdeki çeşit o kadar çok ki ayıklamamız bayağı zaman aldı. Kararnameler bile var” açıklamasını yaparken çeşitli dosya paylaşım sitelerinin linklerini tweet’ledi.</p>

      <p class="paragraf-1">RedHack’in sitelere yüklediği belgeler arasında, TÜBİTAK Başkanı Nüket Yetiş’e Avrupa Uzay Ajansı Genel Direktörü Jean-Jacques Dordain tarafından gönderilmiş resmi antetli bir mektup, Türkiye’nin Mainz Başkonsolosluğu’nda çalışan bir memurun emeklilik talebiyle ilgili dilekçe ve Türkiye’nin yurtdışındaki çeşitli misyonlarına atanan diplomatların atama kararları bulunuyordu. Haberlerde Kızıl Hackerlar’ın belgeleri yayımlama amacının içeriği ifşa etmekten ziyade “Elimizde belgeler var” mesajını göndermek olduğu iddia ediliyordu.</p>
    </div>
  </div>
</body>
</html>
