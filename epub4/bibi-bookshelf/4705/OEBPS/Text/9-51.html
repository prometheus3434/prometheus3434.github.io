<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-51.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-51.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-3-1-31">RedHack İsrail’i Vurdu</p>

      <p class="paragraf-1">Kasım 2012. Dünyada “terör örgütü” olarak suçlanan ilk hacker grubu olan RedHack’e üye olmakla suçlanan gençler hâkim karşısına çıkmayı bekliyordu. O ay Gazze’ye yönelik saldırıların ardından başlayan Anonymous operasyonlarında İsrail Devleti’nin ve sermayesinin internet altyapısına büyük zararlar verildi. Saldırılara RedHack de faal olarak katılmıştı. Anonymous tarafından yapılan açıklamaya göre, İsrail’e dört gün içinde 60 milyona yakın siber saldırı gerçekleştirildi, 663 internet sitesi etkisiz hale getirildi, birçok e-posta ve şifre ele geçirildi ve binlerce İsrailli yetkilinin bilgileri internetten yayımlandı.</p>

      <p class="paragraf-1">Anonymous ele geçirdiği sitelere şu notu bıraktı: “İsrail’i insan haklarını çiğnememesi, İsrail’de interneti kapatmaması, halkına ve komşularına karşı yanlış davranmaması konusunda defalarca uyarmamıza rağmen uyarılarımızın dikkate alınmadığını görüyoruz. İsrail Savunma Bakanlığı ve internet güvenliği güçleri 2012 yılının kasım ayını siber savaş ayı olarak hatırlayacaklar.”</p>

      <p class="paragraf-1">İsrail’deki bir güvenlik şirketi, Radware, siber saldırıların hedefleri arasında İsrail ordusuna, Başbakanlık’a, bankalara, yerel yönetimlere, havayolu şirketlerine, altyapı ve işletmelere ait sitelerin bulunduğunu açıkladı.</p>

      <p class="paragraf-1">Anonymous’un eylemlerine, bu grubun bir parçası olan Türkiyeli hacker grubu RedHack de faal olarak destek verdi. RedHack, Jerusalem Bankası’nın veritabanının hacklenmesi ve İsrail Parlamentosu’na yönelik eylemleri gerçekleştirmişti.</p>

      <p class="paragraf-1">Dünyada “terör örgütü” olarak suçlanan ilk hacker grubu olan RedHack’e üye olmakla suçlanan ve tutuklu yargılanan gençler 26 Kasım’da hâkim karşısına çıktı. Ankara 13. Ağır Ceza Mahkemesi’nde görülen davada, RedHack haberlerini paylaşmakla suçlanan gençler için 24 yıl hapis cezası isteniyordu.</p>

      <p class="paragraf-1">RedHack Tutsaklarına Özgürlük Komitesi’nin düzenlediği imza kampanyasına iki gün içinde aralarında sanatçıların, gazetecilerin ve çeşitli siyasi parti temsilcilerinin de bulunduğu 1500 civarından insan destek vermişti. RedHack’in yaptığı her eylemin ardından kendisine duyulan sempati çığ gibi büyüyordu.</p>
    </div>
  </div>
</body>
</html>
