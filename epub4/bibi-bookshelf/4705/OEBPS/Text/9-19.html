<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-19.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-19.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-2-1-10">Siber Savaş MGK Gündeminde</p>

      <p class="paragraf-1">Türkiye ise “siber savaş” gerçeği ile RedHack saldırılarının ardından tanıştı. Bu saldırılardan sonra Ulaştırma, Denizcilik ve Haberleşme Bakanı Binali Yıldırım sorunun MGK’da ele alınacağını, siber güvenlik konusunda özel bir Bakanlar Kurulu kararı çıkarılacağını açıkladı.</p>

      <p class="paragraf-1"><span>Devletin siber savaş gündemine yönelik olarak bilgi de veren Bakan Yıldırım, şunları söyledi: “Sanal ortamda iletişim, ticaret ve işlem yapma sayısı arttıkça, bu işlemleri yapan kişi ve kuruluşlar ciddi tehditler altında kalıyor. Saldırıları önlemek için altyapıya ya da internetten verilen hizmetlerin mahremiyetine karşı ciddi bir koruma lazım. Bu koruma anti-virüs programı satın alarak olmuyor. Çok değişik teknikler var. Sizin bilgisayarınızı köleleştiriyor. Dünyada yüz binlerce köleleştirilmiş bilgisayar var. Sen kendinin bilgisayarı sanıyorsun ama o bir hacker yönetimine girmiş. İstediği zaman bilgisayarına giriyor ve bilgilerine erişiyor. Bilgisayarını çalışamaz hale getiriyor. Bu tehdit bir kişi, ülke, şirket için de olabilir.”</span></p>

      <p class="paragraf-1">Bakana göre Amerika, “Siber saldırıyı savaş suçu sayarım” diye karar almıştı. Bu bir küresel tehditti. Türkiye kendi önlemini almak zorundaydı. MGK’nın devreye girmesi de bu nedenle zorunlu hale gelmişti.</p>

      <p class="paragraf-1">MGK’dan çıkan karar uyarınca düzenlenen siber tatbikat RedHack’in YÖK’e saldırıp verileri açıkladığı güne denk geldi. YÖK, tatbikata katılmamıştı. O gün YÖK’ü koruyamayan siber kalkanlar denendi. Siber tehdide karşı emniyet ne durumda diye test yapıldı. E-devlete her gün 13,5 milyon insan giriyordu. Bakanın açıklamasına göre onların bilgilerinin de korunması gerekiyordu. Ancak RedHack’in yayımladığı belgeler bambaşka bir gerçeği ortaya çıkarmıştı. Devlet, yapılan yolsuzlukların “data”larını saklamaktaydı.</p>

      <p class="paragraf-1">Ergenekon ve Balyoz davaları sırasında gizli belgelerini yastık altında sakladığı ortaya çıkan Genelkurmay Başkanlığı da bu gelişmeler üzerine internet sitesinde “Türk Silahlı Kuvvetleri Siber Savunma Faaliyetleri” başlıklı bir açıklama yaptı. Türk Silahlı Kuvvetleri’nin kara, deniz, hava ve uzay harekât alanlarının yanında, yeni bir harekât alanı olan siber ortamda da yeteneklerini geliştirdiği belirtilen açıklamada, “Bu kapsamda; siber tehditleri önleyerek, gelişmiş siber savunma ikaz ve tepki sistemlerine sahip güçlü bir merkezi siber savunma yeteneği kazanmak maksadıyla 2012 yılında TSK Siber Savunma Merkezi Başkanlığı teşkil edilmiştir. TSK Siber Savunma Merkezi Başkanlığı; Ulaştırma, Denizcilik ve Haberleşme Bakanlığı, TÜBİTAK ve diğer kamu kurumları ile koordineli olarak faaliyetlerini icra etmektedir. Ayrıca NATO ile eşgüdüm içerisinde görevlerini ulusal ve uluslararası alanda yürütmektedir” denildi. Genelkurmay’a göre sanal kapıdan NATO serbestçe girebilirdi ama RedHack “ulusal bir tehlike”ydi.</p>
    </div>
  </div>
</body>
</html>
