<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-6.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-6.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-1-1-6">“Ferman Padişahın, Sanal Dağlar Bizimdir!”</p>

      <p class="paragraf-1"><span>Siber alanda güvenlik açıkları araştırması ve istihbaratı alanında hizmet veren bir Türk şirketine göre ise RedHack ve Anonymous buzdağının görünen ucu. Buna karşılık Türkiye’nin sanayi ve enerji şirketleri siber saldırılara karşı hazırlıksız. Öte yandan küresel alanda 2010’dan itibaren giderek artan siber savaşlar, devletleri hedef alan kötü amaçlı yazılımlar ve casusluk eylemleri, sadece birey ve kurumları değil, devletlerin kendisini tehdit ediyor. Peki ya çare? Sistem açısından güvenlik bir kısırdöngüden ibaret. Saldırı olmadan gelişim sağlanamaz. Önlemler arttıkça, saldırılar da artacak. Güvenlik uzmanları önlem ve koruma mekanizmaları geliştirirken, hackerlar bu mekanizmalar için baypas yöntemleri geliştirecek. Ancak bu kısırdöngü her seferinde güvenliğin bir adım daha ileriye gitmesini sağlayacak ve siber saldırılar gerçekleştirilmesi daha karmaşık, zor hale gelecek. Umut edilen bu.</span></p>

      <p class="paragraf-1">Söylenmeyen ise devletin giderek daha fazla “Büyük Birader”e dönüşüyor olması. Sıradan insanların her hareketi artık izleme ve gözleme altında. Devletin bilgisi olmadan nefes almak bile mümkün değil. Bunun kötüye kullanılmayacağı yönünde de bir işaret yok. RedHack türü yeni toplumsal hareketler işte köşeye sıkıştırılmış, gözetim altındaki o insanın isyanının dışavurumu. O eski söz burada da yürürlükte: “Ferman padişahınsa dağlar bizimdir.” Tek fark silahların da, sığınılan dağların da sanal olması.</p>
    </div>
  </div>
</body>
</html>
