<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-109.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-109.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-6-1-16">YÖK’ten Gazetecilere Tehdit!</p>

      <p class="paragraf-1">YÖK’teki “RedHack skandalı” büyüyor. YÖK ilk açıklamasında belgelerin nasıl kaptırıldığına değinmedi, ancak “gizli belgeleri haber yapan gazetecilerle ilgili işlem yapılması için başvuruda bulunulacağını” belirtti. Belgeleri haber yapmanın hapis cezası gerektirdiği de duyuruldu. Belgelerle ilgili “haber yapılmaması” mesajı verilen açıklamada şöyle denildi:</p>

      <p class="paragraf-1"><span>- YÖK’ün iş süreçlerini hızlandırmak amacıyla geçtiğimiz ay hayata geçirdiği elektronik belge yönetim sistemi, 8 Ocak 2013 tarihinde siber saldırıya uğramış, veritabanında yer alan ve gizlilik taşıyan bazı bilgi ve belgelere hukuk dışı yollarla ulaşılarak paylaşılmıştır. YÖK soruşturma başlatılması talebiyle iletildiğinden “gizli” ibaresi bulunan söz konusu belgelerle kamuoyunda yanlış ve yanlı bir algı oluşturulmaya çalışılmış, bazı basın yayın organlarında YÖK’ün sırlarının ifşa edildiğine dair ifadelere yer verilmiştir. Henüz soruşturmaların tamamlanmamış olması göz önüne alındığında kişi ve kurum isimleri de verilerek hak ihlali yapıldığı açıktır.</span></p>

      <p class="paragraf-1"><span>- YÖK’ün en önemli görevlerinden biri “denetleme”dir ve yükseköğretim kurumlarına ilişkin soruşturmaları “Yükseköğretim Denetleme Kurulu” yürütür. Bu kapsamda yükseköğretim kurumlarından soruşturulması amacıyla YÖK’e bilgi ve belgelerin “gizli” ibaresi ile gönderilmesi Kurul’un “denetleme” görevini yerine getirebilmesi için bir gerekliliktir. Belgelerdeki gizlilik uygulamasının amacı, kesin olarak sonuçlandırılmamış soruşturmalarda ilgililerin ve üçüncü şahısların haksız yere suçlanmasını önlemektir. Soruşturmalar neticelendiğinde sorumlular hakkında ceza ve disiplin işlemleri “Yüksek Disiplin Kurulu” tarafından yapılmaktadır.</span></p>

      <p class="paragraf-1">- YÖK’ün internet sitesine yapılan saldırı sonucu kamuoyuna açıklanan ve tamamlanmamış soruşturma kapsamında yer alan bu belgeler, TCK’nın 285. maddesinde yer alan “gizliliğin ihlali” suçunu oluşturmaktadır. Basın yoluyla yapılacak yayınlarda artırılmış cezalar uygulanacağı TCK’nın 285. madde hükmü gereğidir. Ayrıca TCK’nın 243. maddesi uyarınca “Bir bilişim sisteminin bütününe veya bir kısmına hukuka aykırı olarak giren ve orada kalmaya devam eden kimseye bir yıla kadar hapis ve adli para cezası verilir” hükmü; 244. maddesinin 2. fıkrasında ise “Bir bilişim sistemindeki var olan verileri başka bir yere gönderen kişi, altı aydan üç yıla kadar hapis cezası ile cezalandırılır” hükmü yer almaktadır. İçeriğin yayımlanması nedeniyle kişisel hakları ihlal edilenlerin, bu ihlallere karşı cezai takibat başlatma hakları olduğundan bu tür yayınlar neticesinde doğabilecek cezai sorumlulukların da dikkate alınması gerekmektedir. YÖK, ilgili makamlara suç duyurusunda bulunarak hukuki süreci başlatmıştır.</p>
    </div>
  </div>
</body>
</html>
