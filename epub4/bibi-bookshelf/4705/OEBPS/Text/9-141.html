<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-141.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-141.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-24">Ankara Belediyesi</p>

      <p class="paragraf-1">Ankara’ya bakın; dünyanın en borçlu belediyesidir. 40 tane kardeş şehri vardır Ankara’nın dünya üzerinde, Tokyo dahil, hepsinden daha fazla borçludur. Devletin sildiği 1 milyar TL’ye rağmen borçludur. Bir alt geçitte balık adamla ceset aranılan bir şehri hak edecek ne yapmış olabilirsin, bu adama oy vermek dışında? Sonra gidip ingiltere’den “en yaşanılır kenti ben yaptım” diye sahte bir sertifikasyonla halkı kandır, Yunus Emre kavşağında 40 tane 40 yıllık çam ağacını 40 dakikada sökmüş birinden bahsediyoruz, Melih Gökçek bunu yaptı. Atatürk Orman Çiftliğindeki 60 yıllık ağaçları, 20 yıllık yıllık gösterip, orayı 1. derece sit alanından 3. derece sit alanına çevirdi. Orada bir yapılaşma var, o yapılaşma Başbakanlık konutu olarak lanse edildi ama çok tuhaf kokular geliyor oradan. Amerikalılara soruldu, buranın mülkiyetinin size geçtiği söyleniyor diye. “Bu sorunun muhatabı biz değiliz” dedi Amerikalılar.</p>

      <p class="paragraf-1">…</p>

      <p class="paragraf-1">Dopingli sporcular aslında yeni bir şey de değil ama bu hükümetin gizlemeyi başardığı şeylerden bir tanesi. İnsanlara siz değer olarak lüks arabaları, lüks yaşamı gösterdiğinizde bu insanlar bu değerler için yarıştıklarını zannederler. Amaçları iyi sporcu olmak değildir, rekor geliştirmek değildir. Siz kuyumcu yetiştirmişsinizdir aslında sürekli cumhuriyet altını takarak, sporcu değil. Ama Bodrum’da inşaat göçüğünde hayatını kaybeden milli atleti de insanlar hatırlamaz.</p>

      <p class="paragraf-1">Son olarak kendini dayatarak yanı başındakini gücendiren ve ötekileştirenlerden olmayan dostlarımıza selam vermek istiyoruz çünkü eğer yanı başımızdakine kendi siyasi dinamiklerden gelen gücümüzü dayatıyorsak bizim o faşistlerden bir farkımız kalmaz.</p>

      <p class="paragraf-1">Abbasağa’ya da, Yoğurtçu’ya da, Ali İsmail’e de, Kuğulu Formu’na da, diğer adını hatırlamadıklarıma da, orada fikir üreterek yarınları inşa eden o pırıl pırıl dimağlara da binlerce devrimci selamı olsun.</p>

      <p class="paragraf-1">Biz elimizden ne gelirse, parmaklarımız yazdıkça, dilimiz döndükçe, gözümüz gördükçe onların yolundayız. Tüm direnenlerin yanındayız, direnenlere selam vererek başladık.</p>

      <p class="paragraf-1">Gömelim artık şu Kabil’in murdar baltasını dostlar, yoldaşlar, canlar. Bu kadar birbirine kinle, nefretle, öfkeyle bakan güruhlar olarak yaşamayı reddedelim! Reddetmek bir yaşam belirtisidir, tepki vermek bir yaşam belirtisidir. Bizi bu korkularla, yalanlarla, ahlaksızlığa sürüklemeye çalışanları hayatımızdan çıkartalım.</p>

      <p class="paragraf-1">Irksal karmaşalarımızda boğulmayalım. Tek bir düşmanımız varsa bizim aslında sınıf farkını körükleyenlerdir, ezen ve ezilen farkını sürekli diri tutanlardır; onlardan kurtulalım. Önce onlardan kurtulalım. Halkları kendi haline bırakırsanız onlar anlaşırlar zaten, ayrılıkları kenara koymamız lazım.</p>

      <p class="paragraf-1">Yarın bayram günüdür. Besmelesini besleme olmaya değişmeyen Dolmabahçe Camii imamının, Cem Evinde kardeşliğin ve insanlığın altını çizmeyi başarabilen Devrimci Müslümanların, tüm bu yağma ve talanın İslam adına değil de kişisel menfaatler adına yapıldığını söyleyebilen mert ve yürekli Hanif Müslümanların bayramını kutlarız.</p>

      <p class="paragraf-1">Sevinçleriniz bol olsun, bizim yapabileceğimiz ne olursa da haberimiz olsun dostlar. Saygıyla sevgiyle hepinizi selamlıyoruz. Bize müsaade…</p>

      <p class="paragraf-1">Nazım usta’nın dizeleriyle söz verelim; ölmez sağ kalırsak.</p>
    </div>
  </div>
</body>
</html>
