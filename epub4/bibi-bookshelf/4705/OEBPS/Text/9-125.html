<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-125.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-125.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-8">Red Belgeseli ve Devletlü Hackerlar</p>

      <p class="paragraf-1">-Şimdi söyleşi arasında gösterdiğiniz “artık yeter” filmi Bağımsız Sinema Kolektifi’nin bir çalışması. Sevgili dostlarımız bizim çok hayranlıkla izlediğimiz, baktığımız dostlardır. Üretkenlik ve paylaşım adına örnek bir oluşumdur Bağımsız Sinema Kolektifi. Sağ olsunlar teveccüh göstermişlerdi, “RED” belgeselini hazırlamışlardı aynı ekip. Şimdi o aynı ekiple ilgili, bu faşist arkadaşlar, bizi yıldırmaya çalışanlar, işte yayın esnasında, HALKTV’nin sitesini hackleyen büyük hackerlar (!), halk menfaati gözeterek eylem yapanlar bize mesaj atmışlar. Bu adamların zeka seviyesi hakkında ipucudur bu. Bize mesaj atmış, diyor ki, “şimdi ayvayı yediniz, yüzünüzü bir gün göstereceğinizi biliyorduk!” O karakter canlandırmalarının, profesyonel oyuncu olduğunun farkına bile varamayacak, onları gerçek Redhack militanı zannedecek kadar uçmuşlar.</p>

      <p class="bos"></p>

      <p class="paragraf-1"><span class="bold" style="font-size:1em;">-Yani bizim “RED” filminden aldığımız o aktörlerin olduğu görüntüler deminden beri dönüyor, bunları siz mi zannetmişler?</span></p>

      <p class="paragraf-1">-Biz zannederek avuçlarını ovuşturuyorlar, profesyonel oyuncu arkadaşlar, onlar rolleri icabı bir diktatörü de canlandırabilirler, Redhack’i de canlandırabilirler, bir ayakkabı boyacısını da canlandırabilirler. O profesyonel oyuncuları biz zannetmiş, “aha şimdi gittiniz” diyor. Gülelim mi ağlayalım mı, bu insanları muhatap kabul edelim mi, bunların oluşturduğu gündeme takılıp mı yaşayalım biz ömrümüzü? Yapmayalım bunu. Biz “devlet terörü” dedik diye de mesaj gelmiş, bazı dostlar uyarılarda bulunmuşlar, demişler ki “devlet ve hükümet farklı kavramlardır, lütfen buna dikkat edin.” Kavramsal olarak doğrudur bu söyledikleri, devlet farklıdır hükümet farklıdır ama güçler ayrılığı yerle bir edilmişken, anayasa yerlerde sürünüyorken, “mahkemelere gerekli talimatlar verildi gereğini yaptık, sonunda 28 Şubatçılarla hesaplaştık” diyen siyasi hınç kültüründen beslenen bu adamlarla hareket devam ediyorken, devlet ve hükümet kavramlarını farklı görmemiz için bir gerekçemiz yok. Hatırlıyoruz, Eskişehir Valisi, Ali İsmail Korkmaz davasıyla ilgili döndü dedi ki, “arkadaşları dövmüştür onu.” Olayı araştırmadan, incelemenden böyle bir yargıya vardı. Lice Kaymakamı da aynısını yaptı, dedi ki “vurmuşlarsa birbirlerini vurmuşlardır, zaten asker havaya ateş etti.” Bunlar tuhaf açıklamalar. Ankara Valisinin sesi çıkmıyor mesela, Alaeddin Yüksel’in. Niye çıkmıyor? 18-19 yıldır validir Alaeddin Yüksel, eski İzmir valisi, bütün gelen iktidarlarla geçinmeyi bu şekilde başarmış olabilir. Hele Vali Mutlu’dan hiç hiç hiç bahsetmiyoruz. “Bu benim kişisel cep telefonumdur” diye bir cep telefonu verdi, göstermelik bir halkla ilişkiler çalışması yaptı, telefon ertesi gün çalışmıyor, ulaşılamıyor, aradığınız numara kullanılmıyor filan gibi cevaplar veriyor. Yoksa bizim de soracağımız bir takım hesaplar vardı sayın valiye. Ama bunlar tuhaf dinamikleri beslemekte ısrarcılar. Başbakan sürekli bir Molotof algısı yaratmaya çalışıyor, o molotof demeye başladıktan sonra Muammer Güler katıldı o kervana, Egemen Bağış katıldı, Bekir Bozbağ katıldı. Molotof içerisinde kokteyl tanımı geçiyor diye mi korkuyorlar, ondan da çok emin değiliz. Bunlar ayranla kafayı bulan arkadaşlar oldukları için, Molotof kokteylin kokteyl kısmına itiraz ediyorlar zannettik biz önce. E herkesin Molotofu var bu ülkede. Sen tüm uluslararası konvansiyonları, insan hakları sözleşmelerini çiğne, sonra da yasal tabirler üzerinden memleketin ne kadar aydın, çağdaş, ilerici, demokrat muhalifi varsa yargılama telaşına düş, mendile molotof de, Medeni’yi öldür, Dilan’ı komalık et, Berkin için bir araya gelen insanlara tazyikli su, plastik mermi, hızını alama plastik merminin içerisine çelik bilye yerleştir… Bu nasıl bir onursuzluktur! Volkan Kesan Bilici’nin ve diğer 10 kişinin gözünü kör etti bu insanlar. Ama helal olsun, Volkan’a sahip çıkan dostlarımız oldu protez göz operasyonunda. Volkan da çıktı dedi ki, “her şey daha yeni başlıyor, iyileşir iyileşmez, beni kör eden, benden gözümü alan hiçbir şeyi görmemi istemeyen bu iktidardan hesap sormak adına, bu düzenin artık kalıcı olarak değişmesi adına tekrar alanlara döneceğim.” Direnişçilere tepki gösterdiği söylenen İstiklal Caddesi esnafından bahsediyorlar. İstiklal Caddesi’nde yapılmak istenen şeyin bu geri planını da araştırdık. Orada yandaş esnafın bilcümle zararının el altından karşılanacağını biliyoruz mesela biz. Hatta, orada diğer esnaflara saldıran sivil polislerin, direnişçi kılığında saldıran polislerin yeleklerinin yapıldığı atölyeye kadar bilgimiz dâhilinde. Bütün bunların takipçisi olacağız diye söz verdik çünkü biz. İstiklal Caddesi esnafı diye çıkıp iftar yemeklerinde bile konu ediyor Başbakan, danışmanlarına boşuna para ödüyor bakın biz söyleyelim. Yazık parasına. Başbakan’a birisi çıkıp, esnaf derneğinin açıklamasını, Tarkan’ın açıklamasını hiç söylememiş mesela. “Bu esnaf dediğiniz kişileri aramızda tanıyan yok” diyor Tarkan, esnaf derneği başkanı. Yani esnaf dedikleri esnaf değil, eylemci, direnişçi, molotofcu dedikleri sivil polis!</p>

      <p class="paragraf-1">Bütün bunların içerisinde kaybolmamızı istiyorlar: kaybolmayacağız! Tazyikli suyla kafa travması geçiren bu kadar direnişçi varken, diğer direnişçilere 10 metre mesafeden suyu isabet ettiremeyen Tomalar vardı o gün. Belindeki silahları görüntüledik mesela oradaki sivil polislerin. E gittiler SDP’de operasyon yaptılar sol düşmanları. Solu bir şekilde karalayarak, iftira atarak, oldubittiye getirerek yok etmemin telaşındaydılar ama bu yeni bir şey de değil. Cumhuriyetin kuruluşundan bu yana sağ iktidarlar aynı taktiklerle ilerlemeye çalıştı. Ankara’da ajan diye bir İranlı aktivist tutukladılar. İranlı aktivist de rapci çıkınca çok bozuldular, adam müzisyenmiş.</p>

      <p class="bos"></p>

      <p class="paragraf-1"><span class="bold" style="font-size:1em;">- İtalyan fotoğrafçı tutuklandı, 7 yıl hapis cezasıyla yargılanacak. Piyanoyu gözaltına aldılar.</span></p>

      <p class="paragraf-1">-Yurtdışından gelerek “hayırdır, beni istemişsiniz, beni arıyormuşsunuz” diyenleri kaçma ihtimali var diyerek tutukluyorlar, 27 yılla yargılamaya en nihayetinde karar verdikleri palalıyı serbest bırakıyorlar. “Eşim dostum beni yastayım sanıyor, Fas’tayım hiç kimse bilmiyor” diye şarkı sözü yazacaklar yakında. Düşünsenize, halka hizmet ve halkın güvenliği için olduğu söylenilen bir kurum, AKP gençlik kollarıyla bir olup insanları öldüresiye dövüyor. Düşmanlarına karşı bu destanı yazan 8 bin polise İzmir’de 4 maaş ikramiye verdiler. Bütün bunların çerçevesinden baktığınızda Gezi cidden semboldür. 1 Mayıs’ta kullanılmasına izin vermedikleri Taksim Meydanı, 1977 gibi sembol bir günle, Gezi direnişiyle bambaşka bir boyuta taşınmıştır ve orada da kalacaktır! İşçinin emekçinin bayramı denilen günde bütün köprüleri kaldırdılar, bütün şehir içi ulaşımı felç ettiler. İnsanları olmayacak şekilde gaz fişekleriyle, tazyikli sularla, joplarla bertaraf etme telaşına düştüler. Yarın dini bayram, muhtemelen ulaşımdaki ayarlamalar yapılmıştır, ben takip edemedim. Bedava hale getirilebilir, yarı fiyatına olabilir, insanlar mezarlıklarına gidebilsin, ziyaretlerinde bulunabilsin, kavuşabilsin, barışabilsin diye bu uygulamaları yapsınlar zaten, hiçbir itirazımız yok ama 1 Mayıs, bu hükümetin, bu iktidarın işçi ve emekçiye, onun sevinç günlerine nasıl yaklaştığının en açık göstergesidir.</p>
    </div>
  </div>
</body>
</html>
