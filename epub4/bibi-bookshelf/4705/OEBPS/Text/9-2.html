<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-2.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-2.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-1-1-2">Kızıl Korsanlar</p>

      <p class="paragraf-1">RedHack (Kızıl Hackerlar, Kızıl Hackerlar Birliği), 1997 yılında kuruldu. Kendilerini Marksist ve sosyalist olarak tanımlıyorlar. Duyulan ilk eylemleri, Şubat 2012’de Ankara Emniyet Müdürlüğü’nün internet sitesini çökerterek çok sayıda ihbar ve iç yazışmayı internet ortamında yayımlamaktı. RedHack, bu eylemlerinin ardından Türkiye genelinde yaklaşık 350’ye yakın emniyet müdürlüğü sitesini geçici bir süreliğine çalışamaz hale getirdi. İddiaya göre grubun çekirdek kadrosunu oluşturan üye sayısı 12.</p>

      <p class="paragraf-1">Nisan 2012’de İçişleri Bakanlığı sitesine ait bir alt sayfaya mesaj bıraktılar. Birkaç gün sonra internet servis sağlayıcılarından TTNET’in internet hizmeti RedHack tarafından 2 saat süreyle engellendi. Bir açıklama yapan Telekomünikasyon İdaresi Başkanlığı (TİB) saldırıyı doğruladı fakat internet kesintisi olduğuna dair haberleri yalanladı.</p>

      <p class="paragraf-1">RedHack bir ay sonra Kara Kuvvetleri Komutanlığı’nın sistemine girerek bazı TSK personelinin bilgilerini yayımladı. Bir açıklama yapan TSK, “RedHack’in ele geçirdiğini iddia ettiği belgeler, güncelliğini yitirmiş bilgileri içeren, eski tarihli ve kişisel kullanıcılar tarafından oluşturulmuş belgelerdir” dedi. Ardından grevdeki çalışanlara destek amacıyla Türk Hava Yolları’nın internet sitesine bir siber saldırı gerçekleştirildi. Ulaştırma, Denizcilik ve Haberleşme Bakanı Binali Yıldırım eylemi doğruladı fakat herhangi bir zararın meydana gelmediğini söyledi.</p>

      <p class="paragraf-1">Temmuz ayında RedHack tarafından birkaç saldırı daha yapıldı. Dışişleri Bakanlığı’nın dosya paylaşım sitesine yapılan saldırı sonucunda ele geçirdiği Türkiye’de çalışan pek çok yabancı diplomatın kimlik bilgilerini Dropbox adlı site üzerinden yayımladı. Aynı ay içinde ÖSYM sitesi bir süreliğine çökertildi. Ardından Adalet ve Kalkınma Partisi (AKP) resmi web sayfası geçici süreliğine mesaj bırakılarak kapatıldı.</p>

      <p class="paragraf-1">Eylemlerini destekleyen akademisyen ve gazetecilerin tehdit edilmesi üzerine Ankara Emniyet Müdürlüğü’nün web sitesinden daha önce ele geçirdikleri 77 megabayt boyutundaki ihbarların bulunduğu txt dosyasının tamamını yayımladı.</p>

      <p class="paragraf-1">Ekim ayı sonunda Diyanet İşleri Başkanlığı’nın ana sayfasını hackleyerek hükümete ve Fethullah Gülen cemaatine yönelik bir dizi eleştiri bıraktı. RedHack, Türkiye’de yeni bir toplumsal hareketin doğuşunu müjdeliyordu.</p>
    </div>
  </div>
</body>
</html>
