<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-79.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-79.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-5-1-4">1970’ler: Telefon Hackerları</p>

      <p class="paragraf-1">70’lerde siber-topraklar daha keşfedilme aşamasındaydı. Hacking dediğimiz şey, kurcalamak ve kablolu dünyanın nasıl çalıştığını çözmeye çalışmaktan ibaretti.</p>

      <p class="paragraf-1">1971’de John T. Draper isimli bir Vietnam gazisi Cap’n Crunch mısır gevreği kutularından çıkan düdüğün tam 2.600 megahertzlik bir ses çıkarttığını keşfetti. Draper bu gevreğin tadını seviyor muydu bilinmez ama hediye olarak verilen düdükten çok memnun kaldığına eminiz. Draper böylece Amerikan telefon şirketi AT&amp;T’nin sistemlerine girmeyi başardı. Düdüğü bir telefon kulübesinde ahizeye öttürdüğünde makine ya da santral bir çeyreklik attığınızı zannediyor ve bedava konuşmanızı sağlıyordu. Draper, bu sistemin adına “Blue Box (Mavi Kutu)” ismini verdi ve tarihin ilk phreakerı oldu.</p>

      <p class="paragraf-1">Kısa bir süre sonra <span class="char-style-override-8">Esquire</span> dergisi Blue Box’un sırlarını ve nasıl yapılacağını açıklayan bir yazı yayımlayınca ABD’de telefon sahtekârlıkları arttı. Bu yazıdan yola çıkarak Blue Box hazırlayan Steve Wozniak ve Steve Jobs isimli iki kolej öğrencisi yıllar sonra devrim yaratan Apple’ı kurdu. Fakat Draper’ın 70’ler boyunca sürdürdüğü bu “muzipliği” onun tutuklanmasına neden oldu. Draper’ın yöntemi, ABD’de hâlâ yaygın olarak kullanılıyor.</p>

      <p class="paragraf-1">ShopIP adında kendi güvenlik şirketlerini kuran John T. Draper, hayatını firewall ve anti-spam yazılımları geliştirerek ve bu konularda çeşitli konferanslara katılarak sürdürdü. Draper 2001 yılında İstanbul’a da gelerek bir konferans vermişti.</p>

      <p class="paragraf-1">1978’de Chicago’lu iki çocuk, Randy Seuss ve Ward Christiansen, kişisel bilgisayar üzerinde çalışan ilk BBS’i (bulletin board system) yarattılar. BBS (elektronik mesajlaşma panosu) denilen şey, birkaç telefon hattına bağlı bir bilgisayar sistemiydi. Başka bir modemli bilgisayar onu arıyor, kullanıcısı içinde gezebiliyor, mesaj ve dosya alışverişi yapılabiliyordu. O dönemler Amerika içi telefon konuşma ücretleri mesafe ve süre ile bağlantılı değildi ve istediğiniz yerden istediğiniz yere örneğin 10 cent karşılığında istediğiniz kadar telefon açabiliyordunuz. O dönemin bütün hackerları bu BBS üzerinde buluşuyordu. Böylece dünyanın ilk siber âlemi (cyberspace) kurulmuş oldu. Daha sonra bu BBS’ler çoğaldı ve kendi aralarında mesajlar alıp verebilen koca bir ağ haline geldi.</p>
    </div>
  </div>
</body>
</html>
