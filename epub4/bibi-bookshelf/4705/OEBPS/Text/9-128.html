<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-128.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-128.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-11">Tecavüzde “Rıza!”</p>

      <p class="paragraf-1"><span class="bold" style="font-size:1em;">-Konuşulacak bu kadar ekonomik veri varken, bu kadar borç varken, sıkıntı varken, ne konuşuyoruz? Örneğin hamile kadınların sokakta gezmesinin terbiyesizlik olup olmadığını, kadınlar kaç çocuk yapacağını, kürtajla mı, normal yollardan mı doğuracağını…</span></p>

      <p class="paragraf-1">-İktidara yakın “nurcuvazinin” arabası var, gider mi gider. Bu da başka bir utanç vesikasıdır. Vasatın yüceltilmesinin sonuçlarından biridir bu. Bu hükümetin cinsiyet ve insan anatomisiyle bir problemi var. Bülent Arınç vajina denmesinden rahatsız olur, kendi itirafıdır benim değil. O gün bugündür jinekologlar vajina yerine kullanacakları tıbbi tanım için isim babası arıyor. Sağlık Bakanı çıkar, “körsün zaten sana iş vermişiz, sesini kes” der çalışana. İçişleri Bakanı çıkar, “hizmet kalitemizi yükseltmek adına demir jop ve geçici körlük yaratan fener siparişi verdik” der. Meydanlarda özgürlük diye feryat eden yürüme engelli vatandaşı hedef gözetip, tazyikli su sıkarlar. Say say bitmiyor. Kadınların hamile olarak sokağa çıkması rahatsız eder ama tarlada doğum yapması, Sirkeci Karakolunda işkence görmesi, sokak ortasında öldürülmesi etmez... Kadın cinayetleri yüzde 1400 artmış vaziyette. Malatya’nın büyük şehir olmasını isteyenlere, Başbakanın miting alanında mikrofonla “hanımlar, kadınlar hazır mıyız” demesi rahatsız etmez mesela. Tecavüzcülerin ceza almadan elini kolunu sallaya sallaya dolaşması rahatsız etmez. Sosyal güvenlik açısından baktığınızda hep ihmal edilmiş, yarısından fazlasının sigortasız çalışıyor olması, -kadın çalışan nüfusun yarısından fazlası sigortasız çalışıyor bu ülkede- bundan rahatsız olmazlar. Abdüllatif Çekin diye birisi vardı, bu aklı evvel, biri 17 yaşında, diğeri 12 yaşında 2 kız çocuğuna cinsel taciz ve tecavüz girişiminde bulunmuş ama tutuksuz yargılanıyor. Dersim’de 14 yaşındaki engelli kız çocuğuna tecavüz ederken suçüstü yakalanmış, bir AKP eski İlçe Başkanı var; Rıza Çolak. Bütün bunlara, bütün bu davalara müdahil olacağını, bunun peşini bırakmayacağını söyleyen kişi, Aile ve Sosyal Politikalar Bakanı Fatma Şahin. Hani bakanlığın tabelasından “kadın” ibaresini çıkaran Fatma Şahin. Antep patlamasında bebeğiyle birlikte hayatını kaybeden anne ile öldükten sonra konuştuğunu söyleyen Bakan Şahin. Almira isminde bir bebek hayatını kaybetti, rahmet olsun. Gaziantep patlamasından 4 saat sonra Fatma Şahin döndü dedi ki: “Almira’nın annesi ile konuştum, benim yavrum daha dişini bile çıkartmadı” dedi, ağladı! Almira’nın annesi de patlamada o bebekle birlikte ölmüştü. Ölüler üzerinden siyaset yapmayın diyor Başbakan sürekli, Almira ve annesi ölüler üzerinden siyasetin daniskasıdır. Obezite ile mücadeledeki aşırı kilolulara “şişko” diyelim önerisinden bu yana acı acı gülümseten o kadar çok şey var ki hayatımızda.</p>
    </div>
  </div>
</body>
</html>
