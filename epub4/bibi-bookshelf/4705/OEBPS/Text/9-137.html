<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-137.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-137.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-7-1-20">Başbakan’ın İftar Konuşmaları</p>

      <p class="paragraf-1"><span class="bold" style="font-size:1em;">-Bir de Başbakanın iftar konuşmaları var. Her iftar konuşmasında bir ötekileştirme, bir hakaret üslubu. Kutuplaşmanın artmasını da tetikleyecek konuşmalarla neyi amaçlıyor olabilir?</span></p>

      <p class="paragraf-1">-Bundan beslenmeyi amaçlıyor, daha kemik bir kitleye ulaşmayı hedefliyor ama son derece itici olduğunun, son derece ciddi bir taban kaybettiğinin farkında değil. Gezi direnişi esnasında sokaktaki insanın sadece sokaktaki insan olarak sayılması gibi bir gaflete düşüyor. O insanların evde aileleri var, o insanların sosyal çevrelerde tanışları, akrabaları, ahbapları var. Bu huzursuzluk ortamından, devletin yaptığı bu faşizan uygulamalardan son derece rahatsız olan bir kitle var. Düşmanına saldırır gibi saldıran ve bugün bu ülkenin, hükümetin sembolü haline gelmiş polisin uygulamalarından gına gelmiş insanlar var. İftar konuşmaları insanları bölüyor, parçalıyor ve bu şekilde ayrıştırıyor, taraf ediyor.</p>

      <p class="paragraf-1">Çatalhöyük ve Kaman’da sınıfsız bir toplum olduğunu gösteren 10 bin yıllık buluntular var bu ülkede. Çatalhöyük kazılarında, “komünal toplum bu topraklarda asla olmadı, olmayacak” diyenlerin yeniden düşünmesine sebep olacak yeni verilere ulaştılar arkeologlar. Sekiz bin kişilik sınıfsız bir toplum yaratmayı başarmışlar Çatalhöyük’de, Kalehöyük’de, Kaman’da. 10 bin yıl önce sınıfsız bir toplum, şimdi ayrıştırılmış bir toplum. Sebebini biliyorsunuz; rant. Doymaz bir iştahları var, rantiye telaşları var. 2B arazilerini sattılar, 250 milyon metrekareyi 210 milyon dolara sattılar, gelire sevindiler. Aynı hükümet 7 şirketin –ismi sır gibi saklanan 7 şirketin- toplamda 1 milyar liralık vergi borcunu sildi. Borcu silinenlerden birinin Başbakanın dünürü olan Albayraklar, diğerinin de Artvin Cerattepe’de doğa katliamı yapan havalimanı ihalesinde adını sıkça duyduğumuz Cengiz İnşaat olduğunu biliyor mu bu halk? Peki, bu yüz milyonlarca dolar vergi borcu silinen Cengiz İnşaat, bu parayla ne yaptı dersiniz? Gitti, kendine 2 tane medya kuruluşu satın aldı; Akşam ve Skytürk’ü satın aldı. Bu gazla da tarafsız habercilik yapacaklardır, emin olun!</p>

      <p class="paragraf-1"><span>Mardin Nusaybin’de Dara antik kenti vardır. Güneydoğu’nun Efes’i diye adlandırılan bir yer. İş adamları gitti Güneydoğu’ya, orada ağırlandılar, “yatırım yapacağız, Güneydoğu’ya ışık gibi doğacağız” dediler. AKP oyları açısından önemli bir hamle olarak gördüler orada yatırım yapmayı.</span></p>

      <p class="paragraf-1">Dara antik Kenti’nin kazı çalışmaları için yıllık ayrılan bütçe 50 bin lira. Efes harabeleri ölçeğinde kazı yapacaksınız, ama bütçeniz 50 bin lira. Yüce devlet bando harcamalarına 3 milyon lira harcamış. Kişi başına düşen milli gelirimiz üzerinden biz 4 kişi toplansak karşılarız Dara’nın masrafını! Yani milli gelirimiz 10 bin 500 dolarsa 50 bin lirayı biz ha deyince çıkartırız. Bu tutarsızlıkların içerisinde kaybolmak zorunda değiliz.</p>
    </div>
  </div>
</body>
</html>
