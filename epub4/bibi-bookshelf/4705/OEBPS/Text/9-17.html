<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-17.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-17.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-2-1-8">Çin İnterneti Ele Geçiriyor</p>

      <p class="paragraf-1">2010 yılı. ABD Kongresi siber saldırılar konusunda bir rapor hazırladı. Rapor, Çin’in ABD’de interneti 18 dakikalığına ele geçirdiğini açıklıyordu. Rapora göre 8 Nisan’da İngiltere, ABD, Avustralya, Kanada, Güney Kore, Hindistan ve Rusya’dan resmi, askeri ve özel kurumların internet siteleri China Telecom Corp’un sunucularına yönlendirilmişti. Adı geçen ülkeleri Çin’in hassas bilgileri elde etmiş olabileceği endişesi sarmıştı. Çinli mühendislik yöneticileri yönlendirmenin yanlışlıkla yapıldığını iddia etti. İnternet güvenliği uzmanlarına göre yönlendirilen bilgilerin özellikle askeri kurumlara ve büyük firmalara ait olması bu olayın bir rastlantı olmadığını gösteriyordu. Kuşku götürmeyen tek şey ise o 18 dakika süresince bazı bankalar, NASA, Savunma Bakanlığı, Senato ve diğer “.gov” ve “.mil” ile biten kurum siteleriyle Microsoft, Dell, Yahoo, IBM gibi büyük şirketlerin internet sitelerinin veri akışlarının Çin devletine bağlı telekomünikasyon şirketinin şebekesi üzerinden sağlandığıydı. Dünyadaki tam 37 bin şebeke, taşıdıkları verileri 18 dakikalığına China Telecom’a yönlendirmişti. Olayı araştıranlar daha vahim bir tabloyla karşılaşmıştı. Normalde 18 dakika sürecek şekilde ayarlanmış olan yönlendirme aslında daha uzun sürmüştü. China Telecom 18 dakika sonunda yönlendirme kabulünü kaldırdığı halde olaydan 1 saat sonra bile hâlâ bu güzergâh üzerinden veri akışı yapan siteler bulunuyordu.</p>

      <p class="paragraf-1">Çin kesilmeyen veya tekrarlanan yönlendirilmelerin bir hata sonucu gerçekleştiğini açıkladı ve kasıt olduğu iddialarını kesin bir dille reddetti. Uzmanlara göre Çin’in bunu kasıtlı bir şekilde yapıp yapmadığını tespit etmek zaten mümkün değildi. Ne var ki yanlışlıkla devam eden ya da tekrar yönlendirme yapılan bir ağ üzerinde bu kadar büyük ve hacimli bir veri akışını o kadar uzun süre boyunca fark etmemek mümkün değildi. Kendi şebekelerine yönlendirme olduğunda China Telecom tüm verileri kendilerine çekmiş, bir nevi emmiş ve hiçbir gecikme olmadan tekrar gerektiği noktaya aktararak serbest bırakmıştı. Normal şartlarda bir ön hazırlık yapmadan, planlamadan bu kadar büyük miktarda veriyi hiçbir gecikme yaşamadan transfer etmek mümkün değildi.</p>

      <p class="paragraf-1">Bu olayın açığa çıkardığı bir başka gerçek daha vardı: Genel anlamda kriptografi uygulanan veya şifrelenen veri akışının hiçbir güvenliği yoktu. İnternet bankacılığı ve özel firmaların sunucuları her türlü saldırıya açıktı.</p>

      <p class="paragraf-1">Çin’e giriş yapan 37 bin şebekeden gelen veriler ne oldu? Hiç kimse bu sorunun cevabını bilmiyor ama herkes bu verilerin çok kıymetli olduğunda hemfikir. ABD hükümeti durumun rahatsız edici ve endişe verici olduğunu ama telaşa kapılıp alarma geçmeyi gerektirecek bir önemde olmadığını açıkladı. Ama bu veriler dünyada büyük çaplı bir felakete yol açmaya yeter de artar bile.</p>

      <p class="paragraf-1">Bu olay tarihin en büyük internet korsanlığı olarak kayda geçti. Çin siber savaşta önemli bir mevzi kazanmıştı, hem de tek bir kurşun atmadan. Çin kendi siber gücünü test etmiş ve onaylamıştı.</p>
    </div>
  </div>
</body>
</html>
