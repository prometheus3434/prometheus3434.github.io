<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-14.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:1007389b-d5d0-4991-835a-e1b529e5661e" name="Adept.expected.resource" />
</head>

<body>
  <div id="x9-14.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-2-1-5">Siber Silahı Ruslar Yakaladı</p>

      <p class="paragraf-1">2012 yılı... İran’a Stuxnet ile yapılan saldırı yine gündemde. Bir güvenlik uzmanı, Ortadoğu’yu etkisi altına alan Flame ile iki yıl önce ortaya çıkan ve İran’ın nükleer programını vuran Stuxnet arasındaki çok net bir bağlantı keşfetti. Adı geçen güvenlik uzmanı Rusya merkezli dünyanın önde gelen anti-virüs yazılım şirketlerinden Kaspersky Lab’dı.</p>

      <p class="paragraf-1">Flame, Flamer, sKyWIper ya da Skywiper adı ile anılan zararlı yazılım Microsoft Windows işletim sistemini kullanan bilgisayarları hedef almaktaydı. Flame, yerel alan ağı ve USB bellek aygıtı yoluyla diğer bilgisayarlara bulaşıyordu. Kaspersky’ın Mayıs 2012 tarihli bulgularına göre, Flame’in etkilediği bilgisayar sayısı 1.000’in üzerindeydi.</p>

      <p class="paragraf-1">Kaspersky uzmanları, yaptıkları açıklamada, Stuxnet’in 2009 yılına uzanan ilk versiyonunun, Microsoft Windows’ta bilinmeyen bir güvenlik açığını hedef alan işlenebilir bir kod içerdiğini ve virüsün o güne dek ortaya çıkardığı sıfır gün saldırısı açığının beşe yükseldiğini belirtiyordu. Sıfır gün saldırısı, yazılımcıların bir saldırının farkına varması ve önlem almasından önce yapılan siber saldırı anlamına geliyor.</p>

      <p class="paragraf-1">Kaspersky Lab uzmanlarından Roel Schouwenberg ise, “Flame grubunun fikri hakları olan kaynak kodlarını Stuxnet grubu ile paylaşmış olmaları, aralarında gerçek bir bağ olduğunu gösteriyor... En azından bir kez işbirliği yaptıkları ortada. Bu, bence büyük bir gelişme. Uzun zamandan beri öne sürdüğümüz Stuxnet ile Flame arasında paralellik olduğu düşüncesini doğruluyor” diyor. Kaspersky da, blog sayfasında yaptığı açıklamada, “Flame kodunun, Stuxnet’in 2009 yılındaki ilk versiyonunu içeren bir ağ bileşeninde bulunduğunu” belirtiyor. Flame sanki Stuxnet’i harekete geçirmek için bir basamak olarak kullanılmıştı. Flame ve Stuxnet tarafından paylaşılan ortak kod fark edilmemişti, çünkü güvenlik uzmanları bu kodu içermeyen daha sonraki Stuxnet versiyonlarını incelemişlerdi.</p>

      <p class="paragraf-1">Peki, arkasında ABD olduğu kesin miydi? Güvenlik uzmanları, Stuxnet ile Flame’in maddi ve teknik bilgi açısından çok güçlü bir kaynak tarafından geliştirildiği inancındaydı. Stuxnet, 2010 yazında ortaya çıkmış ve İran’ın uranyum zenginleştirme tesislerine saldırmıştı. Uzmanlara göre, tesislerdeki santrifüjleri etkisiz hale getirmeyi başarabilecek bir virüsün ilk olarak casus yazılım gibi sızıntı yapması gerekiyordu. Sabotaj ancak nükleer tesislerin ve içindeki donanımın planını çıkardıktan sonra düzenlenebilirdi.</p>

      <p class="paragraf-1">İran, Stuxnet ve benzeri Duqu virüsünün saldırılarının ardından, her iki virüsün de İsrail ve ABD’yi işaret ettiğini öne sürmüş, güvenlik uzmanları da bu görüşü savunmuştu. Aynı durum, Flame için de tekrarlanmıştı.</p>

      <p class="paragraf-1">Resource 207’nin içinde bulunan bazı Flame kodları, tıpkı Stuxnet’in başardığı gibi USB belleklere bulaşabilen “özel bir yeteneğe” sahipti. Virüs, USB bellek Windows işletim sistemi kullanan bir bilgisayara takıldığı anda uygulamaları otomatik olarak çalıştırmaya yarayan “autorun.inf” konfigürasyonunu yönlendiriyordu. Flame aynı zamanda MS09-025 olarak adlandırılan bir Microsoft güvenlik açığı ortaya çıkaran bir kod da içeriyordu. Microsoft’un Haziran 2009’a kadar bu açığın yamasını yapmaması, Stuxnet’in ilk günlerinde sıfır gün saldırıları gerçekleştirdiğini de gözler önüne seriyordu. Amsterdam merkezli bir güvenlik şirketi, Flame’in Windows yamaları olarak kendini gizlediğini ve bu şekilde yayıldığını açıkladı. Virüs bu şekilde sahte bir dijital sertifika sunuyor, kullanıcıları Microsoft imzasıyla kandırıyordu. Şirketin açıklamasına göre, Flame, 2009’dan beri geliştiriliyordu ve dünyanın en iyi kripto analistleri bu virüs üzerinde çalışıyordu.</p>

      <p class="paragraf-1">İran, uzun süredir işte böyle bir saldırı altındaydı. Stuxnet’te Amerikan imzası bulunduğu günlerde İran da bu saldırılara karşı bir anti-virüs geliştirdiğini açıkladı. Siber savaş kendine has yöntemlerle sessiz sedasız sürüyordu.</p>
    </div>
  </div>
</body>
</html>
