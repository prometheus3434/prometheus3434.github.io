<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>8.</h2>
<p>Öğleden sonra Sibel, Mina’yı şehir merkezindeki bir çocuk etkinliğine götürdüğü için Ozan evde yalnızdı. Üzerinde bir ağırlık hissediyordu. Kötü havalandırmalı ortamlarda uzun süre kaldığı zamankilere benzer bir baş ağrısı başlıyordu. Hava temizleyicinin göstergelerini kontrol etti. Toz torbaları birkaç saat içinde tamamen dolacaktı. O andaki fıltreleme performası yeterliydi. Baş ağrısının nedeni havalandırma değildi. Kaldı ki sistem yavaşlamadan önce uyarı verecekti. O zaman makineden gümüş rengi torbayı çıkarıp yerine yenisini takacak ve dolu torbayı çöpe atacaktı. Sağlık Bakanlığı’nın düzenlemeleri bunu yasaklıyordu.. Torbalar dönüştürme merkezlerinde patlıyor ve atmosfere sayısız parçacık yayıyordu. Belediye bir ara bu torbaları özel atık merkezlerinde toplamaya başlamıştı. Bunun için torbanın yırtılmaz bir başka torbaya konulması ve özel istasyonlara bırakılması gerekiyordu. Ama belediye uygulama başladıktan kısa bir süre sonra bunları toplamayı bırakmıştı. Toz istasyonlarında biriken torbaları hayvanlar ya da çocuklar yırtıyordu. Böylece toz torbaları artık çalışmayan dönüştürme merkezlerine gitmeye başladı. En azından rüzgârla dönene kadar bölgeden uzaklaşmış oluyorlardı.</p>
<p>Lekeli camdan dışarı baktı. İki kere öksürdü. Artık dışarıda maskesini takmah mıydı? Mina’nm maskeli yüzü akima geldi.</p>
<p>Sibel bunu asla ihmal etmezdi. Kızı büyüdükçe evden daha çok çıkmak zorunda kalacaktı. Hayatını o maskenin arkasında mı geçirecekti? Daha temiz bir yere gidebilirler miydi? Kokunun arttığı zamanlarda burada kaldıkları her günün sorumluluğu ona aitmiş gibi kendini daha da suçlu hissediyordu. Belki de Sibel haklıydı. Onun açısından bakmaya çalıştı. Serbest çalışan, genellikle evde olan zeki, sosyal bir kadın. Bu siteye önce arkadaşları gelmişti. Kararlarında onların etkisi olmuştu. O ailelerden biri Göteborg’a taşınmış, diğer ikisi yeniden şehir merkezinde dönmüşlerdi. Karısı bu sitede yalnızdı. Buradan sadece arkadaşları değil, yakın profildeki diğer aileler de gidiyordu. Göçmenlere karşı bir önyargısı olmamasına rağmen Ozan da çevrede daha fazla sayıda Güneydoğu Asyalı, Arap ya da Afrikalı görüyordu. Medyanın iştahla saldırdığı alanlardan biri de göçmenlerdi. Kalabalıklara kalabalık katıyor, işlerini alıyor, kaynaklarını tüketiyorlardı. Üstelik kötü kokan gürültücü insanlardı. Sibel, kendini batmakta olan bir geminin kamaralarından birinde unutulmuş hissediyor olmalıydı. Şehir merkezinde yaşanabilir bir yer bulmak çok zordu. Nevit’in evi gibi bir eve ulaşma şansı yoktu. Hem orada hava daha temiz değildi ki! Belki daha güvenliydi. Onu arayıp Livigno’daki daireyi satmasını, kardeşini çok düşünüyorsa o parayla şehir içinde bir yer almasını söylemek bile akimdan geçti. Bunu elbette yapamazdı. Nevit de yapmazdı zaten. Trenlerin çalışmayacağı günler de gelecek, dedi Sibel zihninde. Ani bir kararla bilgi terminalinin başına oturdu. Sibel’in hesabını seçti. Bunu daha önce hiç yapmamıştı. Aklına bile gelmemişti. Şimdi onun özel alanını karıştıracaktı. Hayır, onunki gereksiz bir merak değildi. Karısı, trenlerin çalışmayacağı bir gün de gelecek cümlesini bir yerden almıştı. Eğer yapışkan ağları Sibel’e ulaşmak üzereyse onları belki geç kalmadan durdurabilirdi. Kitaplık dosyasını açtı. Sibel dosyalara şifre bile koymamıştı. Kendini yine kötü hissetti.</p>
<p>Ama kitaplar işte ordaydı. Arayış Vakfı yazısı ve iki sülünlü amblemini görünce irkildi. Dosyaya girdi. Onlarca kitap ve film vardı burada. Kıyamet Alametleri serisi kitaplar, Mehdi ile ilgili kitaplar alt alta dizilmişti. Sibel bunları mı okuyordu? Belki sadece meraktı. Ama son zamanlardaki tavırlarını ve sözlerini gözden geçirdiğinde Arayış’ın söylemleri ile bir paralellik görebiliyordu. Diğer dosyalara da hızla göz attı. Çocuk eğitimi, besin maddeleri ile ilgili kitaplar, yazarlarının adını duymadığı romanlar, çocuk şarkısı kitapları, sağlık kitapları, topraksız tarım kitapları, kimya ve biyoloji kitapları. Mesleki belge ve kitapları başka bir dosyada tutuyordu. Canı sıkıldı. Arayış Vakfı ilgisi basit bir merak olmaktan öte gibi görünüyordu. Ama Nürvet bu tarikatın müridiydi. Bu kitapları o göndermiş olmalıydı. Liderleri İbrahim Hoca diye bilinirdi. Bildiği kadarıyla bu asıl adı değildi. Alp ya da Sarp gibi, dini bir şey çağrıştırmayan bir resmi adı vardı. Adamı birkaç kez çeşitli medya kanallarında görmüştü. Dalgalı saçlı, kıvırcık sakal-lı, elli yaşlarında, hep şık giyinen biriydi. Kıyamet gününün yakın olduğunu, bütün işaretlerinin görüldüğünü, büyük kurtarıcının eteğinde toplanmak gerektiğini anlatır dururdu. Elbette büyük kurtarıcı kendisiydi. Sibel bu şarlatanın telkinlerinden etkileniyor muydu? Dosyaları kapattı. Bu konuyu onunla konuşmalıydı ama kişisel hesabına girdiğini söylemeden nasıl açacaktı konuyu?</p>
<p>Kanepeye uzandı. Derin bir nefes aldı. Ara sıra rüzgârın ses yalıtımını aşan uğultusunu, bazen de ofisinde olduğu gibi çerçevelerden gelen esneme çıtırtılarını duyuyordu. Rüzgâr sesinin olmadığı bir yer hayal etmeye çalıştı. Kelebeklerin, çiçeklerin ı i zerinde rahatça uçtuğu çayırları, denizin gergin bir çarşaf gibi göründüğü sahilleri, küçük bir teknenin ilerlerken büyüyen bir V lıari'ı çizdiği durgun suları eski filmlerde görmüştü. Bu sahneler &lt;&gt;na gerçeküstü gelirdi. Şimdilerde göllerde bile azgın dalgalar olabiliyordu. Okyanuslarda üstü açık gemilerle deniz taşımacılı-ğmın yapılabildiği günler tarihte kalmıştı. Bu gemiler şimdinin su yılanlarına* hiç benzemiyordu.</p>
<p>Dünya değişmişti. Burası açıktı. Ama Dünya burasıydı işte. Gidecek başka bir yer yoktu. Alplere gitmeyeceklerdi. Sıcaklık adası gibi bir felaket yaşanacağına da inanmıyordu. Böyle söylentiler, haberler, raporlar hiçbir zaman eksik olmamıştı. Bunlar gündemi bir süre meşgul eder sonra unutulup giderlerdi. Bu raporları hazırlayanların dini kıyametçilerden çok farkı yoktu. Öngörüleri için dini kitaplardaki muğlak ifadeler yerine güvenilirliği tartışılır veri setleri, gerçekçiliği şüpheli modeller kullanırlardı. Bunun dışında şartlar Avrupa’da da çok farklı değildi. Üstelik orada göçmenler daha fazlaydı. Göçmenler arasındaki rekabet çok acımasız olurdu. Giderek nelerden kurtulacaklardı ki? Daha mı güvenliydi Avrupa? Daha mı sakindi? İtalya’da en fazla göçmen mahallelerinde yaşar, birkaç yüz CCE’lik göçmen destek geliriyle geçinmek zorunda kalırlardı. Avrupa’da uyum psikologundan bol bir meslek grubu olmadığından Sibel iş bulamazdı. Britanya her bakımdan karışıktı. Atlantik’ten gelen, bütün yıl ardı arkası kesilmeyen fırtınalardan, Ocak’ta dondurucu soğuklardan, üste üste konmuş konteynerlerden oluşan diktörtgen bir binanın tek bir odasına mı sığınacaklardı? Mina, kâğıtların uçuştuğu beton kaplı bir iç avluda mı oynayacaktı? Güvenli ve yaşanabilir bölgelerdeki gayrimenkul fiyatları çoğunlukla Çin, Bangladeş ve Hindistan’dan gelen zengin göçmenlerle astronomik seviyelere çıkmıştı. Avrupa’nın diğer bölgelerindeki şartlar göçmenler için daha zordu. Bir ara Çin’in doğu kıyıları moda olmuştu. Kurulan serbest bölgeler dünyanın her tarafından parlak beyinleri top-</p>
<p>Su Yılanı; Okyanusaşırı yük taşımacılığında kullanılan, uzun, kapalı tüplerden oluşan deniz araçları. Tüpler arasındaki bağlantılar dalga hareketinden elektrik üretir. Çekici, yönünü GPS’le bulan bir otopilot tarafindan yönetilir. Dalga yüksekliği onlarca metreye ulaşan açık denizlerde yük taşıma işlemini mümkün kılmıştır.</p>
<p>İnmişti. Ama sonradan tıpkı Şangay gibi diğer kıyı kentleri de süper hortumlar yüzünden iç bölgelere taşınmış, dağılmışlardı. Kaldı ki o kültüre yabancıydı. Amerika ise tamamen farklıydı. Birkaç kere iş için gitmiş ama hiç hoşlanmamıştı. İklim şartları çok zordu. Hortumlar, tornadolar günlük hayatın bir parçasıydı. I iavada şiddetli fırtınalar ve yerde seller arasına sıkışan kimi kıyı kentleri, iskele ayakları üzerinde duran yassı binalardan oluşmaya başlamıştı.</p>
<p>Göçmen politikaları son derece katıydı. Bir şekilde gidebilmeyi başaranları fırtınalarla birlikte gözle görülmez sosyo-eko-nomik bariyerler bekliyordu. Livigno’daki hayatta kalma kolonisinden bir yer almak dev yengeçleri andıran güvenli binalardan bir daire almaktan daha kolay olabilirdi.</p>
<p>Hayatlarını elbette bu kadar radikal bir şekilde değiştirmezdi. Seçilecek en makul yol belki İstanbulda daha temiz ve güvenli bir semte taşınmaktı. Bunun için de paraya ihtiyacı olacaktı. Para için para getirecek projelere. O noktada Nesim beliriyordu kafasında; Bir türbin değişikliği ile elde edebileceği enerjinin yarısını evin duvarlarını kaplayarak, çatısının açısını değiştirerek, bir sürü masraf yaparak elde etmenin kârlı olduğuna kimseyi inandıramayız. İnce mühendislik hesaplarının para etmediğini kabul et artık.&quot;</p>
<p>İçini çekti. “Çünkü daha çok rüzgâr var,” diye söylendi. Rüzgâr bunu doğrulamak istercesine camları itti. Bina hafifçe sallanır gibi oldu.</p>
</body>
</html>