<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>14.</h2>
<p>Sibel, Mina yaz okuluna gitmek üzere çıktıktan sonra önceki akşam gelen mesajı yeniden okudu.</p>
<p>“Duhan sitesinin Kilyos’taki tesisinde 14-15-16 Ağustos tarihlerinde Babalar ve Çocuklar kampı düzenlenecektir. Program ve malzeme listesi ektedir. Çocuğunuzun babasıyla katılımını rica ederiz. Duhan Sitesi Yönetimi.”</p>
<p>Ozan buna katılabilir miydi? Bu aralar yoğun olduğunu sanmıyordu. Saate baktı. Eli telefona gitti. Vazgeçti. Bir kahve hazırladı. Kahvesini alıp pencereye yürüdü. Küçük bir otomat karşıdaki kilim desenli kaldırımı süpürüyordu. Bu makine günde dört kere aynı saatlerde geçerdi. Sokağın karşısındaki üç katlı, salonu çıkmalı binalarda hayat işareti yoktu. Çocuklar okulda, yetişkinler işlerindeydi. Dışarıda çalışmayanlar bu saatlerde kültür merkezinde toplantıda olurlardı. Neredeyse her gün konuşacak birileri ve üzerinde konuşulacak konular olurdu. Program herkese ulaşırdı. Bugün cennet yiyecek ve içecekleriyle ilgili bir konferans vardı. Ardından hadislere ve diğer kaynaklara göre tarif edilen yiyecek ve içeceklerin de sunulduğu bir panayır düzenlenecekti. Notta cennet yemeklerinin çok üstün olduğu, pa-nayırdakilerin kötü birer taklitten öteye geçemeyeceği tevazuyla bildiriliyordu. Bu kadarına dayanamamış, toplantıya gitmemişti.</p>
<p>Sitede olup faaliyete katılmamak ilginç bir suçluluk duygusu yaratıyordu. Onun kendilerinden olmadığını anlayacaklar, sığındığı sıcak ve güvenli yuvasından atacaklardı! Belki yarınkine giderdi. Ama sonrakine gitmeyeceğini biliyordu. Bitmek tükenmek bilmeyen toplantılara sabrı azalmıştı. Aradığı şeyin Duhanda olmadığından emindi. Burası güvenliydi. Ama karşılığında aklını istiyorlardı! Bu insanların bir kısmının samimi olmadığını, rol yaptığını düşünüyordu. Samimi olanlar deliliğin sınırlarında dolaşıyordu. Öte yandan cemaatin ona açmadıkları, belki ima ettikleri gizli bir yapısı da vardı. Cinsellik bu yapının bir parçasıydı. Sitede evli çiftler vardı. Ama hiçbir çifti herhangi bir yerde el ele bile görmemişti. Sanki aynı evde yaşayan yabancılardı. Birbirlerine değil İbrahim Hocaya bakıyorlardı. Çocuklar da vardı. Bazılarında ebeveynlerine benzerlik görebiliyordu. Bazıları evlatlık alınmış gibiydi. Bazıları babaya değil İbrahim Hocaya benziyordu! Hoca evli değildi. Ama cematte güçlü, ona yakın kadınlar vardı. Nürvet bunlardan biri olmuştu. Hocayla ilişkisi olduğunu da saklamıyordu. Hocanın gözdesi olmak cemaat kadınları arasında utanılacak değil Osmanlı haremindeki gibi gurur duyulacak bir şeydi. İki düğüne tanık olmuştu. Törende sahneye önce İbrahim Hoca geliyor, sedef kakmalı yüksek arkalıklı koltuğuna oturuyordu. Sonra beyaz, uzun ama sade bir gelinlik giymiş gelin Hoca’nm sağ tarafındaki yerini sessizce alıyordu. Hoca gelinin elini ellerinin arasına alıyor uzun uzun okşuyordu. Damat Hoca’nm diğer tarafındaki yerini alıyor, Hoca onun da elini tutuyor, arada bir kulağına bir şeyler fısıldıyordu, iki def ve bir yan flüt tuhaf bir müzik yaparken Hoca ellerini kaldırıp dua ediyor, sonra hep birlikte ayağa kalkılıyor, hoca gelin ve damadı omuzlarından tutarak birbirine çeviriyor ve bir adım geri çekiliyordu. Yoğun sembolizm, evliliğin cemaatin tasarımı olduğunu, Hoca tarafından izin verildiğini, onun tarafından korunduğunu falan söylüyor olmalıydı. Gelinin önce gelmesi bile belki kadının Hocaya ait olmasıyla ilgiliydi. Cemaate sonradan çift olarak katılan kimseyi tanımıyordu. Kaldı ki sitede birilerini gerçekten tanımanın mümkün olduğundan emin değildi. En yakını Nür-vet villaya geçtikten sonra iyice mesafeli durur olmuştu. Belki işleri çok yoğundu. Sitede idari roller de üstlenmeye başlamıştı. Tanıştığı diğerleri ona hem yakın hem uzaktı. Görünüşte sıcak davranıyorlar, çaylara, davetlere çağırıyorlardı. Ama bu toplantılarda cemaatin, Hocanın gölgesi hemen hissediliyordu. Konular, yaşanmaz hâle gelen yeryüzünde cemaatin insanlara nasıl bir koza olduğu, cemaat olmasaydı çocukların yaşamak zorunda kalacakları binbir tekinsizlikle dolu dünya, Hoca’nın tebliğinin ilk yıllarında yaşanan zorluklar, komik olaylar, bazen de çevre sorunları ve dinle ilişkisi gibi şeylerin çevresinde dönerdi. Cemaati ve yapısını konuşabileceği, eleştirel gözle bakabilen kimseyle tanışmamıştı. Kimsenin buna cesaret edebileceğini de sanmıyordu. Yakın arkadaşları zaman içinde dünyanın dört bir yanında kaybolup gittikten sonra iyice yalnızlaşmış, Ozanla aralarında tabu konuların oluşması yalnızlığını artırmıştı. Şimdi Ozandan da uzaklaşmıştı. Cemaate giriş yolu üzerinde arafta durduğunu hissediyor veya hissettiriliyordu, ikircikli durmasına izin verilmeyecekti. Kendini cemaate vermediğinin farkında olduklarını ima ediyor, son adımı atması için cesaretlendiriyor, aksi halde aralarında daha fazla kalamayacağı mesajını veriyorlardı. Son adım neydi? Hocanın yatağı mı? Başka birinin yatağı mı? Bunun böyle olduğuna ilişkin açık bir şey hiç duymamış olmasına rağmen Hocanın cemaat kadınlarının tam teslimiyetinin kanıtı olarak yatağı gördüğünü hissediyordu. Erkeklerin teslimiyetlerinin kanıtı neydi? Işık Rehberi sıfatını taşıyan Melih’le Hoca aynı evde yaşıyor, her yerde beraber görünüyorlardı. Bazı toplantılarda cinsiyetin önemsiz bir süs olduğundan bahsedildiğini duymuştu.</p>
<p>Aşkın cinsiyeti olmazdı! Kadınların ve erkeklerin aşklarının odağında Hoca olmalıydı. Hocayı sevmek Allah’ı sevmekti.</p>
<p>Ozan belki cemaatler konusunda haklıydı. Ama kendi de haklıydı! Güven duygusu olmadan yaşamak işkenceydi. Belki bir süre daha sadece kirasını verip burada kalmasına ses çıkarmazlardı. Ama birkaç ay sonra site yönetiminden gelecek bir mektupla, evi boşaltmasının isteneceğini biliyordu. O zaman evine mi dönecekti? Orada şartların düzeldiğini sanmıyordu. Ozan havalandırma sistemiyle ilgili problemlerden bahsetmişti. Belki söylemek istemediği başka şeyler de vardı.</p>
<p>Derin bir nefes alıp verdi. Cemaatin hoş karşılamayacağını biliyordu ama baba kızın birlikte zaman geçirme hakkı vardı. Veya belki de abartıyordu. Belki bir şey demezlerdi. Fikrini değiştirmeden telefonu alıp aradı.</p>
<p>“Ozi günaydın.”</p>
<p>“Günaydın Kibi.”</p>
<p>“Buna ne diyorsun? Site kamp düzenliyor. Babalar ve çocukları için. Kilyos’ta bir tesiste. 14-16 Ağustos arasında. Katılmak ister misin? Yalnızca kızın ve sen...”</p>
<p>“Kilyos’ta kamp! İlginç... Katılırım elbette. Rüzgârlı olmaz mı? Nedir ayrıntılar?”</p>
<p>“Programı gönderiyorum.”</p>
<p>“Tamam. Harika. Mina da sevinecek.”</p>
<p>“Elbette. Özledi babasını. Sen iyi misin?”</p>
<p>“Merkezi havalandırmada sorun var. Ev biraz sıcak. Ama iyi-• n yım.</p>
<p>lamam.</p>
<p>“Bir dakika. Kimler katılacak kampa?”</p>
<p>“Çocuklar ve babaları. Söyledim ya.”</p>
<p>“Tamam da... Neyse.Tamam. Güzel.”</p>
<p>Görüşme sona erdi. Sibel kahvesini döktü. Huzursuzdu.</p>
<p>Kontrol ekranında müzik listesini açtı. Rahatlatacak bir parça aradı. Ama bir şey dinlemek istemiyordu. Eli yeniden telefona gitti.</p>
<p>“Nürvet günaydın.”</p>
<p>“Günaydın Sibelcim. N’aber?”</p>
<p>“İyi. Sana bir şey danışacağım. Site yönetimi Kilyos’ta babalar ve çocuklar kampı düzenliyor belki biliyorsun.”</p>
<p>“Evet. Yönetimdeyim ya... Ha sakın Ozanı arama! ” “Neden?”</p>
<p>“Neden mi? Kızım olur mu Ozan! Kızının da Ozanın da canı sıkılır. Biliyorsun Ozan burada biraz istenmeyen adam konumunda. Yoksa aradın mı?”</p>
<p>“Yo hayır. Ama düşünüyordum.”</p>
<p>“Güzel. Düşünme. Aklına gelmesin. Kızıyla sonra başka bir program yaparlar. Ozan biraz uyumsuz biliyorsun. Nasıl oldu da evlendiniz?”</p>
<p>“Aslında uyumsuz değildir. Tanımıyorsunuz onu. Neyse.”</p>
<p>“Gayet tanıyoruz. Burada yaptıkları yetmiyormuş gibi Ker-vansaray’ı da birbirine katmış.”</p>
<p>“Abartma. Öyle olmadı. Ozan...”</p>
<p>“Sibelcim bunu tartışmanın yararı yok. Site sakinleriyle anlaşabilecek biri değil.”</p>
<p>“O halde Mina gelemiyor kampa.”</p>
<p>“Bütün çocuklar katılacak. Bu biliyorsun kural. Birlik önemli.”</p>
<p>“Ozan gelemeyeceğine göre yalnız mı katılacak?”</p>
<p>“Bunu dert etme. Siteden kızınla iyi anlaşacak birini buluruz.</p>
<p>Baba olması şart değil.”</p>
<p>“Ne? Başka biriyle mi? Herkes babasıylayken... Kesinlikle olmaz.”</p>
<p>“Çok güzel olur hem de. Bütün çocuklar kampta eğlenirken</p>
<p>Mina sitede yalnız mı kalsın istiyorsun? Üstelik bütün bakıcılar da orada olacak. Sen çalışıyorsun.”</p>
<p>“Babasına gönderirim.”</p>
<p>“Sibelcim. Olmaz. Yani burada işler böyle yürümüyor biliyorsun. Yani hoş olmaz. Bak Baran kızma eşlik edebilir. Hem iyi anlaşıyorlar.”</p>
<p>“Baran kızımın babası değil.”</p>
<p>“Vekil baba olabilir. Biliyorsun vekil anneler, babalar var.”</p>
<p>“Vekil babaya gerek yok! Kızımın babası var.”</p>
<p>“Buraya pek çok insan dışarıdaki hayatını bırakıp gelir. Bazen dışarıda Ozan gibi kalanlar olur. Hem de sandığından çok. Asey-da’yı biliyorsun. Kocası dışarıda. Kızının vekil babası var. Site aile üzerine kurulu. Çocukların site yaşamında annesiz ya da babasız kalmasını istemiyoruz. Bu yüzden çocuklara vekil ebeveynler atanır. Elbette faaliyetleri birlikte yapmak için. Ama... Ama vekillerin gerçek ebeveynlere dönüştüğünü de defalarca gördük.”</p>
<p>“Ne demek istiyorsun Nürvet?”</p>
<p>“Duhan sitesi senin ailen. Bunu demek istiyorum. Bir anlasan! Site dışında kimseye ihtiyacımız yok. Site dışı bizim için zehirdir. İlişkimizi mümkün olduğunca sınırlı tutarız. Burayı kabullenemeyen aile bireyleri için yapacak bir şeyimiz yok. Kendi tercihleri. Zaman zaman çocuklarını görürler. Ama onları etkilemelerine izin veremeyiz.”</p>
<p>“Ozan buraya taşınmak istedi.”</p>
<p>“Bunun olmayacağını biliyorsun.”</p>
<p>“Biliyorum.”</p>
<p>“Neyse Baranı vekil baba olarak düşün. Kampta yani. Sadece kampta.”</p>
<p>“Bunu Mina’ya açıklayamam. Babasını soracak.”</p>
<p>“Orası kolay. Babası yoğun işi nedeniyle gelemiyor. Oyunları Baran amcasıyla oynayacak.”</p>
<p>“Olmaz.”</p>
<p>“Düşün bunu tamam mı? Biraz düşün. Çok eğlenecekler. Hayal et.”</p>
</body>
</html>