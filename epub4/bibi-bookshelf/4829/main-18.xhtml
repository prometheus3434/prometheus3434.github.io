<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>4. Çocuk Satıcısı</h2>
<p>İsmail, elinde plastik dosyayla merdivenleri dalgın dalgın çıktı. Bir dakika içinde birçözüm bulamazsa bu işten de bir şey elde edemeyecekti. Kıbrıs’tan, bildikleri bir dağıtımcıdan onu aramışlar, resimleri de şifreli göndermişlerdi. Resimleri ve metni basıp Şirin Hanım’a iletmesi gerekiyordu. Metne yeniden baktı.</p>
<p>“Resimlerdeki çocuğa 250.000 CCE’e veren biri var. Araştırdık. Bir aracı-dedektif. Sizde mi? Kahire’den Mayıs ayında kaçırılmış. Adı Leyla. Sekiz yaşında. Ödülü yarı yarıya paylaşırız.”</p>
<p>Envanter listesi Şirin Hanım’daydı. Şirketin Free Port’ta dağınık haldeki bütün konuk evlerini tek tek dolaşıp çocuğu bulamazdı. Bulsa da onu kimseden habersiz buradan çıkartamazdı. Ayakları onu mecburen Şirin Hakkani’nin kapısı aralık odasına götürdü. Çocuk bulunursa Hakkani’den komisyonunu isteyecekti. Kapıyı tıklattı. “Gel İsmail Bey,” dedi Hakkani, ağır bir azeri lehçesiyle.</p>
<p>“Adonis’ten geldi mesaj. Bir baksana.”</p>
<p>Kadın mesajı dikkatle okudu. Sonra resimleri inceledi. Uzun yüzü, sürmeli iri gözleri, kısacık saçları ve çökük avurtlarıyla ilginç bir çekiciliği vardı.</p>
<p>“Bizde olabilir. Önce öğleden sonra çıkacak gemidekilere bakalım.”</p>
<p>Cam masada biri İsmail’in diğeri Şirin Hakkani’nin önünde iki liste görüntüsü belirdi.</p>
<p>İsmail listeye göz gezdirdi. Yaş, cinsiyet, köken, bilinen isim ve minik bir de resimden oluşan satırları taradı. Bu listeler organizasyonun dehşet verici büyüklüğünü gösteriyordu. Bu listeler bu işlerde ona küçük avantalar peşinde olmaması gerektiğini de söylüyordu. İsimleri Ali, Adilah, Sayyid, Fatina, Akebe, Kalu, Ni-didi, Kokumo, Uduru, Aziz, Assata, Ester, Zakaria, Nada, Ama-ni, Ajala, Zainab, yaşları beş ve on üç arasında değişen Kuzey ve Orta Afrika, Ortadoğu, Hint Yarımadası kökenli bu çocukları sokaklardan toplayan, satın alan, ailelerinden kaçıran, Lübnan, Kıbrıs ve İskenderiye’ye nakleden, oralarda toplayan, karadan veya İstanbul Kanalı’ndan Karadeniz’e, oradan Kuzeye, Rusya’ya, doğuya, Moğolistan’a kadar Asya’ya, çeşitli limanlardan demiryolu, karayolu ya da Tuna Nehriyle Avrupa’ya dağıtan bir ağın avantacılara neler yapabileceğini öngörebiliyordu. Birkaç kere de Şirin Hakkani’nin konuşmalarına şahit olmuştu. Şirin Hakkani’nin efsanevi Kafkasyah insan kaçakçısı Mesud Hakkani’nin yeğeni olduğu söylenirdi. Kadının uzun yüzüyle Mesud Hakkani’nin yuvarlak yüzü ve küçük gözleri arasında bir benzerlik olmasa da Şirin Hakkani belki soyadından belki Azeri aksanlı otoriter ses tonundan Free Port’da saygı duyulan, hatta korkulan biriydi.</p>
<p>“Burada yok. Şu benziyor biraz ama isim ve köken tutmuyor. Ambar envanterlerine bakalım.” İbrahim, bir şey söyleyemeden listeler değişmişti. Onu buralara getiren belki de soyadı değil, zaman zaman şahit olduğu hızıydı. İbrahim, ikinci sayfayı bitirmeden kadın dokuz sayfa taramıştı.</p>
<p>“Kahire’den pek gelen olmaz. İşte buradalar. Leyla, Layla, Le-ila..Nasıl yazılmış olabilir ki bu isim? Bu mu? Bak buna benzi-» yor.</p>
<p>“Gerçek ismini söylememiş olabilir mi?”</p>
<p>“Kim bilir İbrahim Bey. Bu yaştaki çocuklar bunu pek akıl etmezler. Şuna bir bak.”</p>
<p>İbrahim, ekrandaki gözlerini iri iri açmış, saçları arkadan alelacele toplanmış, küçük solgun yüze baktı. Elindeki, doğumgünü pastası üfleyen, polo kıyafetli, piyano başında ışıl ışıl gülümseyen fotoğraflara döndü.</p>
<p>“Evet, bu bence.”</p>
<p>“Hemen gidelim. Sarı evde. Gelecek hafta Moskova yoluyla Vladi Vostok’a gönderilecekmiş. Kuzey ülkelerindeki esmer merakı doğuya yayıldı. Sen biraz Arapça bilirdin değil mi?”</p>
<p>“Babam Halepli.”</p>
<p>“Gidip bulalım şu kızı.”</p>
<p>Binadan çıkıp Free Port’a özel tipik kırmızı iki kişilik elektrikli araçlardan birine bindiler. Ayarsız havalandırma sistemi küçük hacmi şaşırtıcı bir hızda soğuttu. Bu eski model araçların elli yıl kadar önce Hindistan’dan Kırım’a gönderildiği, ithalatçı şirketin iflasıyla Free Port’ta sıkışıp kaldığı söylenirdi.</p>
<p>Sarı ev Free Port’un Kanal tarafındaki son sokağındaydı. Üzerinde iddiasız Kanal İstanbul Jimnastik Okulu tabelası vardı.</p>
<p>Kapalı olan ana kapının önünden geçip arkaya dolandılar. Kanal duvarıyla bina arasında üç metre kadar bir boşluk vardı. Renkli cam kapının önünde birkaç saniye beklediler.</p>
<p>“İbrahim Bey sen biraz geride dur. Eski bu sistem, ikimizin yüzünü aynı anda okuyamıyor.”</p>
<p>İbrahim iki adım geri çekilince kapı açıldı.</p>
<p>Ağır lavanta kokulu koridorun duvarları kadın jimnastikçi resimleriyle kaplıydı. Açık bir kapıdan mavi, pırıl pırıl bir yer minderi ve ötesinde bir kulplu beygir görünüyordu. İbrahim, bir keresinde bu kamuflajın ne işe yaradığını sormuştu. Bu bölgeye bir müfettiş uğramayalı otuz yıl geçmiş olmalıydı. Free Port’da yer değerliydi. Şirin Hakkani’ye göre patron öyle istiyordu. Asansörle üçüncü kata tırmandılar. Kapalı oda kapılarının ardından boğuk konuşmalar, bağrışmalar, çığlıklar, zaman zaman kahkahalar duyuluyordu. Şirin Hanım büyük adımlarla odalardan birinin kapısını açınca içerideki sesler kesiliverdi.</p>
<p>içeride ranzalarında yatan, ellerindeki ekranlarda bir şeyler izleyen ya da kavga eden kız çocuklarının arasında, küçük bir masanın önünde dimdik oturarak bir şeyler yazan Leyla’yı hemen tanıdılar. Şirin Hakkani, İbrahim’e baktı. “Sor bakalım. Arapça.”</p>
<p>“Leyla kim?”</p>
<p>Çocuklar birbirlerine baktılar. Gülüşmeler oldu. Masadaki çocuk ayağa kalktı. Üzerinde kaçırıldığı günden kaldığı belli olan kirli kırmızı bir pantolon, üzerinde bol gelen beyaz bir tişört ve beyaz spor ayakkabıları vardı.</p>
<p>Şirin Hakkani ve İbrahim bakıştılar.</p>
<p>“Adonis’e cevap ver İbrahim Bey. Takasın şartlarını bildirsin. Kıza da toparlanmasını söyle. Yazdıklarına da bir bak bakalım. Konuştuğun gibi okuyabilirsin değil mi? ”</p>
<p>“Ben... Biraz... Şeyi soracaktım. Benim prim...Yüz yirmi beş...”</p>
<p>“Bunu dışarıda konuşalım istersen İbrahim Bey.”</p>
<p>Dışarı çıkıp kapıyı kapattılar. “Bak İbrahim Bey. Seni Adonis aradı. Bu kızı sordu. Senin pek bir katkın yok. Olsa prim alırdın.”</p>
<p>“Orası öyle de...”</p>
<p>“Evet?”</p>
<p>“Bu işlerde böyle yapılır.”</p>
<p>“Hangi işlerde İbrahim Bey? Çok yapmış gibi konuşuyorsun.”</p>
<p>“Hayır yapmadım. Ben...”</p>
<p>“Tamam tamam. Hakkını alacaksın merak etme. Ne hak ediyorsan onu... Fazlası değil.”</p>
<p>“Teşekkür ederim. Aklıma şey geldi. Böyle çocuklara odak-lansak? Diğerlerini on bine satacağımıza tekini elli, yüz bine, belki daha fazlasına satabiliriz.”</p>
<p>“Nasıl çocuklara?”</p>
<p>“Hem bu benim için de teşvik olur. Böyle çocuklar buluruz. Zengin çocukları. Sokak çocukları değil.”</p>
<p>“İbrahim Bey. Biz bir şirketiz. Fidye için çocuk kaçıran mafya örgütü değiliz.”</p>
<p>“Ne fark eder ki? Amaç para kazanmak değil mi?”</p>
<p>“Fark ahlaki. Fark, biz ahlaksız değiliz. Fark, fidyeciler ahlaksız. Biz piyasa talebini karşılıyoruz. Belki bir gün fıdyecilik de yasal bir iş sayılacak ama bugün değil. Neydi şu ünlü söz; Bir fonksiyonu ve organize piyasası varsa, cinayet bile suç olmaktan çıkar.”</p>
<p>Şirin Hakkani, gözlerini birkaç saniye İbrahim’in boş bakışlı gözlerine dikti.</p>
<p>“Yani diyor ki, piyasası, pazarı olacak kadar talep var arz var, o zaman cinayet suç olmaz. Piyasa, kural demek. Kural, ahlak demek.”</p>
<p>“Kimindi bu. Güzelmiş.”</p>
<p>“IlyaTubin Borand’. Duydun mu bunu İbrahim Bey?”</p>
<p>“Hayır.”</p>
<p>“Biraz kitap oku!”</p>
<p>İlya Tubin Borand; Objektif ahlak akımının düşünürlerinden. Borand’a göre toplumsal ahlak dinamik bir yapıda olmalıdır. Ahlakın yegâne ölçütü kuralları belirli ve şeffaf piyasadır. Değişmeyecek ahlak ilkeleri çalmamak, öldürmemek değil kuralların belirliliği ve şeffaflığıdır. Sonradan aleyhine kullanılan cinayeti meşrulaştırdığı iddia edilen cümleyi Atina’da bir konferansta sarf etmiştir. Borand 2036’da Tiflis’deki yazlığında öldürülmüştür. Üzerinden çıkan notta “Fonksiyon; Bir pisliğin ortadan kaldırılması. Organize piyasa fiyatı iki kasa bira,” yazmaktaydı.</p>
</body>
</html>