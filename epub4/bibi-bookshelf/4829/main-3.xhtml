<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>3.</h2>
<p>Bahçede Nevit bir iki adım önde, sığmağa doğru yürüyorlardı. Evin açık penceresinden oyuna dalmış çocukların neşeli sesleri geliyordu. Yüksek bahçe duvarları rüzgârı ve taşıdığı tozu biraz olsun kesiyordu. Rüzgâr türbini çatıya değil özel olarak yapılmış çelik bir kulenin tepesine monte edilmişti. Kulenin çelik borularından gelen vınlama sesi rüzgârın şiddetli olduğuna işaret ediyordu. Bu yüksek duvarlı, güvenli vadideki huzuru biraz olsun bozan, duvarların dışında başka bir evrene işaret eden tek şey bu sesti. Nevit, binanın yan tarafındaki merdivenlerden inmeye başladı. Nedense evin içindeki girişi kullanmak istememişti. Kaim kapı yukarı doğru kayarak açıldı.</p>
<p>“Karşı ağırlığı var mı kapının?”</p>
<p>“Ne gibi?” dedi Nevit ekranlara hızla göz atarken.</p>
<p>“Kapı ağır olmalı. Yukarı kalkarken harcanan enerji kinetik enerji olarak tutuluyor. Ama aşağı inerken büyük kısmı ısıya dönüşüp kayboluyor. Asansörlerde olduğu gibi karşı ağırlık harcanan enerjiyi büyük ölçüde azaltırdı.”</p>
<p>Nevit, kardeşine birkaç saniye boş gözlerle bakıp içeri girdi. “Yok. Ne içersin?”</p>
<p>“Bilmem. Güzel kahve çeşitleri vardı sende.” Ozan kardeşini takip etti. Burası zemini ve duvarları gri, dolapları ve masası hardal tonlarında bir odaydı. Son derece düzenliydi. Daha önce bir iki kere gelmişlerdi. Burada kendini iyi hissederdi. Nevit’in bu odayı bir nükleer savaş sonrası yıllarca yaşanabilecek şekilde donattığından emindi. Döşeme altında bir kapak olduğunu biliyordu. Yeraltmdaki bölmeyi henüz görmemişti ama yiyecek ve silahlara kadar her şeyin düşünülmüş olduğunu tahmin ediyordu.</p>
<p>“Bu aralar pek çeşit yok. Sadece sumatra.” Bir iki tuşa dokundu. “Piyasadaki diğerleri sentetik. Elinizi bile sürmeyin.” Buharı tüten kahverengi sıvı, kupaya dolmaya başlamıştı. Güzel kokuyordu. Bu evdeki hemen her şey gibi kaliteliydi.</p>
<p>“Su geri dönüşüm sisteminden mi?”</p>
<p>“En az beş yıldır dışarıdan kaynak kullanmadık.”</p>
<p>“O ağır kapıya rağmen mi? Enerji üretmek için o pervaneyi değil minik nükleer bir santral kullanığım düşüneceğim neredeyse.”</p>
<p>“O da var,” dedi Nevit kahvesini kardeşine uzatırken. “Henüz gerekmedi.”</p>
<p>“Ne var? Nükleer santral?”</p>
<p>“Evet. Küçük bir şey. Yarım megawat gücünde. Rüzgâr kesilirse diye haha.”</p>
<p>“Ciddi değilsin! Mmm. Kahve nefis.”</p>
<p>Nevit yüksek arkalıklı sandalyesine oturdu. Bir diğerini kardeşine doğru itti.</p>
<p>“Yo ciddiyim. Geçen yıl kurdurttum. Biraz da yakıt aldım. Ailemize üç yüz yıl yetecek kadar. Minimum paket.” Duvardaki bilgi ekranlarından birine dokundu. Ekranda santral statüsü, yakıt miktarı, radyasyon ölçümlerine ilişkin sayıların doldurduğu bir tablo belirdi. “Derli toplu bir şey. Bir yemek tenceresi kadar en fazla. Tepesine bir nötron tabancası ve nötron toplayıcısı yerleştirilmiş. Gerisi işte ısı emiciler, minik bir buhar türbini, jeneratör falan. Alanın çoğunu bunlar kaplıyor. Kullanmak da kolay.”</p>
<p>“Delisin sen.”</p>
<p>“İyi hissediyorum böyle.”</p>
<p>“Bir nükleer santralin üzerinde uyuyarak mı?”</p>
<p>“Dışarda ne olup bittiği beni ilgilendirmiyor. Elektrik için havaya bağlı değilim. Su yapıcım var. Binlerce kutu su zenginleştiricim. Kendi kendine yetmek. Sihirli kural bu.”</p>
<p>“Elektriği ben de düşünmüyorum. Çünkü kesilmiyor.”</p>
<p>“Belki şimdilik.”</p>
<p>“Arada rüzgâr esmeyecek ve aynı anda şebekede elektrik olmayacak diye nükleer santral almazdım ben.”</p>
<p>“Atmosfer olayları iyice düzensizleştiğinde ne olacak? Fırtınalar yüzünden rüzgâr santralleri çalışmadığında? Şebekede elektrik olacak mı sanıyorsun o durumda? Depolama pillerin bittiğinde ne olacak? Musluklardan gelen su tamamen kesildiğinde ya da içinde mikroplar kaynaşan çamurdan başka bir şey akmadığında? Su yapıcıyı pedalla mı çalıştıracaksın?”</p>
<p>“Bunlar olmayacak. Kapalı rüzgâr türbinleri var. Isı emiciler var. Gerekirse eski tip doğalgaz santraller bile yeniden çalıştırılabilir. Sel suları toplanabiliyor. Su basit filtrelerle kullanılır. Hepsine çare bulunur.”</p>
<p>“Hepsine çare bulunur, işte senin sihirli cümlen. Her şeyin çaresi olduğuna peşinen inanmak. Nedensiz iyimserlik.”</p>
<p>“iyimserlikle ilgisi yok. Aksine sen kötümsersin. Neden inatla dünyanın sonunun gelmesini bekliyorsunuz? Yani sen ve senin gibiler! Sanki bunu istiyorsunuz. Bir şey olsa da aldığınız pahalı oyuncakları kullansanız! Elektrik olmasa da nükleer tencereni çalıştırsan! Birileri evini yağmalamaya kalksa da lazer topunu onlara çevirsen! Güvenlik robotun şok tabancasını ateşlese! Haberleşme uyduları yansa da uzun mesafe telsizlerini kullanmak için fırsat olsa. Neden? Dünyanın kötüye gittiği falan yok. Yatakta ölme düşüncesini sıkıcı bulduğunuz için göktaşı felaketi peşinde koşuyorsunuz. Belki de ölürken herkesin sizinle gelmesini istiyorsunuz. Arkada canlı ve eğlenen bir dünya kalmasın!”</p>
<p>Sessizlik oldu. Nevit’in yüzü kızarmıştı.</p>
<p>“Özür dilerim. Ben seni biraz aşırı bulurum hep bilir...”</p>
<p>“Ben deli kıyametçilerden değilim! Olanı biteni soğukkanlılıkla değerlendirip önlem almaya çalışıyorum. Ya gerçekten çok ama çok iyimsersin ki buna aptallık da diyorlar ya da bir tarafın gayet iyi biliyor neler olduğunu ve buna karşı önlem alamamak öfkeni alanlardan çıkartmana neden oluyor.”</p>
<p>Ozan derin bir nefes aldı. “Yani ya aptalım ya da kıskanç diyorsun.” Kahvesini masaya bıraktı. “Daha fazla uzatmasak iyi olacak.” Kapıya doğru yöneldi.</p>
<p>Nevit kardeşinin kolunu tuttu. “Sen de bana bencil ve deli dedin.”</p>
<p>Ozan kapıya doğru bir hamle daha yaptı. Nevit kolu bırakmamıştı. “Bak. Özür dilerim kırdığım için. Uzatmayalım lütfen. Bu noktaya gelmemesi gerekiyordu.”</p>
<p>“Tamam. Ben de özür dilerim. Bu konuyu da kapatalım.”</p>
<p>“Kapatalım. Ama önce bir şey göstermek istiyordum sana.”</p>
<p>Ozan gözlerini yuvarladı. “Tamam Nevit. Yemeğin amacından sapmayalım. Rapor mu konu?”</p>
<p>“Evet.” Derin bir nefes aldı. “Sadece sonuna kadar dinle lütfen.”</p>
<p>Ozan, kahvesini eline alıp kanepeye oturdu. “Dinliyorum.”</p>
<p>“Tazelememi ister misin?”</p>
<p>“Gerek yok. İçilebilir.”</p>
<p>Nevit, eline yan masadan bir ekran alarak Ozanın karşısındaki sandalyeye oturdu.</p>
<p>“Raporu tamamen okudun mu?”</p>
<p>“Evet. Sayılır.”</p>
<p>“Ne diyorsun?”</p>
<p>“İlginç. Kısaca ısınmanın kaynağı Güneş diyor. Ne yaparsanız yapın pişeceksiniz demek mi bu?”</p>
<p>“Böyle mi yorumluyorsun?”</p>
<p>“Öyle demiyor mu?”</p>
<p>“Sıcaklık artış kaynağının Güneş olduğuna ilişkin güçlü kanıtlar var, diyor. Elinizden bir şey gelmez vazgeçin demiyor.”</p>
<p>Birkaç saniye birbirlerine baktılar.</p>
<p>“Ne söylememi bekliyorsun Nevit? Karşı çıkmamı mı? Bu konuda bilgim yok. Ama içimden bir ses bunun da diğer bin-lercesi gibi boş felaket senaryolarından biri olduğunu söylüyor.”</p>
<p>Nevit derin bir nefes aldı. “Cambridge grubuyla şarlatanları bir mi tutuyorsun?”</p>
<p>“Diyelim ki bir tutmuyorum. Ne öneriyorsun?. Küvetleri soğuk suyla mı dolduralım?”</p>
<p>“Haha. Onun gibi bir şey. Kaçacak yer her zaman bulunur.”</p>
<p>“Uzay apartmanları,” diye mırıldandı Ozan.</p>
<p>“Ne?”</p>
<p>“Uzay apartmanları. Onlardan birine üye mi oldun yoksa?”</p>
<p>“Bak sen beni hakikaten deli sanıyorsun. Böyle bir şey yapabileceğimi gerçekten düşünüyor musun?”</p>
<p>“Neden olmasın? Anlattığın şeyler. Isınma, kaçacak yer olmaması. Eğer gerçekten çözüm yoksa belki birer daire almalıyız o uçan silindirlerden.”</p>
<p>Nevit, bakışlarını ciddi olup olmadığını anlamak ister gibi Ozan’a dikmişti.</p>
<p>“Onlar şarlatanlık. Sakın böyle şeylere para harcama. O şeylerin hepsi boşluğa terk edilip gidecek. O büyüklükte kapalı çevrim kurmak da sürdürmek de imkânsız.”</p>
<p>“Öff biliyorum Nevit. Ben bunların hiçbirine inanmıyorum zaten.”</p>
<p>“Bu rapora da mı?”</p>
<p>“Evet, buna da. Ama inansam ne olacak? Diyelim ki ısınmanın kaynağı Güneş. Ne yapacağız? Nereye kaçacağız?”</p>
<p>“İşte buraya.”</p>
<p>Nevit’in elindeki ekranda dik çatılı, ahşap görünümlü, dört ya da beş katlı bir bina belirdi. Sonra iç mekân görüntüleri geçmeye başladı. Fotoğraflarda pahalı AL' tipi duvarlar, sade döşenmiş odalar, tıka basa yiyecekler ve diğer malzemelerle dolu mahzenler, çeşitli boyutta ve tipte silahların dizili olduğu raflar, tıbbi malzeme dolapları, ne olduğunu bilmediği başka araç gereçlerle dolu koridorlar görülüyordu. Dış mekân fotoğrafları, yüksek duvarlı bir bahçe ve köşelerine yerleştirilmiş lazer topları, kameralar, radar alıcılarını çeşitli açılardan sergiliyordu.</p>
<p>“Nedir bu? Yazlığın mı?”</p>
<p>“Olacak. Elbette tek başıma değil. Böyle şeyler duymuşsun-dur. Kendilerine sığınacak yerler arayan çok insan var.”</p>
<p>“Evet duydum. Teknelerde, çelikten yapılmış evlerde yaşayanlar, yeraltı sığmakları. Burası gibi. Başka bir yere ihtiyaç mı var? Burada nükleer santral bile kurmuşsun.”</p>
<p>“Burası yetmez. Yetmeyecek. Rapor doğruysa her şey daha yeni başhyor. Burası şehrin ortası. Ne kadar dayanabiliriz burada?”</p>
<p>“Neye?”</p>
<p>“Yağmaya, sıcaklık artışına. Hiçbir güvenlik sistemi otuz milyon aç insanın ortasında uzun süre dayanamaz. Sıcaklığa karşı koyabilirim. Ama klima cihazları bozulursa ne yaparım? Her şeyden anlamam imkânsız. Üstelik beş yıllık yiyecek stoklayabi-liyorum. Sonra dışarı çıkmak zorunda kalırız.”</p>
<p>“Of Nevit! Güneş’ten bahsediyorsun. Isınma hızlansa ne olur? Ne kadar hızlanabilir? Beş milyar yıl sonra olması beklenen şey bir milyar yıl sonra mı olacak? Bundan bize ne?”</p>
<p>AL; Auto Luminescent, kendiliğinden ışıklı.</p>
<p>“Bak ben maceracılık oynamıyorum. Bunu tabii ki biliyorum. Tehlike kaynağı Güneş değil. O belki sadece tetikliyor. Asıl tehlike süper sıcaklık adaları.”</p>
<p>“Kentler diğer bölgelerden daha sıcak, evet.”</p>
<p>“O kadar basit değil. Nüfusu otuz milyondan fazla kentler tehlike altında. Nüfus yoğunluğu, coğrafi konum falan da önemli. Bazı kentler yoğun risk taşıyor. Yaz aylarında özellikle. Ortalama sıcaklık zaten yüksek. Herkes kendi mikro alanın soğutmaya çalışıyor. Ama bu, dışarıdaki sıcaklığı artırıyor. Soğutma sistemlerindeki yük artıyor ve sonuç daha fazla ısınma. Kısır döngü. Kendi kendini ısıtan bir süreç.”</p>
<p>“Yani?”</p>
<p>“Bir iki yıl içinde bazı kentlerde yazın kırk beş, belki daha yüksek derecelerin görülmesi bekleniyor. İstanbul süper sıcaklık adasına girecek ilk beş kent içinde gösteriliyor. Kitlesel ölümler, çökmüş altyapı, açlık. Hayal etmek istemiyorum bizi o ortamda. Hele çocuklar...”</p>
<p>“Anlıyorum. Bu gösterdiğin yer? Orası güvenli olacak mı?”</p>
<p>“Uzunca bir süre evet.”</p>
<p>«T • »</p>
<p>iyi.</p>
<p>Birkaç saniye geçti. Ozan koltuğundan kalktı. “Yukarı çıkalım artık. Merak etmişlerdir.”</p>
<p>“Size de daire aldım buradan.”</p>
<p>“Nereden?”</p>
<p>“İtalyan Alpleri. Livigno.”</p>
<p>Ozan tekrar oturdu.</p>
<p>“Hiçbir şey anlamadım.”</p>
<p>“Burası bir hayatta kalma kolonisi. Eski bir kayak merkezi. Yakın zamanlara kadar birkaç inatçı aile yaşıyormuş. Biraz parası olan herkes böyle yerlere kaçıyor. Birkaç yerde daha var. En iyilerinden biri Amerika’da Aspen’de kuruldu. Orası ilk belki de.</p>
<p>Yüksek anlıyor musun? İki bin metre civarında. Yüksek yerler popülerleşiyor. Deniz seviyesinde yaşayanlar yükseklere taşmıyor. Ama iki bin metreye kaçmanın nedeni yükselen sular değil. Yükseklik, serinlik demek. Savunma demek. Avrupa’da Alp Dağları moda. Biz iki yıl önce başladık bu işe. Livigno neredeyse tamamen bizim Eden kolonisinin adı artık. Çok ucuza alındı her şey. Şimdi mümkün değil. Binaların dış görünüşü değişmedi ama içleri gördüğün gibi. Beş bin kişi civarındayız. Dünyanın her yerinden. Hem kasabaya hem tek tek binalara güvenlik sistemleri kuruldu. Koloni yönetimi bağımsızlığın yüzde doksan beşlere çıktığını söyledi. Yüzde beş de depolayamadığımız şeylerden oluşuyor. Belki iyi bir beyin cerrahı yok aramızda.”</p>
<p>“Eminim enerji mühendisi vardır. Bence benim yerine bir beyin cerrahı alın.”</p>
<p>“Milyonlarca insan harekete geçecek Ozi. Süper sıcaklık adası adaylarının sayısı bugün beş. Sonraki yıl on, sonra yirmi olacak. Asya’dan Ortadoğu’dan Afrika’dan gelenler kuzeye çıkmak için kışın İstanbul’dan geçecek. Büyük bir çekirge sürüsü gibi. Her şey talan edilecek. Hiç bitmeyecekler. Onları hiç kimse durduramayacak. Çalacaklar, öldürecekler ve gelecekler. İmkânı olan herkes kaçacak. Bir süre sonra etrafta bunlardan başkası görünmeyecek. Onları durduracak bir polis gücü de yok.”</p>
<p>“Ne kadar kalacaksınız orada?”</p>
<p>“Ne kadar gerekirse. İki bina da seraya çevrildi. Deneme üretimleri yapılıyor. Beklentimizden daha iyi sonuçlar geldi.”</p>
<p>“Ne zaman gidiyorsunuz?”</p>
<p>“Beraber gidiyoruz.”</p>
<p>“Teşekkürler. Bunu ödeyebileceğimi sanmıyorum.” “Ödendi bile.”</p>
<p>“Bana sormadan mı?”</p>
<p>“Zaman yoktu. Kapış kapış gitti. Hem..”</p>
<p>“Hem?”</p>
<p>“Olmaz derdin.”</p>
<p>“Hâlâ diyorum. Bizi düşündüğün için teşekkürler. Talep çok olmalı. Çabuk ve kârlı satabileceğine eminim.”</p>
<p>“Neden söyle bana? Söylediklerim inandırıcı değil mi?</p>
<p>“Dediğim gibi. Bir bilgim yok. Bu olmaz diye düşünüyorum. Olsa bile Livigno’ya taşınmak bizi kurtaracak mı? Güneş ısınıyor diyorsun.”</p>
<p>“Güneşinki bir döngüdür belki de. Ama sıcaklık adasından kaçmamız gerek.”</p>
<p>“Bir tahmine dayanarak her şeyip bırakıp Avrupa’da bir dağa çekilmek bana mantıklı gelmiyor.”</p>
<p>“Öylesine bir tahmin değil bu. Olasılık büyük.”</p>
<p>“Dediğim gibi. Felaket tahminleri her dönem yapılır. Çoğu da tutmaz.”</p>
<p>“Anlıyorum ama hemen karar verme. Hem böyle önemli bir konuda Sibel’in fikrini almayacak mısın? Bu onu da ilgilendiriyor.”</p>
<p>Sessizlik oluştu. Yukarıda çocuklar koşuyorlardı.</p>
<p>Annemlere bir yer aldın mı? Ya da Ayşe’nin ailesine? Ya da Sibel’inkiler. Sevdiğimiz herkes demiştin.”</p>
<p>“Annemleri biliyorsun. İkna olmazlar. Ayşe’ninkiler ilgilendi. Biraz güneyde bir yer daha var. Oradan bakıyoruz. Livigno’da her üyenin alabileceği süit sayısı iki.”</p>
<p>Ozan acı acı güldü. “Biz Alp Dağları havası soluyup cehennemin sönmesini beklerken annem ve babamı yamyamlara bırakacağız yani.” Nevit derin bir nefes aldı. “Bunu çözmeye çalışmadığımı mı sanıyorsun? Ama annemleri Tirebolu’dan kopartamayız. Onlar için sıcaklık adası riski yok. Ama kuzeye göçten etkilenecekler. Şimdiden şikâyet ediyorlar. Orası yine de Anadolu’daki en güvenli bölgelerden biri sayılır. En azından bir süre daha idare ederler. Kaldı ki çok yaşlılar. Sibel’inkiler Bişkek’te miydi?”</p>
<p>“Almatı. Annemlerin çok zamanı kalmadı diyorsun!”</p>
<p>“Yapma Ozan. Bizim çocuklarımız var!”</p>
<p>Ozan bir kez daha kalktı. “Yukarı çıkalım artık.”</p>
<p>Nevit de kalktı. “Daha zaman var. Düşün. Şunu da düşün ama. Buna tek başına karar veremezsin. Bu Mina ve Sibel’e haksızlık olur. Rena ve Alp’e de. Sen onların amcasısm. Mina da tek kuzenleri. Bu öngörülerin doğru olduğunu varsay bir an için. Gelmemek, üzerinde düşünmemek kararı Sibel’in ve Mina’mn hayatlarını etkileyecek. Ayşe ve beni de. Çocuklarımızı. Vereceğin karar sadece kendi adına olmayacak.”</p>
<p>“Tamam. Sibel’e bir şey söyleme şimdilik.”</p>
</body>
</html>