<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>9.</h2>
<p>Yan taraftan akan manzara uzun süredir değişmemişti. Kanaldan sonra insan yerleşimlerinin yoğunluğu batıya doğru ilerledikçe biraz azalıyor, sonra hemen hemen sabit kalıyordu. Yol iki sos-yo ekonomik sınıf arasındaki sınırdı. Güneyde, Marmara Denizi tarafında eski ama düzenli toplu konutlar bitimsizce uzanıyordu. Bu yöndeki binalar yüksek, köşeli, küçük bahçeleri genellikle bakımsızdı. Rüzgârlara karşı sonradan küçültülmüş pencerelerin boyut farklılıkları mimari bir tercihi çağrıştırıyordu. Çoğunun çatısında ya güneş panelleri ya rüzgâr türbinleri vardı. Panellerin mat yüzeyleri çoğunun artık kullanılmadığının işaretiydi. Buna karşın türbin kanatları, üzerlerindeki elektrik yükünü işaret eder gibi yavaş yavaş dönüyordu. Ama bu büyüklükteki binalar enerjilerinin bir bölümü için şebekeye muhtaçtı.</p>
<p>Yolun kuzeyinde, geniş sanayi bölgelerinin arasında dört beş katlı prefabrik yapılar kuzey-güney doğrultusundaki sokaklar arasında dikilmişlerdi. Bunların çoğu eskiden sanayi bölgelerinde, kanalda ve havaalanında çalışanların yaşadığı yerlerdi. Hafif makine ve elektronik sanayi buharlaşıp gidince lojmanlar da boşalmıştı. Oraları şimdi plastik leğenlerde çamaşır yıkayan, havaya siyah, sarı dumanlar saçan güya yasak katı yakıtlı ocaklarda kirpi, kurbağa ya da ne olduğu anlaşılmayan kemirgenler pişi-</p>
<p>ren kadınlar, kızarmış cırcır böceği ve çekirge satıcıları, reklam-11 tişörtler giymiş, oyun konsollarına gömülmüş çocuklar, garip ritmler eşliğinde dans eden, vücutlarının görünen kısımları rengârenk dövmelerle dolu genç erkekler, ikili üçlü gruplar hâlinde yürüyen, başlarındaki renkli balaklavalarm* altından siyah saçları dökülen genç kızlar, beyaz sakalları göbeklerine kadar inen yaşlı adamlar dolduruyordu. Ozan, bu insanların geçici olarak yerleştirildikleri on beş yıl kadar öncesini hatırlıyordu. Bu gençler o zaman doğmamış olmalılardı. Nerede dövme yaptırıyor, nasıl geçiniyorlardı?</p>
<p>“iyi olacak bu gezi Kibi. İhtiyacımız vardı buna.”</p>
<p>“Öyle diyorsan öyledir,” dedi Sibel. Kendi tarafındaki pencereden göçmen mahallelerini seyrediyordu. Geçen pazarki tartışmalarından bu yana araları mesafeliydi. Sibel’in tavrı belki biraz da aralarındaki anlaşmazlığın çözümlenmemiş olmasmdandı. Kişisel dosyalarına girdiğini anlamış olabilir miydi? Ozan, aynadan arka koltuğu kontrol etti. Mina uyuyordu.</p>
<p>“Sence yok muydu yani? Neredeyse bir yıldır gittiğimiz en uzak nokta Nevit’lerin evi oldu.”</p>
<p>“Öyle diyorsan öyledir.”</p>
<p>“Nedir sorun? Belki konuşmak istersin.”</p>
<p>“Sorun falan yok.”</p>
<p>“Sorun falan yok! Yola çıktığımızdan beri tek kelime etmedin. Geçen Pazar gününden beri tuzu uzatmamı istemek, Mina’nın okulundaki gösteriyle ilgili bir şeyler söylemek dışında konuşmadın. Ama sorun yok.”</p>
<p>“Ne olduğunu biliyorsun. Bildiğin şeyi sormayacağına göre başka bir sorundan bahsediyorsun. Başka bir şey de yok.”</p>
<p>Balaklava; Başa kolaylıkla geçirilebilen, inanca göre sadece gözleri veya yüzü açıkta bırakan, motosiklet balaklavalarına benzerliğinden dolayı böyle anılan yirmi birinci yüz yıl ortalarına doğru yaygınlık kazanan tesettür giysisi.</p>
<p>“Cumartesi günkü tartışmayı kastediyorsun. O konuşma yarım kaldı.”</p>
<p>“Evet, yarım kaldı ve tamamlamak için girişimde bulunmadın. Hiçbir şey olmamış gibi davranmaya devam ettin. Benim oradan ne kadar nefret ettiğimi bildiğin halde sanki bunları hiç konuşmamışız gibi davrandın.”</p>
<p>“Sesini yükseltme istersen Sibel. Mina uyanacak.”</p>
<p>“Tamam, konuşmayalım bunu,” dedi Sibel. Yüzünü yine yan cama döndü.</p>
<p>Ozan bir süre karısının protestocu profiline baktı, içindeki sıkıntının büyüdüğünü hissetti. Konuşamamak, konuşarak anlaşamamak durumu şaşırtıcı ve çaresizceydi. Dikkatini yola verdi. Birazdan mavili kırmızılı ışık çakmalarını ve yavaşlayan araçları gördü. “Bu da ne?” diye mırıldanırken kontrolü kendisi aldı. “Ne oluyor Ozan!”</p>
<p>“Bilmiyorum. Belki sadece bir kontrol.”</p>
<p>Bölgede otoyol çıkışı görünmüyordu. Belki gerçek bir kontroldü. Arkada uyuyan Mina’yı düşündü. Onun zarar göreceği düşüncesine katlanması mümkün değildi. Önündeki sahneyi iyice analiz etmek için yavaşladı. Bu arada ayracı farketti. Yol ayracı eski model bir tren makas sistemi gibi önündeki aracı durdurmak için sağa kaydı. Bu mekanizmayı ancak polisler kullanabilirdi. Bu onu biraz rahatlattı. Ayraç yeniden sola hareket etti. Yol açılmıştı. Nefesini verdi. Sibel’in de gevşediğini hissetti. Bu, sürekli korku ve endişe durumuna ne zaman ulaşmışlardı? Hep böyle miydi? Sanki yirmili yaşlarındayken böyle değildi. Belki de böyleydi ama Mina doğduktan sonra risklere hassasiyeti artmıştı. Sibel, yüzünü yine yan pencereye döndü. Karısının sessizce ağladığını hissetti. “Neyin var Kibi? Neden ağlıyorsun şimdi?”</p>
<p>Sibel çantasını karıştırıyor, yüzünü kurulayacak bir şey arıyordu. “Bir şey yok.”</p>
<p>“Genel Bahçe’ye* geldik mi baba?”</p>
<p>“Az kaldı tatlım. Orada hayvanlar, ağaçlar ve meyveler var. Çok güzel. Yerler de çim.”</p>
<p>“Köpekler de var mı?”</p>
<p>“Köpeklerden başka hayvanlar da var.”</p>
<p>“İnekler köpeklerden büyük değil mi baba? Okulda öyle söylediler.”</p>
<p>“Evet, çok büyükler.” Ama bir inek ve bir köpeği yan yana gözünün önüne getiremedi. En son yine bir Genel Bahçe’de inek görmüştü. Siyah benekleri olan beyaz bir hayvandı. Burnu ıslak ve siyahtı. Sentetik sütlerin yaygınlık kazanmasından önce bu hayvanların memelerinden süt toplandığına çocukken uzun süre inanmamıştı. Bir hayvanın memesinden çıkan sıvıyı içiyor olamazdı insanlar!</p>
<p>Aynada kızıyla göz göze geldi. “Biliyor musun Nena, eskiden sütü ineklerden alırlarmış.”</p>
<p>“Atlar?” Süt haberi Mina’yı şaşırtmışa benzemiyordu. Bu bilgiyi öğrendiğinde Mina’dan daha büyük olduğunu tahmin etti.</p>
<p>“Var tabii. Bir sürü at. Küçük atlar da var. Midilliler. Annen bayılır midillilere.”</p>
<p>Bir tepki görmek için Sibel’e doğru göz attı. Karısı, gözlerini yola kilitlemiş, dudaklarını acı çekiyormuş gibi sımsıkı kapatmıştı. Genel Bahçe’ye ilk tanıştıklarında gelmişlerdi. İlişkinin başlangıcında mutluydular. Birbirlerini keşfediyorlar, gelecek sayısız mutlu günü hayal ediyorlardı. Sibel uzun süre midillilerin önünden ayrılamamıştı. Onlardan birine sahip olmanın ne kadar güzel olacağını söyleyip duruyordu. “İlerde alırım sana bir</p>
<p>Genel Bahçe: Dünya üzerindeki bitki ve hayvan çeşitliliğinin hızla azalması üzerine kurulmaları yerel yönetimlerce desteklenen bitki ve hayvan rezervasyonları. Bu bahçelerde insanların bir zamanlar dünya üzerinde yaygın bulunan hayvanları(kedi, karga, kırlangıç, martı da dâhil kuş türleri, inek, keçi gibi organik süt veren hayvanlar ve diğer sayısız hayvan türü) ve sayısız bitki çeşidini görmesi ve tanıması mümkün hâle geldi. tane,” deyivermişti Ozan. Cümlenin ima ettiği uzun süreli birlikteliğin hoşnutluğuyla birbirlerine gülümsemişlerdi. Evlendikten sonra Genel Bahçe’ye bir kez daha gelmişlerdi. Bakımlı çimlerinde oturup piknik yapmışlar, pahalı da olsa bahçede yetişmiş elmalardan yemişlerdi. Çevredeki şeylerin sınırları daha belirli, renkler daha canlıydı. Bahçe büyük bir kubbenin altındaydı. Dış dünyadan selektomembran’ ile ayrılıyordu. Elma içerde bu yüzden yetişebiliyordu. Hava bu yüzden daha temizdi. Genel Bahçelere bu yüzden çok talep vardı. Üyelik sistemiyle çalışıyordu ve ziyaret saatlerinin önceden belirlenmesi gerekiyordu. Bazen haftalarca yer olmadığı olurdu. Üç hafta sonra üç saatlik bir ziyarete para ödemek de çekici gelmediği için Genel Bahçe’ye uzun süre gitmemişlerdi. Ama bu kez yer bulmak kolay olmuştu. Sabah karar verip öğleden sonra yer bulabilmişlerdi.</p>
<p>“Haha annene bir tane alacaktım.”</p>
<p>“Öyle miydi?”</p>
<p>“İlk geldiğimizde. Çok sevmiştin ya midillileri?”</p>
<p>“At mı alacaktın? Küçük at mı alacaktın anneme?”</p>
<p>Ozan Sibel’e baktı. Neden yumuşatmıyordu ortamı? Neden bu fırsatı kullanmıyordu?</p>
<p>“Evet Nena. Yer yoktu onu koyacak.”</p>
<p>“Kedi var mı?”</p>
<p>“Evet, elbette.”</p>
<p>“Dokunabilir miyim?”</p>
<p>“Yaklaşabilirsen tabii ki.”</p>
<p>Sonraki yirmi dakika, sarı Genel Bahçe tabelasının gösterdiği yoldan girene kadar konuşmadılar. Yolda bakımsızlıktan yer yer çöküntüler oluşmuştu. Otoparkta kolaylıkla yer buldular. Ozan</p>
<p>Selektomembran: Parçacık boyutu ya da kimyasal özelliklere göre filtre-leme yapabilen geçirgen bir materyal. Hava kalitesinin düşmesi üzerine şehirlerin üzerinin kaplanması düşüncesiyle geliştirilmiş ancak pahalı olması nedeniyle geniş kullanım alanları bulamamıştır. daha önce park için iki kat alta indiğini hatırlıyordu. Araçtan çıkınca rüzgâr sesi arasında bahçenin iskeletinden gelen metalik gıcırtıları duydular. Flap-flap sesleri rüzgârda serbest kalmış bir yelkeni çağrıştırıyordu. Ilık, nemli ve yosun kokulu atmosferin içeride değişeceği beklentisiyle girişe doğru hızlı hızlı yürüdüler. Kapılar kayarak açıldı ve arkalarından kapandı. Ama o etki yaşanmadı. Sesler ve derilerinde hissettikleri nem kaybolmadı. Yukarıda selektomembran yer yer yırtılmıştı. Bazı parçalar gerçekten de bir yelken gibi kalkıyor iniyor tekrar kalkıyordu, içerdeki atmosferle dışarıdaki arasında hemen hemen fark yoktu. Girişten itibaren yürüyüş yolunun iki yanındaki ağaçlar yerden bir metre yüksekten kesilmiş, üzerlerine plastik, kahverengi masalar monte edilmişti. Kubbeye dikkatli bakınca yırtıkların çevresinde başka kumaşlara, belki de eski yamalara ait olabilecek koyu şekiller görülebiliyordu. Birkaç kere tamir etmeye çalışmışlar, sonra belli ki vazgeçmişlerdi. O zamanlar rüzgârlar bu kadar şiddetli değildi. Akima Nesim’le tartışmaları geldi. İşi düşünüp canını sıkmamak için Mina’yı omuzlarına aldı. “Bakalım neler varmış burada?”</p>
<p>Yürürken etrafa dikkatle bakmıyor ama ne Mina’yı ne kendini şaşırtacak şeyler görebiliyordu. Hemen önündeki bölümün girişinde Anadolu-Mezopotamya-Güney Avrupa tabelasını gördü. Piknik yaptıkları çim alan da buradaydı. O tarafa yöneldi. Sibel de yanında sessizce yürüyordu. Mina meraldi gözlerle etrafı tararken Sibel kayıtsızdı.</p>
<p>“Piknik yaptığımız yeri hatırlıyor musun?”</p>
<p>“Evet. Çantaya koyduğun peynirin son kullanım tarihi geçmişti.”</p>
<p>“Haha. Ekmek ve reçel yemek zorunda kalmıştık.”</p>
<p>Sibel dudakları sımsıkı kapalı gülümsedi.</p>
<p>Çam ağaçlarının arasına girdiler. Ozan kokuyu içine çekmek için derin nefes aldı. Yakıcı bir kimyasal kokusu geldi. İlaç belki. Öksürme isteğini bastırdı.</p>
<p>“Bak bunlar çam ağacı Mina.”</p>
<p>Mina’yı omuzlarından indirdi. Daha fazla bilgi vermek için hafızasını yokladı. Hafızası da, konuşma isteği de cevap vermedi. Rehber menziline girdiklerine işaret eden mavi çizgiyi geçtiler. Ama bölge rehberinin etkileyici sesi gelmemekte direndi. “Biraz bakıma ihtiyacı var buraların,” diye mırıldandı. Burada rehberin sesinden başka bir şey daha eksikti. Kubbe içine, kuşların tatlı tath ötüşleri yerine metalik bir gıcırtıyla karışık fan sesi yayılıyordu. Mina ağaç gövdelerinden birine yaklaşmıştı. “Çok yaklaşma!” dedi Sibel.</p>
<p>“Bir şey yok Kibi. Bırak dokunsun.”</p>
<p>“İlaçlamışlar bunları Ozan. Zararlı olabilir.”</p>
<p>Ozan tabelayı gördü. “Dikkat. Zararlı kimyasal. Bitki ve ağaçlara dokunmayın. Dokunma durumunda ellerinizi dikkatle yıkayın.”</p>
<p>“Mina uzak dur oradan!” dedi Ozan. “Uzak durulması gerekiyorsa neden bir engel koymamışlar?” Sonra boş çit direği yuvalarını gördü. Mina’yı yine omuzlarına aldı. “Bitkilere de dokunmayın. Çitleri yeniliyorlar herhalde!”</p>
<p>Bir martı sesi duyar gibi oldular. Ama sahibini göremediler. Diğer hayvanlar da ortalarda görünmüyordu. Mina en çok kedileri merak ediyordu. Girdikleri bölümün bilgi tabelasında içeride kediler olduğu yazıyordu. Üzerlerinde küçük mağaramsı oyuklar olan yapay taşlarla döşenmiş bir alanda yürüyorlardı.</p>
<p>“İndir beni baba.”</p>
<p>“Bize sormadan hiçbir şeye dokunma.”</p>
<p>“Tamam. Kediler nerede?”</p>
<p>“Buralarda olmalılar.”</p>
<p>Mina onlardan hızlı yürüyor, heyecanla sağa sola bakıyordu.</p>
<p>Ozan gezinin korkmaya başladığı gibi hayal kırıldığıyla bitmemesi için eğilerek her oyuğu tek tek inceliyordu. Kızına canlı bir kedi göstermek hayattaki en büyük amacı hâline gelmek üzereydi.</p>
<p>“Baba. Babaa!”Mina, yapay bir kayanın yanında yere çömel-ınişti. Ozan önce yerde bir yılan gibi kıvrılan kuyruğu gördü. O tarafa yöneldi. Sibel de hızlı adımlarla arkasından geliyor “Do-kunmasa şuna,” diye söyleniyordu.</p>
<p>“Yeter artık Sibel. Bırak oynasın. Burası bunun için var. Bu kadar yolu bunun için geldik. Mina kedilere atlara dokunsun diye. Sabahtan beri ağzını sadece ona dokunma, bunu yapma demek için açtın!”</p>
<p>Sibel cevap vermek yerine Mina’yı kedinin yanından hızla çekip uzaklaştırdı. Çantasından dezenfektan sprey çıkarırken kocasına nefretle baktı. Ozan, sahneyi şaşkınlıkla izliyordu. Yerdeki büyük, duman rengi bir kediydi. Fazla kedi görmüşlüğü olmasa da yatışında bir anormallik olduğunu sezmişti. Uyumak için kıvrılma şeklinde değil ön ve arka ayakları gergin bir şekilde yatıyordu. Zemine ağzından bir sıvı yayılıyor, hızlı hızlı soluyordu. Bir ara kafasını kaldırdı. Patlak patlak bakan gözlerinin çevresi kanlı opak bir tabakayla kaplıydı. Boz kuyruğu zeminde bir kamçı gibi döndü.</p>
<p>Biraz ileride Sibel, Mina’yı kucaklamış geldikleri yoldan hızlı hızlı çıkışa doğru yürüyordu.</p>
</body>
</html>