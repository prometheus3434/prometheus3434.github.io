<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>6.</h2>
<p>Asansör biraz yavaş mıydı yoksa sıcaktan bunaldığı için sabırsızlanıyor muydu? Verdiği tekliflere haftalardır dönen olmamış, elindeki tek somut işi de kaçırmıştı. Bunu zaten işiyle ilgili şüphelerle dolu Sibel’e nasıl söyleyecekti? Birden artık hiç iş alamayacağına inandı. Mesleğinin hiçbir değeri yoktu. Zamanı geçmiş, şartlar değişmişti. Yeni şartlara uyum sağlamak için yaşlıydı. Kirli ilişkilere girecek, yürütebilecek bir yapısı yoktu. Nesim gibi şarlatanlık yapmayı da beceremezdi. Umutsuzluk beton bir blok gibi göğsüne bastırdı. Eve gidip serinlemek, belki onu rahatlatacak bir şeyler içmek istiyordu. Ama asansör çok yavaştı.</p>
<p>Daire kapısını açtığında hayalini kurduğu serinliği hissedemedi. içerisi havasız ve sıcaktı. Hava kontrol panosuna yöneldi. Üç kırmızı çarpı işareti birden yanıp sönüyordu. Filtreler, sistem ayarları, yedek güç birimleri çalışmıyor görünüyordu. Sistemi kapatıp açtı. Bir değişiklik olmadı. Site yönetimini aradı. Bir yandan da terden üzerine yapışmış giysileri çıkarıyordu.</p>
<p>“Nasıl yardımcı olabiliriz Ozan Bey?”</p>
<p>“Hava kontrol sistemi çalışmıyor. Genel bir arıza mı?”</p>
<p>“Ah evet. Bir yazılım değişikliği yapıldı ama şimdi çalışıyor olması gerek.”</p>
<p>“Hayır. Sistem ayarları filtre ve yedek güç arıza gösteriyor.”</p>
<p>“Bir bakalım. Hmm. Açıp kapamayı dene...”</p>
<p>“Evet evet denedim. Bir şey olmadı.” “Tamam, birazdan bir ekip bakacak.” “Teşekkürler.”</p>
<p>Duşa girdi. Soğuk suyla duş çok iyi geldi ama kurulanıp iç çamaşırlarını giyerken serinleme etkisi geçmişti. Salona geçti. Ne arayan, ne gelen giden vardı. Üzerindeki çamaşırlar yeniden terle vücuduna yapışmaya başladı. Boğazı gıcık yapınca öksürdü. Öksürdükçe boğazına bir şey takılı olduğu hissi arttı. Dakikalarca iki büklüm öksürdü durdu. Yüzüne kan hücum etti. Nefessiz kaldı. Boğularak ölebileceğin! düşündü. Öksürük krizini atlatmak için yavaş yavaş nefes almaya çalıştı. Birazdan doğruldu. Yeniden banyoya gitti. Balgamı tükürdü. Şimdiden ıslanmış çamaşırlarını çıkarıp duş kabinine girdi. Soğuk suyu açtı. Bu kez ılık akan suyun sadece bedenine çarpışını hissedebiliyordu. Duştan çıkıp bulabildiği en ince tişört ve şortu gönülsüzce giydi. Yönetim tarafından iki sene önce kapısı iptal edilmemiş olsa terasa çıkabilirdi. Tozlu da olsa derisinde rüzgârı hissetmek istiyordu. Kapı çaldı. Servis elemanları olmalıydı.</p>
<p>“Teknik servis.”</p>
<p>“içeri girin. Havalandırma çalışmıyor.”</p>
<p>iki kişi içeri girdi. Çok gençtiler. İkisi de yirmi yaşında yoktu. Yeşil üniformaları çelimsiz vücutlarından sarkıyordu. Sırt ve omuzlarında ter lekeleri vardı.</p>
<p>“Gördüğünüz gibi. Arıza göstergeleri yanıyor.”</p>
<p>“Şu formu doldurmamız gerekiyor önce. Şikâyetiniz nedir?” “Şikâyetin ne olduğu belli değil mi?”</p>
<p>“Formu doldurmamız gerekiyor.”</p>
<p>“Tamam, kusura bakmayın. Sıcaktan. Havalandırma çalışmıyor.” Biri elindeki elektronik formda bir şeyler işaretleyip Ozana uzattı.</p>
<p>“Tamam. Şurayı imza...”</p>
<p>Ozan formu alıp imzaladı.</p>
<p>Servis elemanları yavaş hareketlerle sistemi kurcalamaya başladılar. Bunların sorunu çözebileceğinden emin değildi ama bu yönetimin sorumluluğundaydı. Bir şekilde hâllederlerdi. Ama ya beceremezlerse? Ya yönetim yapabilecekleri herhangi bir şey olmadığını söylerse? Bir sonraki adım ne olmalıydı? Nereyi arayabilirdi? Böyle bir yer var mıydı? Soğuk bir bardak su alarak masaya geçti ve iki genç teknisyeni izlemeye başladı. Biri karmakarışık servis çantasını boşaltıyor, diğeri kontrol panel kapağını duvara yaslamaya çalışırken deviriyordu. Birden teknisyenlerin havalandırma sistemini tamir edilemeyecek bir şekilde bozacakları izlenimine kapıldı. Sökülen vidalar sağa sola yuvarlanıyorlar, yerinden fırlayan yaylar ulaşılmaz köşelere düşüyordu. Havalandırma bozulursa ne yapardı? Uyumak mümkün değildi. Bir yere oturmak veya yatmak da mümkün değildi. Sibel’in Zekeriyaköy e taşınması belki de iyi olmuştu. Duhan sitesinde Nürvet’in boşalttığı daireye taşınma konusunda kararlı davranmıştı. Denemekten ne çıkardı. Kira son derece makuldü. Elbette Sibel’e göre bunun nedeni cemaatte önemli bir yere sahip olan Nürvet’in arkadaşı olmasıydı. Okul, siteye birkaç yüz metre mesafedeydi. Mart ayında bir hafta sonu gidip bakmışlardı. Ozan, havanın daha kaliteli olduğuna bizzat tanık olmuştu. Daha berraktı. Sokaklar, kaldırımlar temiz, binalar alçak ve bakımlıydı. Üzerlerinde çöl fırtınalarının kalıntısı pastel tabaka da yoktu. Sitenin bir bölümü müstakil evlerden oluşuyordu. Nürvet bunlardan birine taşınmış olmalıydı. Bir de kıpkırmızı bir cami vardı. Tek bina, üst üste binmiş gül yapraklarını andıran katmanlardan oluşuyordu. Nürvet, bunun kıyametle ilgili olduğunu söylemişti. Ozan bundan hoşlanmamıştı ama içerideki atmosferin kendi sitelerinden çok daha güven verdiğini itiraf etmeliydi. Sokaklarda bir şeylere binen çocuklar görmüş, Mina’yı onların arasında hayal etmek hoşuna gitmişti. Sitenin açık ve kapalı havuzlarının çalışır olduğunu görünce şaşkınlığı iyice artmıştı. İdrar kokan, yosunlu yeşil bir sıvıyla değil berrak bir suyla dolu havuzlar. Mina burada daha çok eğlenirdi. Sibel de site içindeki faaliyetlere katılmayacakları yönünde söz vermişti. Hem burada başka siteler de vardı. Emlak danışmanına göre bazen fırsatlar da çıkabiliyordu. Belki kendi evlerini satıp buradan bir ev almak mümkün olabilirdi.</p>
<p>Sibel’in dosyalarını karıştırmanın neden olduğu suçluluk duygusu, ortamın genel çekiciliği, Sibel’den aldığı söz ve belki daha düzgün bir yere taşınma olasılığı onu ikna etmişti. Ama kendisi için ulaşım çok zor olacaktı. Bunun üzerine Sibel bir tür deneme mahiyetinde, şimdilik sadece kendisi ve Mina’nın gitmesini önermişti. Evi kapatmayacaklardı. Ozan uygun olduğunda Zekeriyaköy’e gelecekti. Bu Ozan’a da makul göründü. Ama haftada birkaç gün gelme ve bir süre sonra da yanlarına taşınma sözü vermesine rağmen Mina’yı ikna etmek kolay olmadı.</p>
<p>Taşınma Mart’da gerçekleşmişti. Mina’nın alışması için ilk hafta her gün Zekeriyaköy’e gitmişti. Metro hattı çalışmadığı için arabasını kullanmak zorunda kalmıştı. Trafik berbattı. Sabah büroya gitmek için yola çıkarsa öğleye doğru varabiliyordu. Mi-na’yı yatmadan görmek için birkaç saat büroda kalıp tekrar yola çıkması gerekiyordu. Geçen hafta sadece hafta sonu gidebilmişti. Güzel iki gün geçirmişlerdi. Sitedeki çocukların büyük bölümü site içindeki Kozmoz adlı bir okula gidiyorlardı. Bir cemaat okulu olduğu adından belliydi. Okula giden çocukları mavi beyaz üniformalarından tanımak mümkündü. Erkeklerin çoğunun saçı kulaklarım örtecek kadar uzundu. Kızların bazıları sadece saçlarını örten yüzücü bonesi gibi bir başlık kullanıyordu. Benzer boneleri yetkişkinlerde de görmüştü. Ama çoğunluk Nürvet gibi cemaate özel bir giyim tarzı benimsemeyenlerden oluşuyordu.</p>
<p>Cami de sadece ibadet için kullanılmıyordu. Hemen her zaman camiye giden gelenler oluyordu. Kadınlı erkekli grupların bir iki kere topluca dairelerinin önünden geçtiğini görmüştü. Sitede kendileri gibi cemaatten bağımsız kaç ailenin olduğunu merak etmişti. Ama uzun süre burada gözlem yapmadan bunu anlamak imkânsızdı. Çoğunluk olmadıkları kesindi. Bu durumda cemaate yaklaşmadan onların arasında kalmayı ne kadar zaman başarırlardı bilmiyordu. Mina, sitedeki arkadaşlarının okulunu merak edecekti. Vakfa ait bir dairede sadece arkadaşının hatırına neredeyse yarı yarıya indirimli uzun süre kalabileceklerine inanmıyordu. Onların arasına karışmadan bu olmazdı. Belki de yöntemleri buydu. Aileleri kendi aralarına cazip ortamlar sunarak çekmek, şartları onlar için vazgeçilmez kılmak ve sonunda tam anlamıyla içlerine almak! Yine de Mina’nın bu havada kendi evlerinde olmamasından memnundu. Sibel’in birkaç ay önceki ruh hâlini şimdi anlıyordu. Teknisyenlerden biri ayağa kalktı.</p>
<p>“Tuvalet nerede acaba?”</p>
<p>“Koridorda, solda.”</p>
<p>Yolu göstermek için kalkmaya yeltenmedi. İyice bunalmaktan çekindiği için bardağına uzanıp bir iki yudum almak dışında hareket etmiyordu.</p>
<p>Diğeri bir aleti kablolarla kontrol panelinin ana kartına bağlamaya çalışıyordu. Ne yaptığını biliyor muydu acaba? Bu işe nasıl bulaşmıştı. Bir ailesi var mıydı? Kızı? Karısı? Güvendiği iyi bir yerde mi yaşıyorlardı?</p>
<p>Sibel, Nürvet’ten belki biraz etkilenmiş olabilirdi. Açıkçası bunun şartları da vardı. Güvenli hissetmemek konusunda haksız sayılmazdı. Kendisi de Nevit’in evinde hep daha iyi hissetmişti. Ama Zekeriyaköy’deki site ortamı gerçekten kendisinin de pek hatırlamadığı bir güvenlik duygusu veriyordu. Bu havalandırma arızası Duhan’da olmazdı. Olsa bile çabucak giderileceğinden emindi. Sibel cemaate kapılabilir miydi? Sanmıyordu. Sibel akılh ve pratik bir kadındı. Manevi ihtiyaçları olabilirdi ama onu buraya çeken pratik yanıydı. Yaşadıkları ortamı iyileştirmek, kızını korumak istiyordu. Cemaatin bir iki toplantısına katılmasında yarar bile olabilirdi. Belki o zaman bu ortamın onlara göre olmadığına karar verecek, sitenin ortamından olabildiğince yararlanırken, onların sinsi davetlerine direnecekti. Belki bu süre içerisinde kendileri de bu semtten taşınma fırsatı bulabilirlerdi. Sibel’in pratik yanma güveniyordu. Bu yan onu da kızlarını da cemaatin yapışkan dokusundan koruyacaktı.</p>
<p>“Şimdi bir bakalım,” dedi teknisyen. “Yazılımı yeniden yükledim.” Panel ekranında bazı noktalara dokundu. Ekranda gösterge ışıkları yandı söndü. Birkaç saniye sonra Ozan teninde bir serinlik hissetti.</p>
<p>“Tamamdır,” dedi teknisyen. Ekip arkadaşı tuvaletten dönmemişti. Paneli yerine takmaya girişti.</p>
<p>“Neymiş sorun?”</p>
<p>“İşletim sistemini yeniden yükledim.”</p>
<p>“Ama neden? Bozulduysa bir nedeni olmalı?”</p>
<p>“Bazen olur böyle.”</p>
<p>Diğeri de geldi. Islak iri kırmızı ellerinden sular damlıyordu. Aletleri çantaya tıkıştırmaya başladılar.</p>
<p>“Olur da neden olur? Yeniden olmasın diye soruyorum.”</p>
<p>“İşte sıcak, toz... Serkan, Ozan Beye şurayı imzalat. Ben toplarım burayı.”</p>
<p>Genç teknisyen bir belge uzattı. Ozan, arızanın giderildiğine ilişkin bir beyanı imzaladı. Birkaç dakika içinde de gittiler. Ev hemen rahatlamıştı. Bu onu beklenmedik bir şekilde rahatsız etti. Kendini iyi hissettiği ortamlar kapalı ortamlardı. Evi, arabası, toplu taşıma araçları, aktarma tünelleri, ofisi... Bunların hepsi üzerindekiler terden ıslanmasın diye içlerindeki ısıyı dışarı pompalıyor, yaşanabilir küçük hacimli baloncuklar yaratıyordu. Herkes bu yaşanabilir kırılgan keselerin içindeydi. Onu işe yarar tutmak için elektronik devreler, bilgisayar programları, elektrik motorları, hassas ayarlar ve enerji gerekiyordu. Sanki herkes suyun yüzlerce metre altındaki kapsüllerde yaşıyordu da hava hortumlarıyla yüzeye bağlıydı. Filtre tıkanabilir, elektrik kesilebilir, motor yanabilirdi. Kendi kendine yetebilir miydi? Bunun için bu üniteye ihtiyaç duymaması ya da onu kendi imkânlarıyla çalışır durumda tutabilmesi gerekiyordu. Bunu yapabilir miydi? Kalkıp panelin yanma gitti. Bu kapağı hiçbir parçasını kaybetmeden açıp kapatabilir miydi? Arabasındaki, evindeki ve ofisindeki havalandırma ünitelerinin yedek parçalarını bir yere depolamak mıydı? O iki genç teknisyene de ulaşamadığı gün ne yapacaktı? Gelenler tamiratı başaramadıkları, yapacak bir şey olmadığını söyledikleri zaman? Sudan çıkmış balık gibi çenesini açıp kapayarak soluk almaya mı çalışacaktı? Pencereye yürüdü. Cam uzun süredir temizlik görmediği için sarımsı lekelerle kaplıydı. Sanki biri üzerine kızartma yağı dökmüştü. Site duvarının ötesinden batıya, kanal yönüne baktı. Hava beklenmedik bir şekilde berraktı. Alçalmış güneş, gri bir denizde altın rengi bir dubaya benziyordu. Tekdüze binalar grilik içinde kayboluyor, uzaklarda, bir yangından sonra terk edilen, kısmen yıkılmış bir gökdelenin şehrin böğrüne saplanmış kırık bir mızrağı andıran silueti seçile-biliyordu. Çevresini saran yüzbinlerce yapıyı düşündü. Batıda binalar, binalar ve kanal, kuzeyde uçsuz bucaksız binalardan sonra çöp dağları ve fırtınalı bir deniz, güneyde binalar ve deniz, doğuda kilometrelerce bina ve Boğaz. Kendini ilk defa yaşlı ve yorgun hissetti. Sanki şehir, binaları, sokakları, çöp tepeleri ve insanlarıyla o farkında olmadan çevresinde toplanmış, üzerine doğru yavaş ama inatla yürüyordu. Gözlerini tenha olduğunu bildiği tek yere, gözyüzüne çevirdi. Sarımsı tabakanın arkasındaki boşluğu eski resimlerde olduğu gibi siyah ve yıldızlarla dolu hayal etti. Bu kendini iyi hissetmesine yetmedi. Hâlâ sıcaktı. Göstergeye göz attı. Her zamanki değerine ulaşmak üzereydi. Tekrar duş almayı düşündü. Banyonun kapısından döndü. Buzdolabına gidip yiyecek bir şeyler aradı. Aç mıydı? Aç hissetmek istedi. Dolapta Sibel’in insekta çubuklarından veya kinoa ezmesinden başka bir şey yoktu. Diplerde bir yerde lazanya buldu. Bu da kendi favori-lerindendi. Mina doğmadan önce evde film seyrederken yerlerdi. O zamanlar Sibel besin konusunda bu kadar hassas değildi. O zamanlar daha çok gülerdi. Paketi açıp firma yerleştirdi. On saniye kadar sonra yemeği hazırdı. Önceki akşam açtığı şarabı da çıkarttı. Sibel son zamanlarda seyrek içer olmuştu. Bu da Ara-yış’ın etkisi miydi? Kadehini doldurdu. Lazanya’nın tadı plastik gibi geldi. Bozuk muydu? Belki de kullanım ömrü dolmuştu? Attığı paketi çöp kutusundan çıkartıp baktı. Çok taze sayılmazdı ama hâlâ tüketilebilir görünüyordu. Tekrar denedi. Belki de ağzının tadı değişmişti. Yiyemeyeceğine karar verip döktü. Dışarıdan yemek ısmarlamayı düşündü. Dolabın üzerindeki ekrana gidip yakınlardaki restoranları inceledi. Çekici bir şey bulamadı. Belki o kadar aç da değildi. Belki hastaydı. Kafasında basınç, kulaklarında uğultu vardı. Evde havalandırmadan gelen hafif vınlama dışında ses yoktu. Kalp atışlarını kulaklarında duyuyordu. Sessiz bir çocuk olan Mina’nın evi ne kadar doldurduğunu düşündü. Neyse ki hafta sonu gelmişti. Sibel’e sarıldığını hayal etti. Buna sabırsızlanıyordu. Ani bir özlem dalgasıyla Sibel’i görüntülü aradı. İş durumundan bahsetmeyecekti. Birkaç sinyalden sonra arama görüntüsüz kabul edildi.</p>
<p>“Kibi n’aber?”</p>
<p>“İyiyiz. Dışarıdayız.”</p>
<p>“Nerede?”</p>
<p>“Ee... Bir toplantıdayım. Çıkınca ararım.”</p>
<p>“Mina nerede?”</p>
<p>“Kapatmam lazım Ozi. Ararım.”</p>
<p>Saat sekize geliyordu. Bu saatte Mina odasında oyun oynuyor, Sibel kanepesine uzanmış bir şeyler karıştırıyor olurdu. Yazılı mesaj ekranını açıp, “Kibi gizemin sırası değil. Neredesiniz?” yazdı. Ama göndermekten vazgeçti. Bu Sibel’in hoşuna gitmeyebilirdi. Dosyalarına girilmesini hâlâ affetmiş değildi. Telefonu masaya koyup salonda yürümeye başladı. Cuma akşamı ne toplantısına gitmiş olabilirdi? Belki de işiyle ilgiliydi. Ama yıllardır böyle bir şeye tanık olmamıştı. Hem Mina neredeydi? izciyi kontrol etti. Kapalıydı. Buna öfkelendi. Sibel yapmıştı bunu! Neler yapıyorlardı orada? Arabasına atlayıp gitmeyi düşündü. Bu da Sibel’i kızdırırdı. Başka bir yere gidebilir miydi? Evde zaman geçirmek istemiyordu. Levent’te, Maslak’ta eskiden gittikleri eğlence yerleri vardı. Kimi arayabilirdi? Hiçbir zaman çok arkadaşı olmamıştı. Az sayıda ama sağlam dostlukları olduğunu düşünürdü. Yakın arkadaşlarından biri birkaç yıl önce Bebek’te bir irlander sarhoşu tarafından birkaç Lira için bıçaklanarak öldürülmüştü. Bir tanesi motosikletle Hindistan’ı baştan sona dolaşmayı kafaya takmış, yola çıktıktan birkaç gün sonra kaybolmuştu. Bir diğeri Stockholm’e taşınmış ve yavaş yavaş kopmuşlardı. Greg ve Nesimde iş dolayısıyla hep mesafeli olmuştu. Belki Nevit ona eşlik edebilirdi. Onu aradı ama cevap alamadı. Free Port’a gidebilir miydi? Orada hep duyduğu canlı erotik şovlardan birine girip belki fanabis* denerdi. Ama oraya yalnız gitmek soyulmakla eş anlamlıydı. Yine de evde duramayacaktı. Hazırlanıp garaja indi. Bu arada Sibel’in aramasını bekliyordu. Geçen her dakika sabırsızlığı dayanılmaz derecelere ulaşıyordu. Neden bu kadar merak</p>
<p>Fanabis; Cannabis bitkisinin etken maddesinin sentetik olarak üretilmesi ve değiştirilmesiyle elde edilen sıvı bir kimyasal madde. Bad trip olasılığı dü-şürülürken mutluluk etkisi artırılmıştır. İstanbul Kanalının yanındaki Free Port bölgesinde geliştirilmiştir.</p>
<p>ettiğini de anlamıyordu. Nasıl olsa yarın sabah arabasına atlayacak, kızı ve karısını görmeye gidecekti.</p>
<p>Arabasını alıp siteden çıktı. Nereye gideceğini bilmiyordu. Site çevresinde yarım tur attıktan sonra güney yönünde devam etti. Güneş binalar arasındaki tozlu kanallardan çoktan çekilmişti. Ama dış termometre sıcaklığı otuz sekiz dereceyi gösteriyordu. Gece en düşük olduğu zamanda bile otuzun altına düşmeyecekti. İnatçı bir sıcaktı. Neme ve sıcağa rağmen sokaklar hareketlenmeye başlamıştı. İnsanlar bir apartmanın markete çevrilmiş ilk katma girip çıkıyor, evlerine gıda maddeleri taşıyordu. Uçları sırt çantalarından fırlayan kırmızı hint sosisleri’ midesini bulandırdı. Bu marketlerde her şeyin satıldığını duymuştu. Afrikalılar tarafından işletilen kaçak yerlerdi ama kimsenin denetlediği yoktu. Hâlâ bir otorite varsa bile buralara göz yumuyor olmalıydı. Temel gıda maddelerinin bu mekânlarda dörtte bir fiyatına satıldığı söylenirdi. Güneye doğru indikçe ızgara kaplı caddeler dışında yol bozulmaya başladı. Asfalt yer yer çökmüş, minik kanallar, çukurlar, tepeler oluşmuştu. Bakırköy’e yaklaştıkça binalar uzunlu kısalı sıralanmaya başladı. Kimisi diğerlerinin arasından cesurca gökyüzüne doğru fırlamış, arkasından kimsenin gelmediğini fark edince olduğu yerde donmuş, sert rüzgârların ilk sahiplerini terk ettirdiği, pencereleri gelişigüzel örülerek küçültülmüş binalardı. Kimisi denizi görmek için boynunu uzatmış ama sonradan yapılanlar arasında güdük kalmış ve yarıştan çekilmiş, betonun gölgesine rağmen içlerinde hâlâ hayat olan yapılardı. Bunların hepsi Denizşehir’den önce yapılmıştı. Denizşehir, Bakırköy’de binalar arasındaki yarışı bitirmişti. Dünyanın en büyük deniz doldurma projelerinden olduğunu duymuştu. Doldurulan bölgeye altmış yıl kadar önce yüz bin kişilik bir şehir kurulmuştu. Video ve</p>
<p>Hint Sosisi: Hindistan kökenli ucuz sosis türü. Yapılan incelemelerde içinde zarkanatlı ve kınkanatlı proteini ile sentetik dolgu maddeleri ve boya bulunduğu belirlenmiştir.</p>
<p>fotoğraflardan kentin şatafatlı günleri hakkında bir fikri vardı. Sonra deprem olmuş, deniz yükselmiş, rüzgârlar artmıştı. De-nizkent’in üzerine oturduğu dolgu belki üzerindeki yükten, belki de depremin etkisiyle bazı yerlerde çökmüştü. Üzerindeki yüzlerce bina çökme yönüne göre hafifçe eğim kazanmıştı. Binaların çoğu boşaltılmış bir kısmı eğlence şirketleri tarafından savaş oyunları platformu, bazıları sanatçılar tarafından atölye, sahne, enstalasyon nesnesi olarak kullanılıyordu. Sahildeki bazı kafeler hâlâ çalışıyor, şiddet oyunlarının vücutları korumalı oyuncularına, avantgard görünüşlü sanatçılara hizmet ediyordu. Onlardan birinin park alanına girip aracın burnunu denize çevirdi. Araç denizden gelen rüzgârla zaman zaman hafifçe sallanıyordu. Kapıyı açınca camlar bembeyaz oldu. Nem, sıcak ve dar bir giysi gibi sardı vücudunu. Araçtan çıkarak yağmurdan kaçar gibi hızlı adımlarla kafeye girdi. Neyse ki içerisi serindi. Birkaç kişi yemek yiyordu.</p>
<p>Menüdeki resimlere iştahını açacak bir şey bulmak umuduyla baktı. Buradan çıkmak istemediği için bir sandviç seçip deniz tarafındaki karanlık pencerelerden birinin yanına oturdu. Cama dokunup bekledi. Rüzgârla oluşan hareketi hissedebiliyordu. Sibel eve gelmiş miydi? Birazdan sandviçinin hazır olduğu bildirildi. Kalkıp onu aldı, içecek dolabının önünde durup içerideki renkli şişelere baktı. Her renkte, her boyda camdan, plastikten, kâğıttan yapılmışlardı. Üzerlerinde Sprink, Flash, Yedigün, IVago, Go, FZY, Indy gibi isimler vardı. Başka bir şey denemeli miydi? Etiketteki minik yazıları okumaktan üşenip bildiği tek marka olan SprinKi seçti. Çok hafif alkollü meyveli sodaydı. Yerine geçti. Sandviçinden ısırdı. Lokmayı ağzında evirip çevirdi. Aklına hint sosisi görüntüsü geldi. Bunların beyazını da görmüştü. Midesi bulanır gibi oldu. Bu büfeler denetleniyor olmalıydı. Burada her şeyi satamazlardı!</p>
<p>Sandviçi kendini zorlayarak yedi. İkinci Sprink’i aldı. Bir yandan içerken bir yandan telefonuyla haberleri tarıyordu. Fran-sada göçmen rezervasyonlarının artırılmasına karşı çıkanlar Paris’te parlamento bina maketini yakmıştı. Bursa’da Endonezya ve Türkistan rezervasyonları arasında kavga çıkmış, yaralananlar olmuştu. Dünyanın her yerine dağılmış Maldivler ve Seyşeller ada halklarının kaderi son otuz yıldır olduğu gibi Birleşmiş Milletlerin bir sonraki toplantısına ertelenmişti. Bu kez sorun inşa edilecek sentetik adaların maliyetinin üye ülkeler arasındaki dağılımıydı. Sular altında kalmış bu adalardan göçmen almamış ülkeler, maliyete katlanmak istemiyordu. Asian Tiger, Güney Amerika piyasasından tamamen çıkıyordu. European Tiger, GenCom ve Versat’ı satın alarak Güney Avrupa, Rusya ve Baltık piyasalarında hâkim konuma geçmişti. Oralarda daha önce kim hâkimdi? Neden bir şeyler amipler gibi sürekli bölünüp birleşiyordu? Kendi işi bu kadar durgunken şirketler nasıl oluyor da anlaşmalarla, sözleşmelerle kıtalar arasında hareket edecek, o piyasadan çıkıp buna girecek esnekliğe sahip olabiliyordu? Derken telefon çaldı.</p>
<p>“Kibi?”</p>
<p>“Saat geç biraz. Özür dilerim. Uyumuyordun umarım.”</p>
<p>“Hayır Kibi... Nerdesiniz?”</p>
<p>“Bir organizasyon. Burada sitede. Çok önemli bir şey değil. Nürvet ısrar etti.”</p>
<p>“Bunları konuşmuştuk Kibi.”</p>
<p>“Ozi biliyorum. Bazen mecbur kalıyorum. Herkes oradaydı. Dikkat çekerdi.”</p>
<p>“Mina nerede?”</p>
<p>“Onu bekliyorum. Bir gösteri var. Çıkmak üzeredir.”</p>
<p>“Konu neydi?”</p>
<p>“Evrenin doğası. Allah’ın doğası. Uyum falan işte. Senin ilgini çekecek şeyler değil. Biraz tuhaftı.”</p>
<p>“Senin ilgini çekti mi?”</p>
<p>“Neden soruyorsun?”</p>
<p>“Sadece bilmek istedim. Neyse boşver. Yarın Nevit’lerle beraber İstanbul Zaman Kapsülü’ne gidiyoruz.”</p>
<p>“O ne?”</p>
<p>“Bir tür müze. Nevit daha önce gitmiş. Her on yıla bir hol ayırmışlar. 1900’lerin başından günümüze kadar günlük yaşamda değişen eşyalar, moda falan sergileniyor. Hatta müzikler. Çok seveceksiniz.”</p>
<p>“Ozi yarın olmaz. Yani bu hafta sonu olmaz.”</p>
<p>“Neden?”</p>
<p>“Burada program var. Söz verdim. Bir yerlere gidilecek.”</p>
<p>“Ne programı? Bana bundan söz etmedin? Hem yarın Cumartesi.”</p>
<p>“Fırsat olmadı.”</p>
<p>“Kime söz verdin? Hafta sonunu beraber geçirdiğimizi biliyordun.”</p>
<p>“Mecbur kaldım Ozi.”</p>
<p>“Nedir bu program?”</p>
<p>“Bir yerlere gidiyorlar. Ben de çok bilmiyorum.”</p>
<p>“Bütün gün mü?”</p>
<p>“Öğleden sonra da bir gösteri var.”</p>
<p>“Ne gösterisi?”</p>
<p>“Yaz okulunun şeyi. Sen sevmezsin.”</p>
<p>“Yaz okulu mu? Mina yaz okuluna mı gidiyor?”</p>
<p>“Haftada üç gün. Önemli bir şey değil.”</p>
<p>“Bana söz etmedin bundan!”</p>
<p>“Anlatılacak kadar önemli bir şey değil.”</p>
<p>“Kim düzenliyor?”</p>
<p>“Sitenin hizmeti.”</p>
<p>“Sibel bana söz vermiştin. Bu insanlara bulaşmayacaktın!”</p>
<p>“Yaz okulu biraz mecburiyet Ozi. Site sakinlerinin çocuklarının kaydı kendiliğinden yapılıyor.”</p>
<p>“Sana sormadan mı kaydetmişler?”</p>
<p>“Tam öyle olarak öyle değil. Burada yaşayanlara sitenin sunduğu bir hizmet gibi. Ücretsiz.”</p>
<p>“Evet. Saçmalıklar için ücret almıyorlar demek ki!”</p>
<p>“Öyle deme. Eğleniyor orada.”</p>
<p>“Kaydı sildir.”</p>
<p>“Bunu yapamam.”</p>
<p>“Neden?”</p>
<p>“Şık olmaz. Bazı formlar dolduruluyor.”</p>
<p>“Doldur o zaman.”</p>
<p>“Bana emir verme!”</p>
<p>“Bunu kast etmedim. Bana sormadın. Mina’yla ilgili karar alırken bana da sorman gerekirdi.”</p>
<p>“Karar almadım.”</p>
<p>“Her neyse, bildirebilirsin.”</p>
<p>“Ozi. Buradaki bütün arkadaşları orada. Dışlanabilir.”</p>
<p>“Ne olursa olsun. Arayış’tan dışlanacak diye üzülecek değilim.”</p>
<p>“Onlar çocuk!”</p>
<p>“Arayış’çıların çocukları! Okul Arayış’çıların!”</p>
<p>“Yapma Ozan. Oyun oynuyorlar. Eğleniyorlar.”</p>
<p>“Arada cehennem tasvirleri falan da var mı?”</p>
<p>“Önyargılı davranma. Programı bile görmedin.”</p>
<p>“Görmeme gerek yok. İbrahim Hoca’nm organizasyonu bu. Ne olabilir ki? Kızımın bu insanlar tarafından yutulmasını istemiyorum. Sildir kaydı.”</p>
<p>“Ozi, Mina gitmek istiyor!”</p>
<p>“Yaz okuluna mı?”</p>
<p>“Evet.”</p>
<p>“Bunu ona mı bırakacağız? Küçücük bir çocuk o. Neler olduğunun farkında bile değil.”</p>
<p>“Ozi bırak gitsin. İki haftadır gidiyor. Bir şey olduğu yok. Merak etme. Dün akşam konuştuk. İsterse gitmeyebileceğin! söyleyince çok istediğini söyledi.”</p>
<p>“Gösteriye ben de gelmek istiyorum o zaman.”</p>
<p>“Davetiyeye sadece beni yazmışlar.”</p>
<p>“Beni de eklet.”</p>
<p>“Denerim Ozi.”</p>
<p>“Davetiyeyi bekliyorum. Akşam da yemeğe gideriz.”</p>
<p>“Gösteriden sonra burada yemek verilecek Ozi. Ona gideriz eğer istersen.”</p>
<p>“Ailemle yalnız olmak istiyorum. Pazar?”</p>
<p>“Yaz okulunun kampı var.”</p>
<p>“Nerede?”</p>
<p>“Buradaki koruda. Ağaç ev falan varmış. Mina çok heyecanlı.”</p>
<p>“Ben sizi nasıl göreceğim?”</p>
<p>“Önümüzdeki Cumartesi... Birlikte kahvaltı yapalım.”</p>
<p>“Emin misin? O gün de program falan çıkmasın?”</p>
<p>“Yok haftaya bir şey. Sanmıyorum.”</p>
<p>“Sanmıyorsun. Olabilir yani. Kibi. Ben sizinle zaman geçirmek istiyorum.”</p>
<p>“Hafta içi akşamları gel.”</p>
<p>“Bu çok zor biliyorsun.”</p>
<p>“Ayarla bir şekilde.”</p>
<p>“Mina beni özlemiyor mu? Görmek istemiyor mu?”</p>
<p>“Öf Ozan. Küçücük bir çocuk o. Üzerine gitme.”</p>
<p>“Ya sen? Sen özlemiyor musun?”</p>
<p>“Sana ne diyeceğimi bilmiyorum!”</p>
<p>“Bu bir cevap değil.”</p>
<p>“Ne söylememi istiyorsun? Zaten sıkıldım..Sen de üzerime gelme!”</p>
<p>“Tamam. İyi geceler o halde.”</p>
<p>Telefonu kapattı. Sprink’i göğsündeki ağırlığı eritmek istercesine kafasına dikti.</p>
</body>
</html>