<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>4.</h2>
<p>Yola çıkmadan önce Mina uyumuştu. Gece yarısını bir saat kadar geçiyordu. Akşamın geri kalanında yemek yemişler, çocuklardan, hava kirliliğinden, müzikten konuşmuşlardı. Ozan, durgun görünmemeye çalışsa da Nevit’le yaptığı konuşmanın gölgesi altındaydı.</p>
<p>“Neler konuştunuz aşağıda? Bu ani davetin nedeni neymiş?” “Sadece bizi özlemiş olamazlar mı?”</p>
<p>“Ne dedi? Hadi anlat.”</p>
<p>Sibel, Nevit’i gayet iyi tanıyordu. Zaman zaman bir araya gelmesine gelirlerdi ama bu daha çok dışarıda, Nevit’in üyesi olduğu bazı seçkin kulüplerde olurdu. Anlatmalı mıydı? Nevit’in cümlesi hâlâ akimdaydı. Her ne kadar deli saçması şeyler olsa da Sibel’in bilmeye hakkı olduğunu kabul ediyordu. Ama nasıl tepki vereceğini tahmin edemiyordu. Sibel son zamanlarda daha az neşeliydi. Yaşadıkları yeri sevmediğini, bunu hiç konuşmamış olmalarına rağmen biliyordu. Belki sadece bu kadarla sınırlı da değildi. Üstlerine yavaş yavaş genel bir huzursuzluk sinmişti. Yaşadıkları sitenin gün geçtikçe geri dönüşsüz olarak eskimesi, soludukları havadaki bitmeyen çöp kokusu, trabzan boyalarının solması, havuzdaki yosunlar, site çevresindeki kalabalık ve tozlu semtler, o semtlerdeki sayısız anlaşılmaz dili konuşan insanlar, medyadaki bitmeyen tatsız haberler ve binlerce küçük, tek başına önemsiz gözlem. Her şey daha kötüye mi gidiyordu yoksa bu çok eski bir yanılsama mıydı? Belki de bazı şeylerin gözle görülür hâle geldiğini kabul etmemek için bunu hiç konuşmamışlardı.. Endişelerin sözlere dökülmesinin Sibel’de bir kırılma yaratmasından, onu gereksizce paniğe sevk etmesinden korkuyordu. Belki de gerçekten Nevit’in dediği gibi iyimserdi. Başka çaresi olmadığı için iyimserdi. Havadaki kokuyu değiştiremeyeceği gibi sürekli hızlanan sıcak rüzgârları serin esintilere de dönüş-türemezdi. Ama eğer varsa kötüye gidiş bir yerden dönmeliydi. İnsanlık tarihi, aynı zamanda insanın kendine ve doğaya zaferlerinin tarihiydi. Bu yüzden umutluydu. Ama bu umut Sibel’de var mıydı? Umut yoksa ne vardı? Karısının bu boşluğu bir tarikatla doldurmasından korkuyordu. Herkes kendisi gibi değildi. Nevit’inki de bir tür arayış değil miydi?</p>
<p>“Bize bir yer almış. Livigno. Alp Dağları’ndan.”</p>
<p>“Ne?”</p>
<p>Trafiğin daha seyrek olduğu kuzey çevre yollarından birini kullanıyorlardı. Beyaz ışık konilerlerinin aydınlattığı yolda önlerinde yalnızca bir araç görebiliyorlardı.</p>
<p>“Bir süit. Dağ manzaralı. Seveceksin.”</p>
<p>“Dalga geçme de nedir mesela anlat.”</p>
<p>“Bir rapor göndermişti. Cambridge grubu adı verilen bir bilim topluluğundan.”</p>
<p>Otomatik pilot aniden yavaşladı. İkisi de yola döndü. Öndeki araç durmak üzereydi. Kukalar vardı. Kontrol mü? Uzun süredir trafik kontrolü görmemişti. Elinden geldiği kadar tarafsız bir tonda rapordan bahsetmeye başladı.</p>
<p>“Güneşin yüzey ısısı artmış. Manyetik bilmemneleri de bozulmuşmuş.”</p>
<p>“E bu bilinen bir şey. Her on ya da on iki yılda fırtınalar çıktığı söylenir Güneş’te.”</p>
<p>Yol Kapalı tabelasını gördüler. İşaretler otoyoldan zorunlu çıkış veriyordu.</p>
<p>“Bir de süper sıcaklık adasından bahsetti. Bazı kentler daha çok ısınacak diyor. Hepimiz fırın içindeymiş gibi pişeceğiz yani ehehe.”</p>
<p>“Kardeşin de kıyametçi mi olmuş?”</p>
<p>Önlerindeki araç otoyoldan çıktı. Elli metre kadar geriden onu takip ediyorlardı. Otomatik pilot yeni bir rota çizmiş onu izlemeye başlamıştı.</p>
<p>“Pek sayılmaz. Yani Nevit o adamlardan değildir bilirsin. Kafası çalışır ve kıyametçilere güler. Bu başka bir şey. Bahsettiği gruba çok güveniyor. Bir grup bağımsız bilim insanı. Kartel bağlantıları olmayan.”</p>
<p>“Yolda kontrol ya da tamirat yoktu,” dedi Sibel. “Neden çıkış vermişler ki?”</p>
<p>Virajı dönünce öndeki araç görüşlerine yeniden girdi. Bulunduğu yerde aydınlatma olmadığı için yarı karanlıkta durmuştu. Aracın başına birkaç kişi toplanmıştı, ikisi onlara doğru yürümeye başladı. Ellerinde boru benzeri nesneler vardı. Öndeki aracın olduğu yerde sallandığını gördüler.</p>
<p>“Bunlar polise benzemiyor Ozan!”</p>
<p>Ozan kontrolü otopilottan almış gaza bütün gücüyle basmıştı bile. Gelenler ellerindeki boruları kaldırdılar.</p>
<p>“Gözlerini kapat!” diye bağırdı Ozan. Yine de borunun ucunda büyük bir yıldızı andıran parlak yeşil bir ışık görmüştü. Sibel çığlık attı. Öndeki aracın çevresinde yay çizeceğini umarak direksiyonu sağa ve sola çevirdi. Bir paf sesi duyuldu. Biri acıyla haykırdı. Sonra metalik bir çat sesi. Ama araç yavaşlanmamıştı. Ozan gözlerini açtı. Direklerinden gelen beyaz ışığın aydınlattığı yolda şimdi kimse yoktu. Ön camdan bir kısmı yansıyan artık zararsız yeşil ışığı fark etti. Mina ağlamaya başlamıştı. Ozan gözlerini kısarak arka aynaya baktı, ince yeşil bir ışın hâlâ aracı takip ediyordu. Birkaç saniye sonra da kayboldu. Saldırganların bir araca girdiklerini görür gibi oldu. Hızlanarak iki tarafında yüksek binalar uzanan bir caddeye girdiler.</p>
<p>“Tamam, atlattık onları Kibi. Birkaç serseri. Belki para falan isteyeceklerdi.”</p>
<p>“Gözüm. Gözüme lazer tuttular.”</p>
<p>“Geçici bir şey merak etme.”</p>
<p>“Güçlüydü ama.”</p>
<p>“Bir şey olmaz. Hemen baktırırız.”</p>
<p>Beyaz sokak lambalarıyla aydınlatılmış caddede radyo kontrollü araba yarıştıran bir grup gencin yanından geçtiler.</p>
<p>“Gözüm yanıyor,” dedi Sibel. Ellerini sol gözünün üzerine bastırmıştı. Ozan arka aynaya baktı. Bir ışık hareketi gördü. Önce saldırganlar sandı. Ama ışık kaynağı hızla yaklaşıp yan tarafa geçti. Bu radyo kontrollü bir model arabaydı.</p>
<p>“Onlar değil merak etme Kibi. Bizimle yarışıyor. Bak Mina küçük arabaya bak. Ne kadar hızlı!”</p>
<p>Ama Mina ağlamaya devam etti. Her ikisi de onu teskin için bir şey yapacak durumda değildi. Ozan bu oyuncaklardan çok hoşlanmazdı. İçlerinde ne olduğunu bilemezdi. Ama belli ki bu oyun oynamak istiyordu. Sonra taklalar atmaya başladı.</p>
<p>Ozan onu önce hissetti. Ön cama yaklaşıp yukarı bakınca da soluk mavi ışığını gördü. Emin olmak için bir süre izledi. Belki on metre yukarıda bir dron vardı. Kuşkusuz onlara kilitlenmişti. Sadece izliyor muydu yoksa saldıracak bir donanımı var mıydı? Her şeye rağmen şehrin ortasında bombalı bir saldırıya uğrayacaklarım sanmıyordu. Bazılarının boya püskürtebildiğin!, elektromanyetik dalgalarla araçları felç edebildiklerini okumuştu. Belki saldırganlara değil yarışçılara, belki tamamen ilgisiz binlerine aitti. Sağ tarafta gördüğü ilk sokağa saptı. Dron biraz yükselse de tam üstlerindeydi.</p>
<p>“Nereye bakıyorsun Ozi?”</p>
<p>“Yarışçılara ait bir kamera sanıyorum. Bizi daha heyecan verici bulmuş olmalılar. Çantama uzanabilir misin? Ön gözünde güvenlik anahtarı var. Onu çalıştır. Bu olanları bildirmemiz gerek.”</p>
<p>Sibel inleyerek çantayı kurcalamaya başladı. “Bakma sen de yukarı. Onun da ne olduğunu bilmiyoruz. Belki ona da lazer takmışlardır.”</p>
<p>“Kim anne, kim lazer takmış?”</p>
<p>“Pencerelere bakma Mina. Işık benim gibi canını acıtabilir. Eve gidiyoruz şimdi. Ağlama artık.”</p>
<p>“Önce gözünü göstermeliyiz,” dedi Ozan. Rehber ekranını açtı. Alternatifler arasından elle seçim yapmak niyetindeydi. Otomatik pilot onları arkadakilerle yeniden buluşturabilirdi. Bozuk yüzeyde sarsılmaya başladılar. “Nasıl çalışıyor bu?” dedi Sibel. Elleri de sesi gibi titriyordu. Gözyaşı yüzünü iyice ıslatmıştı. “Kırmızı kapağa bastır. Klik sesini duyunca yana it. Düğmeye bas.”</p>
<p>Ekranda bölge haritası belirmişti. Sağlık menüsünden Batı Metropolitan Hastanesi’ni seçti. Bu arada yine yön değiştirmişti. Dar bir kanala benzeyen sokakta park etmiş araçlarla bir kısmı kurumuş palmiye ağaçları dikili refüj arasında ilerliyorlardı. Aracın mesafe alıcıları sürekli alarm hâline geçmişti. Dron hâlâ tepe-lerindeydi. Sokak hafifçe genişleyince kontrolü otopilota bıraktı.</p>
<p>“Gözün nasıl?”</p>
<p>“Yanıyor. Açamıyorum. Ne zaman burada olurlar?”</p>
<p>“Bilmiyorum. Gözünü açmaya çahşma. Hastaneye gidiyoruz.”</p>
<p>Arkaya dönüp Mina’nın ıslak yanağını okşadı. Bu arada araç fren yapıp durdu. Bir iş makinesi yolu tıkıyordu. Yan tarafta, re-füjün üzerinde taş ve topraktan bir tepe oluşmuştu. Harita üzerinde sokağı iptal edip yeni rota istedi. Rota başlangıcı sokağın girişinde oluştu. Başla komutu verdi ama ekranda yasak yön işareti belirdi.</p>
<p>“Neler oluyor Ozan?”</p>
<p>“Araba geri gitmeyi reddediyor. Tek yön. Ben kullanacağım.”</p>
<p>Yeniden yukarı göz attı. Dronun mavi ışığı geriye doğru uzaklaşıyordu. Bundan iyice tedirgin oldu. Hemen hiç yapmadığı için yavaş ve tedirgin geri geri gitmeye başladı. Mesafe sensör ve yanlış yön alarmları aynı anda ötüyor, zaman zaman tekerlerden biri refuj kaldırımına sürtüp aracı yavaşlatıyordu. Arkadan gelirlerse burada sıkışacaklardı. Mina, ağlamaktan öksürmeye başlamıştı. Sibel arkaya döndü. “Mina tamam tatlım bir şey yok. Bir şey yok.”</p>
<p>“Kör mü oldun anne?”</p>
<p>“Hayır tatlım. Biraz acıdı. Geçecek.”</p>
<p>Sokaktan çıkmayı başardılar. Ozan geldikleri yöne göz attı. İki araç yaklaşıyordu. Yasak yön işareti ve alarmı kalktı. Artık pilotu devreye alabilirdi ama kendi kullanmayı tercih etti. Rotadan kopmadan paralel sokaklardan ilerlemeye başladılar. Caddelerin kesiştiği kavşaklardaki adalarda içki içen, dans eden, araba ya da motosikletleriyle akrobatik hareketler yapan gençler görüyorlardı.</p>
<p>Mina arada bir iç çekiyordu. Takip edildiklerine ilişkin bir işaret de yoktu. Kavşaklardan birinden otoyol yönüne doğru dönerken ada kaldırımında oturan dazlak kafalılardan biri ayağa kalkıp araca doğru yürüdü. Bol, kırmızı giysisiyle bir Budist gibi görünüyordu.</p>
<p>“Hızlan Ozan!”</p>
<p>Genç adamın elinde ekranında 1 CCE yazan bir parmak izi okuyucu vardı. “Sri Lanka’lı göçmenler için para topluyoruz! Yardım etmek ister misin?”</p>
<p>Ozan hızlandı. Kavşakta gelişigüzel park etmiş araçların arasından acemi mavevralarla ilerlemeye başladı. Yeni düşmanlar edinmek istemiyordu ama parmak izi için kesilen eller, parmaklarla ilgili haberler okumuştu. Gördüklerinin Budist olduklarından bile emin olamazlardı. Bu kez rehberin gösterdiği caddeye girdiler, iki taraflı park etmiş araç kanalının içinde dikkatle ilerlediler.</p>
<p>“Sibel şu mesafe sensörünü sustursana. Beynimi oydu.”</p>
<p>“Nereden yapılıyor?”</p>
<p>“Bilmiyorum kurcala biraz işte.”</p>
<p>Sibel bir eli şıpır şıpır akan gözünde, ekranı karıştırmaya başladı. “Off bilmiyorum Ozi. Gözüm çok acıyor.”</p>
<p>“Tamam boş ver. Galiba çıkıyoruz bu boktan yerden.”</p>
<p>Cadde biraz genişlemiş, mesafe sensör alarmı susmuştu. Ozan biraz yavaşladı ama aracı otomatik pilota terk etmedi. Geçtikleri sokak ve caddelerde geç saatlere rağmen motosikletler, bisikletler, arabalar sağa sola girip çıkıyordu. Gençlerden oluşan gruplar, refüj kaldırımlarında, hurda bir arabanın veya kendi getirdikleri rampaların, varillerin, kutuların üzerinde iki, üç, dört hatta bazen tek tekerlekli araçlarla hünerlerini gösterenlere tezahürat yapıyorlardı. Yasak olmasına rağmen bazı yerlerde kıvılcımlar saçan ateşler yakılmıştı. Yavaşlamalarına rağmen belki aracın modeli nedeniyle dikkatleri üzerlerine çekiyorlardı.</p>
<p>Hemen yanlarından geçen iki elektrikli motosikletin tiz vınlaması Mina’yı irkiltti. Motorlar ön tarafta karşılıklı zigzaglar çizerek ilerlediler. Ozan işe yaramayan çağrı cihazına baktı. Buralara kimsenin geleceği yoktu!</p>
<p>Motorlar iki yana geçerek yavaşladılar. Ozan kendi tarafmda-kine bakıp başparmağını beğenme anlamında kaldırarak gülümsedi. Sürücü uzun tuhaf bir kask giymişti. Kafası yandan şişman tropikal bir balığa benziyordu. Simsiyah vizörden nereye baktığını, niyetini anlamak mümkün değildi. Sonra ikisi de yavaşlayarak geride kaldı. Belki sadece polis ya da rakip bir gruptan olup olmadıklarını anlamaya çalışmışlardı.</p>
<p>Çevre yolu bağlantısına girdiler. Ozan derin bir nefes aldı. “Çevre yolundayız Kibi. Az kaldı. On dakika kadar sonra hastanedeyiz.”</p>
<p>Mina da susmuştu. “Gözün iyileşecek mi anne?”</p>
<p>“Merak etmeyin. O kadar güçlü değil o lazerler. El yapımıydılar. Geçici körlükten başka bir şey yapmazlar.”</p>
<p>“Babanı duydun. Oyuncak silahlardı.”</p>
<p>“Oyuncak mıydı? Bir zararı olmaz mı?”</p>
<p>“Hayır Nena. Bak hem hastaneye gidiyoruz. Doktorlar anneni hemen iyileştirir.”</p>
</body>
</html>