<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>9. Arca Novo</h2>
<p>Genç çift saat tam 11.30’da kapıdaydı. Bir an göz göze geldiler. Kadın zili çaldı.</p>
<p>Beş dakika sonra küçük loş bir odaya alınmışlardı. Hafif lavanta kokusu, siyah mobilyalar, belli belirsiz bir temiz hava akıntısı ve küçük bir abajurdan yayılan sarı ışık her ikisini de neredeyse sarhoş etmişti.</p>
<p>Birazdan odaya uzun, düz uzun saçları atkuyruğu şeklinde bağlanmış, üzerinde siyah pantolon, dar bordo ceket, hafif topuklu süet görünümlü ayakkabı olan güzel bir kadın girdi. “Hoş geldiniz. Ben Tuçe. Yumuşak g olmadan. Arca Novo Üye İşleri Müdürüyüm. Mustafa Bey ve Esra Hanım?”</p>
<p>Adam karısından önce elini uzattı. “Memnun oldum.”</p>
<p>“Lütfen oturun. Ne içersiniz? Bizim mikro-yerçekimi tarım kapsülünde ürettiğimiz üzümlerden yapılan şarabı tavsiye ede-• n rım.</p>
<p>“Nerede üretilen?”</p>
<p>“Tarım kapsülünde Mustafa Bey. Kapsül dediğime bakmayın, beş kilometre küplük bir tüp bu. Dört yüz elli kilometre yukarıda dönüp duruyor. Güneşin en güzel ışınlarını topluyor. En iyi açılarda ve en uygun şiddette.”</p>
<p>“Ben denemek isterim.”</p>
<p>“Ben de alayım o halde,” dedi kadın.</p>
<p>Tuçe, ince uzun silindirik bir şişeden iki kadehe açık kırmızı renk şarap koyup konuklarına ikram ettikten sonra önlerine birer form bırakarak karşılarındaki deri koltuğa oturdu.</p>
<p>“Elfm Hanım çok değerli bir müşterimiz. Çok sağlam bir referans. Sizi önerince tereddüt etmedik.”</p>
<p>“Bu form nedir?” dedi kadın.</p>
<p>“Gizlilik anlaşması. Burada size aktaracağımız her türlü bilginin aramızda iş yapılsın yapılmasın gizli tutulacağına ilişkin bir taahhütname.”</p>
<p>“Bize bundan söz edilmedi hiç.” Kocasına baktı. Adam formu inceliyordu.</p>
<p>“Tek yükümlülüğünüz sır tutmak.”</p>
<p>“Bence sorun yok,” dedi adam. İmzalayıp kalemi karısına verdi. Yine göz göze geldiler. Kadın tereddütle de olsa imzaladı.</p>
<p>“Tamam. Harika. Belki duymuşsunuzdur, lostate olarak iki tür proje geliştiriyoruz. Lüks ve ultra lüks rezidansların reklamlarına rastlamışsınızdır. Bodrum, Kıbrıs ve Alanya’daki Batık Otel projemiz birkaç uluslararası ödül de aldı.”</p>
<p>“Şarap güzelmiş.”</p>
<p>“Bunu tahmin ediyordum Mustafa Bey. Ya siz Esra Hanım?” “Güzel.”</p>
<p>“Hmm. Tamam. Pek sevmediniz. Nadiren böyle tepki gelir.”</p>
<p>“Gizli konu şarap değilse çok zamanımızın olmadığını söyleyebilir miyim?”</p>
<p>“Öyle mi? Belki bir başka zaman konuşuruz. En az yarım saatinizi ayırmanız gerekecekti. Elfin Hanım ilgilenebileceğinizi söyleyince... Öyle ayaküstü konuşulacak bir şey değil.”Tuçe ayağa kalktı. “Kimse zaman kaybetmesin o halde.”</p>
<p>“Yarım saatimiz var. Değil mi Esra?”</p>
<p>“Eee. Aslında o kadar var. Hem madem sözleşmeyi de imzaladık.”</p>
<p>Tuçe, kaşlarını kaldırarak birkaç saniye kadına baktı. “Bizim için bu çok önemli. Sadece çok seçkin ailelerle konuşuyoruz. Çok az zamanımız kaldı. Yerimiz yok. İsteklilik önemli. Tatil yeri tanıtımı gibi görülmesi... Hem bizi hem üyelerimizi çok rahatsız eder. Tamamen referanslarla oluşturulan uzunca bir aday listesinin başındasınız. Bilmem durumu anlatabiliyor muyum?</p>
<p>“Çok iyi anladık. Sizi dinliyoruz,” dedi adam.</p>
<p>“Tamam, başlayalım o halde.” Yerine oturup eline bir tablet aldı. Projeksiyon duvarı hareketlendi. “Bu simulasyon son yüz elli yıldaki eğilimlerin değişmemesi durumunda sadece on yıl sonra dünyanın ne hâle geleceğini gösteriyor. Tamamen sağlam istatistiksel verilere dayalı, test edilmiş bilimsel modeller kullanılmıştır. Bazı görüntüler rahatsız edici olabilir. Lütfen beni uyarın.”</p>
<p>Bir saat sonra kadehler boşalmış, konuklar gevşemişti. Büyük ekranın siyah fonunda mısır koçanına benzeyen bir şekil görünüyordu. “Bu Arca Novo. Nuh’un yeni gemisi anlamına geliyor. İki bin metre uzunluğunda. Uç yüz metre çapında. Dış yüzeyde yaklaşık kırk beş bin tane kırk metre karelik oda var. İçeride dört katman daha var. İnşası on bir yıldır sürüyor. Uç yüz kilometre yukardaki yörüngede inşa ediliyor. Yapımcı grup io. Ay’daki maden üslerini inşa eden grubuz biz aynı zamanda.</p>
<p>“Uzay apartmanları,” diye mırıldandı adam.</p>
<p>“Efendim?”</p>
<p>“Uzay apartmanları... Gerçekmiş demek. Hani şu söylenti. Uzayda zenginler için inşa edilen otel ve konutlar söylentisi. Bunlar onlar mı?”</p>
<p>“Hahaha. Olabilir. Öyle mi duyulmuş? Zenginler için? Çok ucuz olduğu söylenemez belki ama esas kriter Dünya’dan uzakta birlikte yaşayabilecek uyumlulukta olmak. Seçkin insanlar topluluğu. Belki bir anlamda insanlığın sonraki kuşak ataları olacak, her anlamda üstün insanlar.” Ekranda odalardan görüntüler geçmeye başladı. İlk resimde yemyeşil çimle kaplı bir bahçede köpekleriyle oynayan iki kız çocuğu vardı. Üçüncü bir çocuk geniş bir pencereden siyah boşlukta parlaklıkları ve renkleri abartılmış yıldızlara bakıyordu.</p>
<p>“Çimler ve toprak gerçektir. Eminim böyle bir çimde hiç yü-rümemişsinizdir.”</p>
<p>“Evimizin bahçesi böyle,” dedi kadın.</p>
<p>“Orası otuz metre kare Esra.”</p>
<p>“Bu bahçe dört bin metre kare. Arca Novo’daki yüzlercesin-den biri.”</p>
<p>“Yüzlerce?”</p>
<p>“Hâlâ yenileri yapılıyor. Uzayda yer sorunumuz yok Mustafa Bey. Evet. Iç katmanlardaki odaların pencereleri yok. Yerçe-kimleri de daha az. Dış görüntü yüksek çözünürlüklü ekranlarla isterlerse duvarlara yansıtılabiliyor. Fiyatı da daha uygun tabii. Tüpün iç bölmelerinde yüzlerce yıl yetecek kadar yiyecek, içecek, tıbbi malzeme ve diğer temel ihtiyaç maddeleri depolandı. Yiyecek ve içecekler uzayın yalıtılmış ortamında on yıllarca korunacaklar.” Resim değişti. “Tam ortadaki şerit sosyal alanlar.” Görüntüde zemini cam olan bir havuzda top oynayan genç insanlar vardı. Cam zeminin ötesinde yıldızlar görünüyordu.</p>
<p>“Çok güzel!” dedi adam.” Kadın adamı dirseğiyle hafifçe dürttü. Bir başka resimde şeffaf zemindeki kanepelerde bir şeyler okuyan, müzik dinleyen mutlu insanlar görünüyordu. “Burası yükseklik ya da açıklık korkusu olmayanlar için.”</p>
<p>“Bu... Bu yapıldı mı?”</p>
<p>“Yüzde doksan sekizi tamamlandı Esra Hanım. Bundan sekiz yıl önce de satışlar bitti aslında. Size önereceğimiz yer özel bir durumundan dolayı ayrılmak zorunda kalan bir üyemize ait.”</p>
<p>Değişen resimde formalarından ve pozisyonlarından bir top için mücadele eden iki takımı oluşturdukları belli olan insanlar vardı. “Bu alan eğlence kompleksinin ve Arca Novo’nun tam ortasında. Bu yüzden yerçekimi yok. Biliyorsunuz çekim gemi kendi ekseni etrafında dönerken oluşuyor.”</p>
<p>Genç kadın şaşkın ve hayran yüzlere baktı. Esra da çözülmüş gibiydi.</p>
<p>“Oyunun adı üç boyutlu basketbol. ”</p>
<p>“Bu gerçek mi?”</p>
<p>“Evet. Geçen yıl üye ailelerimizin gençleri arasında yapılan bir maçtan. Kurallar yeni yeni oturuyor tabii. Gerçi oyuncular uçan eşek diyorlar oyuna. Nereden akıllarına geldi bilmiyorum. Gençler işte.”</p>
<p>“Ya eğitim?”</p>
<p>“Ailelerin en çok merak ettiği konulardan biri de bu Esra Hanım. Aristo adı verilen bir eğitim sistemi uygulanacak. Her yaş grubuna üstelik. Dünya bizimle iletişim kur... ”</p>
<p>“Bildiğimiz Aristo mu bu?”</p>
<p>“Sanıyorum. Ne şanslıyız ki okulun kurucusu Ezra Bitsouki de üyemiz.</p>
<p>“Satış şartları nedir?”</p>
<p>“Oraya geliriz Mustafa Bey. Bakın bu da size önerilen daire. Dış katmanın ortalarında. Eğlence kompleksine yakın. Zemini ister şeffaf hâle getirip yıldızları seyredin ister kapatıp daha sıcak ve güvende hissedin. Mutfak ve banyo... Çocuk oyun odası... Burada da bir giyim odası. Evet, işte bu kadar. Şimdi soru şu; on yıl sonra aşağısı size biraz önce gösterdiğim resimlerdeki gibi tozlu, sıcak bir kaos yaşarken burada uzun bir tatile ne dersiniz?”</p>
<p>“Ne kadar bu?” diye sordu kadın.</p>
<p>“Beğenmeniz önemli. Ödeme en kolayı. Gelin ayrıntıları odamda konuşalım.”</p>
</body>
</html>