<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>10.</h2>
<p>Tarabya Kervansaray’a metro istasyonundan bağlantı tüneli vardı. Yukarıdan yürüyebilirdi ama Nevit o bölgenin tekin olmadığını söylemişti. KKK* logosu taşımayan araçlar saldırıya uğrayabiliyordu. En güvenlisi bağlantı tünellerini kullanarak yürümek ve KKK’ya haracını ödemekti. Çete de belli ki bunu hedefliyordu. Yürüyen bant çalışmıyordu. Havalandırma ızgaralarından sarkan balonlar, flamalar, renkli şeritler hava akımıyla bir akarsu yatağındaki bitkiler gibi salmıyordu. Flama ve balonlarda ağzından alev çıkan bir kurt silueti vardı. Nevit e göre KKK kısaltması eski bir Amerikan ırkçı örgüte göndermeydi.&quot; Alev ağızlı kurt figürü de çoktan tarihe karışmış bir petrol şirketinin logosundan alınmıştı.</p>
<p>Tünel, aydınlatmalı duvarları kaplayan resimler, ilanlar, yazılar yüzünden loştu. Reklam panoları, önlerinden sürekli birileri geçtiği için susmuyor, kimse durup reklamı incelemediği için sürekli yeniden başlıyordu. Erotik Filipin masaj salonu reklamlarıyla dini kolej reklamları yan yanaydı. KKK, muhafazakâr bir yapısı olmasına rağmen reklam payından dolayı reklam içeriklerine karışmıyor olmalıydı. Bazı duvar videolarında Afgan asıllı çocuk</p>
<p>KKK: Kuzey Kurtları Kulübü “ Ku Klux Klan</p>
<p>bakıcıları sarışın masum çocukları dövüyor, EndonezyalI çeteler genç kızların yolunu kesiyordu. Moğol istilasının yeniden yaşandığı iddia ediliyor ve birlik çağrısı yapılıyordu. Tünel çıkışında kaslı vücuduna alevli kurt başı desenli tişört giymiş bir gencin uzattığı okuyucuya dokundu. Göz ucuyla kesilen ücrete baktı. Beklediği kadar yüksek değildi. Yürüyen merdivenlere adım atarken iki kat yukarıdan gelen uğultuyu duymaya başlamıştı.</p>
<p>Kervansaray berbat bir yerdi. Sibel neden burada buluşmak istemişti? Burada nasıl konuşacaklardı? Kubbe biçimli yüksek bir tavanı vardı, içerideki yüzlerce kişinin sesleri ucuz dükkânlardan, dumanlı eğlence mekânlarından taşan her türden müzikle karışıyor, düz duvarlara, kubbe çanağına çarpa çarpa birbirine giriyor, kesintisiz, neredeyse tekdüze bir gürültüye dönüşüyordu. Kubbenin göbeğinden sarkan zincirde sarı pantolon, yeşil gömlek giymiş bir akrobat gösteri yapıyordu. Çocuklar akrobata yukarı katlardan bir şeyler fırlatıyor, lazer fenerler tutuyor, ışık lekeleri dar giysisinin üzerinde, yüzünde dolaşıyor ama akrobat rahatsız olmuş gibi görünmüyordu.</p>
<p>Karısını görmek için etraftaki masalara bakındı. Sibel ortalarda bir masada tek başına oturuyordu. Beyaz, kapalı yakalı, uzun kollu bir gömlek giymişti. Saçları gelenek sahibi ciddi bir okul öğrencisi gibi örülmüştü. Başında küçük bir kep vardı, iri kahverengi gözleri önündeki büyük, buğulu bardaktaydı. Yanma gitti. Sibel onu görünce ayağa kalktı. Karısının gergin vücuduna acemice sarıldı. Sonra oturdular. Kadının ellerini avuçlarının arasına aldı. Bardağı tuttuğu için mi soğuktu elleri?</p>
<p>“Ah Kibi neler oluyor? Neden böyle bir yerde buluştuk? Neden benden kaçıyorsun?”</p>
<p>“Bunu da nereden çıkarttın Ozan? Kaçtığım falan yok.”</p>
<p>“Ozan? Bu ne resmiyet!”</p>
<p>“Efendim?”</p>
<p>“Boşver. Sizi on gündür göremiyorum. Telefonlarda kaçamak konuşuyorsun. Neler oluyor bilmek istiyorum. Baskı altında mı-•s» sın?</p>
<p>“Anlaşmıştık. Kimseyi suçlamayacaktın!”</p>
<p>O zaman yan masadaki iki kadınla bir erkeği fark etti. Birini kesinlikle gösteri günü görmüştü. Sibel onlarla beraber mi gelmişti? Bu bir tesadüf müydü?</p>
<p>“Saçmalama. Ne baskısı! iyiyim. Senin sinirlerin bozulmuş.”</p>
<p>“Gel sakin bir yere gidelim. Burası çok gürültülü.”</p>
<p>“Efendim?”</p>
<p>“Burası gürültülü. Sakin bir yere gidelim!”</p>
<p>“Burası iyi Ozan.”</p>
<p>“Yan masadakiler yüzünden mi?”</p>
<p>“Onlar arkdaşlarım.”</p>
<p>“Efendim?”</p>
<p>“Onlar arkadaşlarım.”</p>
<p>Ozan yan tarafa döndü. “Karımla başbaşa görüşmek istiyorum. Lütfen gider misiniz?”</p>
<p>“Ozan!”</p>
<p>“Yeter artık! Lütfen gider misiniz?”</p>
<p>“istediğimiz yerde otururuz,” dedi kadınlardan biri.</p>
<p>“Sibel şunlara gitmelerini söyle.”</p>
<p>“Nerede oturacaklarına karışamam.”</p>
<p>“Biz gidelim o halde.”</p>
<p>“Ozi beni zor duruma düşürüyorsun. O günkü gibi.”</p>
<p>“Ben mi zor durumu düşürdüm. Bir plan yapmıştık! Yemeğe gidecektik! Şu hâle bak! Karımla yalnız buluşamıyorum.”</p>
<p>“Uygulama böyle Ozi. Karşı çıkamadım. Bir zararları yok. İyi insanlar. Niyetleri iyi. Beni korumaya çalışıyorlar.”</p>
<p>“Benden mi?”</p>
<p>Sibel ellerini çekip geriye yaslandı. “Off. Hayır, her şeyden.</p>
<p>Kiminle buluşacağımın önemi yok. Dışarı birlikte çıkılıyor. Hepsi bu.”</p>
<p>“Sen buna nasıl izin verirsin? Seni kontrol etmelerine? Başına nöbetçi dikmelerine?”</p>
<p>“Of öyle değil. Sitede bir gelenek bu. Kimse bozmuyor.”</p>
<p>“Beni ilgilendirmiyor Kibi. Sizi göremiyorum. Kızımı göremiyorum. Sizi geri istiyorum.”</p>
<p>“Öyle bir şey yok. Program biraz yoğun.”</p>
<p>“Boktan bir site orası. Okul değil!”</p>
<p>“Küfiir etme. Küfür...”</p>
<p>“Günah mı? Kibi neler oluyor sana? Seni tanıyamıyorum.</p>
<p>Onların arasında çok değiştin. Farkında mısın bunun?”</p>
<p>“Sibel masaya doğru eğildi. “Bak Ozi. Bunlar iyi insanlar. İbrahim Hoca da iyi. Yani dedikleri gibi olduğunu sanmıyorum. Ama iyi insanlar.”</p>
<p>“Ne diyorlar ki?”</p>
<p>“Öf sen böyle şeylere inanmazsın.”</p>
<p>“Ne diyorlar?”</p>
<p>“Onun... Yani...hocanın... Yüzyılın kutbu olduğu falan.”</p>
<p>“Kutup mu ne kutbu?”</p>
<p>“Ya işte seçilmiş kişi gibi.”</p>
<p>“Hahaha tabii seçilmiş kişi. Hep öyledir.”</p>
<p>“Ozan!”</p>
<p>“Tamam tamam. Seçilmiş falan hikâye. İyi biri dedin. Neden • &#160;&#160;• &quot;s»</p>
<p>iyi?</p>
<p>“Hah işte yine başladın. Buna devam etmek istemiyorum.”</p>
<p>Ozan bir şey söylemeyince birkaç saniye sessizlik oldu. “Bak seçilmişlik falan umurumda değil. Ama ortam çok güvenli. Bir kere hissetsen. Yani güvenliği. Bak buraya geldim. Eskiden adımımı atamazdım. Şimdi her yere gidebilirim.”</p>
<p>“Yanında binleriyle.”</p>
<p>“Evet. Güvendiğim insanlar. Senin güvenlik anahtarının canlı hâli gibi. Üstelik bu çalışıyor.”</p>
<p>“Onlar sana güveniyor mu?”</p>
<p>“Efendim?”</p>
<p>“Onlar olmadan bir yere gidebiliyor musun?”</p>
<p>“Dedim ya bir gelenek bu. Site sakinleri her yerde güvenli hissetsinler diye.”</p>
<p>“Bunu sana yapmalarına nasıl izin veriyorsun? Sen böyle değildin. Aklım almıyor. Bu giyim... Kafandaki o şey... Başka birine dönüşüyorsun.”</p>
<p>“Beni dinlemiyorsun. Hem giyimime karışmazdın!”</p>
<p>“Onlar karışmıyor mu? Bu senin seçimin mi?”</p>
<p>“Off. Anlamıyorsun. Beni anlamak istemiyorsun. Bir yere gittiğim yok. Bir şey olduğu yok. Sadece iyi hissetmek istiyorum. Güvende hissetmek istiyorum.”</p>
<p>“Belki de benim hatam. Sana bu duyguyu veremedim.”</p>
<p>“Seninle ilgisi yok Ozi. Sen de güvende değilsin. Başımıza geleni düşün. Az daha soyulacaktık. Belki daha da kötüsü. Mina yanımızdaydı. Allah’ım nasıl ağlamıştı. Ona bir şey olsaydı kendimi affetmezdim. Seli düşün. Ölümden döndü. O günü bir daha yaşayamam.” Gözleri doldu. “Burada her şey daha kolay. Okul yakın. Her şey kontol altında. Ne yaptıklarını biliyorlar. Site güvenli. Temiz. Bizim gibi insanlar var.”</p>
<p>“Hah. Bizim gibi... Evet gördüm.”</p>
<p>“Off. Hep aynısın. Değişmiyorsun. İnsanları hemen sınıflandırıyorsun.”</p>
<p>“Ben mi? PakistanlIlarla aynı sitede yaşamak istemediğini söyleyen şendin!”</p>
<p>“Birbirimizi suçlamaya başlamayalım. Ozi çok fazla zamanım yok. Ne söyleyeceksen söyle.”</p>
<p>“On dakika bile olmadı!”</p>
<p>“Program var.”</p>
<p>“Evet. Program. Peki. Kibi geri gelmenizi istiyorum. Eve dönün.”</p>
<p>“Bu imkânsız.”</p>
<p>“Neden? İzin mi vermiyorlar? Mina bu yüzden mi gelmedi. Bir kişi hep rehin mi kalıyor?”</p>
<p>“Nasıl böyle bir şey... Nasıl bir insansın sen? Nasıl bir kafa? Ne sanıyorsun bu insanları? Mafya falan mı?”</p>
<p>“Seni baskı altında mı tutuyorlar? Neden burada buluştuk Kibi? Neden buradalar?”</p>
<p>“Zaman yok Ozan. Gitmek zorundayım.”</p>
<p>“Sibel oturur musun?”</p>
<p>Sibel diğer masaya kaçamak bir bakış fırlattı. Ozan o yöne dönünce Baranla göz göze geldiler.</p>
<p>“Sibel dinle beni. Bu insanlar...”</p>
<p>“Seni dinlemiyorum. Yine suçlayacaksın!”</p>
<p>“Hayır. Tamam, özür dilerim. Evet... Bak... Tamam. Belki iyi insanlar. Ama ailemiz parçalandı. Sizi göremiyorum. Mina... Mina’yla artık hiç zaman geçiremiyorum.”</p>
<p>“Haha. Evet, daha önce bol bol birlikteydiniz.”</p>
<p>“Beni kırıyorsun Kibi. Çok çalışıyordum. Şirketi ayakta tutmak için.”</p>
<p>“Başardın mı peki? Şirket ayakta mı? Aldığın iş ne oldu? Gemi eritme işi?”</p>
<p>“Olmadı. Şirket el değiştirmiş. Ama evet. Ayakta. Geçici sıkıntılar sadece. Eve dönün. Söz veriyorum her şey yoluna girecek. Hep birlikte olacağız.”</p>
<p>“Orayı terk edemem.”</p>
<p>“Bu böyle mi gidecek?”</p>
<p>Sibel ayağa kalkınca Baran ve yanındaki iki kadın da hareketlendi. “Bunu konuşmuştuk. Uygun olunca belki sen yanımıza taşınırsın.”</p>
<p>Ozan da kalktı. Sibel onu alelacele kucakladı. “Artık gitmem gerek. Hoşça kal.”</p>
</body>
</html>