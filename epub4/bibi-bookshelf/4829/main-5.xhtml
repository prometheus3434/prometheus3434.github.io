<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>5.</h2>
<p>Hastaneden çıktıklarında sabah dörttü. Ozan, Mina’yı koltuğuna yerleştirdi. Sibel’in sol gözünde bir bant vardı. Tahmin ettiği gibi kalıcı bir zarar yoktu. Bir gün kapalı kalması ışığa tepki veren gözün ağrıya neden olmasını engellerdi. Mina derin uykuya dalmıştı. Kendi gözünden de uyku akıyordu. Karısının yanağını okşadı, “iyi misin?”</p>
<p>“Daha iyi Ozi.”</p>
<p>“Eve gidip biraz uyuyalım. Sonra şu güvenlik şirketini arayıp aboneliğimi iyi dileklerimle birlikte iptal ettireceğim.”</p>
<p>“Şu para isteyen. Lira mı sordu yoksa CC* mi?”</p>
<p>“Tarayıcı vardı yanında.”</p>
<p>“Anladım. Parmak falan kesiyorlarmış uzattığın zaman.”</p>
<p>“Biliyorum.”</p>
<p>“Nevit’in teklifi neydi?”</p>
<p>“Livigno’ya gidelim diyor. Buralar ısınacakmış.”</p>
<p>“Bunu değerlendirelim.”</p>
<p>Ozan ona dönüp uzun uzun baktı. Sibel seyredildiğinin far-</p>
<p>CC; Crypto Currency; Ortak kullanıcı zincirlerine dayalı şifreli ödeme sistemlerinin genel adı. 21.yy başlarında ortaya çıkan Bitcoin’den sonra yüzlerce alternatif zincir ortaya çıkmış, yüzyıl ortalarından sonra meydana gelen birleşmeler ve çözülmelerden sonra Avrupa ve Amerika’da yaygın CCE ve Asya’da CCA yaygın kullanımda kalmıştır.</p>
<p>kında değildi. İfadesiz düzgün dudakları, yüzünde göz çukurunu andıran siyah dairesel bantla garip bir şekilde çekiciydi. Ama teklifinde ciddi olup olmadığını anlayamadı.</p>
</body>
</html>