<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>1. Acil Servis</h2>
<p>“Evet, buraya kadar kızlar. Sonrasını yürüyeceğiz. Perspiratörleri’ çalıştırmayı unutmayın, bir de birbirimizle uğraşmayalım.”</p>
<p>Ambulanstan indiler. İki kadın, bir erkek hemşire arkalarında onları gönülsüz bir köpek gibi takip eden otonom sedyeyle Sarıyer’in dik bir yamaca kurulmuş eski bir semtindeki dar sokakta yokuş aşağı ilerlediler. Güneş, yukarıda bir yerde üstlerine kaynar su boşaltan bir hortum gibiydi. Her yönden gelen uğultu, pompa yasağının buralarda pek takılmadığının işaretiydi. Yardım sinyalinin geldiği koordinata birkaç dakika içinde ulaştıklarında nefes nefese kalmışlardı. Basamak kaldırımda kırk yaşlarında bir erkek sırtüstü yatıyordu. Yakındaki binanın penceresinde yaşlı bir çift, yardım ekibini görür görmez içeri çekildi. Hep böyle olurdu. İhbarcılar yardım geldiğinde ortada olmazlardı.</p>
<p>Hareketsiz bedeni sırtüstü çevirdiler. Yüz kıpkırmızıydı. Nur-sel, nabzı kontrol etti.</p>
<p>“Yüz yirmi beş. Çok zayıf.”</p>
<p>Hastayı sedyeye yerleştirdiler. Bir merdiven için bile dik sayılabilecek sokakta üst yoldaki ambulansa doğru tırmanmaya başladılar. Pompa uğultusuna rağmen sedyenin yüksek torklu mo-</p>
<p>Perspiratör: Bir tarafı hidrofobik bir tarafı hidrofılik tekstil materyalinden oluşan yüksek nemli ortamlarda terlemeyi kolaylaştırarak vücut ısı dengesini koruyan elektrik beslemeli tulum.</p>
<p>torunun pes vmıltısını duyabiliyorlardı. Beton zemine bir önceki selden kalan kurumuş kurbağa leşleri yapışmıştı.</p>
<p>“Bu sıcakta ne işi varmış dışarıda?”</p>
<p>iki kadın da cevap verecek enerjiyi kendinde bulamadı. Sedye ambulansa girince tansiyon, nabız, oksijen saturasyonu bilgileri sedye bilgi ekranında belirdi. Solunum maskesini takıp yola çıktılar. Nursel hastanın vücuduna soğuk kompresyonlar yerleştirdi. Ambulans dik yokuşlardaki daracık sokaklardan ustalıkla geçerken Daryus endişeli bir yüzle haberleri karıştıyor, Nursel hastanın verilerini inceliyor, Elinay dışarıyı izliyordu. Ambulansın gelişmiş süspansiyon ve hasta dengeleme sistemi hastayı hareketsiz tutmakta zorlanıyordu. Sonra sahil yoluna çıktılar. Burada bu saatler için beklenmedik bir trafik vardı. Araçlar alışılmadık bir telaşla her iki yönde de hareket ediyordu. Hareketlerindeki sertlik otopilotların devre dışı bırakıldığını gösteriyordu. On beş dakika kadar sonra Istinye Sağlık Merkezi’ne ulaştılar. Otonom, sedye ambulansı terk edip hastane binasına yöneldi. Bu arada boş bir sedye gelip araca girdi. Ambulans otoparka doğru ilerlerken çağrı sinyalinin dört notalı melodisi kabini yeniden doldurdu. Yeni adres Yeniköy’de sahilde bir binaydı. Seksen dört yaşındaki bir kadın astım krizi belirtileri gösteriyordu.</p>
<p>“Bir şeyler yeseydik!” dedi Daryus. “Başka ambulans yok mu?” “Bundan sonra.” dedi Elinay. “Hareketli bir gün.”</p>
<p>Yeniköy tarafında kıyı şeridi her iki yönde park etmiş araçlarla doluydu. Reklam panolarında hep aynı yazılar geçiyordu.</p>
<p>“Halk arasında pompa adı verilen ısı taşıyıcılarının kullanılması yasaktır. Merkezi sistem dışında iklimlendirme yapılması yasaktır. Süper şarjlı ev tipi filtre kullanmak yasaktır. Atmosferik filtrelerin sık sık değiştirilmesi gerekmektedir.”</p>
<p>“Neler oluyor? Reklamlar daha az sinir bozucuydu?” dedi Nursel.</p>
<p>“Enerji yükünden dolayı. Kesintiler ondan arttı,” dedi Elinay.</p>
<p>“N’apıcaz o zaman?” dedi Daryus. “Merkezi iklimlendirme diye bir şey yok ki. Çalışıyor mu anlamıyoruz. Leş gibi terliyoruz. Uyumak bile mümkün değil.”</p>
<p>“Isı pompası mı çalıştırıyorsunuz?” dedi Elinay.</p>
<p>“Herkes gibi.”</p>
<p>“Bizim sitede yok. Baksana hem yasak.”</p>
<p>“Sıcakta beyin kanamasından ölelim o zaman. Sizinki pahalı bir site güzelim. İzolasyon iyidir orada. Biz çalıştırmazsak bir saatte beş, on derece fırlıyor.”</p>
<p>Ambulans, yalılardan birinin önünde yavaşlayıp bahçe kapısından girdi. Binanın kapı kanatları iki yana açıldı. Seksen yaşlarında bir adam camdan bir iç kapının arkasında bekliyordu. Ambulanstan inip binaya doğru koşar adım yürürlerken otonom sedye onları takip etti. Havada yanık plastik kokusu vardı. Cam kapı kayarak açıldı.</p>
<p>“Bu taraftan,” dedi yaşlı adam. Gelenlerin önünden içeri yürüdü. “Mervin astım hastası. Evden çıkmaz. ‘Boğuluyorum, hava alacağım,’ dedi. Pencereyi açtı. Her taraf cam giydirme. Astımdan dolayı. Otuz yıllık astım hastası. Durduramadım onu. Bir dakika sonra hırıltılı nefes almaya başladı. Koltuğa yığıldı. Inha-latör ünitesi işe yaramadı. Bilinci açık ama.”</p>
<p>“Evet. Bir koku var dışarıda,” dedi Elinay. “Yanık kokusu gibi.”</p>
<p>Yaşlı kadına temel muayeneyi yapıp oksijen maskesi taktılar. Otonom sedye, kadını ambulansa taşıdı. “Ben de geliyorum,” dedi kocası...</p>
<p>“İstinye Sağlık Merkezi’ne gidiyoruz. Duruma göre bazen hedef değişir. Ama size bildirilir. Hastanede gerekli bakımı yaparlar merak etmeyin,” dedi Elinay.</p>
<p>Dönüşte trafik daha yoğundu. Yukarıda da birkaç hava ambulansı şiddetlenmeye başlayan rüzgâra meydan okuyordu.</p>
<p>“Burası da yanık kokuyor,” dedi Nursel.</p>
<p>“Ambulans mı? Sanmam. Filtreleri güçlüdür. Sen ne dersin Elinay?”</p>
<p>“Bilmem. Var mı biraz? Belki psikolojiktir. Nursel öyle deyince.”</p>
<p>“Kötü bir gün olacak.”</p>
<p>Elinay uzanıp Nursel’in yanağını okşadı. “Abartma. Biraz hareketli o kadar.”</p>
<p>Istinye’deki hastanenin ön tarafı kalabahklaşmıştı. Hasta girişinde dört, beş otonom sedye, üzerlerinde hastalarla birlikte arka arkaya dizilmişti. Bu arada girişin üzerindeki tente açılıyor, bekleyen hastaların üzerine çok değerli bir gölge şeridi seriyordu. Rüzgâr tente kumaşını şimdiden kabartıp kabartıp bırakıyordu. Boş sedyenin gelmesi için diğerleriyle birlikte ambulans şeridinde on beş dakika kadar beklediler. Yanık kokusu burada daha yoğundu. Bu arada lojistik aracı, bekleyen ambulanslara tek tek uğruyor, her birine iki büyük çanta bırakıyordu. Sıra onlara gelince lojistik sorumlusu, yassı paketleri aceleyle ambulansın bagaj bölmesine itti. “Oksijen maskeleri, perspiratör örtüler ve soğuk bezler. Bugün bir şey var buralarda. Genel kesinti varmış. Ondan olabilir.” Ardından acil servis doktorlarından genç bir kadın geldi. “Tedavi edebildiğinizi yerinde edin. Genellikle sıcak çarpması. Medikal bağlantı yapacağız. Sizi yönlendireceğiz. Acil dolmak üzere. Sarıyer Merkez, Maslak, Levent. Her yerde durum aynı.”</p>
<p>Yeni hedefleri ekranda belirdi. “Reşitpaşa’ya gidiyoruz,” dedi Daryus. Ama hasta getiren özel araçlar hastane önünde birikmeye başlamıştı. Otopilot aradan sıyrılıp çıkmayı birkaç manevrada beceremeyince kontrolü Elinay aldı. Yollar bu saatlerde alışılmadık bir şekilde kalabahklaşmıştı. Bazıları ambulansa işaret yapıyor durdurmaya çalışıyordu.</p>
<p>“Bugün işler yoğun,” dedi Daryus.-</p>
<p>“Kötü bir gün olacak,” dedi Nursel.</p>
<p>Elinay’la Daryus birbirlerine baktılar.</p>
<p>“Genel kesinti varmış on bir saattir. Elektrik sistemi kaynaklı. Gidip geliyormuş. Bir iki yerde yangın çıkmış. Balat ve Fındıklı,” dedi Daryus.</p>
<p>“Oradan buraya mı gelmiş koku?” dedi Elinay.</p>
<p>Çağrının geldiği parke, taş döşeli sokakta park ettiler. Çağrı koordinatı Mustafa Reşit Paşa çeşmesinin hemen yanma düşüyordu. Burada pompa uğultusu kendi aralarında konuşmalarını zorlaştıracak kadar şiddetliydi. Hava, perspiratörlere rağmen termal bir havuzun içindeymiş gibi hissetmelerine neden oluyordu.</p>
<p>“Burada kimse yok!” dedi Elinay.</p>
<p>Daryus, çeşmenin etrafını dolaştı. Yüzlerce pompadan gelen yoğuşum suları parke taşları üzerinde minik dereler oluşturmuştu.</p>
<p>Derken uğultu kayboldu. Elektrik sistemi yine çökmüş olmalıydı.</p>
<p>“Binlerine soralım,” dedi Daryus.</p>
<p>“Bulabilirsen sor,” dedi Nursel. “Bu saatte dışarıda kim olur? Belki şaka bir ihbardır.”</p>
<p>Buna cevap verirmiş gibi binalardan birer ikişer çıkanlar oldu. Bazıları araçlarına binip gittiler.</p>
<p>“Şu arabada birileri var,” dedi Daryus. Araç, yaşlı bir çınar ağacının sokağa uzanan kalın dallarından birinin altına park edilmişti. Altından gelen su, altına kaçırmış bir çocuğu çağrıştırıyordu. Daryus, buğulanmış yan camı tıklattı. Cevap gelmeyince buğuyu eliyle sildi. İki kadının irileşmiş gözleriyle karşılaştı. Üniformasını işaret etti.</p>
<p>“Ben sağlıkçıyım. Camı açar mısınız?”</p>
<p>Yan cam birkaç santim aralandı.</p>
<p>“Buradan yardım sinyali aldık. Çeşmenin yanından. Ama kimse yok.”</p>
<p>“Bilmiyoruz. Biz çağırmadık. Bir şey görmedik.” Cam yükselmeye başladı.</p>
<p>“Bir dakika burada neler oluyor.”</p>
<p>“Şebeke elektriği gidip geliyor. Serinlemeye çalışıyoruz.”</p>
<p>“Kapat camı Naden! Aküyü bitiriyorsun!”</p>
<p>Cam yükselirken yeniden buğulandı.</p>
<p>“Delirmiş bunlar. Arabada serinlemeye çalışıyorlar. Ne kadar yeteceğini sanıyorlar!”</p>
<p>“Durumu merkeze raporladım,” dedi Elinay. Tabletini göğüs cebine yerleştirdi. “Maslak yer altı otoparkına gidiyoruz. Yine sıcak çarpması vakası.”</p>
<p>“Bir yemek arası verebilseydik!”</p>
<p>“Bugün zor görünüyor Daryus. Çantamda protein çubukları var. Tadı da fena değil. Yolda yersin.”</p>
<p>Ambulansa yürürken Daryus’un gözü Nursele takıldı. “Sen iyi misin? Yüzün kızarmış. Perspiratörün çalışıyor mu?”</p>
<p>“Çalışıyor mu? Bilmiyorum. Başım dönüyor.”</p>
<p>“Hadi gir içeriye.”</p>
<p>ikisi Nursel’in kollarına girip ambulansa kadar destek oldu. Hemen hareket ettiler. Elinay iki çubuğu Daryus’a uzattı. “Sen de ister misin Nursel?”</p>
<p>“Teşekkürler. Yemesem daha iyi. Biraz midem bulanıyor.”</p>
<p>Tenha sokaklardan geçip Reşitpaşa pazar alanına çıktılar.</p>
<p>Plastik tentelerin altı camları buğulu araçlarla doluydu.</p>
<p>“Korkutucu!” dedi Nursel. Bir iki kere öğürdü.</p>
<p>“iyi misin? Elinay bir baksana şuna.”</p>
<p>Elinay solunum maskesini uzattı. “Şunu tak Nursel.”</p>
<p>Nursel, solunum maskesini kafasına geçirip derin derin soluyarak arkasına yaslandı.</p>
<p>Geçtikleri alışveriş merkezlerinin otopark girişlerinde araçlar sıra bekliyor, bazıları sıradan öfkeli manevralarla ayrılarak hızla uzaklaşıyordu.</p>
<p>Maslak yeraltı otoparkı girişinde acil şeridindeki ambulansın arkasında durdular. Birkaç polis girişteki kaosa müdahale etmeye çalışıyordu.</p>
<p>“Nursel, sen bekle, biz hallederiz,” dedi Daryus.</p>
<p>“iyiyim şimdi. Ben de geliyorum.”</p>
<p>Polislerden biri yaklaştı. “Aşağıda baygın durumda iki kişi var. Arabalarında enerji tükenmiş. Otopark içi de çok sıcak. Dikkatli olun.”</p>
<p>“Burayı boşaltmazsak sedyeyi çıkarmak zor olur.”</p>
<p>“Rampadaki araçlardan bazıları terk edilmiş. Şimdi boşaltanlayız. Onlar gibi getirin.”</p>
<p>Rampada karanlıklardan bir sedye çıktı. İkisi sağlık görevlisi beş kişi sedyeyi araçların arasından geçerek, üstlerinden aşırtarak taşıyorlardı.</p>
<p>Polislerden birinin rehberliğinde kafa fenerlerini çalıştırarak otoparka girdiler. Rampadaki, bir kısmı terk edilmiş araçlar sanki normal bir günde otoparka giriş sırası bekliyordu. Bazılarının camındaki buğu araçlardaki tek hayat belirtisiydi. Yandaki boşluktan, aşağı doğru yürüdüler. Birinci kat, ara yollar da dâhil tamamen doluydu. Zeminde su birikintileri vardı. Bazı araçlardan boğuk sesler geliyor, kimi, belki de çocukların boğuşmasından, kımıldıyordu. Bir yerlerden is kokulu sıcak bir hava esiyordu. Tulumlarının üstünden sızan ter damlaları zemine düşmeye başlamıştı.</p>
<p>“Çok sıcak burası!” dedi Daryus.</p>
<p>“Hamamböcekleri gibi karanlığa sığınmışlar.” dedi Nursel.</p>
<p>“Şu tarafta,” dedi polis. El fenerlerinin hareket ettiği köşeden inilti geliyordu. Genç bir kadının başında yarı çıplak biri vardı. Gömleğini dürüp kadının başının altına sokmuştu. Kemerinde bir şok tabancası ve bir kelepçe asılıydı. Terli vücudu fener ışığı yansıdıkça parıldıyordu.</p>
<p>Kadın, polisin de yardımıyla sedyeye yüklenip araçların arasından dışarı çıkarıldı. Sedye ambulansa girince Elinay yardım eden polise döndü;</p>
<p>“Siz de iyi görünmüyorsunuz. Serin bir yere gidip dinlenin. Şunu da için.”</p>
<p>Genç polis Elinay’ın uzattığı şişeyi alıp şöyle bir inceledi.</p>
<p>“Tadı güzeldir. Elmalı soda gibi. Güçlü bir takviyedir merak etmeyin.”</p>
<p>“Teşekkürler. Böyle bir sıcak görmedim.”</p>
<p>Elinay da binince ambulans hareket etti. Güneş iyice batıya kaymaya başlamıştı. Şiddetli rüzgâr zaman zaman ambulansı sarsıyordu. Ambulans Tarabya yokuşundan inerken Boğaz’m karşı kıyısında birkaç noktadan çıkan dumanların kuzeye doğru dağıldığını gördüler.</p>
<p>Aşağıda kıyı şeridi sağlı sollu park etmiş araçlarla iyice daralmıştı. Güvenlik çiti direklerine bağlı her türden ip ve halatlar gri beyaz köpüklenmiş denize uzanıyordu. Yeni gelen kadın, erkek ve çocuklar iplerini direklere bağladıktan sonra kendilerini denize bırakıyordu. Kimi içi havalı yüzücü ceketleri giymişti. Kiminin elindeyse can simidi, su yatağı, plastik bidon, hatta balonlar vardı.</p>
<p>“Ne yapıyor bunlar? Boğulacaklar,” dedi Elinay.</p>
<p>Ambulans kuzeye Kireçburnu tarafına döndü.</p>
<p>“Şuraya bakın!” dedi Daryus.</p>
<p>Yüzlerce, belki binlerce insandan oluşan kıyıya paralel gri bir şerit, boğaz sularıyla birlikte çalkalanıyordu.</p>
<p>“Serinlemeye çalışıyorlar.”</p>
<p>“Dikkat!” diye bağırdı Nursel. Yarı çıplak genç bir erkek ellerini ambulansa doğru onu durdurabilirmiş gibi uzatmıştı. Geniş burun delikleri, iri göz aklarıyla sinirli bir atı çağrıştırıyordu. Hemen yanma biri daha geldi. Otopilot ambulansı yavaşlattı. Ama Daryus ani bir hareketle kontrolü alarak ambulansı üzerlerine sürdü. “Eğilin!” Yandan bir gürültü geldi.</p>
<p>“Çarptın mı?” dedi Elinay.</p>
<p>“Hayır. Bir şeyle vurdular yan tarafa. Geçtik. Çıkabilirsiniz.</p>
<p>Nursel iyi mi?”</p>
<p>“Bayıldı galiba.”</p>
</body>
</html>