<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>4.</h2>
<p>Göz aklan karanlıkta bembeyaz bir led gibi ışıldayan bir adam, gırtlağına bıçak dayamış, dizini de karnına bastırmıştı. “Pili ver!” Sonra kendine geldi. Adamın göz akları tünel tavanındaki iki zayıf projektöre dönüştü. Kurumuş gırtlağı acıyordu. Birkaç yudum su içti. Sibel de sızmıştı. Mina uykusunda inliyordu. Beli, saatlerdir aynı pozisyonda oturmaktan ağrıyordu. Çişi de gelmişti. Saat sabaha karşı beşi gösteriyordu. Çıkışa dört yüz metre kalmıştı. Ekrandaki enerji çubuğu erimişti. Polonozköy’e on bir kilometre vardı ama menzil de on beş kilometreye düşmüştü. Tünel otuz dokuz, aracın içi yirmi dokuz derecedeydi. Havalandırmayı sona erdirmeyi düşündü. Otuz dokuz dereceye ne kadar dayanabilirlerdi? Belki bir iki kilometre kazanırlardı. Buna değmeyeceğini düşündü.</p>
<p>Birileri araçların arasından çıkışa doğru suları şıpırdatarak yürüyordu. Geride, tünel ortasına doğru sular yükselmiş ve tüneli kapatmış olmalıydı. Kalkışa üç saat olmasına rağmen yetişeme-me korkusu duymaya başladı. Gece boyunca öndeki araçlardan bazıları enerjilerini tamamen tüketmiş bir şekilde terk edilip şerit tıkamışlardı. Yavaşlamanın asıl nedeni buydu. Bir ara on beş dakika kadar hareket etmediler. Bağırış çağırış sesleri yükseldi. Kapıyı açıp dışarı çıktı. Sıcaklık farkı şokunu beklediği kadar şiddetli yaşamadı. Ayakkabılarının ıslanmasına aldırmadan diğer araçların arasından yürüdü. Camların arkasından görebildiği perişanlığın kendilerininkinden çok farkı yoktu. Yirmi otuz metre kadar önde birileri toplanmıştı. O tarafa doğru yürüdü. Birkaç kişi sol şeritteki bir aracı durmakta olan diğer iki aracın önüne doğru itmeye çalışıyordu. Aracın içinden genç bir erkek inip itenlere saldırdı. Ellerinde cop olan yarı çıplak dört beş kişi ona müdahale ederek yere düşürdü. Sol şerit açılınca araçlar ilerlemeye başladı. Biri yerdeki adamı tekmeledi. Diğerleri iki şeride düşen yola girmeye çalışan araçları yönlendirmeye başladı. Bunlar şu ünlü KKK çetesinin üyeleriydi. Kollarında ağzından alev püsküren kurt başı figürlü dövmeler vardı. Arabaya girdi. Sibel uyanmıştı. “Neler oluyor Ozi?”</p>
<p>“Yol tıkalı. Açmaya çalışıyorlar. Bir iki araç kalmış.” Kontrolü otopilottan aldı. Sol şeride girmeye çalıştı. Araçların arasında üç dört santimden fazla mesafe yoktu. Coplulardan biri öfkeli bir tavırla yanlarına geldi.</p>
<p>“İlerle! İlerle!”</p>
<p>“Nereye ilerleyeyim?”</p>
<p>Genç adam kapıya copla bir darbe indirdi. “Cevap verme de yürü lan!”</p>
<p>Mina sıçrayarak uyandı. Şaşkın gözlerle etrafa baktı.</p>
<p>Ozan elini öfkeyle çantaya attı.</p>
<p>“Boş ver Ozi. Başımızı belaya sokma. Kalabalık onlar.” Ozan derin bir nefes aldı.</p>
<p>“Günaydın Prenses!” dedi Sibel.</p>
<p>“Kim onlar anne?”</p>
<p>“Kimse değil. Arabaları bozulmuş.”</p>
<p>Bağıran çağıran coplu grubun, ileri geri itilen bataryası ölü araçların arasından çıktılar. Trafik biraz hızlandı. Dört yüz metre beş dakika içinde geçildi. Güneş doğmuş, gökyüzündeki aman vermez konumuna doğru ilerliyordu. Dışarıda sıcaklık otuz altı dereceydi. Bugün daha kötü olacaktı ama ümitleri artmıştı. Tünel geçilmiş, hedeflerine sadece on kilometre kalmıştı.</p>
<p>Ozan, batmaya başlayan sakallarını kaşıdı. Otuz altı saattir duş almamıştı. Tıraş olmak ve yıkanmak ne iyi gelirdi! Yan gözle Sibel’e baktı. Yapış yapış saçları ve lekeli beyaz tişörtüyle o da berbat görünüyordu. Etrafı inceledi. Yerleşim birimlerinin yüksek duvarları yol boyunca uzanıp gidiyordu. Nevit de bir süre bu bölgede yaşamıştı. Yüksek güvenlik standartlı, iki üç katlı binalardan oluşan sitelerdi, içeride neler oluyordu acaba? Buralar hâlâ güvenli miydi? Duvarların ötesinde cam fanusların altında serin ve mutlu kahvaltı mı ediyorlardı?</p>
<p>“Çişim geldi anne!”</p>
<p>“Buralarda duramayız tatlım. Biraz dayanabilir misin?”</p>
<p>“Dayanabilirim.”</p>
<p>“Canım benim!”</p>
<p>“Kibi ne kadar süreceğini bilmiyorum. Başka bir çözüm bulabilir miyiz?”</p>
<p>“Ne gibi?”</p>
<p>“Bir şeye işesin.”</p>
<p>“Bir yerde duralım o zaman, işeyip gelsin.”</p>
<p>“Duramayız baksana. Yol her an yeniden tıkanabilir. Bu araçlar bizden farksız. Hepsi son kilometrelerini gidiyor olmalı. Gidebildiğimiz kadar gitmeliyiz. Polonezköy ayrımından sonra yol açık. Altı kilometre sonra yani.”</p>
<p>“Bu koku da ne?”</p>
<p>“Dışarıdan geliyor merak etme Kibi.”</p>
<p>Biraz ileride sol taraftaki duvarın üstünden hafif hafif tüt-mekte olan dumanı gördüler. Duvarın ortalarında on, on beş metre uzunluğunda bir bölümün boyası koyulaşmış, yer yer kabarmıştı.</p>
<p>“Büyük bir yangın çıkmış burada. Allah bilir kendi kendine sönmüştür.”</p>
<p>Demek ki duvarların ardında cam fanusta kahvaltı yapanlar yoktu. Ozanın içindeki arsız bencil buna yine sevindi. Neden böyleydi? Belki de nedeni arkada oturan kalem gibi zayıf ve narin kızıydı. Kızı bu acımasız evrendeki en kırılgan, en iyi, en değerli şeydi. Kendini kızı yüzünden onun kadar kırılgan hissediyor ve bu duygudan nefret ediyordu. Onun güvenli bir cam fanusta olmamasından kendini sorumlu tutuyordu, içinde kızının olmadığı her cam fanus tuz buz olabilirdi! Böyle hissetmekten de nefret ediyordu. Normal zamanlarda utanacağı, içindeki bu vahşi ve ahlaksız bencille barışmıştı!</p>
<p>Birkaç el ateşli silah sesi duydular. Yoldan mı yoksa yanlardaki yerleşim birimlerinden mi gelmişti?</p>
<p>“Çişim geldi.”</p>
<p>“Az kaldı Nena. Şimdi duramayız. Bak durabileceğimiz hiçbir yer yok. Biraz tut güzelim.”</p>
<p>“Senin durum nasıl Kibi? Tuvalet?”</p>
<p>“İdare ederim. Ben terle atıyorum. Şu hâle bak!”</p>
<p>“Islak bir yavru hayvana benziyorsun! Belki kedi.”</p>
<p>Sibel’in yüzünde küçük bir gülümseme gölgesi dolandı.</p>
<p>Trafik yeniden durdu. On dakika kadar sonra ön taraflardan öfke dolu sesler yükseldi. Bir kadın çığlık attı. Birazdan akış yeniden başladı. Sağ ve sol refüjlere itilmiş, yuvarlanmış araçlar, onlardan eşyalarını çıkarmaya çalışan bitkin kadın ve erkekler gördüler. Bir kadın yanında dört beş yaşlarında, bitkin görünen bir erkek çocukla yol kenarında durmuş otostop işareti yapıyordu.</p>
<p>“Alsak mı şunları?” dedi Ozan.</p>
<p>“Nereye gidiyorlardır ki?”</p>
<p>“Enerjimiz de azaldı aslında. Bizi zor götürüyor.”</p>
<p>“Bilmiyorum Ozi.”</p>
<p>“Alalım baba. Alalım. Çocuğa bak. Hasta gibi.”</p>
<p>“Nena bizim arabada da çok enerji kalmadı aslında.”</p>
<p>“Olsun. Nasılsa bitmeyecek mi?”</p>
<p>Ozan bir iki saniye Sibel’le bakıştı.</p>
<p>“Haklısın Nena. Nasılsa bitecek. Belki üç yüz metre erken biter.”</p>
<p>Yavaşladı. Cam aşağı indi.</p>
<p>“Nereye? Biz Polonezköy sapağından dönüyoruz.”</p>
<p>“Şile tarafına. Teşekkürler.”</p>
<p>Yanlarından geçip gittiler. Mina arkaya baktı.</p>
<p>“Neden binmediler baba?”</p>
<p>“Başka bir yere gidiyorlarmış Nena. Biri alır merak etme.”</p>
<p>Ozan Mina’daki sağduyuyu düşündü. Her şeyin farkındaydı. Batarya nasılsa bitmeyecek miydi? Birkaç yüz metre daha az giderlerdi belki. Bu birkaç yüz metre ölmekle hayatta kalmak arasındaki fark olabilir miydi? Bunu düşünerek mi durmamayı tercih etmişti? Çocuklar mı daha bencildi büyükler mi?</p>
<p>Altıyı birkaç dakika geçe Polonezköy yoluna saptılar. Önlerinde tek tük araç vardı. Kırılgan bir şeyler taşıyormuş gibi yavaş ilerliyorlardı. Her iki tarafta sitelere ait yüksek duvarlar yolu geniş bir kanala çevirmişti. Hedefe dört bin metre vardı ama menzil üç bin iki yüz metreye düşmüştü.</p>
<p>“Havalandırmayı kapatıyorum Kibi. Enerji yetmeyecek.”</p>
<p>Ama birkaç saniye sonra Düşük enerji seviyesi. Hız kesme ve durma için iki dakikalık süreç başlamıştır anonsu duyuldu.</p>
<p>Araç kenara tam yanaşamadan durdu. Gösterge ekranı karardı.</p>
<p>“Nena çişini burada yapabilirsin. Arabanın yanına. Kapılar açık kalsın. Bir araç durdurmaya çalışacağım.”</p>
<p>Araçtan indiler. Ozan, arkadan yaklaşmakta olan araca otostop çekti. Araç hızlanarak yanlarından geçti, içindekiler gözlerini yola dikmişlerdi. Belki onlar da sona yaklaşmışlardı. Yine de üç kişiyi bir iki kilometre taşıyabilirlerdi! Sonra yola arkasını dönerek uzun uzun işedi. Belki de içinde bulundukları kanal yüzünden rüzgâr uğultusu azalmıştı. Çişinin kaldırım taşma çarpma şırıltısı, mesanesinde hissettiği gevşemeyle huzura benzer bir duygu yarattı. Bu tablo uzaklardan gelen derin bir gürültüyle bozuldu. Yeşilimsi gökyüzünde egzosferik uçağın gümüş ok başı, atmosferi deliyordu. Birkaç dakika sonra yandaki bir sitenin bahçe kapısında eski bir van belirdi. Karısı ve kızı arabaya girmişlerdi. Kendisi de girdi. Kapıları kapattı. İçeride sıcaklık hemen yükselmeye başladı.</p>
<p>Van yanlarından geçerken belirgin bir şekilde yavaşladı.</p>
<p>“Ekrana bak Kibi. Onlara değil.”</p>
<p>“Neden? Kim bunlar? Belki bize yardım ederlerdi.”</p>
<p>“Kim olduklarını bilmiyorum. Arabanın görünüşünden hoşlanmadım. Buralardan değil gibi.”</p>
<p>“Çok sıcak oldu!”</p>
<p>“Bir iki dakika Nena. Söz veriyorum bitecek.”</p>
<p>Van inatçı bir yavaşlıkla ilerleyerek virajda gözden kayboldu.</p>
<p>“Biraz bekleyin.”</p>
<p>“Belki bizi alabilirlerdi!”</p>
<p>“Risk almak istemedim Kibi. Yağmacılara benziyorlar.” “Yağmacı mı? Onlar neden kaçmıyorlar?”</p>
<p>“Bilmiyorum Kibi. Belki değiller. Bilmiyorum.”</p>
<p>Bir iki dakika kadar beklediler.</p>
<p>“Haydi gidelim. Nena biraz yürüyeceğiz. Yürüyebilir misin?” “Off baba beni ne sandın?”</p>
<p>“Bir kaplumbağa?”</p>
<p>“Şensin kaplumbağa. Ben tavşanım.”</p>
<p>“Ama kaplumbağa kazanmıştı hatırlasana Nena.”</p>
<p>“Bir masalda!”</p>
<p>“Görelim biz de...”</p>
<p>“Şunları takalım,” dedi Sibel. Kızının maske takmasına yardım etti. İkisi araçtan çıktılar.</p>
<p>“Robi’yi aldın mı Nena?”</p>
<p>“Çantada.”</p>
<p>Ozan da maskesini taktı. Sıcak ve nemli havada maske daha da zor gelecekti. Şok tabancasını şort kemerine sıkıştırdı. Arabaya son kez göz attı. Çantalarından başka alabilecekleri bir şey bulamadı. Su matarası hemen hemen boşalmıştı. “Su içer misin Nena?”</p>
<p>“Hayır.”</p>
<p>“Ben içerim,” dedi Sibel. Bir iki yudum alıp matarayı kapattı. “Mina’ya kalsın.”</p>
<p>Tam yürümeye başlarken Ozanın aklına rulo geldi. Yıllardır insanlara binalarını kaplamaya ikna etmeye çalıştığı, bir zamanlar çok ümit bağladıkları FOTES rulosu. İşe yarar mıydı?</p>
<p>“Bir dakika bekleyin.”</p>
<p>Çantasından çok amaçlı kesiciyi çıkardı. Aracın bagajından ruloyu indirdi. Bandı açtı. Rulodan bir buçuk metre kadar bir parça kesti. Tam ortasına artı işareti şeklinde bir kesik açtı.</p>
<p>“Mina buraya gel.”</p>
<p>“Nedir o?” dedi Sibel.</p>
<p>“Bir kaplama malzemesi. Binalar için. Ama burada da çalışmaması için bir neden yok.”</p>
<p>Mina’nın maskesini çıkarıp başını ortadaki kesikten geçirdi.</p>
<p>“Kollarını kaldır.”</p>
<p>Malzemenin koltuk altlarına gelen bölümlerinde de kısa kesikler yaptı. Sırt çantasından bandı buldu. Kızının sırtından ve önünden sarkan malzemeyi yanlardan bantladı.</p>
<p>“Neden sarıyorsun kızı Ozi? Ne işe yarayacak bu?”</p>
<p>“Bu özel merak etme. Nasıl hissediyorsun Nena? Serinliği hissediyor musun?”</p>
<p>“Araba ne olacak?”</p>
<p>“O burada kalacak Nena. Pil bitti. Uçağa bineceğiz. Nasıl hissediyorsun?”</p>
<p>“Sonra gelip alacak mıyız?”</p>
<p>“Arabayı mı? Ben gelir alırım tamam mı? Serinledin mi?”</p>
<p>“Bilmem.”</p>
<p>“Biraz bekle tamam mı? Gel sana da yapalım Kibi.”</p>
<p>Sibel tereddütlü adımlarla yaklaştı. “Güven bana. Dünyanın en iyi malzemelerinden bu. Fotoselle kaplı. Elektrik, termal di-yotları çalıştırıyor. Bu taraftan bu tarafa ısı transfer ediyor. Çok pahalı olduğu için hiç satamamıştık.”</p>
<p>“Ben serinledim biraz,” dedi Mina.</p>
<p>Ozan kendine de çarçabuk bir parça kesip başından geçirdi. Bantlama işini Sibel yaptı.</p>
<p>“Çantayı sırtıma geçirmeme yardım et Kibi.”</p>
<p>“Oz Büyücüsündeki teneke adama benzedin baba.”</p>
<p>“Sen de öyle Nena. Teneke adam ailesi olduk.”</p>
<p>Birazdan tuhaf görünümlü kostümleri ve maskeleriyle yolun kenarından Polonezköy e doğru yürümeye başlamışlardı. Gözleri ilerideki virajdaydı. Ozan bir eliyle şok tabancasını yokladı. Yine gök gürültüsü duyuldu, ilerideki tepelerin ardından bir uçak daha alevler püskürterek yükseldi.</p>
<p>“Serin bir şey bu,” dedi Sibel.</p>
<p>“Evet, işe yarıyor.”</p>
<p>Uçakların kalktığı yöne doğru daha kararlı adımlar atmaya başladılar. Zaman zaman önden esen şiddetli rüzgâr ve hafif tırmanışlar dışında yüksek tempoya Mina da uyum sağlayabiliyordu.</p>
<p>“Bu işaret ne baba?”</p>
<p>“Arabalar için. Etrafta köpek olabilir diyor.”</p>
<p>Mina’mn gösterdiği devrilmiş bir Dingo uyarı levhasıydı. Araç için değil yayalar içindi. Bir dingo sürüsüyle karşılaşmaya karşı hiçbir planı yoktu. Belki de boşuna endişeleniyordu. Levha çok eski görünüyordu. Hem bu sıcakta hayvanların hareket etmek isteyeceklerini sanmıyordu.</p>
<p>Bir ara telefon çaldı. Tulumunun eteğini kaldırarak şortunun cebindeki telefona zorlukla ulaştı. Nevit arıyordu.</p>
<p>“Neredesiniz? Kaptan gelmediğinizi söyledi.”</p>
<p>“Yürüyoruz Nevit. iki kilometre kadar var. Yetişiriz.”</p>
<p>“Yürümek mi? O sıcakta mı? Arabaya ne oldu?”</p>
<p>“Terk ettik. Pil bitti. Herkes aynı durumda. Yollar ölü araç dolu.”</p>
<p>“Mina ve Sibel?”</p>
<p>“Merak etme, iyiler. Yürüyorlar.”</p>
<p>“Çabuk olun. Uçak beklemeyecek. Arkada kalkış sırasında bekleyen en az beş uçak varmış.”</p>
<p>“Görüyoruz. Art arda kalkıyorlar.”</p>
<p>“Ozan bugün daha kötü olacak. Öğleye doğru kırk üç derece bekleniyor. Görülmemiş bir felaket yaşanıyor. Avrupa yakasında milyonlarca insan kanal ve boğaz geçişlerinde birikmiş. Ölülerin üstlerinden atlayarak yürüyorlar. Alabora olan tekneler, botlar. Boğazda cesetler kütükler gibi sürükleniyor. Bugün olsa boğazı geçemezdiniz. Şu uçağa yetişin.”</p>
<p>“Elimizden geleni yapıyoruz Nevit. Çok teşekkürler bu arada.”</p>
<p>“Bekliyoruz sizi. Uçağa binince ara.”</p>
<p>«m &#160;&#160;&#160;&#160;»</p>
<p>lamam.</p>
<p>O sırada sol yanlarında uzanan yüksek bahçe duvarındaki kapının önünde o eski Vahi gördü. Kaba silindirik tulumunun altından şok tabancasını yokladı. Birkaç yüksek enerjili probun ne işe yarayacağından emin değildi. Her zaman uzak durduğu güçlü, ateşli silahlardan yanında olmasını nasıl da isterdi! Yürüyüşü farkında olmaksızın biraz daha hızlandı.</p>
<p>Zaman zaman yanlarında sessiz ve yavaş bir araç beliriyor, yolcuları camlardan tuhaf giysili üç kişiye şaşkın gözlerle bakarken uzaklaşıyordu. Kimse durup onları almayı teklif etmedi. Bazen de rampalarda biraz önce yanlarından geçen bir aracın sağa çekmiş beklemekte olduğunu görüyorlardı.</p>
<p>Uzunca bir rampa tırmandılar, indiler, virajlar geçtiler. Bir ara Mina su istedi. Boşalan matarayı çantaya tıkıp devam ettiler. O arada bir uçak daha kalktı. Yanıltıcı bir şekilde yakın görünüyordu. Hedefe yaklaştıkça Ozan içinde garip bir uçuş korkusunun da büyüdüğünü hissediyordu. Rüzgâr yer seviyesinde bu kadar güçlüyse bin metre yukarıda nasıldı? Hava koşulları bu araçlar için bile aşırı değil miydi?</p>
<p>Güneş, tepelerinde kızgın bir balyoz gibi yükselirken belki de Terkoskent’ten beri hiç kaybolmayan is kokusu arttı. Rüzgâr bazen şiddetleniyor, yola belirsiz bir yerdeki yangından küller savuruyordu. İs kokusuna tuhaf tatlımsı bir koku da karışıyordu. Ozan bunun bozulmakta olan organik madde olduğunu biliyordu. Yolu tarıyor, hayvan ya da insan cesedi arıyordu. Yandaki rampada tuhaf bir yığın gördü. Atılmış birkaç giysi miydi yoksa kokunun kaynağı mı? Belki de bir dingo leşiydi. Leş ya da ceset iki günde kokmaya başlayabilir miydi? Yavaşlayarak Mina’nın o tarafı görmesini engelleyecek şekilde yanında yürümeye başladı.</p>
<p>Polonezköye yaklaşırken site duvarları sona erdi. Çevredeki iki katlı binaların pencerelerinin hemen hepsi panjurlarına kadar sımsıkı kapalıydı. Panayır alanının bir kenarındaki çelik bungee jumping iskelesi küçük bir fırtına gücünde esen rüzgârda ıslık çalıyor, sağa sola hafifçe salınırken çevreye metalik tınlamalar yayıyor, küçük rüzgâr kulelerindeki pervaneler, üzerlerinde hiç yük yokmuş gibi vahşi çığlıklarla görülmemiş bir hızda dönüyordu. Dönmeyen bazılarının, pervanelerinin olması gereken yerlerde biçimsiz kırıklar vardı. Kulelerden biri yanındaki üç katlı binanın üzerine devrilmişti.</p>
<p>Alanın ortasında küçük bir egzosfer uçak, fırlatma yatağında burnunu yavaş yavaş gözyüzüne dikiyordu. Yanlarda birileri yakıt hortumlarını sökmüş bir sonraki dolum için hazırlıyordu. Fırlatma yatağının yüz metre kadar uzağında araçlar ve insanlar düzensizce birikmiş, belki kendi kalkış sıralarını bekliyordu. Rüzgâr meydanda daha da şiddetli esiyor, uçağa yerleştirilmek üzere oraya buraya bırakılmış çantaları valizleri deviriyor, insanları bir akarsu akıntısındaymış gibi itiyordu. Fırlatma yatağı, içindeki uçakla birlikte sağa sola sallanıyor, gerilip bükülüyor ama güçlü hidrolik kolların yavaş ve inatçı yönlendirmesiyle uçağı dikmeye devam ediyordu.</p>
<p>Alanın doğu tarafında bir tır, kasasındaki küçük bir egzosfer uçağı rampadan indiriyor, arkasından yeni bir tır alana giriyordu. O tarafta yatay durumda üç uçak görebiliyorlardı. North Sky onlardan biri olmalıydı. Kalkış alanını çevreleyen araçların arkasından sıra bekleyen uçaklara doğru yürüdüler. Zaman zaman rüzgârdan dengelerini kaybeder gibi oluyor, duruyor, geri adım atıyor, tekrar ilerliyorlardı. En çok Mina zorlanıyor, Sibel ona yandan destek oluyordu.</p>
<p>“Geldik Ozi, şunları çıkartsak mı?”</p>
<p>“Ne kadar bekleyeceğimizi bilmiyoruz, insanlar arabalarında bekliyor. Kalsınlar bence.”</p>
<p>North Sky ikinci sıradaydı. Uçaktan çok güdük bir füzeye benziyordu. Çevresinde kimse yoktu. Kapılar da kapalıydı. Olga Bekda’yı nerede bulacaklardı?</p>
<p>O sırada kapılardan biri açıldı. Merdivende uzun boylu bir kadın belirdi. Hızla aşağı indi.</p>
<p>“Ozan ve Sibel Han?”</p>
<p>“Evet biziz.”</p>
<p>“Çok iyi. Sizi bekliyorduk. Hemen içeri girin. Burası çok sıcak. O şeyleri çıkartmanız gerek, içerisi bu iş için dar. Nedir bunlar?”</p>
<p>Sibel Mina’yı garip kostümünden kurtarmaya koyuldu.</p>
<p>“Çok işe yaradı. Bu olmasa gelemezdik. Fototermoelektrik bir malzeme,” dedi Ozan.</p>
<p>“Neyse boşverin. Daha önce egzosfer uçtunuz mu?”</p>
<p>“Biz uçtuk. Ama uzun zaman oldu. Mina ilk defa uçacak,” dedi Sibel.</p>
<p>“Anladım. Kalkıştan önce bilgi vereceğim. Çantalar bunlar mı?”</p>
<p>“Evet. Biraz hazırlıksız yakalandık.”</p>
<p>“Bu daha iyi. Kalkış için yani.”</p>
<p>Malzemeyi üstlerinden çıkarınca sıcak ve toz tanecikleri dolu rüzgâr vücutlarını kamçılamaya başladı.</p>
<p>“İçeri girin,” dedi Olga Bekda. Sol arka tarafta üç kişilik yer var.</p>
<p>Merdivenleri tırmandılar. Küçük kapıdan serin ama dar ve alçak bir koridora başlarını eğerek girdiler. Koridorun her iki yanında onarh sıra hâlinde yirmi kadar yolcu yerlerini almıştı. Sol arka taraftaki koltuklara ortada Mina olacak şekilde yerleştiler. Kapının kapanması rüzgâr sesini kesti. Maskelerini çıkardılar.</p>
<p>“Klostrofobik bir ortam.”</p>
<p>“En azından serin Kibi. İyi misin Nena?”</p>
<p>“Bilmiyorum. Korkuyorum.”</p>
<p>Olga Bekda, Mina’nın koltuğunun yanında yere dizlerini koydu. Mina’nın elini tuttu.”</p>
<p>“Adın ne?”</p>
<p>“Mina.”</p>
<p>“Korkacak bir şey yok Mina. Aslında çok eğlenceli. Biraz gürültü ve sarsıntı olabilir. Oyun parkı gibi. Ama Dünyaya çok yukarıdan uzaydan bakacaksın. Daha önce baktın mı?”</p>
<p>“Simülasyon parkında.”</p>
<p>“Bu gerçek. Bak bakalım iyi kopyalayabilmişler mi? Şimdi koltuğunu ayarlayalım. İşte böyle. Omuzların rahat mı?”</p>
<p>“Evet.”</p>
<p>“Sizin yardıma ihtiyacınız var mı?”</p>
<p>“Benimki tamam,” dedi Sibel. “Ama varsa su istiyorum.”</p>
<p>Olga Bekda ayağa kalkıp ön taraftan bir matara ve bardaklar getirdi. “Sen de susadın mı Mina?”</p>
<p>“Evet.”</p>
<p>Biraz sonra Bekda iki büklüm ön tarafa yürüdü. “Hepiniz tekrar hoş geldiniz. Ben Olga Bekda. Uçuşla ilgili çok kısa bir bilgi vermek istiyorum. Bir Longshen-950’nin içindesiniz. Çin yapımı güvenilir bir uçaktır. Egzosfer uçuş bildiğiniz gibi atmosfer dışı uçuş demek. Aslında bu çok doğru değil. Ama kalkıştan kısa bir süre sonra doksan bin metreye kadar yükseleceğiz. O yükseklikte de hava var ama çok ince. Hızımız saatte yirmi beş bin kilometreye kadar çıkacak. Bu hız Dünya’dan kaçma hızı. Yani bir uydu gibi Dünyanın çevresinde dönmemiz mümkün. Büyük kanatlara bu yüzden ihtiyacımız yok. Çok kısa bir süre ağırlık hissetmeyeceksiniz. Uzayın sınırından Dünyayı seyretmek için üç dakikanız olacak. Kalkıştan sekiz buçuk dakika sonra Livig-no üzerinde atmosfere gireceğiz. Ağırlığımız geri gelecek. Kalktığımız gibi dik ineceğiz. Orada rüzgâr korunaklı bir alan var merak etmeyin. Bütün yolculuk yaklaşık on beş dakika sürecek.</p>
<p>Güvenlik kemerleri inene kadar kesinlikle çıkarılamaz. Tuvalete gitmek isteyen varsa son birkaç dakikamız. Şu çok önemli. Uçuş sırasında uçak içinde serbest hiçbir şey olmayacak. Kalem, bardak, telefon... Hiç ama hiçbir şey. Kolyeler, serbestçe salman her şey çantalarda olacak. Yanlardaki çöp kutuları kapalı. Çantalar da üst raflarda. İyi uçuşlar.”</p>
<p>Olga Bekda ön taraftaki yerine oturdu. Bir iki saniye sonra yeniden kalktı. Ekranda açık olduğunu gördüğü bir iki raf kapağını kapattı. “Söylemeyi unuttum. Kalkış gürültülü ve sarsıntılı olur. Bugün özellikle öyle olacak. Çok şiddetli rüzgâr akım tabakalarını geçeceğiz. Yerdeki durumu görüyorsunuz. Yukarısı daha da kötü. Neyse ki uzayda hava yok! Uçak bunlara dayanıklıdır. Merak etmeyin. Herkese iyi yolculuklar.”</p>
<p>Mırıltılar geldi. Bazıları ağzılarma bir şeyler attılar. Ozan Mi-na’nın yanından öne eğilmek için kemeri biraz gevşetti.</p>
<p>“Sende böyle bir şey var mı Kibi?”</p>
<p>“Ne?”</p>
<p>“Yatıştırıcı bir şeyler. Baksana şunlara.”</p>
<p>“Gözümü kapayıp bekleyeceğim ben. On beş dakika dayanırız herhalde.”</p>
<p>“Öyle olsun.”</p>
<p>“Tuvaletin var mı tatlım?”</p>
<p>“Yok anne, işedim ya az önce.”</p>
<p>“Koltuk, kemerler rahat mı?”</p>
<p>“Evet.”</p>
<p>Rüzgârın sesini duymasalar da yarattığı sarsıntıyı hissedebiliyorlardı. Tedirgin bekleyiş sürerken Ozan Nevit e mesajla uçağa bindiklerini bildirdi. Bu arada bir füzenin kalkış kükreyişini duydular. Ama ön tarafta kaldığı için kalkışı izleyemediler. Sıra kendilerinde olmalıydı. Dakikalar geçiyor, voleybol topu büyüklüğündeki yan pencerelerden dışarıdaki küçük alev fırtınasının çevredeki etkilerini izliyor, içerideki endişeli mırıltıları dinliyorlardı. içerisi serindi ama is kokuyordu. Artık her yer is kokuyordu. Belki Livigno bile! Biraz sonra fırlatma yatağının kararmış çelik akşamı yanlardan uçağı sardı. Aşağıdan üst üste klank sesleri geldi. Uçak hareket etti. Hafif sarsıntılarla fırlatma noktasına beş dakikada vardı. Burun, motor vınlamalarıyla yükselmeye başladı.</p>
<p>“Anne korkuyorum!”</p>
<p>Sibel onu saran koltuğunun izin verdiği kadar arkaya dönmeye çalıştı. “Bir şey yok Mina. Merak etme. Arkaya tamamen yatacağız. Üstte ben altta baban olacak merak etme!”</p>
<p>Koltukların altından bir şeyler arkaya doğru yuvarlandı. Birkaç dakika sonra tamamen arkaya yatmışlardı. Ozan bel ayarını iyi yapamadığı için omuz şeritleri rahatsız ediyordu. Pozisyonunu düzeltmek için yararsızca çabaladı.</p>
<p>Dışarıda rüzgâr, kendi tehditkârlığına inat edepsizce dikilmiş gövdeyi salladıkça, gövdeyle fırlatma yatağı pabuçları arasındaki sürtünmeden tiz gıcırtılar çıkıyordu. Bir ara bu huzursuz çıkıntıyı gri bir kum kütlesi sardı. Sanki doğa onu bırakmak istemiyor, elinde ne varsa ardına koymuyordu. Bu manzarayı araçlarında izleyenlerden bazıları kurtulabileceklerine inançlarını kaybeder gibi oluyor, çıldırmış bir atmosferi delip geçmenin imkânsızlığı ile sokaklarında cesetlerle kavrulan bir şehre geri dönmenin dehşeti arasında kararsızca bekliyorlardı.</p>
<p>Kum fırtınası diner gibi olurken jet gazları roket eteklerinden püskürmeye başladı. Egzoz gazının güçlü rüzgârla çarpışmasından vahşi, neredeyse ıslak sesler çıkıyor, kalkan duman bulutu uçağı tamamen sarıp doğuya doğru sürükleniyor, pencereden bakanlarda kayıp gitme yanılsaması yaratıyordu.</p>
<p>Mina’mn koltuk arkalığı hareket etti. Bir tutam kahverengi, terden matlaşmış saç buklesi arkalığın kenarından sarktı. “Kalktık mı baba?”</p>
<p>“Hâlâ yerdeyiz Nena. Hareket etmeye çalışma.”</p>
<p>Gürültü, titreşim ve is kokusu aynı anda arttı. Pencereyi kaplayan gri duman örtüsünün derinliklerinde sarı ışık patlamaları oluştu. Patlamalar sürekli hâle gelirken titreşim güçlü bir sarsıntıya dönüştü. Ozanın omuzlarındaki rahatsızlık, batıcı bir ağrı hâlini almıştı. Sibel’e yatıştırıcı sormak için gevşettiği kemer, bu uçuşu kâbusa çevirebilirdi. Başını çevirip pencereden dışarıya bakınca, ipliksi bulut tabakasının üzerlerinden hızla aktığı, gittikçe küçülen binaları görebildi.</p>
<p>Elini kaldırıp kızının koltuk arkalığının kenarından sarkan uzun kahverengi saçlarına dokundu. Sarsıntı ve gürültü devam ediyor, kızının ağlayıp ağlamadığını bile duyamıyordu. Boğuk bir öksürük sesi duyar gibi oldu. Koridordan kahverengi bir sıvı geçti. Biri kusuyordu! Mina değildi. Belki çok daha önlerden gelmişti. Is kokusu azalır gibi oldu. Kulakları çıtırdıyordu. Mina’ya eliyle ulaşmaya çalıştı ama başaramadı.</p>
<p>“Nena iyi misin?”</p>
<p>Gürültüden cevap gelip gelmediğini anlayamadı.</p>
<p>“Nena iyi misin?”</p>
<p>“Evet!”</p>
<p>“Sen mi kustun?”</p>
<p>“Hayır.”</p>
<p>“Sürekli yutkun. Kulakların acımaz.”</p>
<p>Karnında serbest düşüş hâlindeymiş gibi bir boşluk hissetti. Mina’nm saçları suya girmiş gibi yavaş ve özgürce devindi. Birileri çığlık attı. Sonra ağırlığı sırtına ve ateş gibi bir sancıyla omuzlarına geri döndü, inledi ama bunu kendisi bile duyamadı. Parmaklarını omuzlarından geçen şeritlerin altına sokup basıncı azaltmaya çalıştı. Uçak hızlanıyor, kendi ağırlığına bu ivme de ekleniyordu. Güçlü türbülanslar bu düzgün ivmelenmeyi arada kesince rahatlar gibi oluyor ama türbülanstan çıkış bu rahatlamanın bedelini omuzlarına fazlasıyla ödetiyordu. Sancı biraz azalınca bakışlarını pencereye çevirdi. Gökyüzünü ilk kez böyle mavi görüyordu. Kafasını biraz kaldırıp aşağıya baktı. Şehrin boğazla kanal arasında kalan bölümü, hayatlarını geçirdikleri ada, üzerindeki kirli sarı tabakayla Genel Bahçe’deki o hasta kedinin gözünü andırıyordu. Uzun yıllar boyunca gökyüzünü bu tabakanın ardından görmüşlerdi. Yukarılarda, gökyüzünün koyu mavisi keskin laciverte, sonra derin siyaha dönüşüyordu. Gürültü ve sarsıntı iyice azalmıştı. Bir dakika kadar sonra omzunu acıtan kemerler gevşemiş, Mina’nın terli saç buklesi, önünde bir su altı bitkisi yaprağı gibi gezinmeye başlamıştı. Olga Bekda’nın talimatına aykırı olarak kemerini çözdü. Koltuğundan birkaç santim uzaklaştı. Yerçekimsizliğin o büyülü duygusunu her saniyesinin değerini bilerek yaşadı. Kemer uyarısı önündeki ekranda yanıp sönmeye başladı. Bekda’dan sözlü bir uyarı yememek için kemerini bu kez dikkatlice ayarlayarak bağladı. Pencereden tekrar baktığında ufuk çizgisinin artık bir yay şeklini aldığını gördü. Gördüğü diğer şey camdaki yansımadan yüzündeki yorgun gülümsemeydi.</p>
<p>Hayatın, elimizi tuttuğu ilk günden son güne kadar yanımızda olduğunu fark etmeyiz çoğu zaman. O bizim, ağrımadığı sürece kıymetini bilmediğimiz uzvumuz, ayrıldığımızda ardından ağladığımız sevgilimiz, doya doya satılmadığımız için pişman olduğumuz anne babamız... Peki, onun elimizi bırakacağını hissettiğimiz zaman ne yapacağız?</p>
<p>Kurbağa Adası, adım adım yaklaşan bir felaketin ve bu felaketin tam ortasında kalan bir ailenin romanı. Selim Erdoğan, yarattığı atmosfer ve kanlı canlı karakterlerle ne kadar mahir bir yazar olduğunu gösteriyor bu romanında. Büyük İstanbul Depremi’nin çoktan yaşandığı, sıcaklıkların dayanılamayacak derecelere ulaştığı, kum fırtınalarının şehri mütemadiyen kamçıladığı ve demografik yapının bütünüyle değiştiği bir gelecekte geçen baş döndürücü bir İstanbul distopyası.</p>
<p>“Neden inatla dünyanın sonunun gelmesini bekliyorsunuz? Yani sen ve senin gibiler! Sanki bunu istiyorsunuz. Bir şey olsa da aldığınız pahalı oyuncakları kullansanız. Elektrik olmasa da nükleer tencereni çalıştırsan! Birileri evini yağmalamaya kalksa da lazer topunu onlara çevirsen! Güvenlik robotun şok tabancasını ateşlese! Haberleşme uyduları yansa da uzun mesafe telsizlerini kullanmak için fırsat olsa. Neden? Dünyanın kötüye gittiğifalan yok. Yatakta ölme düşüncesini sıkıcı bulduğunuz için göktaşı felaketi peşinde koşuyorsunuz. Belki de ölürken herkesin sizinle gelmesini istiyorsunuz. Arkada canlı ve</p>
<div>
<p>eğlenen bir dünya kalmasın.</p>
</div>
<div><div><img src="main-2.jpg" alt=""/></div>
</div>
<div><div><img src="main-3.jpg" alt=""/></div>
</div>
<div><div><img src="main-4.jpg" alt=""/></div>
</div>
</body>
</html>