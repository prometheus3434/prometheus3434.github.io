<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>16.</h2>
<p>Konteyner Kente tek başına geleceğini hiç hayal etmemişti. Nevit burada olsa onunla gelirdi ama o ailesini Livigno’ya yerleştirmekle meşguldü. Buradaki adresi de Nevit vermişti. Kardeşinin geniş çevresi buralara kadar uzanıyordu demek. Sıcak hava dalgası ve o eski yağ kokusu onu istasyon merdivenlerinin yarısında karşıladı. Sıcaktan olsa gerek seyyar satıcılar da metro merdivenlerine yayılmışlardı. Ellerindeki kutularda, önlerindeki portatif masalarda, sırt çantalarında; maskeler, hava filtreleri, ilaçlar, elektronik sağaltıcılar”, robot hayvan ve insansılar, genetiği değiştirilmiş bitki tohumları, bilmediği kurutulmuş yiyecek maddeleri, her türden bilgisayar yazılımları satıyorlardı. Burasının ticari canlılığı Free Port’la yarışabilirdi. İstasyondan çıkınca yüzüne yeni bir sıcaklık dalgası çarptı. Metro merdivenlerinin canlılığı sokakta yoktu. Daha önceki ziyaretlerinde sokakta karşılaştığı kalabalık, binalara çekilmiş olmalıydı. Adresi kontrol etti. Kentin bu ilk planlanan bölgesinde adres bulmak kolaydı. Sıcak ve yüksek nem yüzünden nefes nefese kalmıştı. Daha önceki ziyaretinde fark etmediği bir uğultu vardı. Ama bu rüzgârın düzensiz uğultusu gibi değildi. Sanki birçok saç kurutma fanı aynı anda</p>
<p>Elektronik Sağaltıcı; Sağlık sorunlarının kaynağını insanın metafizik yapısındaki bozulmalar, dengesizlikler olarak gören bazı disiplinlerce kullanılan çakra açıcı, kayropraktör gibi elektronik aletlerin genel adı. çalışıyordu. Binalardan birinin köşesinde kaynaklardan birini keşfetti. Bu, binadan çıkan kısa bir boruydu. Elini uzatıp çekmesi bir oldu. Hava akımı en az altmış dereceydi. Bu şeyler yasak değil miydi? Arayan bakışlarını etrafta dolaştırınca beş tane sayıverdi. Burada bireysel iklimlendirme çok yaygındı! Sokaktaki yüksek sıcaklığın nedeni bu olabilir miydi?</p>
<p>Aradığı binayı çok geçmeden buldu. Beş katlı, kırmızı tuğla kaplamalı bir binaydı. Ön giriş kapatılmıştı. Yan kapıya yöneldi. Kayar kapılar açılınca onu serin havayla birlikte iri yapık iki adam karşıladı.</p>
<p>“Merhaba. Adım Ozan Han. Aslan Dimayev’le randevum var.</p>
<p>Kimlik kontrolünden sonra küçük bir asansöre binip beşinci kata tırmandılar. Yürürken yer döşemesinden gelen gıcırtı binanın ağır görüntüsüyle çelişiyordu. İki kanatlı ahşap görünümlü bir kapıdan girdiler. İçerisi buz gibiydi. Demek dışarı cehennem pompalayan makinelerden burada da vardı. Bunu şikâyet etmeliydi! Oda kahverengi ağırlıklı kullan-at türü mobilyalarla döşenmişti. Aslan Dimayev kızıl sakallı, bronz tenli, otuz yaşlarında biriydi. Üzerinde sakalıyla aynı tonlarda bir pantolonla, kahverengi bir ceket vardı. Ayağa kalktı.</p>
<p>“Hoş geldiniz Ozan Bey. Aslan Dimayev.”</p>
<p>“Hoş bulduk.”</p>
<p>“Şöyle geçin. Nasıl yardımcı olabilirim?”</p>
<p>“Size telefonda söylediğim gibi. Kuzey Üstün yönlendirdi beni. Kardeşimin arkadaşıdır.”</p>
<p>“Evet. Sizi dinliyorum.”</p>
<p>“Bir iş var. Birini... Aa...” Sanki etrafta duymaması gereken birileri varmış gibi fısıltı tonunda devam etti; “Birinin kaçırılması gerekiyor. Yani başka türlü ifade edilemez bu galiba.”</p>
<p>“Sanmam. Kimdir bu? Öç mü, fidye mi?”</p>
<p>“Hayır, öyle değil. Kızım bu. Yedi yaşında bir kız.”</p>
<p>“Sizin kızınız mı?”</p>
<p>“Evet.”</p>
<p>Dimayev kızıl sakalını okşadı. “Ailevi sorunlar. Evet. Dişarısı çok sıcak. Ne içersiniz? Viski? Votkalı bir kokteyl?”</p>
<p>“Su sadece... Teşekkürler.”</p>
<p>Dimayev yapay kusursuzluktaki dişlerini göstermek istercesine genişçe gülümsedi. “Bizim oralarda misafir votkayı reddetmez. Iş konuşmayı kolaylaştırır.”</p>
<p>“Alkolle aram iyi değil. Kusura bakmayın.”</p>
<p>“Kuzey Bey’in arkadaşı arkadaşımdır. Votka içmese de... Ben alacağım.” Sandalyesinde dönerek masasının arkasındaki sürgülü bir kapağı itti, iri taşlı yüzüldü parmaklarıyla yavaş hareketlerle bir tepsiye iki bardak, şişeler, buzluk yerleştirdi. “Biz bir lojistik firmasıyız. Gürcistan, Ermenistan, Osetya iş yaptığımız bölgeler. Bu tarafa gemilerle trenlerle yük taşırız. Musul, Kerkük, İsfahan’da da bürolarımız var. İş yapmanın zor olduğu yerler.”</p>
<p>Tepsiyi masaya koydu. Su doldurduğu bir bardağı Ozanın önüne itti.</p>
<p>“Riskler var. Haydutlar, çeteler. Geçen hafta Karadeniz’de Kırım’a giden bir gemimiz soyuldu. Sigorta şirketleri bizim çalıştı-mız yerlerde sigorta yapmıyorlar. Yapanlar da ederin yüzde onuna kadar prim istiyor. On gemiden birini. Polis desen ilgilenmez. Biz de kendi önlemlerimizi almak zorunda kalıyoruz.”</p>
<p>Votkasından bir yudum aldı. Ozan sabırla bekliyordu.</p>
<p>“Bu işlerle ilgilenen arkadaşlarımız var. Koruma işleri. Saydığımız birinden rica gelirse maliyetine küçük yardımlarda bulunabiliriz.”</p>
<p>“Güzel.”</p>
<p>“Başka gruplarla uğraşmayız. Valilikle uğraşmayız. Örgütlü cemaatlerle uğraşmayız.”</p>
<p>“Anladım. Dedim ya konu kızım. Karımla anlaşamıyoruz.”</p>
<p>“Aile işleri sizi ilgilendirir.” Not defterini önüne çekti. “Nereden alınacak? Nereye teslim edilecek?”</p>
<p>“Ben... Önce şeyi konuşsaydık.”</p>
<p>“Neyi?”</p>
<p>“Hmm. Fiyat falan mesela.”</p>
<p>“Şartlara göre değişir. Maliyetini isterim. Kuzey Bey için. Size fiyat vermek için sordum mekânları.”</p>
<p>“Kilyos’ta bir kamp. Çocuk kampı.”</p>
<p>“Çocuk kampı! Yüksek koruma olur. Valiliğin alanı. Yasal risk daha fazla. Bilirsiniz kanunlar ağır. Çocuk için özel eğitimli ekip gelecek. Beş kişi desek. Yirmi beş bin CCE’ye çıkar bu iş.”</p>
<p>“Benim için fazla. On beş bin diyelim.”</p>
<p>“Kampa gidiş-dönüş güzergâhları belli mi?”</p>
<p>Ozan kamp broşürünü uzattı. “Zekeriyaköy’den çıkacaklar.”</p>
<p>Dimayev not nefterini itip yerine broşürü koydu. Yakını iyi göremiyormuş gibi dikleşerek inceledi. Duhan Sitesi’ni, İbrahim Hocayı bilir miydi? İşi reddeder miydi? Ozan endişeyle bekledi. Dimayev bir şeyler mırıldanırken parmağıyla bir yol üzerinden gitti.</p>
<p>“Hmm. Bu Salı. Keşif için zaman az. Ama yolda halledebiliriz. Takip ederiz. Uç kişi yeter. Duhan Sitesi Yaz Kampı. Nedir bu site?”</p>
<p>“Zekeriyaköy’de bir site işte.”</p>
<p>“Yirmi bine olur.”</p>
<p>“Anlaştık.”</p>
<p>“Ödemenin yarısını hemen alıyoruz. Vazgeçerseniz iade yok.”</p>
<p>3. BÖLÜM</p>
</body>
</html>