<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>12.</h2>
<p>Zekeriyaköy’den çıktıklarında ılık, sarımsı bir yağmur başladı. Yollar birazdan zarurla kaplanacaktı. Ozan böyle durumlarda aracın kontrolünü eline alma güdüsünü zor bastırırdı. Oysa kaygan yollarda modern araçların seyir sisteminin çok daha güvenilir olduğunu bilirdi.</p>
<p>“Takip etmediklerinden emin misin?”</p>
<p>“Ne?”</p>
<p>“Arkadaşlarının takip etmediklerinden emin misin?” “OffOzi.”</p>
<p>“Kurallar böyle. Dışarı hep beraber çıkılıyor demiştin.”</p>
<p>“Bunu onlarla kibarca konuştum tamam mı? Anlayışlı davrandılar. Dediğin gibi değilmiş, şimdi gördün mü?”</p>
<p>“Anlayışlı mı davrandılar? Ailenle yemeğe gitmene izin verdikleri için anlayışlı mı oluyorlar? Sen ne dediğinin farkında mısın?”</p>
<p>“Ya anlamıyorsun. Bizim durum istisna. Orada aileler bir arada. Bizimki gibi değil. O yüzden belki onlar da nasıl davranacaklarını bilemediler. Dışarı karşı korumacılar. Evli çiftlerin ayrı evlerde yaşamasına alışkın değiller. Bizi ayrı gibi düşünüyorlardı.”</p>
<p>“Artık hafta sonlarını dışarıda karım ve kızımla geçirebilirim yanı?</p>
<p>“Veda yemeği için güzel bir akşam!”</p>
<p>“Konuyu mu değiştiriyorsun Kibi?”</p>
<p>“İkimizi de germeyecek bir konuda konuşmak istiyorum.”</p>
<p>“Peki, öyle olsun. Veda değil. Nevit kalıyor. Ayşe çocuklarla gidiyor.”</p>
<p>“Yaz sonu dönecekler mi?”</p>
<p>“Bilmiyorum Kibi. Anladığım kadarıyla gidip bir bakacaklar.</p>
<p>Hem neden dönmesinler? Henüz bir şey olduğu yok.”</p>
<p>“Rena nereye gidiyor baba?”</p>
<p>“Kuzenlerin tatile çıkıyorlar güzelim. Livigno diye bir köye gidiyorlar.”</p>
<p>“Çok uzun kalacaklarmış.”</p>
<p>“Nereden çıkardın bunu?”</p>
<p>“Annem öyle söyledi.”</p>
<p>“Öyle olsa bile arada sırada gelecekler.”</p>
<p>“Livigno uzak mı baba?”</p>
<p>“Pek sayılmaz.”</p>
<p>“Biz de gider miyiz?”</p>
<p>“Tabii ki tatlım. Belki biraz kalırız da onlarla. Gidip bir baksınlar önce. Bize kalacak yer var mı görelim.”</p>
<p>Araç yol şartlarına göre zaman zaman yavaşlıyordu. Yağmur bazen şiddetleniyor, yol üzerindeki tabakayı yer yer sıyırıyor ama temiz gri lekeler çok geçmeden yeniden kayboluyordu. Görüş mesafesi birkaç metreye kadar inmişti. Otoyol, etraftaki diğer şeylerle birlikte açık kahverengi bir fonda eriyip gitmişti. Kuzeye doğru çıktıkça yağmurun şiddeti azaldı. Yol kenarındaki villa kentlerin cepheleri görünür oldu.</p>
<p>“Sitede her şey yolunda mı?”</p>
<p>“Bir şikâyetimiz yok Ozi.”</p>
<p>“Sence tatlım?”</p>
<p>“Ne?”</p>
<p>“Sitede mutlu musun diyorum. Okul? Arkadaşlar?”</p>
<p>“Hem de çok. Nazal dün çok komik bir şey yaptı.” “Ne?”</p>
<p>“İbrahim Hocayı taklit etti. Sakalı varmış gibi... Bak şöyle.”</p>
<p>“Mina! Ayıp bu.”</p>
<p>“Bir şey yok Kibi. Çocuk bunlar.”</p>
<p>“Bunu kimsenin yanında söyleme Mina!”</p>
<p>“Neden Kibi? Hocanın özelliği ne? Çocuklar büyüklerin taklidini yapar!”</p>
<p>“Mina’yı teşvik etme Ozan. Hem bunu sonra konuşabilir miyiz?”</p>
<p>Bir alt geçitten geçtiler. Geçit duvarının dibinde pis uyku tulumlarının üzerine yatmış bir grup insan vardı. On beş yaşlarında biri araca doğru hareketlenince Ozan aracın hızına müdahale etti. Hemen sonra vicdanı sızladı. Belki sadece dilenciydi. Ama risk alamazdı.</p>
<p>Rumeli Feneri’ne yaklaşırken yağmur tamamen durmuştu, ikindi güneşi parçalı bulutları kabak rengine boyamıştı. Bu kez kuruyarak yollardan kalkan toz, çevrenin çizgilerini yumuşatıyor, sınırları belirsizleştiriyordu. Seyir sistemi aracın hızını artırmıştı.</p>
<p>Birazdan Rumeli Feneri’nin lüks caddelerinde ilerlemeye başladılar. Deniz kabuklularından esinlenilmiş yuvarlak hatlı alçak binalar, şık giyim mağazaları yanlardan akıyor, bazılarının vitrin camlarında büyük tırtıllara benzeyen temizlik otomatları dolaşıyor, son yağmurun etkilerini siliyordu. Camdan yapılmış rüzgâr kalkanlarının arkasındaki restoran ve kafeler doluydu. Ceneviz Kalesi yolu geleneğe uygun olarak taş döşeliydi. Rüzgârın gücünü araçtaki nedensiz sarsıntıdan anlıyorlardı. Gösterge paneli rüzgâr hızını saatte elli iki kilometre gösteriyordu. Şık restoranın açık otoparkında yirmi kadar araç vardı. Nevit’in büyük tekerlekli siyah kamyonetinin yanma park ettiler. Ozan</p>
<p>buraya ikinci kez geliyordu. İlk ziyareti birkaç yıl kadar önce işler daha iyiyken Greg’in bağladığı büyük bir işi kutlamak içindi. Kale kapısından girdikleri anda rüzgâr uğultusu arkada kaldı. Sihirli bir geçiş anıydı. Ceneviz Kalesi’nin açık alanı yassı, kubbe biçimli bir cam yapıyla kapatılmıştı. Kırmızı tuğla döşeli zemine masalar seyrek bir şekilde yerleştirilmişti. Yağmur sonrası cam tavanda oluşan mat tabaka otomatik bir fırça sistemi ile temizleniyordu.</p>
<p>“İşte oradalar!” dedi Mina. Kuzenleri Rena ve Alp de kalkmış ona doğru koşuyordu.</p>
<p>“ Vav... Kemerin altında mı yer ayırtmış?” dedi Sibel.</p>
<p>“Nevit iyi becerir böyle şeyleri. Her yerde tanıdıkları vardır.”</p>
<p>Doğu duvarındaki kemerlerden birinin içindeki masaya yerleştiler. Ortam, kemerden dolayı loş olduğu için şık sarı apliklerle aydınlatılmıştı. Dışarıda Karadeniz’in sarımsı suları dalgalarla köpürüyor, Rumeli Hisarı dalgakıranının önündeki büyük kayalıklara saldırıyordu.</p>
<p>“Manzara müthiş!”</p>
<p>“Daha iyiydi eskiden. Sık gelirdik buraya. Artık yağmur değil çamur yağıyor. Denizin rengi değişti,” dedi Nevit.</p>
<p>“Öyle.”</p>
<p>Oturdular. Görünüşe göre Nevit onları yine ikna etmeye çalışacaktı. Sibel, Mina’yla Zekeriyaköye taşınmamış olsa bunu belki başarabilirdi. O durumda Ozan da onlara uymak zorunda kalırdı.</p>
<p>Yemeklerini ısmarladılar. Seçimi, mekânı iyi bildiği için Nevit e bıraktılar.</p>
<p>“Keşke siz de Livigno’ya gelseydiniz,” dedi Ayşe. “Çok güzel bir yer. Ben daha önce gitmiştim. Livigno’ya değil ama yakınlarında bir başka köye. Bir kültür gezi grubuyla. Sibel sen çok severdin. Sessizlik. Hava kalitesi inanılmaz.”</p>
<p>“Severdim herhalde. Ama her şeyi bırakıp gitmek? Bu mümkün mü? Her şeyimiz burada. Orada yapabileceğim bir şey yok.”</p>
<p>“Bir uyum psikologunun mu? Haha biz bile müşterin olurduk!”</p>
<p>“Ben kime başvurayım?”</p>
<p>“Abartma Sibel,” dedi Nevit. “Ortamı kendimiz yarattık. Köy bizim. Otel istediğimiz gibi döşendi. Herkes bizim gibi orada. Bence bir psikolog olarak işsiz kalırdın orada. Ama fotoğrafçı ya da ressam olarak dakikan olmazdı.”</p>
<p>“Haha bir de yeteneğim olsaydı.”</p>
<p>“Geç kalmış değilsiniz. Ayırttığımız yer duruyor. Hafta sonu Ayşe çocuklarla gidecek. Okul kayıt işleri falan da var. Ben şimdilik buradayım. Bir süre arada gidip geleceğim. Yeni bir ürün çıkartmak üzereyiz. Bazı koku moleküllerini de yakalayan bir şey. Çöp, is kokusu falan tarihe karışacak. Biraz daha para kazanmaktan zarar gelmez. Neyse. Süit daireniz hâlâ duruyor. Karar vermeniz yeter.”</p>
<p>“Teşekkürler Nevit. Çok düşüncelisin. Kardeşini biliyorsun işte. Bir şey olmayacağını düşünüyor.”</p>
<p>“Bunu konuşmuştuk Sibel. Burada tekrar mı başlayacaksın?”</p>
<p>“Hayır Ozi. Bütün o şeyler...” Gözleri çocuklara döndü. Masanın salon tarafında kendi hâllerine dalmışlardı.</p>
<p>“Bütün o öngörüler... Bilmiyorum bana da aşırı geliyor. Her şey ısınacak falan. Beni rahatsız eden şeyler başkaydı.”</p>
<p>“Evet, güvenlik falan,” dedi Nevit. “ Şu tarikat sitesine taşındın. Neydi adı... Bakış... Bakılış...”</p>
<p>“Hahah. Arayış. Neyse tarikat değil. Bir... Bir grup. Beni dini tarafı çok ilgilendirmiyor, iyi bir site... Ucuz, güvenli.”</p>
<p>Bu arada yemekler gelmişti. Garsonun duymaması gereken bir şey konuşuyormuşçasına bir süre sustular.</p>
<p>“Sibel hâlinden memnun,” dedi Ozan.</p>
<p>“Belli oluyor. Yüzüne renk geldi kızın,” dedi Ayşe.</p>
<p>“Sen de iyi görünüyorsun,” dedi Sibel.</p>
<p>Ozan da öyle düşünüyordu. Ayşe sarışın, kemikleri sayılan, uzak tefek bir kadındı. Mutlu görünüyordu. Bir an yakıcı bir kıskançlık hissetti. Onlar kadar rahat hareket edebilmeyi isterdi. Sanki içinde bulundukları gemi batıyor ve kurtarma filikalarına sadece birkaç ayrıcalıklı aile binebiliyordu. Kardeşi filikada onlara da yer ayırmıştı ama bunu yapmayabilirdi. Livigno’dan Amerika’daki Aspen’e ya da bambaşka bir yere de gidebilirdi. Bunu bilmem kaç mikrondan küçük parçacıkları yakalıyor diye pazarladığı maskeler sayesinde yapabiliyordu. O maskeler üretilmek için havaya yakaladıklarından daha fazla parçacık salıyordu. Bir işe yaradıkları da şüpheliydi. Alpın. Güzel bir marka adıydı. Te-lafffuzu kolay, akılda kalıcı, evrensel. Bir yandan da dağ ve temiz hava çağrışımı yapıyordu. Birkaç tabaka ince kâğıtla İstanbul’un ağır havasını Alp esintisine çeviriyordu! Kardeşi insanlara sahte Alp havası satıyor, kazandığı parayla gerçeğinde köy inşa ediyordu. Alp ve Rena için endişelenmiyordu. Nasılsa her zaman onları götürebileceği güvenli bir köşe bulabilirdi. Kendisi koku yakalayan Alpin’leri üretmeye devam eder, Ayşe dağlarda yapacak spor bulurdu.</p>
<p>“Annemler de geliyorlar,” dedi Ayşe. “Nevit onlara söz ettiğinde çok şaşırmadılar. Gelmeyi hemen kabul ettiler. Onlara biraz güneyde S t. Rocco’dan bir yer aldık.”</p>
<p>“Çok güzel. O yaşta yeni bir yere gidip uyum sağlamayı kabul etmek! Belki bizimkiler de onlara katılmak isterdi Nevit!”</p>
<p>“Teklif ettim elbette. İkna etmeye çalıştım. Tirebolu’daki eve ne kadar emek verdiler biliyorsun. Oraların ısınmadığını tersine soğuduğunu düşünüyorlar. İki yıldır ısıtıcı kullanıyorlarmış.”</p>
<p>“Belki biz de Tirebolu’ya taşınırız. Ne dersin Sibel?”</p>
<p>“Sorun sadece sıcaklık değil. Güvenlik.Yağma,”diye araya girdi Nevit. “Zaten Tirebolu’da sıcaklık adası riski yok.”</p>
<p>“Şakaydı. Bizim bir yere gittiğimiz yok.”</p>
<p>“Yağma ne baba?” dedi Mina.</p>
<p>“Yağma... Bazen birileri iznin olmadan eşyanı alır. Öyle bir şey.” “Hırsızlık mı?”</p>
<p>“Evet tatlım. Yemek nasıl gidiyor?”</p>
<p>“Bunları burada konuşmayalım. Dinliyor çocuklar,” diye fısıldadı Sibel.</p>
<p>Bir süre sadece yemeklerle ilgilendiler. Ozan kayalıklar ve dalgakıranda sessizce patlayan dalgaları izliyordu. Limana demirli, kapalı beyaz tekneler topluca yükseliyor, alçalıyor, yeniden yükseliyordu. Birkaç santimlik cam dışarıdaki vahşi koşullardan sadece görüntüyü içeri bırakıyordu. Nevit, yemek için burayı özel olarak mı seçmişti? Onlara zincirlerinden kurtulmak üzere olan vahşi bir hayvanı çağrıştıran suları göstermek mi istemişti?</p>
<p>“Seninkiler ne yapıyor Sibel? Annenler? Bişkek’teler mi hâlâ?” diye sordu Nevit.</p>
<p>“Almatı’da. Kardeşimin yanında. Çocuk bakıyorlar.”</p>
<p>“Orası nasılmış?”</p>
<p>“Çok şikâyetleri yoktu. Çocuk gürültüsü sadece.”</p>
<p>“ikinci ne zaman doğmuştu?”</p>
<p>“Bir yaşını yeni doldurdu. Bir iki yıl daha oralara gidip gelirler.” “Kazakistan’da da hayatta kalma kolonileri var. Buna uygun yaylalar bol. Kardeşin ilgilendi mi böyle şeylerle?”</p>
<p>“Hıh. Sanmam. Ne kardeşim ne kocası. Programlarını yazar, para kazanmaya bakarlar. Yarın alacakları para her şeyden önemlidir.”</p>
<p>“Yine de yaşadıkları yerin yakınlarda böyle kolonilerin olması güzel. Umarım farkındadırlar. Doğudakiler sadece paraya bakı-yorlarmış. Biz biraz daha seçiciyiz.”</p>
<p>“Haber veririm Nevit. İlgileneceklerini sanmam ama.”</p>
<p>“Belli olmaz. Doğudan çekirge sürüsü gibi gelen göçmenleri daha görmediler.”</p>
<p>“insanlar durup dururken başka yerlere gitmezler Nevit. Onlar da senin gibi çocuklarını düşünür. Çekirgelere benzemezler,” dedi Ozan.</p>
<p>“Çok sayıda gelir ve her şeyi talan ederler. Bunu kast ettim.”</p>
<p>“Açlıktan olabilir mi?”</p>
<p>“Nedenini bilemem. Açhk veya barbarlık. Sonuç değişmiyor. Kendimizi korumamız lazım.”</p>
<p>“Nevit kendi açısından haklı,” dedi Sibel. “Bir noktadan sonra herkes kendini, kendi çocuklarını düşünür. Elbette evini yurdunu bırakanların bunu başka ülkeleri yağma için yapmadıklarını biliyordur.”</p>
<p>“Biliyor musun Sibel eskiden kayak merkeziymiş Livigno. Düşünsene. Havadan buz kristalleri yağıyor. Bunlar toprağı kaplıyor. Sen gerçek kar üzerinde kayıyorsun,” dedi Ayşe.</p>
<p>“Evet. Hayal etmesi zor.”</p>
<p>“Beş, altı bin metrelerde kışın kar yağar hâlâ,” dedi Ozan.</p>
<p>“Kayak yapan var mı o yükseklikte?” dedi Nevit.</p>
<p>“Bilmiyorum. Herhalde vardır.”</p>
<p>“insanlar çılgın. Denemeyecekleri delilik yok,” dedi Ayşe.</p>
<p>Ozan, bu kez hayatında ciddi hiçbir şeyle uğraşmamış insanlardan saydığı Ayşe’ye baktı. Kadın düzgün, yapılı dişlerini sergileyerek gülümsüyor, belki de bilinçli olarak kardeşiyle arasındaki gerginliğe müdahale ediyordu.</p>
<p>“Rena’yla Alp hangi okula gidecekler Ayşe?”</p>
<p>“Lyceum’un bir şubesi var. Eskisi gibi popüler değil bu okullar ama o taraflardakilerin hâlâ fena olmadığını öğrendik. Az para da ödemeyeceğiz.”</p>
<p>“Abartma Ayşe.Toplu kayıttan gayet iyi indirim aldık. Bir öğrenci daha bulsaydık biri bedava gelecekti.”</p>
<p>Nevit duruşunu dikleştirip boğazını temizledi. “Bakın. Tatlılara geçmeden... Özür dilerim. Beni anla Ozan. Kardeşimsin. Siz de gelin. Ne kadar kalabalık gidersek o kadar iyi. Dünya iyiye gitmiyor. Hele İstanbul. Kimse eğilimi tersine çevirecek güce sahip değil. Her şey mahvoluyor. Bu ısınma olmasaydı da bir şey değişmeyecekti. Bakın etrafınıza. Yaşadığınız...”</p>
<p>“Nevit lütfen. Çocuklar!”</p>
<p>“Özür dilerim Sibel.” Sesini fısıltı tonuna düşürdü. “Yaşadığınız yerlere bakın. Siteyi bilmiyorum. Ama ne olabilir? Büyük akıntılardan hiçbir şey kurtulamaz. Büyük göçlerden. Milyonlarca insan geldi. Milyonlarcası da gelecek. Hava iyice ısınacak. Belki süper sıcaklık adası denen şey oluşacak. Sonra seller. Sadece su değil. İnsan seli. Bugüne kadar gördüğümüz hiçbir şey değil. En iyimser raporlar bile önümüzdeki yirmi yılda yarım milyarla bir milyar arasında insanın daha göç edeceğini öngörüyor. Hiçbir duvar, bizim Levent’teki evin duvarları bile bunu durduramaz. Hayatımızı sürdürmek zorundayız. Çocuklarımız için. Çocuklar nerede büyüyecek? Bakın şunlara. Masum yüzlerine. İstanbul’da mı yaşayacaklar? Ayaklar altında kalacak burası.”</p>
<p>“Livigno bizi kurtacak mı?” dedi Ozan.</p>
<p>“Efendim?”</p>
<p>“Bu dediklerin olursa Livigno bizi kurtaracak mı? Dünya ısınacak, seller, göçler artacak. Oraya gelmeyecek mi bunlar? Milyonlarca insan canını kurtarmaya çalışacak. Livigno’ya gelmeyecekler mi?”</p>
<p>Nevit masaya doğru iyice eğildi.</p>
<p>“Herkes ölür Ozi. Ama uzun yaşamaya çalışır.”</p>
<p>“Ne kadar uzun?”</p>
<p>“Kim bilir? Burada kalanlardan daha uzun herhalde.”</p>
<p>“İşin ne olacak? Alpin?”</p>
<p>“Şimdilik devam. Dedim ya yeni ürün geliyor. Satabileceğimiz kadar satarız. Sonra belki başka ürün. Ama Alplerde yatırımlar var. FGRM açıyoruz.</p>
<p>“FGRM de ne?”</p>
<p>“Füzyon gen rehabilitasyon merkezi. Yeni bir alan. Geleceği var ama.”</p>
<p>“Füzyon? Bildiğimiz GRM’den ne farkı var?”</p>
<p>“Adına bakma. GRM’ler oralarda yasak. Bizde ne idüğü belirsiz ilaçlar, ışınlar falan yok. Müşteriler temiz havada tatil yapacak. İsteyenler heliox odalarda kalacak. Gaz tankları gibi ama oda şeklinde döşenmiş. Oksijeni azaltılmış odalar. Oksijen helyum karışımı veriliyor. Yavaş yak yavaş yaşlan. Bir anlamda gen terapisi ile gaz terapisini birleştiriyor.”</p>
<p>“Senin buluşun mu?”</p>
<p>“Yok canım. Haha. Ama öncülerden biri olacağız.”</p>
<p>“Güzel. Piyasa araştırması yapınız mı?”</p>
<p>“İki yılı sattık bile. Ee ne diyorsunuz?”</p>
<p>“Eh...Tebrikler..”</p>
<p>“Hayır. Livigno’ya.”</p>
<p>Ozan, karnında hissetmeye başladığı ağırlığı dağıtmak istercesine derin bir nefes alıp verdi. Kayalarda bir dalga daha patladı. Sibel’le bakıştılar. Karısının yüz çizgileri birkaç ay öncesine göre yumuşamış mıydı? Taşınmak ona iyi gelmişti. Kendisine de gelir miydi? Ne kadar böyle gidecekti? İşleri yoluna girip doğru dürüst bir yere taşınınca tekrar iyi hissedecek miydi? Evlerini bir zamanlar doğru dürüst bir yerden almamışlar mıydı? İyi yerlerin ruhu her zaman daha pahalı yerlere sabah gölgeleri gibi çekiliyor muydu? Onu neden yakalayamıyorlardı? Livigno’da bundan kurtulabilirler miydi? Orada ne yapacaktı? Kendileri finanse edemedikten sonra rahat ve huzurlu hissedebilir miydi? Kardeşi gibi şarlatan değildi ki orada momotek’ satsın!</p>
<p>Momotek; Bilim ve teknolojiye dayandığı yanılgısı yaratılarak pazarlanan</p>
<p>“Bence eldeki verilerle gitme kararı vermek çok zor. Sen ne dersin Kibi?”</p>
<p>“Davetine teşekkürler Nevit. Ama belki bir ara ziyaretinize gelip etrafa bakarız.”</p>
<p>“Öyle olsun. Daireyi bir süre daha elimizde tutarız değil mi Ayşe?”</p>
<p>“Tabii ki. Bir gelip görün önce.”</p>
<p>Önce kayalıklar, sonra dalgakıranda bir dalga patladı. Suyla kayanın çarpışma sesi yerine masanın diğer ucundan çocukların kahkahaları geldi. Bu, kasveti dağıtır gibi oldu.</p>
<p>“Eh. Nasıl isterseniz. Hadi fırtına, kaleyi yıkmadan tatlılarımızı yiyelim. Bu akşam senin geçen yediğinden alacağım ben de Ayşe. Neydi adı?”</p>
<p>“Glaze kalamar tatlısı. Nefis ve hafif. Sibel, iki porsiyon bile yiyebilirsin.”</p>
<p>“Neden olmasın?”</p>
<p>ürünlere verilen aşağılayıcı isim. 21 yy ortalarında yaygınlaşmıştır. Bir zamanlar popüler olan nanoteknoloji sözcüğünden türediği tahmin edilmektedir.</p>
</body>
</html>