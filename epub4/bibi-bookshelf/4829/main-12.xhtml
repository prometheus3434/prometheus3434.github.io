<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h2>12. Temiz Oda</h2></li></ul>
<p>Adam, daha önce yüzlerce kere olduğu gibi öksürük nöbetiyle uyandı. Ama son iki buçuk yıldır boğucu bir dizi öksürükle değil tatlı melodilerle uyanıyordu. Başında da yine tanıdık bir ağırlık vardı. Öğleye doğru baş ağrısına evrilecek olan bir basınç. Sanki iki buçuk yıl önce evini bir temiz oda’ya çevirmemişti! Yatağa oturarak nöbetin geçmesini bekledi. Bir genel ev otomatına nasıl da ihtiyacı vardı! Ama o makineler havaya parçacıklar saçıyor olmalıydı ki ne zaman eve bir tane sokmaya kalksa astımı azıyordu. Doktorlar bir anlam veremese de evde elektrik motorlu eşya kullanamıyordu. Bir iki dakika sonra daha az öksürüyordu. Yeniden başlamasından korktuğu için yavaş adımlarla banyoya gitti. Göz akları eskiden olduğu gibi pembeydi, iyi uyuyamamıştı. Bir iki kere hızlı nefes alıp verince boğazından gelen tanıdık ıslığı duydu. Yılgınlık hissetti. Salondaki çalışma masasına giderken ULPA“ filtrelerden gelen alarm sesini fark etti. Yine dolmuştu! Koridordaki depoya uğrayarak iki yeni filtre aldı. Salondaki ana</p>
<p>Temiz Oda; Genellikle mikroçip ya da ilaç sanayilerinde kullanılan, üretim alanındaki havanın içerdiği parçacık sayısının metreküpte bir kaç adedin altında olduğu özel havalandırma sistemli alanlar. Bunların sivil versiyonları astım vakalarındaki önemli artışlardan sonra kullanılmaya başlanmıştır.</p>
<p>ULPA; Ultra Low Particulate Air; Yüz nanometreye kadar parçacıkları yakalayabilen filtre sistemi.</p>
<p>ünite üzerindeki şalter ikonuna dokundu. Gelen şifre ekranına giriş yaparak sistemi kapattı. ULPA tüplerini çıkarıp yerine yenilerini taktı. Kontrol tablosunda son değişikliğin elli bir saat önce yapıldığı bilgisi vardı. HEPA' filtrelerse otuz saat önce değişmişlerdi. Onlar da dolmak üzere olmalıydı. Normalde ULPA filtrelerin iki, HEPA’ların bir ay dayanması gerekiyordu. Kum fırtınasından dolayı son bir haftada iki kez ULPA beş kez HEPA değiştirmişti. Hâlâ devam ediyor muydu? Bu kaçıncı gündü? Şalteri kaldırıp depoya geri döndü. Dolu filtreleri bir kutuya yerleştirdi. Kullanılmışları geri verirse yüzde yirmi indirim alabiliyordu. Bu, eskiden olsa önemsemeyeceği bir indirimdi. Bu hızla giderse bütün servetini doğru dürüst nefes almak için birkaç yıl içinde harcayıp bitirecekti. Zaten eve temiz oda için bir servet harcamıştı. Şirket, evde dışarıyla bağlantılı toplu iğne ucu kadar bir deliğin kalmadığını iddia ediyordu. Bunu vakum testiyle ispatlamışlardı. Atık su bile garip bir sistemle evden atılıyordu. Bu öksürük neydi o zaman?</p>
<p>Kahvaltı için açık mutfağa yöneldi. Yeniden öksürmeye başladı. İki eliyle masaya tutunup bir süre bekledi. Göğsü yanıyordu. Gözleri bir yandan tek tek gözden geçirilmiş eşyalar üzerinde dolaştı. Burada toz üretecek hiçbir şey yoktu. Tuvalet kâğıdı bile özeldi. Filtreleri sürekli değiştiriyordu ama hâlâ nöbete yakalanabiliyordu! İki buçuk yıldır evden biri babasının diğeri annesinin cenazesi için olmak üzere yalnızca iki kere ayrılmıştı. O zaman da astronotlarınla gibi bir elbise giymek zorunda kalmıştı. Doktor aksi takdirde öleceğini söylemişti. Son zamanlarda astıma bağlı ölümlerin sayısı diğer tüm ölüm sebeplerini geride bırakmıştı. Doktora göre yine de şanslıydı. Milyonlarca insan bu pahalı sistemleri alamadığı için ciğerlerini kanatana kadar öksü-</p>
<p>HEPA, High Efficiency Particulate Air; 0.3 Mikrondan büyük parçaları yakalayan filtreler.</p>
<p>rüyor, boğularak ölüyordu. Astım onu beş yaşından itibaren sağından solundan iterek bu doksan bir metre karelik eve tıkmıştı. Ama artık buraya da sızmaya çalışıyordu. Bir sonraki aşama neydi? Yatakta da o astronot kıyafetini giymek?</p>
<p>Ne yiyeceğine karar vermek üzere dolabın içini gözleriyle isteksizce tararken alarm yeniden duyuldu. Tonları artık tanıyordu. Dikkatli adımlarla depoya gitti. Bu kez kutudan iki yeni HEPA tüpü çıkattı. Şimdiden yarıya inen rezerv sanki göğsünün üzerinde ek bir ağırlık oluşturuyordu. Depoyu ağzına kadar yedek filtrelerle doldurmaya karar verdi. Belki yeni bir indirim alırdı. Yaşlılar gibi ayaklarını neredeyse sürüyerek üniteye gitti. Aynı işlemleri yaparak filtreleri değiştirdi. Bakışları pencereye kaydı. Kalın pencere camının ötesinde tarihi yarımadada soluk bir günbatımı sarısı fonunda Ayasofya ve Sultan Ahmet camilerinin siluetlerine baktı. Birinci şerefelerinden itibaren kesilmiş minareler, camileri zemine çivileyen kazıkları andırıyordu. Şiddetlenen rüzgârlarla minarelerin tamamen kaldırılmak zorunda kalınacağı konuşuluyordu.</p>
<p>Ne zamandan beri açık mavi fon yerine, bu sarılık olmuş göğü görüyordu? Rüzgâr şiddetini denizdeki dalgalardan ölçebiliyordu. Pencereden binanın bahçesine baktı. Zemindeki sarımsı renk ve birkaç aracın cam sileceklerinin üzerindeki üçgenleşmiş birikinti, kum yağmurunun devam ettiğini söylüyordu. Ne zaman sona erecekti? Daha önce bu kadar uzun bir kum yağmuru olmuş muydu? Depoda normal şartlarda ona bir yıl yetecek kadar filtre vardı. Ama bu yağmur hiç kesilmezse birkaç hafta sonra havayı dışardan olduğu gibi almak zorunda kalırdı. Bu düşünce nefesini keser gibi oldu. Daha şiddetli nefes alınca yakıcı öksürük yeniden başladı.</p>
<p>Bir saat sonra bu kez kaba filtreyi değiştirdi. Dışarda gökyüzünün tonu biraz daha koyulaşmış mıydı? Nereden geliyordu bu kadar toz? Altına toz tuzağı’ yerleştirerek filtreyi masanın üzerine koydu. Bir maske takıp kapağı açında kum tanecikleri kâğıda döküldü. Bunlar havada süzülemeyecek kadar iriydi. Güneyden bir yerlerden şiddetli rüzgârlarla havalanıyor, uzun mesafeler aştıktan sonra onları taşıyan rüzgâr şiddetini kaybedince aşağı iniyordu. Bazen alt katmanlardaki rüzgâra kapılıp yatay hız da kazanınca can yakıcı olabiliyordu.</p>
<p>Öğleden sonra kaba filtreler ve HEPA yeniden alarm verdi. İnatla değiştirdi. Sonra bir ara kuş cıvıltısı benzeri bir ses duydu. Bunu filmlerden, genel bahçelerden bilirdi. Dışarda zemine çivilenmiş Ayasofya görüntüsü sarı bir kuşağın arkasında gözden yitmişti. Kulağını cama dayayınca boğuk kum çıtırtılarını duydu.</p>
<p>Cıvıltı içeriden, havalandırma ünitesinden geliyordu. Periyodikleşmişti. Şiddeti arttı, pesleşti ve periyodu düştü. Gösterge paneli, fanlarda arıza gösteriyordu. Sıcaklık altmış beş dereceye yükselince sistem kendini kapattı.</p>
<p>Arıza numarasını arayarak ihbar bıraktı. On beş dakikaya kadar aranacaktı. Bu arada sıvılaştırılmış karbonhidrat ve proteinden oluşan yemeğini bitirdi, içerideki havayı hızlı tüketmemek için olabildiğince az hareket ediyordu. Yine de havada ağırlaşma hissediyor nefes alış verişi ve nabzı hızlanıyordu. Yirmi dakika sonra yeniden arıza ihbarı yaptı. Bir kanepeye uzandı ve gözlerini kapadı. Uyandığında hava biraz kararmıştı. Saate baktı. Sadece yarım saat uyumuştu. Pencereye doğru yürüyünce manzaranın gri bir perde ardında tamamen gözden kaybolduğunu gördü. Dışarda büyük bir kum fırtınası vardı. Bu havada buraya teknik ekip gönderebilirler miydi? Eli boynuna gitti. Kalbi dakikada en az yüz atıyordu! Havada toz kokusu mu vardı? Biraz ışık iyi gelebilirdi. Aydınlatma ayarını tam güce getirdi. Odaya soluk turuncu bir ışık yayıldı. Bilgi ekranına bakınca şebeke elektriği-</p>
<p>Toz tuzağı; Statik elektriklendirilmiş bir tür kâğıt. nin kesik olduğunu gördü. Yedek bataryalardan gelen enerji düşük tutulurdu. Ne yapacaktı? Üniteyi kendi tamir edebilir miydi? Belki basit bir temizlik fanları yeniden çalıştırırdı. Sık sık filtre değiştirmeye razıydı. Ama kum fırtınasının biraz dinmesini beklemesi gerekiyordu. Bu arada sistemin şemasını inceleyebilirdi. Böyle bir saat kadar geçirince hava biraz aydınlandı. Ayasofya silueti yeniden görünür olmuştu. Rüzgârın iyice hafiflediğine kanaat getirince ön paneli çıkardı. Bakınırken fan ünitesinin kapak mandallarını gördü. Mandalları kaldırıp kapağı alınca ünite tabanına kum taneleri döküldü. Bunlar uçamayacak kadar büyük olduğundan endişe etmedi ama fan ünitesinin içine nasıl girmişlerdi? Eğilip baktı. Arkada ince membranda y şeklinde bir yırtık vardı. Membranı çekince kauçuk conta yerinden çıkarak sarktı. Bunları yerine takabilecek miydi? Mutfak dolabından küçük fenerini alıp içeri tuttu. Kaba membranda da delik vardı. Bunların değişmesi gerekecekti. Belki servis gelene kadar fanları çalıştırmayı becerirdi. Vakum temizleyici almak için mutfağa giderken gözleri pencereye takıldı. Geniş, kırmızı, dağınık bir toz bulutu Kız Kulesi’ni yuttu. Üsküdar kıyılarından içeri girdi. Genç adam üniteye geri döndü. Membranı ve contayı yerine takmaya çalışırken arka taraftan gelen çıtırtılar arttı. Kum taneleri bir sinek sürüsü gibi yüzüne saldırdı.</p>
</body>
</html>