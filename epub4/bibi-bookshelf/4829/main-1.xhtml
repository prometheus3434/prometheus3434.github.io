<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h2>1.</h2></li></ul>
<p>Değişiklik hissinin nedeni sessizlikti. İyi uyumuş olmalıydı. Uzun süredir ilk defa kendini dinç hissediyordu. Rüzgârı duymaya çalıştı. Hafif bir hışırtı mı vardı yoksa duyduğu psikolojik bir iç ses miydi? Karısını uyandırmamak için sessizce giyindi. Sibel, bazen erken kalkar, kahvaltısını hazırlardı ama o, şimdi ne bunu ne de maske takması gerektiğini duymak istiyordu. Maske aklına gelir gelmez ağzını eliyle kapayarak iki kere öksürdü. Yatak odasından salondaki açık mutfağa seğirtti. Bütün o tüp trenlere, şeffaflığını iyice kaybetmiş, yer yer çatlamış ya da yarılmış bir tür plastikle kaplı, eski seraları çağrıştıran yürüyen merdivenlere, camları açılmayan ofislere zor katlanıyordu. Maske, açık havadan yalıtılmış olmanın verdiği rahatsızlığı ikiye katlıyordu. Camları kırmak, naylonları yırtmak elinde değildi ama maskeyi takmayabilirdi. Havadaki bilmem kaç milimetreden büyük parçacık sayısı onu ilgilendirmiyordu. Astıma ya da diğer akciğer hastalıklarına yakalanacağına inanmıyordu. Bazıları o parçacıkların kanser yaptığını söylüyordu. Kişisel sağlık danışmanına ya da sağlık bültenlerine inanacak olsaydı evden hiç çıkmaması, su yapıcısından elde edilenden hariç hiç su içmemesi (En azından manyetik filtreli pahalı bir su temizleyici modelinden geçirmeden) gerekecekti. Raftaki hazır kahvaltı karışımı kutularından ilk eline geleni aldı.</p>
<p>Kuru meyveyi ve konsantre yoğurt parçacıklarını bir kaba boşalttı. Üzerlerine toz krema ekledi. Su yapıcısından su doldurup karıştırdı. Krema, karışıma çekici bir kıvam verdi. Masaya oturup iştahla yemeye başladı. Sibel bundan yemez, Mina’ya da yedirmezdi. Butik çiftliklerden, şık kutular içinde genetik mühendisliği ürünü sebze meyve konsantreleri, dondurulmuş balık, midye, kalamar, insekta’ çubukları, kinoa ezmesiyle tanınmış bir iki gıda laboratuvarından sentetik kırmızı et ve tereyağı getirtirdi.</p>
<p>Sağlık otoritelerine göre, yediği kahvaltı karışımı da diğer endüstriyel hazır yemekler de aslında çöptü. En azından onlarca çeşit vitamin ve mineral tabletiyle desteklenmesi gerekiyordu. Bu otoritelere göre bu tür şeylerin tüketilmesini gerektirecek tek neden temel yeme içgüdüsünü tatmin etmek ve sindirim sisteminin kendini bırakmamasını sağlamaktı. Geriye Sibel’in pahalı çiftlik ve laboratuvar ürünleri ile deniz yosunundan elde edilmiş tatsız tuzsuz şeyler kalıyordu. Çevrelerindeki ucuz semtlerde yaşayanlar dâhil milyonlarca insanın temel gıdası yosun bazlı yiyeceklerdi, içkilerini bile yosundan yaptıkları söyleniyordu. İyodin zehirlenmesinin yaygınlığı ile ilgili haberler okumuştu ve sorumlu yosun gibi görünüyordu. Sibel’e göre sadece iyodin zehirlenmesi değil, birçok kanser ve diğer sindirim sistemi, karaciğer hastalıklarının kökeninde de bu kontrolsüz yosun ürünleri tüketimi yatıyordu. Çiftlik yosunu biraz daha güvenilirdi.</p>
<p>Ne tüketirlerse tüketsinler vitamin tabletleri diyetlerine bir yerden girerdi. Karısı olmasa o tabletlerden hiç almazdı. Şirket propagandalarının korkuyu körüklediğini düşünüyordu. Ama Sibel, vitamin ve mineralleri yine de içeceklerine karıştırarak ya da yemeklere katarak ona verirdi. Sibel, o bültenleri fazla önemsiyordu. Belki de haklıydı ama Ozan, butik çiftlik ürün-</p>
<p>Insekta Çubuğu; Altıbacaklı omurgasız sınıfı canlılardan elde edilen protein çubukları. 21. Yüzyıl ortalarında yaşanan Büyük Gıda Krizi’nden çıkışın anahtarlarından biri olmuştur.</p>
<p>lerine, sentetik etlere neden güvensindi? Onları kim denetliyordu?</p>
<p>Kahvaltı artıklarını çöpe yolladı. Çıkmadan Alpın marka maskesini yanına aldı. Sibel, kahvaltısına çok karışmasa da maske konusunda ısrarcıydı. Bu markayı kendinden üç yaş büyük erkek kardeşi üretiyordu. Nevit, her görüşmelerinde onlu iki paket maske verirdi. Bir maske bir hafta kadar kullanılabiliyordu. Tak-masa da yanma alması akşam Sibel’in söylenmesini engellerdi. Maskesini takmasa da koruyucu aşısını yaptırırdı. Ölümcül salgınların ne zaman nereden başlayacağı belli olmuyordu, istatistiksel bilgi yeterince sağlıklı olmasa da bazı dalgaların çok yıkıcı olabildiğini biliyordu. En büyük korkusu ise Mina’nm hastalan-masıydı. Kızının odasına göz atmak için kapıdan döndü. Sıcak bir şefkat duygusu endişeyle karışarak içine doldu. Bir süre yedi yaşındaki kızını seyretti. Odanın zemininde eski temizlik otomatı duruyordu. Yassı gri gövdesinin üzerine çıkartmalar yapıştırılmış, ön tarafına turuncu bir kalemden çıkmış çocukça harflerle Robi yazılmıştı. Mina, yenisi alınınca bunun atılmasına izin vermemiş, onu kişisel robotu yapmıştı. Sibel, otomat için eğlenceli programlar bulmuştu. Eski temizlik otomatı şimdi müziğe tepki verip ritmik hareketler yapabiliyor, yüksek manevra gücüyle kendi çevresinde fırıl fırıl dönebiliyor, sadece kızının sesli komutlarını yerine getiriyordu, işin ilginci Ozan da artık onu hurda bir temizlik otomatı gibi görmüyordu. Tamir edilemeyecek ölçüde bozulursa herhalde kızı kadar üzülürdü.</p>
<p>Karısının yatakta döndüğünü duydu. Koridoru geçip daire kapısını açarak sessizce dışarı, kare prizma binanın iç avlusuna bakan koridora çıktı. Yirminci kat koridorunun korkuluğundan avluya baktı. Buraya ilk taşındıklarında binayı çok etkileyici bulmuşlardı.</p>
<p>Dikdörtgen piramit mimari olarak aerodinamikti. Her yıl biraz daha şiddetleniyormuş gibi hissedilen rüzgârların etkisini azaltıyordu. Kesik tepede büyük hareketli aynalar güneşi yelken gibi izliyor, günün büyük bölümünde içeri gün ışığı yansıtıyordu. Her dairenin bir cephesi piramidin dışına, diğer cephesiyse içine bakıyordu. Sibel, havuzlu avluya bakan cepheyi çok sevmişti. Dış taraftaki kademeli teraslara ise bayılmıştı. Daire girişlerinin olduğu iç cephedeki koridorlardan iç boşluğa, ortadaki havuza ve asansör kulelerine bakmak hem güven hem de her nasılsa sonsuzluk duygusu uyandırıyordu. Proje mimarı belki de böyle bir etki yaratmak istemiş, başarılı da olmuştu. Büyük avlunun ortasındaki havuzda oynayan çocuklar mutluydu. Yaşadıkları siteyi oluşturan ikiz binalarda kendilerininki gibi yüzlerce aile vardı. Bir zamanlar bu ailelerden üçünü yakın arkadaşları ve çocukları oluşturuyordu. Aslında buraya taşınmalarının nedenlerinden biri de buydu.</p>
<p>Site on yıllıktı. Ama son yıllarda her şey çok hızlı eskiyor gibiydi. Yukarıdaki hareketli aynalar son iki yıldır batı yönünde sabitti. Bu yüzden sabah saatlerinde işe yaramıyor, dik durmaları gereken öğle saatlerinde gölgeleri havuzu örtüyordu. Tuttuğu krom alaşımlı çelik trabzanm önceden kırmızı olan boyası yer yer dökülmüş, zamanla ton değiştirmişti. Havuz son iki yıldır su yokluğu nedeniyle doldurulmamıştı. Yine de mavi renkli zeminde yosunlar biriksin diye iki parmak su tutuyordu site yönetimi! Mina, üç yıl önce yerleştikleri sitenin havuzunda sadece üç kez yüzebilmişti. Nevit e göre bir daha yararlanamayacaktı. Nevit her zaman kötümser olmuştu. Kardeşi belki kötümserliğinden belki de eğlenceli bulduğundan hayatta kalma teknolojilerine meraklıydı. Kendi evindeki gizli bölmelerde neler sakladığını Allah bilirdi. Parası olduğu için merkezde, korumalı bir sitedeki küçük bir villada yaşıyordu. Villasının bodrum katını sığınağa çevirmişti. Her ne kadar maceracı bir yönü olsa da akıllı biriydi Nevit.</p>
<p>Saçma sapan şeylere para harcamazdı. Bu yüzden Dünya’nın geleceği ile ilgili öngörülerinin kötümserliği onu zaman zaman etkilerdi. Kardeşinin tavırlarını, hafta sonları arkadaşlarıyla gittikleri mağara ve dağ gezilerindeki maceracılığın şehirdeki devamı olarak yorumlardı. Dünya’nın bir yere gittiği yoktu. Teknolojinin bugünkü ile karşılaştırılamaz bir şekilde geri olduğu dönemlerde bile insanlar birçok şeyin üstesinden gelmeyi becermişlerdi. Birkaç derecelik sıcaklık artışıyla başa çıkabilirlerdi. Yörüngedeki uzay istasyonlarının varlığı ile Dünya atmosferinin durumu arasında bir çelişki vardı. O uzay istasyonlarını inşa edebilecek teknik beceri Dünya’nın atmosfer şartlarını elbette iyileştirebi-lirdi. Bugün bir gelişme yoksa yarın olacaktı. Kaldı ki son altmış yıldır bir değişim olmadığını söyleyen güvenilir raporlar vardı. Belki de küresel ısınma zirvedeydi ve gerilemenin başlaması an meselesiydi. Sonunda aşağıdaki havuzun yosunları temizlenecek, taze suyla doldurulacaktı. Mina da o havuzda annesi ve babasıyla yüzecekti.</p>
<p>Boş asansöre bindi. Diğer katlarda birkaç kişi daha katıldı, ilk dönemlerin bu saatlerinde daha mı kalabalık olurdu asansör? İnsanların çalışma saatleri mi değişiyordu yoksa daha az kişi mi çalışıyordu? Sibel, bazı dairelerin boşaldığını söylemişti. Ama yeni birileri de gelmiş olmalıydı. Asansördekilerin hiçbirini tanımıyordu. Hiçbirini daha önce görmemişti. Hepsi yeni mi taşınmıştı? Kendisi mi dikkatsizdi de komşularının yüzlerini hatırlamıyordu? Hafızasında kaç yüz tutabilirdi insan? Sitede kaç aile, kaç kişi yaşıyordu? Hangileri komşu sayılmalıydı? Belki de burası siteden çok otele benziyordu. Yirmi katlı, süit odalardan oluşan bir otel. Komşuların sürekli değişen suratlarına böyle bir ortam daha çok yakışırdı. Karşısındaki tıknaz, otuzlarındaki erkeğin esmer yüzüne baktı. Düz beyaz bir tişört giymiş, kalın, dövmeli kollarını kavuşturmuştu. Birinde gotik harflerle Hero of</p>
<p>AliAges yazıyordu. Her iki kola da Hindu tanrıça figürleri işlenmişti. Yanındaki de Hintliye benziyordu ama tanışmıyor gibiydiler. Diğeri aksine uzunca ve zayıftı. Üzerinde ütülü gri bir takım elbise vardı. Elindeki ince deri çantayla bir toplantıya gidiyor gibiydi. ikinci, üçüncü kuşak Hintlilerden birine benziyordu. Belki de sadece iyice esmer bir Anadoluluydu. On ikinci katta asansöre dazlak kafalı iki genç kız bindi. Renkli bol tulumlar giymiş, sırt çantaları takmışlardı. AvrupalIydılar. Buralardaki sayısız projede çalışan gönüllülere benziyorlardı. Site, göçmenlerle yemek ve sembolik bir maaş karşılığında yardım kuruluşlarında çalışmaya gelen Avrupalı çocukların erişebildikleri bir yer hâline gelmişti. Dövmeli Hintli de yüksek gelir grubuna dâhil gibi görünmüyordu. Yosun kokulu avlu katında herkes indi. Oysa yollardaki tüm sıkışıklığa rağmen aracını kullanmak isteyen birileri hep olurdu. Otoparkta birkaç tane de ALV“ görmüştü ama son zamanlarda bunlardan birine havada rastlamak iyice zorlaşmıştı. Sigorta şirketlerinin ALKlere sigorta yapmaktan kaçınmaya başladığı söyleniyordu. Eski raylı sistemler artık her zamankinden fazla kullanılıyordu.</p>
<p>Dağınık bir grup hâlinde iç avludan site bahçesine çıktılar. Kasım ayına özgü ılık lodos son yıllarda iyice belirginleşen o tatlı çürük kokusunu yine yüzüne çarptı. Koku rüzgâra göre bazen daha güçlü bazen daha hafif gelirdi. Bir araca bindikten sonra yavaş yavaş kaybolurdu. Alışır mıydı yoksa sadece sabah saatlerinde mi yoğun olurdu bilmiyordu. Kimyager bir arkadaşına bir şişe içinde örnek hava vermişti. Arkadaşı havada putresin olduğunu söylemişti. Birkaç kilometre batıda, Mahmutbey’de bir</p>
<p>Ing; Her Devrin Kahramanı.</p>
<p>ALV; Air Land Vehicle; UHR motorlarla dikey kalkış yapabilen otomobillerin genel adı. Gelişmiş seyir sefer sistemleriyle uçuş güvenliği karasal yolculuğa yaklaşmıştır. Ancak şiddetlenen ve sıklaşan rüzgarlar bu araçların popülerliğinin önüne geçmiştir.</p>
<p>çöp dönüştürme merkezi vardı. Koku oradan geliyor olabilirdi. Bunu belediyeye raporu da ekleyerek yazmıştı. Cevap birkaç saniye sonra bir atmosfer analiz raporu eşliğinde gelmişti. Rapora göre bölge havası kalite endeksinde en üst seviyedeydi. Belki de koku kuzeydeki büyük açık çöplükten geliyordu. O bölgede bir zamanlar atmosfer içi uçuşlara yönelik yatay kalkışlı bir havaalanı vardı. Ama rüzgârlar şiddetlenince atmosfer içi uçuşlar tehlikeli hâle gelmiş, havacılık yatırımları dikey kalkışlı egzosfer yolculuğu teknolojilerine kaymıştı. İniş sırasında meydana gelen iki büyük uçak kazasından sonra alanın bir bölümü araba ve motosiklet yarışçılarına terk edilmişti. Büyük depremde pistte oluşan çatlak ve çökmeler yarışçıları oradan kovunca geniş düzlüklerde çöpler birikmeye başlamıştı. Buranın küçük bir bölümü dikey kalkışlı uçuşlar için kullanılıyordu. Geri kalan bölümünde çöp tepeleri oluşmuştu. Bir zamanlar bir arkadaşı, en yüksek tepelerden birine dikey sondaj yapmayı ve çeşitli katmanlardan toplayacağı örneklerle şehrin yüz yıllık tüketim tarihini yazmayı kafasında koymuştu.</p>
<p>Servis aracına girdi, istasyona uzaklık bir kilometre bile değildi. Bu mesafeyi bir iki kere yürümek istemişti. Bir defasında zarurla* kaplı kaldırımda başından vurulmuş bir dingo*' görünce bundan vazgeçmişti. Bir de kaldırımlardaki o tabaka ne kadar dikkat ederse etsin ayakkabılarını kirletirdi. Belediye, o tabakanın burnun mukoza tabakası gibi yararlı olduğunu, atmosferi temizlediğini iddia ediyordu. Endişelerini artırmamak için dingo olayından, Sibel’e bahsetmemişti ama Dilovası’ndaki büyük</p>
<p>Zarur; Zar ve çamur kelimelerinden. Yağmurun atmosferdeki ince toz parçacıklarını toplayarak yere indirmesiyle oluşan, ince, kaygan çamur tabakası. İngilizcede yaygınlaşan Filludge(Film-sludge) sözcüğünden esinlenildiği tahmin edilmektedir.</p>
<p>Dingo; İstanbul çevresinde yerleşim olmayan bölgelerde sürüler hâlinde yaşayan vahşileşmiş köpeklere Avustralya’daki benzerlerinden esinlenerek takılan isim.</p>
<p>çöplüğün ve kuzeydeki uzun dalgakıranın çevresinde görüldüğü söylenen dingolardan birinin buraya kadar neden ve nasıl geldiğini merak etmişti.</p>
<p>Havuz sularının çekilmesine neden olan vergilerden sonra site içindeki yapılar da o sütlü kahverengi yapışkan tabaka tarafından ele geçirilmeye başlamıştı ki bir ekip ellerinde kısa hortumlarla her yeri günlerce yıkamıştı. Bunun için ayrıca para toplanmıştı. Site yönetimi bir açıklama notu göndermişti. “Lotus izolatör, binalarımız dâhil, site içindeki bütün yüzeyleri yüksek nemli ve tozlu atmosfer koşullarından en etkin şekilde koruyacaktır.” Uygulamadan kısa süre sonra binanın dış yüzünde damarlar oluştu. Sanki bir suluboya sanatçısı binanın bütün dış yüzüne açık kahverengi varis damarları çizmişti. Yönetime göre bu, izolatörün işe yaradığının göstergesiydi. Suyun bir yerlerden akması gerekiyordu!</p>
<p>Küçük servis aracı hareket etti. Bu noktadan her on beş dakikada bir tane kalkardı. Ana istasyon servisi sitede aksamayan hizmetlerden biriydi. Ozan, bahçeden çıkana kadar varisli bina duvarlarını seyretti. Dışarıda mat, kahverengimsi kaldırımlarda yürüyen insanlara baktı. Kentin bu bölümünde maske kullanma oranı yarı yarıyaydı. Ana caddeye çıktılar. Araç, iki yana sıralanmış, birbirine neredeyse yapışık, ortalama otuz katlı balkonsuz binaların oluşturduğu koyu gölge bir kanalda ilerlemeye başladı. Caddeyi düzenli aralıklarla loş sokaklar kesiyordu. Kentin bu bölgesinde neredeyse hiç kaldırım yoktu. Binalar beton zeminden çimen gibi fışkırmıştı. Balkonların yasaklandığı dönemden kalmış yapılardı. Aslında hâlâ yasaktı ama artık yasalar kimsenin okumadığı prestij kaynağı bir edebiyat türü gibiydi. Binalar son dönemlere özgü yuvarlak hatlar taşımıyorlardı. Belki bu kadar yüksek binalar için bunun bir anlamı da yoktu. On yıllar önce, göçten kaynaklanan nüfus baskısının etkisiyle oluşan bu tür banliyöler, hızlanan rüzgârlara karşı bir koruma da sağlıyorlardı. Üst katlara doğru görülmeye başlayan ucuz rüzgâr kalkanları bu fonksiyonun izlerindendi. Alt katlardaki pencerelerde kalkanların yerini yer yer paslı çelik kafesler alıyordu. Daha yeni yapıların hiçbirinde açılabilir pencere kalmamıştı. Havalandırma artık filtresiz düşünülebilir bir şey değildi. Ara sıra, pencere camları tozdan matlaşmış küçük sergi merkezlerinin* ve başka sosyal merkezlerin önünden geçiyorlardı. Dükkânların çoğu boştu. Yazları, bu tür binaların önlerindeki merdivenlerde gençler oturur, her hafta yenileri üretilen kimyasal uyarıcıları burun damlalıkları, deriye yapışan bantlar, hatta göz spreyleriyle tüketirlerdi. Çoğunun bir etkisinin olmadığı iddia edilirdi. Polisin çok müdahale etmemesi bunu doğruluyor muydu? Gözlerine, burunlarına bir şeyler sıkarlar, maske falan da kullanmazlardı. Hiçbirinin de öksürdüğünü görmemişti. Sibel, hastalananların isimsiz hastanelerde olduğunu söylerdi. Belki de haklıydı.</p>
<p>Birkaç yıl önce bu siteyi gezerken, emlak ofisindeki satıcı, yatırımcılardan bu yüksek binalara talep olduğunu söylemişti. Burası artık popüler bir bölgeye dönüşüyordu. Çoğu kısa sürede yıkılacak, kendi siteleri gibi siteler yapılacak, kendileri gibi insanlar gelip yerleşeceklerdi. Çevredeki bütün bu uzun, yüksek rüzgâr dirençli yapılar yıkılacak, yerlerine gezdikleri gibi daha kısa, yuvarlak hatlı modern yapılar inşa edilecekti. Ama o büyük yatırım akımı hâlâ gelmemişti, içinde on binlerce insanın termitler gibi yaşadığı bu uzun duvarın yıkılacağına inanmak zordu. Araç, ana istasyonun park alanında durdu. Burası bir yerüstü metro istasyonuydu. Çok beklemeden trene bindi. Vagonun sıcak, toz kokulu havasını soludu. Yazları buna bazen ekşi ter kokusu bazen de egzotik parfüm kokuları karışırdı. Fan sesi kulaklarını doldurdu.</p>
<p>Sergi Merkezi; Büyük markaların müşterilerin ürünü çevrimiçi satın almadan önce incelemesini, dokunmasını sağlamak için kurdukları sergi mekânlarının topluca olduğu yerler.</p>
<p>Oturacak yer yoktu. Konteyner Kent’te ineceğini tahmin ettiği iki genç kadının yanında ayakta durdu. Yirmilerine bile gelmemiş olmalıydılar. Bu saatteki trenle Boğaziçi yönüne gidenler ancak kendi gibi profesyoneller ve dilenciler olurdu. Kadınların mini şortları, bir ara moda olan kısacık kesilmiş, olmadık renk tonlarına boyanmış saçları ve donuk bakışları fahişe olabileceklerini düşündürüyordu. Onların yanındaki koltuklara; baştan ayağa siyah burka içinde bir başka kadın ve başında rengârenk takkesi, üzerinde yeşil şeritlerle süslü kahverengi entarisiyle otuzlarında bir erkek, çantalarında türlü tekerlekli ya da hava yastıklı kaykaylar taşıdıkları belli olan on beş, on altı yaşlarında biri siyahi üç oğlan yerleşmişti. Ayaktakiler arasında Çince konuşan beş kişilik bir grup vardı. Arapça, Kürtçe ve Ermeniceyi tanırdı. Vagonlarda rastladığı bazı dilleri ise asla tanıyamaz, konuşanların tiplerine göre bazen Malay veya Bengalce olduğunu tahmin ederdi.</p>
<p>Vagonda kimse maske takmıyordu. Güçlü fanlar dışarıdaki havayı filtrelerden geçirerek içeri veriyordu. Trenlerde zamanla ses, toz kokusu ve sıcaklık artmıştı Ozan, durumu bir kere de İstanbul Kent Taşıma Şirketi’nde şikâyet etmişti. Filtrelerin temizlenmesi gerekiyordu. Cevap gelmiş, filtrelerin haftada bir temizlendiği bilgisi verilmişti.</p>
<p>Tren zaman zaman yeraltına giriyor zaman zaman binalar arasındaki boşluktan oluşan kanallarda ilerliyordu. Her istasyonda inen yolculardan daha çok binen yolcu oluyordu. Konteyner Kente girdiler. Kırk yıl önceki büyük deprem bu bölgede taş üstünde taş bırakmamıştı. Ölü sayısı asla tam olarak ortaya çıkmamıştı. Yıkılan binalar cadde ve sokakları tamamen kullanılamaz hâle getirmiş, yardım ulaştırılamamıştı. İstanbul’da haftalarca hissedilen ceset kokusunun asıl kaynağının, adı sonradan Konteyner Kent olacak bu bölge olduğu söylenirdi. Tel örgülerle çevrilen bölgeye önce kızılötesi gözlükleriyle yağmacılar girmiş, yüksek devirli beton demir kesici ve pnömatik kırıcılarla her yeri köstebekler gibi delmişlerdi. İş makineleri aylar sonra girebilmiş, enkaz temizleme tam olarak hiçbir zaman tamamlanamamıştı. Hasar gören metro hattı onarılmış ama trenler uzunca bir dönem buradaki istasyonlarda durmamıştı. Göçmen akmları başlayınca, yıkılan binaların temel kalıntıları iş makinelerince düzlenmiş, üzerine yirmi beş bin kişilik geçici kamp kurulmuştu. Kampın sadece adı “geçici’ydi. Her yıl biraz daha büyümüş, kamptaki prefabrik binalarda kullanılan malzemenin taşıyıcılığının yeterince güçlü olduğu anlaşılınca katlar yükselmeye, orijinal binalar dükkânlara dönüşmeye başlamıştı. Enkazın üzerini beton ve asfalt tabakaları kaplamış, aşağıda ne olduğunu kimse önemsemez olmuştu. Üst üste konmuş pencereli konteynerlere benzeyen binalar zamanla renklenmişti. Artık kimi katlardan iğreti balkonlar fırlıyordu. Göçmen akını devam ettikçe orijinal alanın dışına taşılmıştı.</p>
<p>Planlanabilirliğin ötesindeki bu nüfus baskısı, artık iyice zayıflamış yerel otoritelere, yeni gelenlere sadece evlerini yapabilecekleri alan göstermekten başka politika aracı bırakmamıştı. Konteyner Kent’in çevresi bu kez her türlü malzemeden yapılarla doluvermiş, adı konmamış bir Free Porf da burada oluşmuştu. Kanal kenarındaki gibi buranın da kendine has yasaları vardı. İletişim kanallarını ve kurallarını bilenler için bulunamayacak hiçbir şey yoktu.</p>
<p>Kadınlar, tahmin ettiği gibi buradaki istasyonda inince hemen oturdu. Onunla aynı yerden binip merkeze kadar gidenlerin oranı belki yüzde onu geçmezdi. İstasyonlar aktıkça içerdeki topluluk yavaşça değişirdi. Konteyner Kent önemli bir hedefti. Tren burada neredeyse boşalırdı. Bunca insanın, ona her bakımdan çirkin ve tekinsiz gelen bir bölgede ne yaptığını merak ederdi. Herkes uyuşturucu almaya geliyor olamazdı değil mi?</p>
<p>Free Port; İstanbul Kanalının Marmara çıkışının doğu yakasında vergi ve her türlü harçtan muaf serbest ticaret alanı.</p>
<p>Birkaç yıl önce Nesim’le birlikte o bölgeyi gezmeye karar vermişlerdi. İşlerin daha iyi, morallerin daha yüksek olduğu bir dönemde merkez istasyondan trene atlayıp Konteyner Kent’te, hareketli bir istasyonda inmişlerdi. Yaz günleriydi. Yeraltı istasyonundan çıktıklarında şaşırmışlardı. Kalabalık sokakta Türkçe, Arapça, Kürtçe ve Çince tabelaların altında yürüyen, bir şeyler yiyen, şakalaşan, her ırktan, her kültürden insanlarda beklemedikleri bir canlılık vardı. Her yer palmiye yağı kokuyordu. Koku sanki atmosferin bir parçasıydı. İlk anda mideleri bulanmış ama kısa sürede alışmışlardı. Belediye hizmetlerinin buraya gelmediğini sanırlardı ama sokaklar şehrin diğer bölümleri kadar temizdi. Çok geçmeden yanlarında onlara kırık Türkçeleriyle her türlü cinsel fantazi hizmeti ve adını bile duymadıkları uyuşturucular satmaya çalışan insanlar belirmeye başlamıştı. Yürüyüşleri ve kıyafetleri oraya ait olmadıklarını sirenle ilan ediyor olmalıydı. Otuzlu yaşlarda bir Kuzey Avrupah erkek, Kindergarten bileti pazarlamaya çalışmıştı. Orada sunulan eğlencelerin ortalama fiyatının çok üzerinde bir bedeli vardı. Bunun ne olduğunu sorduklarında arkasını dönerek uzaklaşmıştı. Sonra da Kindergar-ten’in Afrikalı çocukların kullanıldığı bir seks partisi olduğunu öğrenmişlerdi. Görüldüğü kadarıyla polis buralara girmiyordu. Kaldı ki her hâlükârda şehir planlarına göre bu bölge yerleşime kapalı ve boştu. Bu arada beyaz tişörtlü bazı gençlerin ellerinde coplarla dolaştıkları dikkatlerini çekmişti. Kindergarten bileti satıcısı bunlardan mı çekinmişti? Belki buralarda bile suç sayılan eylemler vardı. Burası bir ada gibiydi. Bir tür serbest bölge. Belki şehrin kültürel lağımının aktığı bir çukur. Meraklarını giderdikten sonra yeraltı istasyonuna yeniden inmişler ve bir sonraki tren gelene kadar seyyar satıcılar ve dilencilerle birlikte platformda tedirginlikle beklemişlerdi.</p>
<p>Tren yüzeye çıktı. Burada binalar en az on katlıydı. Rüzgârın aşındırıcı etkisi köşelerde kendini belli ediyordu. Bölgenin doğu sınırına doğru yapılaşma iyice kötüleşiyor, sokaklar, bina yığını arasındaki derin çatlaklara dönüşüyordu. Kısmi çöküntülerin bir patlamayla mı yoksa binaların statik durumlarından mı kaynaklandığını ayırt etmek zordu. Sokaklarda çok fazla insan vardı. Bazıları maskeliydi ama bu maskeler muhtemelen markasız, yararsız şeylerdi. Bölgenin düzlük olması ve sık yapılaşmanın rüzgâr kırıcı etkisi gibi nedenlerle bisiklet türü hafif araçlar yaygındı. Kendisinin ve Sibel’in de bisikleti vardı. Hafif, güçlü ve pahalı modeller. Bir iki kere rüzgâr hafiflediğinde site içinde binebilmişlerdi. Site dışında gezmek çekici olmadığı için bisikletler yıllardır depolarının duvarında, teker tekere, büyük bir kelebek gibi asılı duruyordu.</p>
<p>Tren, duvar kalıntılarım geçerek Konteyner Kent’ten çıktı. Yeraltı - yerüstü yoluna devam etti. Levent Merkez İstasyonuna varmak yarım saat sürüyordu. İneceği istasyona geldiğinde vagon iyice kalabalıklaşıp ısınmıştı. Toz kokusunu artık almıyordu. Burnundan değil ağzından nefes alıyordu. Trendeki filtreler gibi burun mukozaları da bir süre sonra şişip kanalı daraltıyordu. Büroya kadar buna dayanacaktı. Kanalları büroda spreyle açacaktı. Yürüyen merdivenlerle yüzeye çıktı. Nemli bir sıcak hava kütlesinin içine girdi. Bir önceki günden daha mı sıcaktı yoksa bu algıya nem mi neden oluyordu? Bir hava vakumlayıcısmı çağrıştıran jet sesi havadaki birkaç ALV’den geliyordu. ALV’ler orta şiddette lodosla baş edebiliyorlardı.</p>
<p>Merkezde putresin kokusunun yerini yosun, küf ve pas karışımı metalik bir koku alıyordu. Oturduğu batı bölgesinin aksine buradaki kaldırımlarda, binalarda ve aydınlatma direklerinde beyaz ya da açık renkler hâkimdi. Kaldırımlarla, çoğu alçak ve aerodinamik binaların duvarlarında son toz fırtınasından kalan bir kızılımsılık vardı. Hidrofobik kaplamaların neden olduğu varis damarları burada yoktu. Belki de duvarlar geceleri siliniyordu.</p>
<p>Ana caddede çelik bir kablonun çektiği, kapalı vagonlardan oluşan teleferik sisteminin istasyonuna doğru yürüdü. İyice yavaşlamış bir vagona hızla göz atıp girdi. Bu vagonlarda bazen para ya da değerli olduğunu düşündükleri herhangi bir şeye sahip olmak için her şeyi göze alabilen çocuklar olurdu. Dört beş çocuğu ya da bir iki genci yalnız bir vagonda görünce binmezdi. Bazen de vagonda kalan son yolculardan olmamak için erken iner ve bir sonraki vagona binerdi. Korunma silahlarının bir anlamı olmadığına karar vermişti. Kendisinde varsa saldırganda da vardı. Bir süre önce büyük bir güvenlik şirketine abone olmuştu. Reklamlarına göre İstanbul’da beş yüz canlı, dört bin otomat güvenlik birimi vardı. Bunlar şehri on binlerce gözlem kamerasından akan verilerle izliyordu. Kendisine verilen güvenlik anahtarını bir tuşla çalıştırdığında en yakın birim en fazla birkaç dakika içinde yardıma gelebilirdi. Ama havadan müdahale eden otomatların neden olduğu birkaç ölümlü olaydan sonra halkta otomatlara karşı tedirginlik ve öfke oluşmuş, birkaç tanesi düşürülmüş, bir süre sonra da özel şirketlere ait silahlı güvenlik otomatları yasaklanmıştı. Şirkete üyeliği hâlâ devam ediyordu. Anahtarı kullanmasına gerek olmamıştı. Kentin caddelerine, sokaklarına, yüz binlerce yapıya baktığında ilk duyduğu an çok fazla görünen beş yüz sayısı gözünde iyice küçülmüştü. Şirkete ait iki tekerli hızlı elektrikli araçlardan bir iki kez görmüştü. Bunun dışında şirket varlığını sadece hesap ekstrelerinde hatırlatıyordu. Anahtarı yanında taşısa da savunma stratejisini tenha yerlerden iyice uzak durmak olarak değiştirmişti. Vagon, Beşiktaş’a doğru ilerlerken Büyük Dikilitaş Çukuru’nun eteklerinde oynayan ve aşağı bir şeyler fırlatan çocuklar gördü. Çevresindeki çitin eğil-</p>
<p>Büyük Dikilitaş Çukuru; Yeraltı sularının neden olduğu erozyonlar sonucu miş ya da kesilmiş parmaklıklarından içeri girmişlerdi. Mina’nm içeride oynadığını hayal etti. Bu resmi kafasından hemen kovdu. Rüzgârın Dikilitaş’a kadar taşıdığı yosun kokusu aşağılara indikçe arttı. Kokan sanki yosun değil sefaletti. Kıyı şeridine doğru binalar kararıyor, köşeleniyor, eskiyordu.</p>
<p>Yine de kendi şirketi gibi bazı şirketlerin merkezleri boğazdaydı. Eski semtlere gösterilen rağbet boğazda biraz kararsız kalmıştı. Kıyı şeridi boyunca birbirinden bağımsız benekler hâlinde yenileşme alanları vardı. Teleferik hattı Beşiktaş sahiline dik olarak iniyor, büyük göbekten yüz seksen derece dönüp kuzeye, geldiği tarafa doğru yola devam ediyordu. Göbekteki durakta indi. Esnek pleksiglas kaplı tünelden çıkmadan kıyıya paralel başka bir hatta doğru yürüdü. Şiddetlenen lodos, tünelin metal iskeletini bir çadırı sallar gibi sallıyordu. Yer yer yırtık tünel duvarından gelen sesler, üzerinde yürüdüğü ızgaranın metalik seslerine karışıyordu. En az altı aydır yırtık yerler olduğunu biliyordu. Bir süre sonra tünelde yürümenin bir anlamı kalmayacaktı. Vagona hızla göz attıktan sonra bindi. Biner binmez pişman oldu ama kendine verdiği sözü çiğneyerek vagondan inmek yerine gençlerden uzak bir köşeye oturdu. Endişesini belli etmemek için gözlerini yağlı camlardan denize çevirdi. Izgaraaltlarmdaki* terk edilmiş katlarda yaşayan serserilere benziyorlardı. Endişeleri yersiz çıktı. Grup, Ihlamurdere ızgarası önünde indi. Uç durak kadar yalnız yolculuk ettikten sonra o da vagondan indi. Naylon bir tünel içindeki yürüyen merdivene bindi. Çoğu zaman yaptığı gibi basamakları tırmanmadı. Merdiven onu dik bir yamaçta kurulu irili</p>
<p>oluşan çöküntü. Dikilitaş faciası olarak bilinen olayda çukura gömülen yaklaşık otuz binada dört bin kişi yaşamını yitirmiştir. Doldurularak yeniden yerleşime açılması sakıncalı görülen bölge çelik çitlerle kapatılmıştır.</p>
<p>Izgaraaltı; Sokak ve yer yer caddelerin sel baskınlarına karşı ızgaralarla yükseltilmesiyle oluşan boşluklar. Bu bölgelerdeki binaların ızgaraaltında kalan bölümlerinde iskân yasaktır.</p>
<p>ufaklı, kimi aerodinamik, kimi köşeli binaların arasından otuz metre kadar yukarı çıkardı. Izgara kaplı sokaktaki üç katlı bir binaya doğru rüzgârla mücadele ederek yürüdü. Levent’te gördüğü ALV’lere Şehir Hava Trafık’ten AİT* çoktan gitmiş olmalıydı.</p>
<p>Büro, sokaktaki en alçak binadaydı. Çoğunda hâlâ ticari faaliyet olduğundan binalar ve sokak bakımlıydı. Binaya girdi. Greg’in bürosunun kapısı beklediği gibi kapalıydı. İkinci kattaki bürosuna çıktı. Çantasını astı. Tuvalete gidip işedi. Yüzünü yıkayıp burun açıcı spreyini sıktı. Mukoza tabakası büzülürken burnu tüneller gibi açıldı. Çalışma masasının önünde birkaç dakika ayakta durdu. Bir önceki gün neyle uğraştığını hatırlamaya çalıştı. Masayı çalıştırdı. Aydınlanan yüzeyde Ulus’taki büyük bir eve ilişkin planlar belirdi. Kardeşi de o semtte böyle büyük bir evde otururdu. Kendisinden enerji etkinliği hizmeti talep etmemişti. Buna içerlemiş miydi? Aklı yeniden projeye gitti. FOTES kaplama için uygun bir projeydi ama müşteri bunu pahalı bulurdu. On taraftaki pencere camından bir çıtırtı geldi. Bir tekne hem köpüren dalgalara karşı dik kalmaya hem de karşı kıyıya ilerlemeye çalışıyordu. Sanki sesi kısılmış bir ekran görüntüsüydü. Pencere ses geçirmezdi. Camı sağlam ve esnek bir malzemeden yapılmıştı. Çıtırtı, esneme sebebiyle gelmişti. Bunu ilk defa duymuştu. Belki yapımcı firmayı çağırıp kontrol ettirmeliydi. Bakışları yeniden masaya döndü. Çatı düzeyinde iki bin watthk bir rüzgâr türbini yerleştirilmişti. Rüzgârlar daha şiddetli olduğundan Nesim bunun yerine iki bin beş yüz watthk bir türbin gelebileceğini söyleyecekti. O da buna karşı çıkacaktı. Bir bıkkınlık hissetti. Gözleri yeniden dışarı kaydı. Dalga tepelerinden kopan köpükler, minik burgaçlar oluşturuyor, sonra gri-yeşil sulara beyaz desenler şeklinde saçılıyordu. Tekne kıyıya varmak üzereydi.</p>
<p>AİT; Acil iniş Talimatı; Hava şartlarının uçuş güvenliğini olumsuz etkileyecek şekilde değişmesi durumunda ALV’lere gönderilen iniş emri. Talimata rağmen havada kalmak en ağır trafik suçlarından biri olarak değerlendirilir.</p>
<p>Deniz biraz daha koyu gri bir tona büründü. Sanki gri tek bir bulut bütün gökyüzünü kaplamıştı. Nedense Mina geldi aklına. Sonra Dikilitaş Çukuru kenarında oynayan o çocuklar. Odasından çıkıp bir kat yukarı tırmandı. Antreyi geçerek oda kapısını tıklattı. Nesim, büyük masaj koltuğuna uzanmıştı. Alnında soğutma bandı vardı.</p>
<p>“Günaydın Nesim!”</p>
<p>Nesim boynunu hafifçe çevirdi. “Günaydın sana da. Güne kötü bir başlangıç.” Eski pozisyonuna döndü. “Senin için ne yapabilirim?”</p>
<p>“Greg’den haber var mı?”</p>
<p>“Bilmem, var mı?”</p>
<p>Ozan, birkaç saniye sessiz kaldı. Sonra masaj koltuğunun karşısındaki kanepeye oturdu. “Konuşsak iyi olacak.”</p>
<p>Nesim’in eli alnındaki banda gitti. Sanki ışıktan rahatsız oluyormuş gibi kaşlarına doğru çekti onu. “Neyi?”</p>
<p>“Greg’i. İşleri ve her şeyi.”</p>
<p>“Konuşacak ne var?”</p>
<p>Ozan ortağına baktı. Gözleri kapalıydı. Gerçekten umursamıyor muydu?</p>
<p>“Bir haftadır görmedim onu. Şirkete uğramıyor.”</p>
<p>“İş peşindedir veya evinde çalışıyordun Mesajlardan takip edebilirsin.”</p>
<p>“Projeler hesabında yeni bir şey yok.”</p>
<p>“Payını da ona göre alıyor. Mesele ne anlamadım?”</p>
<p>“Şirkete karşı paradan başka sorumlulukları var.”</p>
<p>“Ne gibi?”</p>
<p>“Şirketin var olmaya devam etmesini sağlamak gibi. Yoksa canı istediği zaman bir iki proje getirip biraz para kazanabileceği bir şirketi olmayacak.”</p>
<p>“İşler yavaşladı biliyorsun.”</p>
<p>“Evet. Bu da yeni dönem için hazırlık fırsatı. Yeni bağlantılar, yeni fikirler.”</p>
<p>Nesim, koltuğunda doğruldu. Alnındaki bandı çekti. Birbirine bastırdığı ince dudakları iyice kaybolmuştu. “Artık daha az kişi enerji-etkin teknolojilerle ilgileniyor.”</p>
<p>“Bir süre sonra daha çok kişi ilgilenecek.”</p>
<p>“Bu iş ölüyor Ozi.”</p>
<p>“Ne demek bu şimdi?</p>
<p>Nesim, bandı tekrar alnına koydu. Koltuk arkalığını oturmayla uzanma arası bir poziyona getirdi. “Modası geçiyor.”</p>
<p>“Enerji etkinliği ilkesi, ayakkabı modası gibi bir şey mi diyorsun?” dedi Ozan gülerek. Bir soğuk banda ihtiyaç duydu.</p>
<p>“Bunu tartışmak istemiyorum şimdi. Ama daha az kişi ilgileniyor. Burası açık.”</p>
<p>“Geçici bir durum.”</p>
<p>“Nereden biliyorsun?”</p>
<p>“Moda olmadığını biliyorum. Yemeği moda olduğu için yemiyoruz. Enerjiyi de moda olduğu için tüketmiyoruz.”</p>
<p>“Piyasamız daraldı Ozan. Villalar enerji-etkin hizmeti almak yerine rüzgâr türbinlerini, ışık toplayıcılarını’, bataryalarını büyütüyorlar. Verimlilik kaygıları yok. Hiç olmadı. Bir kısmı idealistti ama artık daha çok, şebekeye güvenmediklerinden. Ondan bağımsız olmak istiyorlar. Dört kattan yüksek yapılar şebeke bağımlısı. Hiçbir pervane onları doyuramaz. Kaldı ki onların paraları da yok.”</p>
<p>“Geçici bir moda bu.” dedi Ozan. Eli gerginlik hissettiği zamanlardaki gibi ensesine gitti. Aslında Nesim kendi zihninde de uzun zamandır oluşmakta olan düşünceleri dile getiriyordu. Gözünde karşı kıyıya geçmeye çalışan o teknenin görüntüsü canlandı.</p>
<p>Işık Toplayıcısı; Güneş panellerinden sonra geliştirilmiştir. Atmosfer koşullarındaki değişimle birlikte her yönden gelen fotonları yakalama amaçlı olarak küresel, kardioid veya başka geometrik şekillerde tasarlanırlar.</p>
<p>“Sanmıyorum Ozi. Dünya değişiyor. Piyasa değişiyor. Parası olanlar elektrik ve su şebekesinden ayrılıyor, atmosfer dışı uçuyor, kapalı sitelerde ya da Keltepe, Çamtepe gibi zengin gettolarında yaşıyor, suyu kapalı çevrim kullanıyor, enerjiyi kendi üretiyor. Bu mümkün artık. Daha çok ışık, daha çok rüzgâr var. Hatta bazıları mikronükleer santral kurduruyor. Belki bu hizmetleri vermeye başlamalıyız biz de. Kendi kendine yeterlik teknolojisi satmalıyız. Sadece enerji danışmanlığı değil. Belki konsantre yiyecek. Belki mikrotarım. Silah.”</p>
<p>“Geliştirdiğimiz yazılımları, bunca yıllık tecrübemizi bir yana bırakıp pervane, silah, vitamin hapı mı satalım?”</p>
<p>“Mikro-enerji santrali işini de hep küçümsemiştin. Ama bak her yer onlarla doldu! Kimse binasını FOTES* kumaşla kaplamıyor! Hani bütün işimiz bu olacaktı? Örneğini arabanda gezdirip duruyorsun. Bir sipariş aldık mı?”</p>
<p>“FOTES’in belki zamanı gelmedi. Yeterince ucuzlamadı. Ama enerji-etkinlik ilkesi var olmaya devam edecek. Daha büyük türbinler, daha büyük mercekler, suları çekilen bir gölün tabanındaki tekneler gibi atıl kalacak.”</p>
<p>“Nereden biliyorsun?”</p>
<p>“Tarihten. Bu tür dalgalar tarihin başından beri var.”</p>
<p>“Evet. Tevrat’ta var. Yaratılış bölümünde. Yedi yıl kıtlık yedi yıl bolluk meselesi.”</p>
<p>“Büyük mevsimsel döngüler meselesi,” dedi Ozan.</p>
<p>“Ben bunun mevsimsel döngü olduğuna inanmıyorum. Bak sıcaklık grafiklerine. Orada dalgadan başka her şey var!”</p>
<p>Defalarca yapıp her defasında bir daha yapmama kadarı aldığı tartışmaya yeniden başlamaları bıkkınlık hissini güçlendirdi. Elinde olmadan devam etti; “Isınma falan yok. Son elli yıldır sera gazı atıkları tehlike sınırının çok altında seyrediyor.”</p>
<p>FOTES; Foto Termo Elektrik Soğutucu; Peltier ve fotoelektrik etkileriyle çalışan yüzey soğutucu kumaşlar.</p>
<p>“Bunlar resmi saçmalıklar. Rüzgârlar şiddetleniyor. Yağmurlar da... Bunu görebiliyorum. Dünyanın ısınmaması da fark etmezdi. Daha çok rüzgâr, daha çok ışık var. Bunu biliyorum. Herkes biliyor. Bir türbin değişikliğiyle elde edebileceği enerjinin yarısını; evin duvarlarını kaplayarak, çatının açısını değiştirip bir sürü masraf yaparak elde etmenin kârlı olduğuna kimseyi inandıramayız. Kabul et şunu artık. İnce mühendislik hesapları para etmiyor. Hem bunu da istemiyorlar. İstedikleri şey kendine yeterlik.”</p>
<p>Tekrar tartışmanın gereği yoktu. Bıkkınlık yorgunluğa dönüştü. Odasına gidip yalnız kalmak istedi.</p>
<p>“Bunu sonra konuşalım,” deyip kalktı. Nesim sessiz kaldı. Belli ki o da bıkmıştı. Aşağı indi. Ensesinden kulak arkalarına, oradan şakaklarına doğru uzanan gerginlik şiddetleniyordu. Başı ağrıyacak, bütün günü berbat olacaktı. Çekmecesinden gevşeti-cisini alıp çalıştırdı. Gösterge ekranı altı atımlık enerji kaldığı uyarısını yaptı. Ensesinin sol yanma bastırıp tetiği çekti. Orada karıncalanma başladı. Beş saniye sonra bip sesiyle geri çekti aleti. Aynısını sağ tarafa uyguladı. Bazen bu yöntem işe yaramaz, güçlü oral ilaçlar almak durumunda kalırdı. Birazdan ısınmayı hissetti ensesinde. İyiye işaret. Şakaklarındaki baskı azalmaya başlamıştı bile. Ağrıyla birlikte kasveti de dağılır gibi oldu. Çalışma masasına döndü. Evin kırmızı, canlı çizgilerden oluşan planına baktı. Nesim belki haklıydı. Bu yeni modaya karşı çıkmaktansa uymaya çalışmak daha akıllıca olabilirdi. Silah değil belki ama pervane ve mercek satmaları gerekirse belki onu diğerlerinden daha iyi yapabilirlerdi. Derin bir nefes aldı. Mina ve Sibel’i düşündü. Hâlâ uyuyorlar mıydı? Mina sabahları örtüsünü üstünden atar, elleri yastığının altında yan uyurdu. Sibel, sırtüstü yatar, saçları iri güzel gözlerini kısmen örterdi. Camdan çıtırtı geldi. Değil rüzgâr, bir mermi çekirdeğinin bile kıramayacağını biliyor olma-</p>
<p>sına rağmen, büyük pencerenin onu huzursuz hissettirdiğini fark etti. Ona doğru yürüdü. O sırada sol üst köşeden bir karaltı geçti. Bir martı belki... Buna sevindi. Bir düzelme işareti olarak almak istedi. Kuşların zahmetsizce uçabildikleri bir atmosferi ne kadar zamandan beri görmemişti? Aşağıda yeşil-gri dalgalar kırılmaya devam ediyordu. Gözleri denize doğru inen binalara kaydı. Bazı çatı türbinlerinin dönen bıçaklarım görebiliyordu. Bu insanlara pencerelerini yüzde on iki küçültüp evlerini önerecekleri boyayla boyarlarsa yıllık enerji giderlerinin yüzde yirmi azalacağını anlatmak gerçekten de zordu. Son dönemde onlar müşterileri değil müşteriler onları bulmuştu. Gelenler ise enerji kaygısı olan orta sınıf insanlar değil, Nesim’in dediği gibi daha çok idealistler ya da felaket bekleyen zenginlerdi. Bunların sayısına ve ideallerine güvenmek çok akıllıca olmazdı. Greg ve Nesim’deki durgunluğun nedeni büyük ölçüde bu olmalıydı. Koltuğuna oturdu. Bir çaresine bakacaktı nasılsa, işinde iyiydi. Kendiyle ilgili en sevdiği taraf buydu. Titizdi ve bunun ödülünü her zaman almıştı. Biraz rahatladı. Yerine oturup mesajlarına baktı. Son zamanlarda işle ilgili mesajlar azalırken reklam, tanıtım, dini, siyasi propaganda mesajları artmıştı. Merakından Ebedi Risalet grubundan gelen mesajı açtı. Ekranda bir kapı belirdi. Çerçevesi oryantal figürlerle süslü kapı, kızıl bulutların oluşturduğu bir fonun ortasında duruyor, bulut kıvrımlarında zaman zaman çakan şimşeklerin parıltısı görünüyordu. Ağlamaklı, titrek bir kadın sesi Kur’andan ayetler okuyordu; “Gök yarıldığı zaman, yıldızlar saçıldığı zaman, denizler kaynadığı zaman.Gök gürültüleri arasında belli belirsiz çığlıklar duyuluyordu. Derken kapının tam ortasında önce dikey bir çizgi oluşuyor, çizgi şeride dönüşüyor, kapı açılırken dökülen parlak sarı ışık kirli kızıl rengi boğuyor, arp sesleri de gök gürültülerinin icabına bakıyordu. Ebedi Risalet kapısına gelin! diyordu başka bir kadın sesi. Kurtuluşa koşun! Son zamanlarda gördüklerinin en kötüsü. Neredeyse bütün klişeler kullanılmıştı. Salvation Army, Isa ve Ben, Planet Paradise eski gruplardı. Bunlar Hıristiyan kökenliydi. İnşikak, Felah Kapısı, Arayış gibi gruplar islami kurtuluş sunuyorlardı. Damlalar, Asansör, Kutsal Küre, Zirve, Scientology gibi tarikatlar belirli bir tek tanrılı din kökenli değil daha eklektik hareketlerdi. Biraz araştırma yapınca hemen her zaman kıyametin gelmek üzere olduğunu iddia eden tarikatler olduğunu görmüştü. Ama son zamanlarda mantar gibi bitiyorlardı. En büyük korkularından biri karısının ya da kızının bunlardan birine kapılmasıydı.</p>
<p>Sibel’in kendi endişelerini paylaştığından şüpheliydi. Arkadaşlarıyla çıktığı bazı günler bu tür organizasyonlara katılıyor olabilirdi. Bu işlerin bulaşıcı bir yanı vardı. Herkes birbirinden etkileniyordu. Sibel’in arkadaşı Nürvet’in Arayış müridi olduğunu şaşkınlıkla öğrenmişti. Nürvet’le kısa bir tartışmaları bile olmuştu. Ama bir kere virüsü alan biriyle akılcı bir tartışma yürütmek imkânsız hâle geliyordu. Greg’i düşündü. Bir keresinde odasında Isa ve Ben’e ait bir kitap görmüştü. Şirketi pek önem-sememesinin altında belki bu yatıyordu. Tanıdığı Greg’e bunu yakıştıramasa da son zamanlarda kimin neye kapılacağını kestirmek zordu. Greg’i bir dini ayinde hayal etmeye çalışınca gülesi geldi. Filtreler birkaç reklam mesajını kaçırmıştı. Canı çalışmak istemiyor olsa gerek, bunlara bile baktı. Sonra Nevit’ten gelen mesajı gördü. Önemli olarak işaretlenmişti.</p>
<p>“Ozi. Ekteki raporu oku lütfen. Daha önce konuştuğumuz mesele vardı ya. Güneş hareketliliği. Onunla ilgili.”</p>
<p>Raporu açtı. Cambridge grubunca imzalanmış bir rapordu. Sahte olmadığının güvencesi Nevit’ti. Ondan gelen bilgilere güvenirdi. Kardeşi bilgi sağlığı konusunda paranoya derecesinde titizdi. Cambridge grubuysa Nevit’in bile az kusur bulabildiği otoritelerden biriydi.</p>
<p>Rapor Güneş Döngüleri Üzerine başlığını taşıyordu. Güneş çevrimleri olgusundan ve nedenlerinden kısaca bahsediyordu. Sonra SOHO istasyonlarından alınan yüz yirmi yıllık kısa dalga Güneş radyasyonları inceleniyor, son otuz yılda Güneş kaynaklı X ve UV ışın şiddeti değişimlerinin nasıl yavaşladığı gösteriliyordu. Son yıllara doğru yavaşlamaya düzensizleşme de ekleniyordu. Sonraki bölümlerde gözlemlerin nedenleri tartışılıyordu. Gruba göre Güneş, bilim insanları arasında uzun zaman önce üzerinde anlaşmaya varılan yaşam döngüsünden sapmıştı. Döngü, Güneş sıcaklığının bir milyar yıl sonra artmaya başlayacağını ve beş milyar yılda Güneş’in kızıl dev hâline geleceğini söylüyordu. Oysa eldeki bilgiler Güneş’in içindeki düzenli hareketlerin artık göz-lemlenemediğine ve ısınmaya başladığına işaret ediyordu. Buna göre Dünyadaki gözlemlenen ortalama ısı artışı veya en azından tüm önlemlere rağmen iyileşme yaşanmamasının nedeni Güneş’in bizzat kendisi olabilirdi. Ensesinde tatsız bir basınç hissetmeye başlamıştı yine. Aslında bu tür söylentiler, çoğu dini tarikat kaynaklı olmak üzere bir süredir ortada dolaşıyordu. Onlarca yıldır alınan bütün önlemlere rağmen Dünya ısınmaya devam ediyordu ve bunun nedeni kıyametin yaklaşmasıydı! Kıyametçilerle Cambridge grubu ironik bir şekilde buluşmuş muydu?</p>
<p>Ana akım bilim çevreleri başka türlü bakıyordu. Kötüye gidişin hızı önce azalacak sonra bir süre durağanlık yaşanacak, iklim dengelerinin insan etkisinden olabildiğince arındırılmış hâline geçiş son aşamada görülecekti. Bilim insanlarına göre dünya son elli yıldır ikinci aşamadaydı. Bundan sonra iyiye gidiş her an beklenebilirdi. Kimine göreyse bu ikinci aşama öngörüldüğünden uzun sürmüş, yirmi yıl kadar gecikmişti. Bazı çevrelerse sera gazı salınımma neden olan faaliyetlerin denetim dışı bölgelerde devam ettiğini iddia ediyorlardı. Denetimden ne kast edildiğini bilmiyordu. Kâğıt üzerinde Birleşmiş Milletler bünyesinde faaliyet gösteren bazı otoriteler vardı. Ama herhangi bir denetim faaliyetine en azından kendi hayatı boyunca tanık olmamıştı. Olsaydı da herhangi bir yaptırım hayal edemiyordu. Hangi güç odağı neden müdahale edecekti? Diğer taraftan buna çok da gerek olmuyor gibiydi. Sera gazı üreten teknolojiler çok gerilerde kalmıştı. Yenilenebilir enerji santralleri yaygındı. Kendi mesleği de olan etkin enerji mühendisliği önemli verimlilik artışları sağlamıştı. Hızlı tren batlarındaki yaygınlık ve sert atmosfer koşulları, uçakları, ancak atmosfer dışından kıtalar arası ulaşım aracı olarak kullanılır hâle getirmiş, toplam hava trafiğini bir önceki yüzyıla göre önemli ölçüde azaltmıştı. Dünya doğal ısı dengesine er geç kavuşacak, rüzgâr kalkanları sökülüp atılacaktı. Uğultunun olmadığı bir Dünyayı görmediği için bunu hayal edemiyordu. Güzel olmalıydı. Denizin ufka kadar dümdüz uzandığı görüntüleri tarihi film ve belgesellerde görmüştü. Raporu kapattı. Eli en-sesindeydi yine. Gevşeticiye uzandı ama vazgeçti. Bu kez gerginliğe dışarıdan müdahale etmeyecekti. Çalışma masasına döndü. Plana dakikalarca baktı. Çerçeveden çıtırtılar geldi. Çok kısa bir an rüzgârın uğultusunu duyar gibi oldu. Telefon çaldı. Ekranda Nevit’in resmi belirdi. Aramayı kabul etti. Arka planda kardeşinin ofisini tanıdı.</p>
<p>“Akşam yemeğe bize gelin. Sibel, Mina’yı alsın gelsin. Kuzenleri bir araya getirelim.”</p>
<p>“Sibel’le konuşayım önce. Akşamları çıkıyorlar bazen arkadaşlarıyla.”</p>
<p>“Raporu gördün mü?”</p>
<p>“Evet. Biraz önce göz attım.”</p>
<p>“Bu konuda konuşmak istiyorum. Sibel gelemese bile sen gel.” “Bilimsel açıdan değerlendirmemi mi isteyeceksin?” “Hahha. Açık gördüysen bilmek isterim elbette.” “Anlamam ben güneşten, kozmolojiden bilirsin.”</p>
<p>“Bilirim.”</p>
<p>“Ne olacak o halde görüşmenin konusu?”</p>
<p>“Burası uygun değil. Ama önemli. Lütfen aileni de al gel.”</p>
<p>“Çalışırım.”</p>
<p>Görüşme başladığı gibi aniden sona erdi. Zaten hiçbir zaman uzun uzadıya konuşmazlardı. Bir felaket senaryosu göndermiş ve önemli bir konuda görüşmek için evine davet etmişti. Kazdığı sığmağa taşınmalarını mı isteyecekti? Ne olabilirdi? Eli yine gevşeticiye gitti. Tereddüt etse de bu kez kullandı.</p>
</body>
</html>