<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>13.</h2>
<p>Ozan, Beşiktaş’ta teleferikten inince Kabataş’a yürümeye karar verdi. Toplantı için zaman vardı. Harap ama garip bir şekilde güzel bir ortamdı. Rüzgâr son zamanlarda alışık olmadığı kadar yavaşlamış, ateşkes ilan etmişti. Son kum fırtınasında yırtılan brandalar, naylonlar hafif rüzgârda merdiven tenteliklerinde, teraslarda, otobüs ve tramvay duraklarında bir festivale yakışacak şekilde salınıyor, boğazın karşısında Üsküdar üzerinde bulutlar arasından sızan güneş ışınlarının çok ince yağan ılık yağmurun üzerinde oluşturduğu gökkuşağı neredeyse eski fotoğraflar kadar güzel görünüyordu.</p>
<p>Krom alaşımlı, kendinden ışıklı gibi görünen parlak ızgaralardan, ara istasyonlarda kumlu, çamurlu su birikintilerinin üzerinden atlayarak yürüdü. Tuhaf bir iyimserliğe kapılmıştı. Kum fırtınası sanki son savaştı. Yaşanan her şeyin doruk noktası. Yağmur, kumları ve çamuru yıkıyor, rüzgâr tenini artık ondan bir zarar gelmeyeceğini söylemek ister gibi yumuşakça okşuyordu. Kokusu bile sanki daha iyiydi. Bilerek yaya yolu ve raylar arasında yürüyor, metal iskeletlerden dalgalanan naylon ve brandalar arasında kendine yol açıyordu. Her şey düzelecekti. Bunun bir dönüşü olacaktı. Cambridge raporu yanılıyordu. Süper sıcaklık adası ise gündem yaratmak isteyen birkaç akademisyenin ürettiği bir hortlak hikâyesiydi. Hiçbir yere gitmeye gerek yoktu. Basit bir meteorolojik döngü yaşıyorlardı o kadar. Rüzgâr hafifleyecek, hava temizlenecek, ortalama sıcaklık normal seviyelerine düşecekti. Seller azalacak ve zamanla tamamen ortadan kalkacaktı. Çünkü Dünyada işler zaman zaman ters gider, sonra düzelirdi. On binlerce yıldır böyleydi. Kutsal kitaplara bile girmişti. İnsanlık her defasında krizleri atlatmış ve yoluna her anlamda gelişerek devam etmişti. Yine öyle olacaktı.</p>
<p>Ama Mina’nm okulunu değiştirmeyi engelleyememişti. Okulun daha batıda bir yere taşınması kararı alınmış ama Sibel ikna olmamıştı. Hele Ozanın iz sürücünün peşinden limana indiğini öğrendiğinde sinirleri boşalarak ağlamıştı. Ozan da Sibel’in kararma itiraz edememişti. Kuzeyde, Zekeriyaköy’de bir okul ayarlamışlardı. Mina’nın daha haberi yoktu. Duygusal bir çocuktu ve çok etkileneceğini tahmin ediyorlardı ama riskin yanında bu önemsizdi.</p>
<p>Bu arada ince yağmur kesildi. Gökyüzü doğudan başlayarak açıldı. Rüzgâr daha hızlı ve serin esiyordu. İnce ceketine biraz daha sarındı. Genzinde akıntı hissetti. Birkaç kere öksürerek boğazını temizlemeye çalıştı. Sibel olsa bunu hemen maske kullanmamasına bağlardı. Sibel her şeyi kötüye yorardı. Sibel öyleydi.</p>
<p>Kabataş’a geldiğinde hep kullandığı yürüyen merdivenin tentesinin tamamen uçmuş olduğunu gördü. Buna sevindi. Her zaman yağlı görünen naylondan, çatı iskeletinin iç gıcıklayı-cı seslerinden nefret ediyordu. Ama merdiven de çalışmıyordu. Basamak araları kumla doluydu. Dik merdivenleri tırmandı. Greg’in kapısını açık görünce şaşırdı. İçeri girdi. Antredeki iki konuk koltuğu hareket etmiş, karşı duvardaki küçük Buyern'</p>
<p>Anatoli Buyern; Bakü doğumlu Avrupalı ressam ve heykeltraş. Daha çok tuzdan yaptığı heykelleriyle tanınır. 4 Haziran 2089’da Viyana’da Step-hansplatz’da üzerinde çalıştığı yirmi metrelik bir heykele bağlı iskelenin çökmesi sonucu hayatını kaybetmiştir.</p>
<p>tablosu yere düşmüştü. Zeytinyağı yeşili mermer zemin de yürürken farklı hissettiriyordu. Eğilip inceleyince kum taneciklerini fark etti. Greg’in odasından mırıltılar geliyordu. Odaya girdi. Nesim ve Greg ayaktaydılar. Kâğıtlar, planlar, topaklanmış kâğıt çöpler, masaüstü aksesuarları yere saçılmıştı. Tuzla buz olan büyük pencere camı tam ortadan yırtılarak içeri sarkmıştı. Pencere önünde bir çamur birikintisi vardı.</p>
<p>“Hoş geldin Ozi.”</p>
<p>“Geçmiş olsun Greg. Yukarı katlarda durum ne?”</p>
<p>“Bizim pencereler sağlam. Kontrol ettim,” dedi Nesim.</p>
<p>“Rüzgâr mı?”</p>
<p>“Bence rüzgârın taşıdığı bir şey çarpmış,” dedi Nesim. “Sadece rüzgâr olsa bizimkileri de haşat ederdi.”</p>
<p>“Kırılmaz diye yaptırdık bunları,” dedi Ozan. “Firmadan tazmin ederiz.”</p>
<p>“Bulursan edersin.”</p>
<p>“Ne demek şimdi bu?”</p>
<p>Greg, masa çekmecesini açıp kurcalamaya başladı. “Firmayı bulursan... Gerçi bulsan bile bir şey alabileceğini sanmam.”</p>
<p>“Neden bulamayalım? iki yıl bile olmadı bunları yaptıralı.”</p>
<p>Greg, gümüş görünümlü bir kutuyu çantasına koydu. “Bunu alsam iyi olacak. Londra’da bir antikacıdan almıştım. Bak şu da enteresan bir parçadır. Ha neden bulamayız? Şirket ortalama ömürlerinin haftalarla ölçüldüğü bir dönemdeyiz. Sen bize bakma. Beş yıl. Pöh. Yaşayan en eski şirket olabiliriz. Ama dediğim gibi. Para falan vermezler.”</p>
<p>“Bence yukarıda benim odada konuşalım,” dedi Nesim.</p>
<p>“Tamam, siz çıkın ben geliyorum. Bir iki şey daha almam gerek.”</p>
<p>“Odayı mı boşaltıyorsun?”</p>
<p>Nesim, Ozanı kolundan çekti. “Gel yukarıda konuşuruz.”</p>
<p>İkisi Nesim’in odasına çıktılar. Nesim, aromalı birer kahve hazırladı. Greg gelene kadar pek konuşmadılar.</p>
<p>On beş dakika kadar sonra Greg elinde iki büyük çantayla geldi. “Kahve güzel kokuyor.”</p>
<p>“Sana da hazırlıyorum.”</p>
<p>Ozan gözlerini telefonundan kaldırdı. “Şirket rekor kırmış. Dört yıldır faaliyette. Arayalım gelip tamir etsinler.”</p>
<p>Greg bir koltuğa yerleşti. Çantaları da yanlara özenle yerleştirdi. “Ara bakalım.”</p>
<p>Nesim, Greg’in kahvesini vererek ikili kanepede Ozanın yanma oturup bacak bacak üzerine attı. “Arzu nasıl?”</p>
<p>“iyidir herhalde. Sinop’ta. Santral kazasının çevre köylere etkisiyle ilgili bir belgesel çekiyor.”</p>
<p>“Tehlikeli bölgeler değil mi?”</p>
<p>“Uzun zaman oldu kazadan beri. Zaten Arzu pimpiriklidir bilirsin. Oralarda tuvalete bile elinde Geiger sayacıyla gittiğinden eminim.”</p>
<p>Nesim kahkahayla güldü.</p>
<p>Ozan telefonu kapatmıştı. “Şirket santrali cevap vermiyor.”</p>
<p>“Nedense şaşırmadım,” dedi Greg.</p>
<p>“Daha önce aramış olduğundan değil herhalde?”</p>
<p>“Elbette aramadım Ozi.”</p>
<p>“Ne yapmayı düşünüyorsun o halde? Açmıyorlar diye pencereni tamir ettirmeyecek miyiz?”</p>
<p>“Bunu siz düşüneceksiniz.”</p>
<p>“Nasıl yani?”</p>
<p>“Nesim’le bu konuda konuştuk. Yani şirketin geleceği falan. Seninle fırsat olmadı. Toplantı istememin nedeni de buydu. Kesin karar vermemiştim. Kendi adıma bu organizasyonun neden olduğu zarara daha fazla katlanmak istemiyorum. Şu cam işi olmasaydı belki bir ay daha uzatırdım.”</p>
<p>Ozan, Nesime baktı. Şaşırmış görünmüyordu. Hatta geçen günkü hâli gibi kayıtsızdı. Bir bakıma kendisi de bunu bekliyordu. Bunun işaretleri Nesim’le yaşadıkları son tartışmada ortaya çıkmıştı.</p>
<p>“Ayrılıyor musun?”</p>
<p>“Bir süredir aklımdaydı. Yani şirkete de çok katkım olmuyordu. Sağladığım girdi giderler de benim payıma düşeni karşılıyor mu emin değilim. Ama bir iki ay sonra karşılamayacağı kesin. Param var. Çocuk yok. Haha! Arzu Sinop’tan vazgeçip mesela Bacchus Kızlan’yla ilgili film çekmeye karar verirse belki Batum ormanlarında ona katılırım.”</p>
<p>“Ya şirket?”</p>
<p>“Benim payımı devralabilirsin Ozi. Eğer isterse Nesim de...”</p>
<p>“Bana bakmayın. Yeterince payım var.”</p>
<p>“Hmm. Bu durumda paylar senin Ozi. Yüzde otuz üç pay için yüz bine ne dersin?”</p>
<p>“Şaşırdım derim. Ani oldu bu biraz Greg. Bunu önceden konuşmalıydık. Nesim’le konuşmuşsun ama benim de hakkımdı bilmek. Bence biraz düşün. İş iyi değil biliyorum ama geçen yıla kadar iyiydik. Yine yakalayabiliriz benzer bir rüzgâr.”</p>
<p>“İnan çok düşündüm. Sana daha önce söylemenin ne yararı olurdu ki? Burada zaten biraz bağımsız çalışıyoruz.”</p>
<p>“Yine de bilmeliydim Greg. Kafamda girebileceğimiz birkaç yeni alan var. Gitmeden önce belki dinlemek istersin.”</p>
<p>“Nesim’le paylaş onları Ozi. Ben kararımı verdim.”</p>
<p>“Öyle mi? Pekâlâ. Senin bileceğin iş elbette. Şu pay meselesi. Yüz bin...”</p>
<p>“Şakaydı o Ozi. Uç yüz binlik ne var şirkette? Bina kira. Banka hesabında bir şey yok. Cılız küçük bir müşteri portföyü ve</p>
<p>Bacchus Kızları; Berlin’de ortaya çıkan nihilist-anarşist akım. Avcı-Top-layıcı olarak yaşayan, kadın ve erkekler için çok eşliliği savunan üyeleri Almanya, Rusya ve Gürcistan’da kurdukları komünlerle tanındılar. fena olmayan ama artık para da etmeyen itibar. Birkaç mobilya falan. Vergi borcuna baktım. Neyse ki temiz. Yine de ufak tefek bir şey olabilir. Payları isteyene bedelsiz devrederim. Şu iki çanta dışında bir şey almıyorum. Bunlar da kişisel eşyalar.”</p>
<p>“Moral oldu bu Greg.”</p>
<p>“Yapma Ozi. Durumu biliyorsun. Sözlere dökülmesi mi canını sıktı? Hem belki ikiniz daha iyi şeyler yaparsınız. Belki yeni bir ortak bulursunuz.”</p>
<p>“Ben de çok kalıcı değilim,” dedi Nesim.</p>
<p>Yüzler ona döndü.</p>
<p>“Bir arkadaşım var. Greg, sen tanıyorsun. Birkaç yıl önce Beykoz’da yemek yemiştik. Komik küçük gözlükleri vardı.”</p>
<p>“Evet. Psikopat bir doktora benziyordu. Genoterapist miydi?”</p>
<p>“Bravo, adı Ertan. Bir klinik açmıştı. İyi para kazandı o işten. Mezun olduktan sonra bir şirket için enerji yönetim merkezleri kurmuştuk. Satışta çok beceriklidir. Moda akımları iyi takip eder. Korint’de bir GRM* açmış. Bana pay teklif etti.”</p>
<p>“GRM mi? Onlar yasaklanmamış mıydı?”</p>
<p>“Bu onlardan değil Ozi. Mutasyon-fobisi olan çok büyük bir kitle var. Bazıları hücre bölünmesinde hata olmasın diye metabolizma yavaşlatıcı ilaçlar alıyorlar. Ertan biraz ondan biraz bundan kullanır. Başını belaya sokmaz. Hastalara zararı yoksa faydası vardır diye düşünür.”</p>
<p>“Haha şarlatan yani.”</p>
<p>“Öyle görebilirsin.Talebi olan bir hizmeti vermek derim ben.” “Burada gerçek bir şey yapıyorduk. Faydası ölçülebilir bir şey!” “Ama artık değeri ölçülemeyecek kadar küçüldü.”</p>
<p>“Yine talep olacak. Sadece dayanmamız gerekiyor.”</p>
<p>GRM; Gen Restorasyon Merkezi; Hücrelerde biriken zararlı mutasyonlan deneysel nano-mekanik tekniklerle düzelttiği iddiasında bulunan klinikler. Kanseri önlemekten çok kansere yol açtığı suçlamasıyla yerel yönetimlerce pek çok yerde yasaklanmıştır.</p>
<p>“Ozi bunu konuşmuştuk. Hepimiz hâlâ aynı yerdeyiz. Bu konuşma da faydasız.”</p>
<p>“Öyle görünüyor.” Ozan ayağa kalktı. “Sen de paylarını bedava mı vereceksin?”</p>
<p>“Sen devam edecek misin?”</p>
<p>“Evet. Dediğiniz gibi. Zaten bireysel bir işti. Sizin katları boşaltırım. Bana otuz metrekare fazla bile.”</p>
<p>“Nasıl istersen Ozi. Kırgınlık yok değil mi?”</p>
<p>Ozan yerinden kalktı.</p>
<p>“Neden olsun? Herkes yolunu seçmekte özgür.”</p>
<p>“Yine de... Sen de düşün. Bazen öyle olur. Bazı işler kaybolur. Babam dron tasarımcısıydı. Mikrodron devriminde işsiz kaldı. Onun yedi yıl kıtlığı bir türlü bitmedi. Ha bir de panjur taktır pencerelere. Daha şiddetlileri gelecek. Öyle değil mi Greg?”</p>
<p>“Ben olsam duvar ördürürdüm.”</p>
<p>Ozan, kapıda birkaç saniye bekledi. “Tavsiyenize teşekkürler.”</p>
</body>
</html>