<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h2>7.</h2></li></ul>
<p>Ozan birkaç saniye masaya baktı. Becerikli ve pahalı bir ev otomatları olmasına rağmen yıllardır pazar kahvaltılarını kendisi hazırlardı. Her zamanki gibi özenmiş, daha doğrusu özenmeye çalışmıştı. Bu işten bir süredir eskisi kadar zevk almıyordu. Bunu biraz alışkanlıktan biraz da karısı ve kızında oluşan beklenti yüzünden yapıyordu. Kahvaltı masası görünürde her zamanki gibiydi ama sanki bir şey eksikti. Malzemeleri yeniden dizdi. Çatallardan birini sola itti. Bıçağı düzeltti. Arabada böyle bir şey bulundurmalı mıydı? Bir bıçak! Hayatında hemen hiç gerçek bir şiddetle yüz yüze gelmemişti. Gerektiğinde kesici bir aleti bir insana karşı kullanabilir miydi? Öyle bir durumda nasıl hissederdi? Kişisel güvenlik hizmetini bu sorularla uğraşmamak için satın almıştı. Saldırıdan sonra yaptığı ilk şey güvenlik şirketini aramak olmuştu. Karşısındaki algoritma gördüğü en aptallarından biriydi. Şikâyeti neydi? Yardım çağrısına cevap verilmemesi. Neden yardım çağırmıştı? Muhtemel soygun girişimi. Muhtemel soygun girişimi hangi bölgede olmuştu? Muhtemel soygun girişimi hangi saatte gözlemlenmişti? Muhtemel soygun girişimi açık mekânda mı gözlemlenmişti? Şimdi anahtarı aktif hâle getirebilir miydi? Şirket, verdiği bilgiler için teşekkür eder, durum raporunu bir sa-.ite kadar ona iletirdi. Görüşmeden on dakika kadar sonra rapor gelmişti. Söz konusu mekâna çağrı mesajının alınmasından dört dakika sonra bir hava otomatı gönderilmiş, çağrıya konu olabilecek bir olay gözlemlemeyip geri dönmüştü. Tepelerinde dolaşan dronu kast ediyor olamazdı. Onu yardım çağırmadan önce görmüşlerdi. Bu kez olanları uzun ve ayrıntılı anlatan bir mesaj yazmış ve sorularını eklemişti. Ama buna hâlâ cevap gelmemişti.</p>
<p>“Günaydın!” dedi arkasından Sibel. Sol gözü bandajlı, yüzü makyajsızdı. Şişmiş göz altlarıyla çok yorgun görünüyordu.</p>
<p>“Günaydın Kibi. Mina nerede?”</p>
<p>“Henüz uyuyor. Bırak uyusun hem. Uyanana kadar baş başa yapalım bu kez.”</p>
<p>Sibel yerine otururken Ozan konsantre tabletlerle hazırladığı portakal sularını doldurdu. “İyi misin?”</p>
<p>“Biraz başım ağrıyor.” Eskiden olsa, kızarmış ekmeğine tereyağı sürmeye başlamıştı bile. Şimdi sadece oturuyor, uzun süredir dıştan temizlenmemiş puslu pencere camından dışarı bakıyordu. Ozan da masaya oturdu.</p>
<p>“Ne yapacağız Ozan?”</p>
<p>“Neyi ne yapacağız?”</p>
<p>“Güvenlik sorununu ne yapacağız.”</p>
<p>“Güvenlik sorunu. Biliyorsun kontratı iptal ettim. Yeni bir şirketle anlaştım. Polise sahte yol yönlendirmesi ile ilgili ihbarda bulundum. Yeni şirketle ilgili bir iki arkadaştan olumlu görüş aldım. Avrupa Güvenlik Şirketleri sertifikası var.”</p>
<p>“Polise ihbarda bulundun. Onlar da hemen ilgilenmişlerdir!” “Bunu bilemem. Ben görevimi yaptım.”</p>
<p>“Burası ile ilgili ne yapacağız? Yani yaşadığımız bu yer. Burası ile ilgili?”</p>
<p>“Ne var burada? Site güvenlik sistemi son derece etkin çalışıyor. Geldiğimizden bu yana tek bir olayla karşılaşmadık.”</p>
<p>“Çevre yeterince güvenli değil. Yani beklediğimiz gibi gelişmedi çevre. Biliyorsun Mina büyüyor.”</p>
<p>“Çevreyle ilgisi olmayacak ki. İyi bir okula, bir servis aracıyla gidiyor.”</p>
<p>“Sorun sadece okul değil. Burası, yani bu yaşadığımız yer. Bir ada gibi. Üstelik suların yavaş yavaş yükseldiği bir denizde. Buradan taşınmamız gerek Ozan. Ben serbest çalışıyorum. Bazen bir yerlere gitmek zorunda kalıyorum. Öyle bölgelerden geçiyorum ki inanamazsın. Sonra sen de her gün işe gitmek için berbat yerlerden geçiyorsun.”</p>
<p>“Trenle.”</p>
<p>“Ne?”</p>
<p>“Trenle geçiyorum. Gayet güvenli.”</p>
<p>“Bu önemli değil.Trenlerin çalışmayacağı bir gün de gelecek.”</p>
<p>Ozan sıkıntılı bir nefes alıp verdi. Yıldızlar döküldüğü zaman. Denizler kaynayıp taştığı zaman.. Kurtuluş Kapısına gelin. Nür-vet’in etkisi miydi bu? Karısının kafasını saçma sapan şeylerle mi dolduruyordu?</p>
<p>“Hep çalışacaklar merak etme!”</p>
<p>“Her şey bozuluyor. O da bozulacak!”</p>
<p>“Bir şey olduğu yok Sibel! Kuruntu bunlar. Böyle şeyleri nereden çıkarıyorsun? Şarlatan tarikatları mı izliyorsun?”</p>
<p>“Bir şey izlemem gerekmiyor. Her şey ortada.”</p>
<p>“Psikolojik bu. Ben görmüyorum dediklerini.”</p>
<p>“Gördüklerim bu kahvaltı masası kadar gerçek!”</p>
<p>“Tabii ki gerçek ama algıların seçici. Psikolojin algılarını etkiliyor.”</p>
<p>“O psikolojik durum nereden geldi o halde?”</p>
<p>“Bilmiyorum. Bir süredir var üzerinde. Böyle değildin. Son bir iki yıl belki.”</p>
<p>“Burası güvenli değil. Taşınalım buradan.”</p>
<p>“Abartıyorsun. Şöyle düşün. Saldırı burada olmadı. Evimizde n on beş kilometre doğuda, adını bile bilmediğimiz bir semtte oldu.”</p>
<p>“Çevre yolunda. Bizi çevre yolundan çevirdiler.”</p>
<p>“Doğru. Bu semtle ilgisi yok işte. Nereye gidersek gidelim o yollardan geçeceğiz.”</p>
<p>“O saldırı belki bardağı taşıran son damla oldu. En azından yaşadığımız semt düzgün olsun istiyorum.”</p>
<p>“Burası düzgün bir yer. Sitede tek olay bile yaşanmadı. Hem ı t enlerin çalışmayacağı bir gün geldiğinde biz uzun bir süredir yaşamıyor olacağız. Şu anda saldırının etkisiyle duygusalsın. Aradan biraz zaman geçince daha makul düşünmeye başlayacaksın.”</p>
<p>“Sorun sadece saldırı değil,” dedi Sibel titrek sesiyle. Gözleri dolar gibi olmuştu. “Bunu tahmin ediyor olman lazım. Saldırı burada olmadı ama ben bu bölgeden hoşlanmıyorum. Site çevresinde yaşayanlardan hoşlanmıyorum. Havadaki geçmek bilmeyen kokudan hoşlanmıyorum. Yan dairede yaşayan on çocuklu Somalili aileden hoşlanmıyorum. Çocuklar evimizin kapısına işiyorlar. Havuz çalışsa havuza da işeyecekler. Üst katlardan iç avluya çöp atan, ağır kokulu yemekler yapan PakistanlIlardan da hoşlanmıyorum. Burası böyle değildi. Biz geldiğimizde burada medeni insanlar vardı. Çevremiz güzel olacaktı. Pencereden baktığımızda tozlu bir bina denizi değil güzel mimarili yemyeşil semtler görecektik.”</p>
<p>“Çevre konusunda haklısın,” dedi Ozan duyulur duyulmaz bir sesle. “Ama bu site buralarda yaşanabilecek en iyi yer.”</p>
<p>“Daha merkeze taşınalım. Burada boğuluyorum.”</p>
<p>“Böyle bir yer alamayız merkezde.”</p>
<p>“Daha küçük de olabilir. Havuzu olmasın. Güney taraçaları-nm üstlerinde bize uygun evler bulabiliriz.”</p>
<p>“Bütçemizi aşar.”</p>
<p>“Daha üst bölgelere çıkabiliriz. Levent’in kuzeyine. Belki Asya tarafına geçeriz. Riva’daki küçük sitelerden birine paramız yeter.”</p>
<p>“Orası son derece sıkışık. Alabileceğimiz bir yer buranın en fazla üçte biri olur. Üstelik sellerle başı dertte o bölgenin.”</p>
<p>“Beni anlamıyorsun! Bu semtte yaşamak istemiyorum. Herkes gidiyor.. Bizim gibi insanlar yok artık burada. Göçmenler var.</p>
<p>“Bunu sen mi söylüyorsun? Bir uyum psikologu? Bu insanlara yardım etmek senin işin.”</p>
<p>“Evet işim. Onlarla birlikte yaşamak zorunda değilim!”</p>
<p>“Onlar da senin benim gibi insan!”</p>
<p>“Liberal ilkelerin beni ilgilendirmiyor. Ben burada kalmak istemiyorum. Doğru dürüst bir yerde yaşamak istiyorum.”</p>
<p>Ozan ne diyeceğini bilemiyordu. Karısı burada mutsuzdu ama önsezisi Sibel’in herhangi bir yerde daha mutlu olabileceğinden kuşku duymasını söylüyordu. Sonra Mina’yı fark ettiler. Mutfak kapısında sessizce duruyordu. Ne kadar zamandır oradaydı?</p>
<p>“Günaydın prenses. Bak sana ne hazırladım.”</p>
<p>“Havuza kim işiyor anne?”</p>
</body>
</html>