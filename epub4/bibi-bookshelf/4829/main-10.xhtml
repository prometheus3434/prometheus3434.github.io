<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h2>10. Izgara Altı</h2></li></ul>
<p>Evrim, buraya ilk kez indiğinde koku dayanılır gibi değildi. Ama burnu artık duyarsızlaşmıştı. Onlarca yıldır sık sık yaşanan sellerden dolayı cüzzamlı derisini andıran derin yarıklar, küçük çukurlar ve tepelerden oluşan kaygan bir zeminde iki büklüm yürüyordu. Bir iki kere düşer gibi olduğundan olanca dikkatini önüne vermişti. Yine ayağı kaydı ve bu kez dengesini koruyamadı. Tramvaydaki kadından çaldığı çanta, sırt çantasından fırlayınca içindeki bir güvenlik anahtarı, iki konsantre tatlı yosun bageli, birkaç makyaj malzemesi yere saçıldı. Bageller sağa sola yuvarlandılar. Birini yakalayabildi ama diğeri ızgara altında, erken çölken karanlıkta yitip gitmişti bile. Birkaç dakika sonra onu keskin burunlu sıçanlar bulur, sonsuz dehlizlerine götürürlerdi. Evinde yemeyi planladığı bageli öfkeyle ısırdı. Belki onu da sıçanlara kaptırmak istememişti. Fenerini yakarak makyaj malzemelerini aramaya başladı. Yarısı yenmiş bageli sırt çantasına yeniden tıktı. Bu kez kirli şeritleri sıkıca bağladı. Ruju, pash bir rögar kapağının yanında buldu. Biraz ötede rimel tüpü parlıyordu. Bunları sevgilisine verecekti. Evrim evine ızgara altından yürüyordu çünkü bazen dipte ızgaralardan düşen değerli şeyler, hatta irlander' almak için Lira** bulurdu.</p>
<p>irlander: Laminarya yosunundan elde edilen bir tür bira.</p>
<p>Lira: Biyolojik Kayıt Merkezinin geliştirilmesinden önce kullanılan fiziki</p>
<p>Bir yerlerden metalik bir ses geldi. Fenerini yukarı çevirdi. Sonra çevresini taradı. Burada üç dört katlı, sadece ızgara altları değil yukarı katları da terkedilmiş binalar vardı. Binalarda çökme tehlikesi olduğu söylenirdi. Ama böyle bir şeye hiç tanık olmamıştı. Izgara seviyesi yükselmiş, kendi duruşu da dikleşmişti. Adımlarını hızlandırdı. Yeniden düşmemek için önünü aydınlatıyor, arada bir parlak bir nesne görünce eğilip bakıyordu. Sonra evine geldi. Kapıdaki kırık cam yuvalarından farelerin girmemesi için tıkıştırdığı bezlerden birini yerde gördü. Alıp boşluğu yeniden kapattı.</p>
<p>Paslı kapıyı gıcırdatarak açtı. Sıcak, nem ve küf kokusu yüklü bir hava kütlesinin içine girdi. Son selden kalan su birikintisinde yürürken çıkan şapırtılar duvarlarda yankılanarak çoğalıyordu. Fener ışığı su birikintisinde hareket eden sıçanları yakalamaya çalıştı. Sonra duvarlarda gezdi. Yüzlerce hamam böceği, küçük balıklardan oluşan bir sürü gibi oradan oraya akıp duvardaki çatlakların içinde kayboldu. Merdivenlerden üst kattaki odasına çıktı. Bu arada ızgaralardan metalik bir ses geldi. Sanki biri demir bir çubukla ızgaraya vurmuştu. Olduğu yerde dondu, ikinci bir ses bekledi. Gelmeyince sırt çantasını çıkardı. Büyük feneri çalıştırdı. Beyaz, parlak ışığın çevresindeki eşyaların gölgeleri, uzayarak duvarları kapladılar. Daha şiddetli bir sesi ve hafif bir sarsıntıyı o anda duydu. Sanki binaya bir iş makinesi kepçesi dokunmuştu. Merakla pencereye gitti. Demirli pençeden bir zamanlar eğlence merkezleri, barlar ve avangart sanat atölyeleri ile dolu sokağı kaplayan ızgaraya baktı. Yukarıda birkaç irlander sarhoşu sallanarak yürüyordu. Biri eğilerek kustu. Sırt çantasın-</p>
<p>ya da kaydi para birimi. Biyolojik veri tabanlı yaygın ödeme biçimlerinin geliştirilmesinden sonra, ödeme sistemlerinde tanımlı olmayanların(yasadışı göçmenler, evsizler, vb)kullandıkları değişim araçlarına da Lira denilmektedir. Bu anlamda Liralar genellikle çeşitli zamanlarda basılmış eski metal paralardan oluşmaktadır. Değişim değerleri spekülatiftir. daki eşyaları dolabına yerleştirmek için dönünce yeni bir klank sesi ve sarsıntı hissetti. Zemine sıva parçaları döküldü. Tavandan büyükçe bir beton parçası düştü. Birden anladı. Daha önce hiç şahit olmamış, sadece anlatıldığını duymuştu. Çantasını ve fenerini kaptı. Merdivenlere doğru atıldı. O anda her yanı yüzlerce demir çubuğun çarpışmasının çıkarabileceği metalik sesler kapladı. Merdiven ayağının altından kaydı. Boğuk bir gümbürtü metalik sesleri bastırdı.</p>
</body>
</html>