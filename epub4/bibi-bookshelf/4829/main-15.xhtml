<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>1.</h2>
<p>Yağmur yağıyor, rüzgâr olmadığı için damlalar dimdik iniyordu. Ozan buna alışık değildi. Bir ara durup bir dakika kadar bekledi. Rüzgâr uğultusunun olmadığı bir sokak gerçeküstü bir duygu veriyordu. Yine bir barış duygusu. Çatılardan, dallardan, tahliye borularından düşen damlaları dinledi. Daha derindeki yağmurun fısıltısını da filmlerden mi hatırlıyordu? Yine de serin hissettireceği için biraz esintiyi tercih ederdi. Gözleri sokağı taradı. Izgaranın sonunda tamir edildiğini düşündü. Ama yaklaşırken boşluğu gördü. Yerinden çıkmış ızgarayı birileri almış olmalıydı. Oysa belediyeye en az üç kez ihbar etmişti. Boşluğa yaklaştı. Sokağı kaplayan ızgara zemin, yerden sadece yarım metre yüksekteydi. Altta zamanın, yağmurların, sıcaklık farklarının etkisiyle dağılan zemin, kaplama maddeleriyle karışmış gri, çamursu bir akıntı vardı. Suyun kentin yüksek bölgelerindeki asfaltla, betonla, sentetik malzemelerle kaplı sokaklarından süpürdüğü maddelerin geçit törenini bir süre seyretti. Plastik oyuncaklar, kâğıt parçaları, tanınmaz durumdaki yiyecek maddeleri, boğulmuş sıçanlar, hamam böceği kolonileri, yosun öbekleri, şişmiş kompozit parçalar, ters dönmüş kurbağa leşleri, çamura bulanmış bez parçaları, martı yumurtası kabukları durmaksızın geçiyor, bazen takılan bir parçanın arkasında birikiyor, gri su, engelin üzerinden yükseliyor, ızgara seviyesinin üzerine fışkırıyor, direnç kırılınca ızgaranın altında kayboluyordu. Yeterince uzun bakarsa buradan bir cesedin sürüklendiğini görebilir miydi?</p>
<p>Ofise yürüdü. Yağmurluğunun altında sadece ince bir tişört olmasına rağmen terlemişti. Üstelik daha Mayıs ayının başlarıydı! Birinci katı geçerken aralık kapı dikkatini çekti. Kapıyı çaldı. Üzerindeki Marmara Model Ajansı A.Ş. tabelası kaldırılmıştı. Yağmurluğundan hâlâ sular damlarken içeri girdi. Duvarlardaki iki boyutlu kadın model resmi hariç büro boşaltılmıştı. Bu büro açılalı üç hafta olmuş muydu? Bir zamanlar Grege ofis olarak hizmet eden bu mekâna son altı ayda kaç şirket taşınmıştı? Bir film yapımcısı, bir reklamcı, bir oyun yazılım şirketi... Kendi bürolarıyken kum fırtınasında kırılan cama doğru yürüdü. Rengi hafif koyuydu. Üzerinde ince bir film tabakası vardı. Tabakayla cam arasında yer yer hava kabarcıkları oluşmuştu. Kabarcıklardan birini tırnağıyla kenara doğru itmeye çalıştı. Kabarcık başkalarıyla birleşip büyüdü. Diğer elini de işe koştu. O koca kabarcığı oradan çıkarmak, arkadaki manzarayı bozan bu lekeleri oradan temizlemek en büyük amacı olmuştu. Açık kapıdan konuşmalar duydu. Tanımadığı bir dil gibi geldi. Urduca veya Peştunca belki. Pencereden uzaklaştı. Kimse içeri girmedi. Üçüncü kattaki danışmanlık ofisine gidiyor olmalılardı. Merdiven sahanlığına çıktı. Ağır bir parfüm kokusu aldı. Didim’deki yazlık akima geldi. Be-tül’ün bebeklerinden biri böyle kokardı. Annesinin parfümünü bebeğe boca etmişti. Didim’de bir yaz geçirme fikri şimdi çok tuhaf geliyordu. Demek ki o zaman sıcaklıklar sağlık riski yaratacak kadar yükselmiyordu! Toz da hatırlamıyordu. Akşam açık havada ortak terasta yemek yenir, mini amfitiyatroda ilginç bir gösteri varsa izlenirdi. Daha sonra ailesi o yazlığı satmak istemişti. Herkes güneydeki yazlıklarım satıyordu. Uzun süre beklemiş, fiyat indirmiş yine beklemişlerdi. Sonunda yazlığı karanlık görünümlü bir avukat, kimliği meçhul müvekkili için kim bilir hangi amaçla almıştı. Kendi aralarında hiç konuşulmasa da yazlığın artık tatil için kullanılmayacağını biliyorlardı. Anne ve babası Tirebolu’yu o sıralarda keşfetmişler, biraz da fiyatların artacağı korkusuyla hemen bir yer almışlardı. Fiyatlar bekledikleri gibi artmamış olsa da ebeveynleri Tirebolu’yu sevmişti.</p>
<p>Bürosuna çıkıp kapıyı kapattı. Koltuğuna çöküp babasını aradı. Onları arama düşüncesi her geçen gün daha zor geliyordu. Tirebolu, ona iki yaşlı insanın emekliliklerini geçirdikleri serin bir yaylanın bulunduğu Karadeniz kıyısında bir yerin değil, çocukluğundan, geçmişinden ebedi kopuşun adı gibi geliyordu. Tirebolu, İstanbul, Antalya, Tiflis, San Fransisco ya da Livig-no. Hepsi birbirinden hızla uzaklaşan galaksiler gibiydi. Hangisi merkezdi, hangisi sıcaktı, hangisi gerçekti? Hangisinde olursa hayatını yakalayabilecekti? Bu Tirebolu değildi. Bir iki kere gitmişlerdi. Kuzeye bakan ıssız yaylanın erken uzayan gölgeleri ona her nedense Dünyanın hem fiziksel hem tarihsel sonu hissini yaşatmıştı. Telefon açılmadı. Her zamanki gibi biraz endişelendi ama bu sık olan bir şeydi. Yaşlı çift ya küçük bahçelerinde yetiştirmeye çalıştıkları cılız bitkilerle ilgileniyor ya da uyuyordu. Merdivenden gürültüler geldi. Patırtıyı kesmek için kapıyı değiştirmek zorunda kalmıştı. Gürültü biraz azalmış ama yukarıda-kilerden hoşlanmadığı için rahatsız olmaya devam etmişti. Nesirdin eski bürosuna gidip gelenler merdivenlerde bağıra çağıra konuşuyor, yüksek sesle müzik dinliyorlardı. Bazen sigara ya da başka bir tütün ürününün pis kokusu da kapının altından sızardı. Büro Nesim’in eşyaları çıkarıldıktan iki gün sonra tutulmuştu. Yeni Hayat Göçmen Danışma Merkezi tabelası aşağıdaki kapıya asıldıktan sonra gelenler eksik olmamıştı. Şirket sahipleriyle tanışmak için bir kere yukarı çıkmıştı. Biri otuz yaşlarında bir Ta-cikistan’lıydı. Kartal burnu, kıvırcık saç ve sakalı, çökük avurtlarıyla karakteristik çizgilere sahipti. Diğeri birbirine yapışık kalın telli saçları yağlı gibi görünen, şişman ve esmer, kırk yaşlarında bir Türk’tü. Nesim’in sade çalışma masası, seçkin resim zevkini yansıtan tabloları gitmiş, yerlerini sarışın arkadaşlarının arasında oyun oynayan mutlu, çekik gözlü, esmer çocuk yüzleriyle dolu afişler, beyaz kullan-at mobilyalar doldurmuştu. Beklemediği bir misavirperverlikle karşılanmış, ziyaretinin göçmenlikle ilgili olmadığı anlaşılınca, gerçek ziyaret nedenini anlamaya yönelik sorular gelmeye başlamıştı. Daha sonra bir iki kere kapıda karşılaşmışlar ama aralarında selamlaşma bile olmamıştı. Yukarıda garip şeyler döndüğü kesindi. Yasalara uygun bir büro muydu? insan kaçakçılığı mı yapıyordu?</p>
<p>Köle ticaretinin de şekil değiştirerek sürdüğü söylenirdi. Asya’nın derinliklerinden, Afrika’dan gelenler, geldikleri yere dönmemek ve açlıktan ölmemek için Avrupa’da neredeyse ücretsiz çalışırlardı. İstanbul, Asya ve Afrikalı göçmenlerin toplanma havuzuydu. Son zamanlarda Malezya, Endonezya ve diğer ada ülkelerden de akınlar başlamıştı.</p>
<p>Telefonuna mesaj geldiğine ilişkin bipleme duydu. Masasına geçip Bosnalı Gemi Söküm’den gelen mesajı açtı.</p>
<p>“Ozan Bey, teklifinizi onaylıyoruz. Plandaki saha çalışması için en kısa zamanda ekip gönderebilirsiniz. Avans tutarı da Pazartesi günü öğle saatlerine kadar hesabınıza geçecek.” Emin olmak için mesajı birkaç kere okudu. Ayağa kalktı. Harika. Çok güzel! Nesim gibi hemen minibara gitti. Kutlamak için içecek bir şeyler aradı. Bu işleri Nesim de, Greg’de ondan iyi başarırdı ama minibarda iki soda şişesinden başka bir şey yoktu. Büyük pencereye yürüdü. Yağmur aynı şiddette yağmaya devam ediyordu. Neredeyse o arınma sesini duymak için pencereyi açmak isteyecekti. Uzun süreden beri aldığı en iyi haberdi. Bu işin peşinde bir aydır koşuyordu, işin alınması yedi yıllık kıtlığın bittiğine işaret ediyordu. Arkadaşları gitmekle hata yapmışlardı. Hizmetlerine talep vardı. Hep olacaktı. Enerji, besin gibi bir şeydi. Bir ihtiyaçtı vc sonsuz değildi. Tıpkı diğer ihtiyaçlar gibi tedarik edilmesi ve tüketiminin yönetilmesi gerekiyordu. Durgunluk geçiciydi. Bir iş gelmişti bile. Yaz her anlamda sıcak geçecekti. Sibel’i arayıp haber vermeyi düşündü ama duygularını paylaşacağından emin değildi. Sibel’in Duhan sitesindeki yeni hayatında ona ne kadar ihtiyacı vardı?</p>
<p>Masasının başına döndü. Bir ekip kurmaya başlaması gerekiyordu. Arama listesini açıp isimleri taramaya başladı.</p>
</body>
</html>