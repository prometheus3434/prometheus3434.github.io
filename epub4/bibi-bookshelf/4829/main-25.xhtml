<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2>11. Marmaray Macerası</h2>
<p>Kamyonet, terk edilmiş metro hattına sarsılarak girdi. Bagajdan gıcırtılar geldi. Metin, beklentiyle arkaya baktı. Belki araç devrilir, hasar görür, sınav ertelenirdi. Ama PUV* iyi bağlanmıştı. Yosunlu çakıl zeminde tünele doğru ilerlediler. Küf kokusu kabini doldurdu.</p>
<p>“Gündüz olsaydı bari.”</p>
<p>Ağzı alevli kurt figürlü tişörtler giyen gençlerden biri ona döndü.</p>
<p>“Sınav böyle. Hepimiz girdik. Korkuyor musun yoksa?” “Ben hiçbir şeyden korkmam. Belki Allah’tan biraz.”</p>
<p>Yanlış bir şey söylediğinden endişe ederek yaşça daha büyük olan Tunga’ya baktı.</p>
<p>“Allah’tan biraz? Allah’tan biraz korkuyormuş!” İkisi de kahkahalara boğuldular. Metin de rahatlayarak onlara katıldı.</p>
<p>Çakıllı yolda sarsılarak ilerlediler. Tekerler bazen su birikintilerine gidiyor, far büzmeleri şaşıran kurbağaları yalıyordu. Yanlarda giderek yükselen duvarların kenarında bir katarın vagonları gibi düzenli giden uzun sıçan gölgeleri gördüler.</p>
<p>“Oğlum şuraya bak! Bunlardan da mı korkmazsın?”</p>
<p>PUV: Personel Underwater Vehicle: Bir ya da iki kişilik kapalı kabinli elektrikli denizaltılarm genel adı.</p>
<p>“Korkmam.”</p>
<p>“Tünele girince altına sıçarsın sen hahahahha.”</p>
<p>Bazen çakılların arasında eski metro sisteminden kalan, koyu, sıra dışı uzunlukta yılanları andıran rayları görüyorlardı. Küf kokusu yosun kokusuna karışmaya başlamıştı. Kamyonet, tünele onu bekleyen bir devin ağzına girer gibi girdi. Çakılların, onlarca yılın atıklarının arasından görünmeye başlayan traversler kamyoneti sarsıyordu. Aracı kullanan Tunga hızı düşürdü.</p>
<p>“Unutma. Tünel açık. Tek yapman gereken PUV’u hiçbir yere çarpmadan yüzdürmek. Seni sevdim. Aramıza katılmanı isterim. Ama bunu yapman gerek. Kuzey Kurtları’nda herkes geçti bu sınavdan.”</p>
<p>“Herkes mi?”</p>
<p>“Evet. Merterin geçen sene girdi. Değil mi Merto?”</p>
<p>“Evet,” dedi Merterin. “Ortalarda bir yerde koca bir ahtapot var. Ona dikkat et.”</p>
<p>Metin o tarafa döndü. “Sahi mi?”</p>
<p>“Korkutma lan çocuğu. Ahtapot filmlerde olur. Sirkeciye yakın kısımda tünelde kırık var. Ona dikkat et ama. Orası çökmüş zamanında. Biri bomba patlatmış. Su basmış tüneli. Trenin kalıntıları da orada. Orası yosunlu işte. Yaklaşırken anlarsın. Delik orada olduğu için akıntı da var. Ona da dikkat et. Yosunlar büyüktür. Korkmadan içlerine gir. Yokmuş gibi. Anladın mı? Yokmuş gibi. Karanlığa çarpmazsın değil mi? Yosuna da çarpmazsım Duman gibi açılır önünde. Anladın mı?”</p>
<p>“Evet.”</p>
<p>“Kazlıçeşme’den çıkmazsan geri döndüğünü vazgeçtiğini düşünürüz. Bu kural. Polise, yardıma başvurmayız. Bizden kimse de oraya gelemez. Sen sürüye katılmak isteyen bir kurtsun unutma. Nehiri geçmek zorundasın. Anladın mı?”</p>
<p>“Evet.”</p>
<p>“Sirkeci’den sonra engel yok. Beş altı kilometre daha gideceksin ama. Çocuklar Kazlıçeşme’deki girişte olacaklar. Biz de seni bıraktıktan sonra Boğaziçi tünelinden karşıya geçeceğiz. Biz geldiğimizde sen çıkmış olursun. Sonra aramıza gelişini kutlamaya kulüp mekânına gideriz.”</p>
<p>“Gideriz.”</p>
<p>Kulübün kuzey köprüsündeki Avrupa yakası ayağına yakın mekânını düşündü. Karadeniz ve köprü çevre yollarının kesiştiği bir noktada altı restoran dört katlı bir binaydı. Akşamları içki ve fanabisle kafa bulmak, bilgisayar oyunları oynamak, Asyalı ve Arap fahişelerle eğlenmek için toplanırlardı. Gündüz kuzey köprüsü ve restoran işletilir, KKK armalı ceketlerin güvenliği hissedilirdi. KKK güven, arkadaşlık ve eğlence demekti. Kulübe girmeliydi. İşte son bir aşama kalmıştı. Arkadaki deniz motosikletiyle tünelden geçecekti. Her şey yolunda giderse en fazla bir saat sonra hayallerine kavuşacaktı. Sabah olduğunda Göktürk’ten metroyla Arnavutköy’deki Çevrim Sitesi'ne gidip haftada üç yüz CCE’ye nadir element laboratuvarındaki pis kokuları çekmek zorunda kalmayacaktı. Şık giyinecek, kızlarla yatacak, korkmayacak ve ülkesini yolgeçen hanına çeviren Asyalı, Afrikalı sürüngenlere karşı koruyacaktı. Belki kulüp mekânına yakın bir yere de taşınırdı. Bütün bunlara kavuşmak içinse önünde bir tünel vardı. On bin metrelik bir yolculuk.</p>
<p>Kamyonetin far ışığı karanhk sular tarafından yutulunca geldiklerini anladı. Tunga, manevra yaparak arka tarafı suların başladığı noktaya yaklaştırdı. Metin o anda bunu başaramayacağını söylemek istedi. Arkadaki minik araca binip o sulara dalacak, İstanbul Boğazı’nın altmış metre altına inecek, içi su dolu, üzerinde koca bir deniz olan tünelde, önünde sadece bir far ışığı</p>
<p>Çevrim Sitesi; Ana iş kolu her türlü endüstriyel hurda ve atıktan ticari değeri olan elementlerin ayrıştırılması olan organize iş bölgeleri. olduğu halde iki kilometre yüzecekti. Hepsi bu da değildi. Deniz seviyesi altındaki tünel, karada da altı kilometre kadar gidiyordu. Bu imkânsızdı. O sulardan her şey çıkabilirdi! Ahtapot neydi ki? Korkudan felç olmuş gibiydi. Tunga ve Merterin araçtan atladı. Metin bir iki saniye uyuşmuş bacaklarına hükmetmeye çalıştı. O da indi.</p>
<p>İki kulüp üyesi küçük denizaltıyı kamyonetin rampasından aşağı kaydırdılar. Sonra aracın hıyarı andıran burnunu gidiş yönüne çevirdiler.</p>
<p>“Hazır mısın?” dedi Tunga.</p>
<p>“Hazırım.”</p>
<p>“Mırıldanma! Hazır mısın?”</p>
<p>“Hazırım!”</p>
<p>Değildi ama bunu söyleyemedi. Kamyonetin arka projektörünün ışığında karanlık sulara bileklerine kadar girdi. Su ılıktı. Dar kabinin içine acemice atladı.</p>
<p>“Dur acele etme. Nasıl kullanıldığını biliyordun değil mi?”</p>
<p>“Evet. Karşıda görüşürüz.” Eli kabin koluna uzandı. Belki de en iyisi şu işi bir an önce bitirmekti.</p>
<p>“Yosunlara dikkat. Yarıp geç. Korkma.”</p>
<p>“Kolay gelsin.” dedi Merterin. Metin için endişelenmiş gibiydi. “Ahtapot falan yok.”</p>
<p>Metin, kolu çekip kabin kapağını kapattı. Ekran aydınlandı. Önündeki karanlığa baktı. Ön projektör çalışmıyor muydu? Levyeyi ileri itti. Aracın harekete geçtiğini sarsıntıdan hissetti. Gövde zemine sürtündü. Sular ön camda yükseldi. Projektör bulanık suyu bir metre kadar aydınlatabiliyordu. Bu yeter miydi? Boğazı böyle geçemezdi! Geri dönmek, vazgeçtiğini söylemek istedi. Bunun yerine levyeyi daha da ileri itti. Derinlik arttıkça bulanıklık azaldı. Şimdi belki on metre kadar görebiliyordu. Biraz rahatladı. Araca yeni Sonar 360’lardan takılmıştı. Tüneli ortalayıp hızlandı. Projektörün ışık konisinin içindeki parçacıklar ona doğru uçan böcekleri andırıyordu. İlerlediğine ilişkin tek işaret buydu. Koninin çevresi kapkaranlıktı. Sonar ekranı tavanla tabanın ortasında olduğunu söylüyordu.</p>
<p>Artan eğimle dünyanın merkezine giden bir tünelin içinde gibi hissediyordu. Belki de ilerlemiyor, parçacıkları ona doğru akıntı taşıyordu! Emin olmak için biraz alçaldı. Zeminde beton travertenler beliriverdi. Levyeyi panikle kendine çekse de kıçı sürtmekten kurtaramadı. Neyse ki pervane koruma çem-berindeydi. Dengeyi yeniden bulunca aletlere güvenmeye karar verdi. Bu araçlardan daha önce kullanmıştı ama Tuzla sahilinde ve en fazla yirmi metrede. Derin bir nefes alıp sonar ekranına odaklandı. Zaman zaman oradan buradan gıcırtılar geliyordu. Bu makine altmış metreye dayanabilir miydi? Bunu Merterine sormuştu. O da tünelin içinde basınç daha düşük olur demişti. O halde bu sesler neydi? Neyse ki araç Hindistan’dan gelen ucuz AzzmTlardan değil, biraz eski model ve yıpranmış da olsa bir SharKtı. Önündeki ışık konisinin kenarlarına bazen borular, metal yapraklar girip gölgelere karışıyordu. Daha önce tüneli geçmeye çalışan KKK adaylarından kalanlar mı? Kaç kişi bunu başarabilmişti? Sormak akima bile gelmemişti. Bakışlarını ön camın ortasına odakladı. Sayısız minik parçacık karanlığın içinden çıkıp geliyor, yanlara, alta üste dağılıyordu. Ne taraf alt ne taraf üsttü? Midesi bulandı. Bir şey görmeliydi. Bu kez zemine daha dikkatli yaklaştı. Yer yer kırık, aşınmış kahverengi beton travertenler yeniden göründü. Yön duygusu geri geldi. Travertenlerin altından akıp gidişi biraz rahatlamasını sağladı. Basınç göstergesi beş buçuk atmosferde ve kırmızı bölgedeydi. Merterin basınçla ilgili ya yalan söylemişti ya da uydurmuştu. Neyse ki hâlâ aracın limitleri içindeydi. Kırığa da iyice yaklaşmış olmalıydı. Bir iki dakika sonra hafif savrulmayı hissetti. Travertenler çamurda kaybolmuştu. İradesini zorlayarak aracı tünelde ortaladı. Levyeyi sımsıkı tutan elleri ve boynu ağrıyordu. Aşağıda kırık beton parçaları, önünde yukarıdan sarkan yosun kaplı kablolar görüyordu. Bir iki tanesini sürtünerek geçti. Kablo sandığı metal bir çubuğa burnunu çarptı. Araç yavaşladı. Çubuk yandan kayarak PUV’u serbest bıraktı. Ama aracın dengesi bozulmuştu. Panikle sağa sola yalpaladı. Toparlamayı başarmıştı ki gemi batığını andıran şekilsiz kahverengi bir yapıyla burun buruna geldi. Çarpmadan biraz yükseldi. Vagon iskeletlerinin üzerinden geçiyor olmalıydı. Şimdi önünde kahverengi yosun şeritlerinden, dalgalanan bir duvar belirmişti. Kırık burada olmalıydı. Dip dalgalarıyla büyük etobur bir deniz canlısı gibi açılıp kapanan yosunlara doğru sürüklendi. Tunga’nm söylediğini hatırlar gibi oldu. Dosdoğru içinden geç. Bunu yapamazdı! O şeyin içine giremezdi. Duman gibi bir şey değildi o! içinde büyük ahtapotlar, yılanlar, belki Tar-tarus Macerasındaki gibi kızıl gövdeli, titanyum kıskaçlı dev ıstakozlar vardı. Onu sarıp bırakmayacaklardı! Burnu tavandaki açıklığa çevirdi. O siyah suları altmış yetmiş metre yarıp yüzeye çıkabilir miydi? Tünelde geri dönebilir miydi? PUV, burnu hafifçe yukarıda yan döndü. Ölü, renksiz bir dip balığı gibi sürüklendi, yarıktan çıktı ve pash, metal profillerden bir ağın içine girdi. Yosun kaplı çapraz iki metal kirişle bir beton bloğun arasına girip hareketsiz kaldı. Pervanenin devri arttı. Küçük denizaltı, içindeki yolcunun hareketleriyle sarsılarak kirişler ve beton arasına iyice yerleşti. Pervane yavaşlayarak durdu. Ters yöne dönmeye başladı. Pilotun tekmeleri PUV’u ve üzerindeki uzun metal kirişleri titretti. Aralardan birkaç tropikal balık kaçıştı. Ama gövde hareket etmedi.</p>
<p>Tartarus Macerası; 21.yy ortalarında Danimarka yapımı interaktif bir filmle başlayarak bütün Dünyaya yayılan bir sinema, video oyunu ve tematik oyun kültü.</p>
</body>
</html>