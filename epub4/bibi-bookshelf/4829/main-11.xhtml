<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h2>11.</h2></li></ul>
<p>Camdan çıtırtılar geliyordu. Buna bu kez kuvvetli rüzgârın neden olduğu bombelenme değil kum fırtınası neden oluyordu. Boğazın kirli gri-yeşil suları kızıl bir perdenin ardında kaybolmuştu. Ozan, Güneş Döngüleri Üzerine raporunun sayfaları arasında geziniyordu. Bürosuna geleli iki saat kadar olmuştu ama eli işe gitmemişti. Bazı bölümleri yeniden okumuş, çelişkiler aramıştı. Önceki hafta ziyaret ettikleri Genel Bahçe’deki görüntüler gözünün önünde sık sık canlanıyordu. Flap flap diye inip kalkan bezler, kesilerek kökleri üzerine plastik masa takılmış ağaçlar, o can çekişen kedinin gözleri, acıyla daireler çizen kuyruğu. Neden periyodik bakım yapmıyorlardı? Neden birileri o bezi yerine yapıştırmıyordu? Kedi neden bakıma alınmamıştı? Evet, bazen böyle olurdu. Bazen popüler yerler zamanla bu özelliklerini kaybeder, sahipleri işletmeye devam etse de kazanılan para artık yenilenmeye harcanmazdı. Genel Bahçe öyle yerlerden miydi? Eve dönünceye kadar her ikisi de sadece Mina’yla konuşmuşlardı. Mina’nm kediyle ilgili sorularına Sibel’in zorlanarak cevap vermesi kendini suçlu hissetmesine neden olmuştu.</p>
<p>Genel Bahçe yönetimine hemen bir şikâyet yazısı göndermişti. İlginize teşekkür ederiz. En kısa sürede bilgilendirileceksiniz. İstanbul Genel Bahçeler Müdürlüğü mesajı birkaç saniyede gelmişti ama bir haftadır bilgilendirmemişti! Ama Mina’ya kedinin iyileştirildiğini söylemişti. Bu arada Sibel’i biraz rahat bırakmaya karar vermiş, yeniden işine odaklanmaya çalışmıştı.</p>
<p>Greg, her zamanki gibi büroda yoktu. Nesim de ortalarda görünmüyordu. Uç katlı binada yalnızdı. Sıkıntılı bir nefes alıp verdikten sonra üzerinde çalıştığı proje yerine kardeşinin gönderdiği raporu açmıştı. Net’de biraz araştırma yapınca rapora güçlü itirazların olduğunu gördü. Bunlar SOHO ölçümlerinde daha önce birkaç defa yaşanan sistematik hatalardan, çıkarımların eldeki veriler için aşırı olduğuna kadar uzanıyordu. Veriler doğru kabul edilerek alternatif açıklamalar da getiriliyordu. Bir bilim insanına göre benzer değişimler bundan altmış bin ve yüz yirmi bin yıl önce de görülmüştü. Bu görüş bilinen güneş çevrimlerinin periyotlarından çok daha büyük, altmış bin yıllık bir periyoda işaret ediyordu. Altmış bin yılda bir neredeyse insanlığın bütün kültürel mirasını yok edecek kadar şiddetli hava ve deniz olaylarına neden olan güneş kaynaklı sıcaklık artışları. Karbon testleri dünyanın çeşitli yerlerindeki insanlık izlerinin bu tür kesintilere uğradığına işaret ediyordu. Mezopotamya, Avrupa ve Afrika’da bulunan arkeolojik izler tutarlıydı.</p>
<p>Süper sıcaklık adaları ise daha gerçekçi bir riskin adıydı. Büyük kentler diğerlerine göre daha sıcaktı ama kendi kendini besleyip kitlesel ölümlere yol açacak bir süreç son derece tartışmalıydı. Kimilerine göre, kapalı yerlerin soğutulması sonucu dışarıya verilen ısı miktarının havada ölçülebilir bir sıcaklık artışı yaratacağı iddiası komikti.</p>
<p>Bunları okuyunca camın ötesindeki puslu kızıl perdeye rağmen derin bir nefes aldı. Cambridge raporu ve sıcaklık adası iddiasından tahmininden daha fazla rahatsız olduğunu fark etti. Sıcaklık artışı Güneş kaynaklı bile olsa geçiciydi. Herhalde insanlık bununla altmış bin yıl önceki atalarından daha iyi mücadele edebilirdi! Soğutma sistemlerinin ve diğer insan faaliyetlerinin şehri ısıtacağı ve bu sıcaklığın bir şekilde şehir üzerinde hapsolacağı iddiası da sağduyusuna aykırı geliyordu. Diğer yandan tehlikenin gerçek olması durumunda İstanbul’u, hatta ülkeyi terk etmek gerekeceği için karşıt görüşlere inanma eğilimi daha yüksek olabilirdi. Kendini mi kandırıyordu? Mina’yı, onun masum yüzünü, dolaysız akıl yürütmesini düşündüğü zaman içi hüzünle doluyor, onun olduğu bir Dünyanın iyiye gitmesi bir zorunluluğa dönüşüyordu. Ama ya öyle değilse? Ya Cambridge raporundaki analizler doğruysa? Ya İstanbul cehenneme dönecekse? En kötü olasılığı düşünüp ona göre hareket etmesi gerekmez miydi? Ne yapacaktı yani? Nevit’le birlikte o dünyanın en pahalı oteline gidip her şey olup bitene kadar orada mı kalacaklardı? Mina’yı yaşadığı çevreden, okulundan koparmaya hakkı var mıydı? Gitmeye karar verseler bunu ne zaman yapacaklardı? Mina’nın okulu ne olacaktı? Livigno’daki kapalı sisteme çocukların eğitimi de dâhil miydi? Orada ne kadar kalacaklardı? Felaket ne zaman başlayıp ne zaman sona erecekti? Bir başlama ve sona erme noktası var mıydı? Nevit’in konuşmaları ve rapor bir kenara konulduğunda Livigno birkaç zenginin fantezisi gibi görünüyordu. Felaketçiler için şık bir ortam. Yüksek, serin ve kendi kendine yeterli, içkilerini yudumlarken aşağıdaki sefillerin pişmesini seyretme, ne kadar akıllı ve ayrıcalıklı olduklarını düşünme hayali kuran bir avuç maceracının fantezisi. İnsanlık yüz binlerce yıldır bu gezegendeydi ve başka yerlere gidilse bile belki milyonlarca yıl daha ana yurtları olmaya devam edecekti. Yaşanmakta olan bir kriz varsa kuşkusuz bu da daha öncekiler gibi aşılacaktı. Böyle olmalıydı. Güneş ısınıp Dünyayı kavuramazdı. Çünkü Dünyasız bir evren olamazdı. İnsansız bir evren olamazdı. Bu çok anlamsız olurdu. Masasından kalkarak kahve makinesine gitti. İçi rahatlamış mıydı? Cambridge raporunu çöpe atabilir miydi?</p>
<p>Ama rapordaki bulguların temelsiz olması sıcaklık adası tehlikesini ortadan kaldırmıyordu. O da olacak şey değildi. Rüzgârlar bu kadar şiddetliyken, sıcaklık, iki denizin ortasındaki bir kara parçasına nasıl hapsolacaktı?</p>
<p>Pencereye doğru yürüdü. Kızıl perde, cama yapışmıştı sanki. Damlalar camda çamurlu çapraz yollar çizerek iniyordu. Toz fırtınası yağmurla karışmıştı. Buna birkaç kere daha şahit olmuştu, ince çamur tabakası günlerce kaldırımların, yürüyen merdiven naylonlarının, araçların üzerinden kalkmayacaktı. Birçok insan son zamanlarda araçlarını yıkatmaktan da vazgeçmişti. Sanki daha on yıl önce birçok şey farklıydı. Ozan böyle fırtınalar hatırlamıyordu. Belki de belediye artık o kadar iyi çalışmıyordu.</p>
<p>Masasına döndü. Çalışmak için kendini zorlamalıydı. Bu durumun yeni olduğundan emindi. On yıl önce onu masa başından ayırmak zordu. Yaşla ilgili miydi? Bir tür bitkinlik yıllardır sanki sinsice vücuduna sızmaya çalışıyordu. Sabahları dinç uyanamı-yordu. Ne kadar uyursa uyusun bu değişmiyordu. Bir yükün altındaymış gibi hissettiği omuzlarını birkaç kere indirip kaldırdı. Çizimlere baktı. Müşterinin hâlâ bununla ilgilendiğinden emin olamadı. Neredeyse arayıp soracaktı. Telefon çalınca irkildi. Ekranda Sibel ismi belirmişti.</p>
<p>“Evet Kibi?”</p>
<p>“Hemen Avcılara git Ozan. Aşırı yağmur varmış. Kanal taşmış. Sel baskını olmuş. Mina’ya, okula hiç kimseye ulaşamıyorum. Hemen git. Ben Göktürk Göçmen Merkezi’ndeyim. Şimdi çıkıyorum.”</p>
<p>“Nerede sel olmuş? Bir saniye Sibel! Sel nerede? Her zaman olur böyle. Mina’nm okulu hiçbir zaman...”</p>
<p>“Çok büyük bu! Haberleri izlemiyor musun? Metrekareye bilmem kaç kilo. Görüntüler var. Allah’ım. Bütün bölge bataklık gibi. Her şey sular altında. Hemen git kızımı bul!”</p>
<p>“İzci’?”</p>
<p>“Sinyal yok. Oyalanma. Kızımı bul!”</p>
<p>Binadan koşar adım fırladı. Yürüyen merdivenlerden hızla indi. Birkaç kişiye çarptı ama özür dilemek için yavaşlamadı. Yırtık naylonlardan basamaklara sızan hardal rengi çamur öbekleri sarhoş kusmuklarını andırıyordu. Hafif raylı sistemin vagonuna bu kez içeride kim olduğuna bakmadan daldı. Birkaç dakika sonra Levent Merkez İstasyona çıkan hatta binmişti. Hava açıktı. Bir süre önce her yeri çamura bulayan yağmur bulutları dağılmıştı. Tahmin ettiği gibi çöl tozuyla karışan yağmur her yere haftalarca kalacak izini bırakmıştı.</p>
<p>İstasyon kalabalık değildi. İnsanların kimi hızlı kimi yavaş yürüyor, büfelerin camları yeni silinmiş rüzgâr ve tozdan korunaklı kabinlerinde bir şeyler yiyip içiyorlardı. Haber doğru muydu? Bir felaketin olduğuna ilişkin hiçbiri işaret görünmüyordu.</p>
<p>Trene binince İzciyi çalıştırdı. Mina’ya boynundaki kolyeyi asla çıkarmamasını defalarca tembihlemişlerdi. Ama Sibel’in dediği gibi sinyal yoktu. Hareket özetini istedi. Neyse ki bilgi cihaza kayıtlıydı. Mina’yı temsil eden minik bir ördek ikonu saat sekizde hareket ediyor, çevre yoluna çıkıyor, Kanal’ı geçip çevreyolundan ayrılıyor, güneye dönüyor, bir iki zigzagdan sonra Ambarlı’daki okulda duruyordu. Sonraki üç saat kayıt devam etmiş, Mina bahçeye bile çıkmamıştı. Ancak kayıt saat 14.07’de kesiliyordu. Satan firmaya göre yerin elli metre altına girmedikçe sinyal kesilmeyecek, pil de on yıl dayanacaktı. İki yıldan beri çalışmasında bir sorun da olmamıştı ama bugün, selin olduğu gün çalışmıyordu işte. Tıpkı yardım çağrı sistemi gibi! Selle ilgisi olabilir miydi? Haberleri taradı. Beylikdüzü taraflarında gerçekten de büyük bir sel olmuştu. Havadan çekilen görüntüler Sibel’in bataklık benzetmesini doğruluyordu. Sokaklar, parklar</p>
<p>îzci:Uydu ve sabit verici tabanlı konum işaretleyicilerin genel adı.</p>
<p>yutulmuş, sadece çatılar ve direkler görünüyordu. Eşyalar, her türde taşıt denize sürükleniyor, konteynerler suda dubalar gibi salmıyorlardı. Denizin beyazlı yeşilli suları kıyılarda kahverengiye dönmüştü.</p>
<p>Sibel’i aradı ama cevap alamadı. îzci’nin sinyali neden kesilmişti? Aklına getirmek istemediği olasılığı düşündü ama neden bu olamazdı değil mi? İzci su altında da çalışabiliyor olmalıydı. Gözünü kaldırıp diğer yüzlere baktı. Selden haberleri var mıydı? Müziğe ya da oyuna dalmış kim bilir hangi cehenneme gitmekte olan ifadesiz suratlar. Kaybolan izci sinyaliyle bu kaygısız suratlar arasında bir ilişki kuramıyordu. Sanki farklı coğrafyalarda, farklı zaman dilimlerinde yaşıyorlardı.</p>
<p>Zaman geçmek bilmiyordu.</p>
<p>Sibel aradı.</p>
<p>“E- evet Kibi? Haber var mı?”</p>
<p>“Neredesin?”</p>
<p>“Tren.” Gözleri bilgi panosuna gitti. “Bakırköy’e yaklaşıyorum. Mina’ya ulaşabildin mi?”</p>
<p>“Ormanşehir'deyim. Trafik duruyor. Arnavutköy yolunda çöküntü var diyorlar. Otopilot güney çıkışını da kapalı gösteriyor. Buradan nasıl çıkacağımı bilmiyorum. Her yer kapalı. Bir şeyler yap. Mina’yı bul. Öff Allah’ım.”</p>
<p>“Yirmi dakika sonra ordayım Kib. Okulu boşaltmışlardır merak etme.”</p>
<p>“Buradan nasıl çıkacağım?”</p>
<p>“Senden önce orada olur onu bulurum. Sakın bilmediğin yollara girme tamam mı? Sakın! Yolun açılmasını bekle!”</p>
<p>Ayağa kalktı. Gözleri ekrandaydı. Hedefe sekiz istasyon ve otuz iki dakika vardı!</p>
<p>Ara ara izciyi kontrol ediyordu. Belki de sinyal, aktarıcılar hasar gördüğü için ulaşmıyordu, içinde çocuklara ait eşyalarla çamurun yükseldiği okul koridorlarını hayal etti. İstasyonlarda insanlar iniyor biniyor, yol bitmek bilmiyordu.</p>
<p>“Sayın yolcularımız. Trenimiz aşırı yağışlardan oluşan güvenlik riskleri nedeniyle Kanal İstasyonunda seferini sonlandıracak-tır. Bilgilerinize.”</p>
<p>Tren birkaç dakika sonra istasyona girdi. Diğer yolcularla birlikte indi. Bağlantı bilgilerinin olduğu panonun önüne koştu. Kendi arabasına nasıl da ihtiyacı vardı! İstasyonda kırmızı, pembe, mavi-sarı çubuklar her açıda kesişiyor, bir kısmı kuzeye ya da doğuya gidiyor, bir kısmı kıyıda deniz yollarına bağlanıyordu. Mor bir çizgi Küçükçekmece Boğazı’nı geçiyor, Silivri’ye kadar devam ediyordu. Bir otobüs hataydı.</p>
<p>Merdivenlerden koşarak çıktı. İstasyonun ana holü büyük ve bakımsızdı. Yüksek duvarlardaki soluk kaplamaların bir kısmı dökülmüş, Sultan Ahmet Camii, Açık Camii, Boğaziçi Köprüsü ve Alman Çeşmesi figürleri belirsizleşmişti. Aydınlatma sisteminin de bir bölümü çalışmıyor, büyük holün bazı yerlerini neredeyse karanlıkta bırakıyordu. Ortama, uzun süredir kullanılmayan yerlere özgü bir toz kokusu hâkimdi. Gözleri çıkış yön tabelalarını aradı. Soluk sarı tabelalarda Güney Kanal, Kuzey Kanal ve Free Port yazılarını gördü. Kuzey Kanal yönünde daha kolay taksi bulabileceğini düşündü. Free Port da bu yöndeydi. Tabelaları takip ederek koşar adım yürümeye başladı. Konteyner Kent gibi Free Port’u da hep merak etmiş, hakkında bir sürü şey okumuştu. Burası planlara göre Avrupa’nın en büyük ticaret ve lojistik merkezlerinden biri olacaktı. Ama Dünya’nm ucuz eğlence merkezi olmuştu. Free Port’la belki Çin’in Makao’su yarışabilirdi. Lojistik depoları olarak planlanan binalar pornografik gösterilere hizmet ediyordu. Hâlâ ticaret büroları olarak kullanılan binaların hemen arka sokağında, sınırlı erotik gösteri mekânları, gece kulüpleri, kumarhaneler başlıyordu. Daha arka sokaklarda canlı porno performanslar bulunabilirdi. Bazı yerlerde hayvanların, çocukların kullanıldığı söylenirdi. Free Port aynı zamanda bir kimyasal merkeziydi. Bölgeye dağılan uyuşturucu, keyif verici ve halüsinojen ilaçların üretim ve dağıtımı da buradan yapılırdı. Free Port bir suçlu cennetiydi. Polisten kaçarken kendini Kanal’dan geçecek bir gemiye atan herkesin son durağıydı. Bu türden insanların doğal ortamıydı ama her coğrafi alan gibi sınırları vardı. Nüfus fazlalığı Free Port’tan gemi ambarlarında ceset olarak çıkarılır, açık denize bırakılırdı.</p>
<p>Kuzey Kanal yönündeki merdivenleri tırmanmaya başladı. Duvarlardaki panolardan Afrika Revüsü(üstsüz) Free Port 4.cadde, Tiamo ile Dans&amp;Şans-Canal Show Venue, Hot Dot (Tebrizli Miriam ve Banu Kardeşler, son hafta) Free Port 2. doğu kapısı ilanları geçiyordu.</p>
<p>Yüzeye, ılık, nemli bir havaya çıktı. Bulut öbekleri, aralarından sızan ışık demetleriyle yağlıboya bir tabloya ait gibi, garip bir şekilde güzel görünüyordu. Beton zemindeki su birikintileri geçip giden selin izleriydi. Makine yağı ve yanık plastik kokuyordu. Liman tarafındaki kargaşayı istasyon platformundan bile fark edebiliyordu. Kanal kapak direkleri kanalın açık olduğuna işaret ediyordu. Belki hâlâ yağmur suyu boşaltılıyordu. Alt geçitten yolun karşı tarafına geçmek istedi ama geçit su doluydu. Karşıya üst taraftan geçti. Trafik beklenmedik derecede seyrekti. Taksi için bakınmaya başlamıştı ki bir tanesi önüne çekiverdi. Sürücülü Free Port taksilerinden biriydi. Hemen bindi.</p>
<p>“Ambarlıya.”</p>
<p>“Emballi?!?”</p>
<p>“Ambarlı evet. Çabuk.”</p>
<p>Sürücünün kafasındaki koyu sarı, yüksekçe, kenarsız şapkayı bebekken Mina’mn kullandığı plastik bardağa benzetti. Üzerinde yuvarlak, kıvrımlı hindu çizgilerinden, kalın kaşlı, irice bir göz figürü vardı. Aynadan figürün ön tarafta da olduğunu görebiliyordu.</p>
<p>Ambarlı, Kanal istasyonundan yolcu alan bir Free Port taksisi için şaşırtıcı bir hedef olmalıydı. Sağ tarafta eskiden Küçükçek-ınece Gölü olan limanı görebiliyordu. Direkler, yüksek kaptan köşkleri, konteyner blokları hep oldukları gibi limana dik durmuyorlardı. Turuncu bir konteyner suya çarptı, içindekiler sabitlenmiş olmalıydı ki suda döndü. Kanal kapısına doğru sürüklenirken batmaya başlamıştı.</p>
<p>“Sel şiddetliydi galiba.”</p>
<p>“Sal? Şıddedli evet.”</p>
<p>Kanalın diğer tarafına geçtiklerinde izler daha belirgin hâle gelmişti. Bir zamanlar popüler bir site olan Batı Yakası’nm bezgin binalarına baktı. Duvarlardaki her türden şekil, resim ve yazılar kırmızı siyah ve mor ağırlıklı bir zeminde birbiri içinde erimişti. Camsız site güvenlik binası çocukların savaş oyunlarına mekân olmuştu. Orta sınıf aileler Kanal Limanı manzaralı dairelerini sentetik uyuşturucu üreticilerine, fahişelere faaliyet mekânı, yerel cemaatlere mescit ve kilise olarak kullanılmak üzere terk etmişlerdi.</p>
<p>Site içindeki yollar; kutular, kâğıtlar, kablolar, koltuk sandalye gibi mobilyalarla doluydu. Bazı binalardan göbek kordonu gibi hortumlar çıkmış alt katlardan çekilen suyu boşaltıyordu.</p>
<p>“Emballi’de nereye?”</p>
<p>“Kurtuluş Caddesi. Bilir misin?”</p>
<p>Sürücü cevap vermedi. Kimdi bu adam? Nereden gelmişti? Kafasındaki garip şapka ve göz neyi sembolize ediyordu? Mina neredeydi? Neden onu bulmak için bu adamla muhatap olmak zorundaydı? Akı fazla beyaz bu göz de neydi? Hangi boktan tarikattı bu? Gittiği yönü biliyor muydu? Aracın rehber ekranı çatlak ve siyahtı. Free Port’un ızgara sokaklarında çok gerekmiyor olmalıydı! Kendi rehberini çalıştırdı. Mina’nm okulu işaretliydi.</p>
<p>“Yedi kilometre kadar bu yoldayız. Sonra Ambarlı sapağı var.”</p>
<p>Cevap beklemeden İzciyi çalıştırdı. Yine sinyal yoktu. Sinyal aktarıcılar devreye hâlâ girmemiş miydi? Sibel’i aradı. Acaba yol açılmış mıydı? Onun da burada olmasını isterdi. Ama bağlantı kurulamıyordu. Şapkanın arkasındaki göz, gevşek bir yayın ucuncaymış gibi sallanıyordu. Konuşmanın günah olduğu bir tarikat mıydı bu?</p>
<p>Molozlar yol kenarında uçsuz bucaksız bir şerit oluşturmuştu. Yağmacılar bu şeride düzenli olarak dağılmış, işe yarar eşya arıyordu. Arada büyükçe dolaplar, ters dönmüş motorlu araçlar bile görüyordu. Sel yer yer yola kadar yükselmiş olmalıydı ki metal, cam, plastik nesneler trafiği yavaşlatıyordu.</p>
<p>Derken taksi Ambarlı kavşağından döndü. Uyarmasına gerek bile kalmamıştı. Alt geçitteki su birikintisinden geçip güneye doğru inmeye başladı.</p>
<p>Cadde kil gibi bir tabakayla kaplıydı. Terk edilmiş araçlar zaman zaman geçişi zorlaştırıyordu. Ama garip şapkalı sürücü, sarsılmaz bir sükûnetle molozların, itfaiye kamyonu ve ambulansların çevresinden gerekli manevraları yapıyor, neredeyse sabit bir hızla ilerlemeyi başarıyordu.</p>
<p>“Sağdaki sokaktan.”</p>
<p>Taksi sağa döndü. Ozan okul binasını görüyordu. Kırık pencere camlan ellerinin buz kesilmesine neden oldu. “Tamam bu-rası.</p>
<p>Borcunu ödemek için parmağını tarayıcı üzerine koydu. “Ama çalıştığına dair bir işaret yoktu. “Bozuk mu bu?”</p>
<p>“Kaltla ödeme.”</p>
<p>“Ne kartı?”</p>
<p>“Kledi kalti ödeme.”</p>
<p>“Bende yok o. Parmak izi ya da retina tarayıcın yok mu?” “Calismiyolla. Kledi.kalti.”</p>
<p>“Kartım yok. Çalışmaması beni ilgilendirmez.”</p>
<p>Bununla ilgili bir şeyler duyduğunu hatırladı. Free Port zamansız bir yerdi. Pek çok şey, bindiği taksi gibi zamanın bir yerinden takılıp bugüne gelmişti. Kredi kartı sistemi de bunlardan biriydi.</p>
<p>Sürücü ona dönmüştü. Şaşı gözlerinden hangisiyle görüyordu? Şapkadaki tek göz?</p>
<p>“Buraya kızımı almaya geldim. Sel oldu. İşte bu numaradan beni ara. Paranı vereceğim.” Kapıyı açmaya çalıştı ama başaramadı. İçi öfke doldu. Mandalı çekip omzuyla vurdu. “AÇ ŞU KAPIYI!”</p>
<p>Açılan kapıdan neredeyse yuvarlanıyordu. Belki sadece takılmıştı. Okula doğru arkasına bakmadan koştu. Raylı bahçe kapısı açık ve dışa doğru çarpılmıştı. Spor sahasının gri zemin kaplamaları kare kare oraya buraya dağılmıştı. Islak kâğıt ruloları, sınıf sandalyeleri, okul tabletleri, gezegen modelleri, tuhaf, siyah renkli kardan adamlara benzeyen eğitim otomatları, okul armalı kırmızı küçük yağmurlukların arasından binaya girdi. Hiçbir canlılık belirtisi yoktu. Buraya yardıma gelen kimse olmamış mıydı? Islak zeminli koridor her türden okul eşyasıyla doluydu. Küçük bir ceset gördü! Kırmızı yağmurluğuyla pencere dibinde yatıyordu. Bakışları küçük gövdeye odaklı hızlı hızlı yürüdü. Bir resim çerçevesine takılıp sendeledi. Ceset, o yaklaşırken altında bir dünya küresi olan yağmurluğa dönüştü. Derin bir nefes verdi.</p>
<p>“Kimse var mı?”</p>
<p>Sınıflara hızla göz attı. Okul bir şekilde boşaltılmış olmalıydı. Herkes sularla süreklenmiş olamazdı! Bu onu biraz rahatlattı. Ama Mina neredeydi?</p>
<p>Binadan çıktı.</p>
<p>“Kimse var mı?”</p>
<p>Binanın arka tarafına geçince felaketin nedenini anladı. Yüksek arka bahçe duvarı yıkılmıştı. Sular birikip duvarı bombelen-dirmiş ve patlatmış olmalıydı. Belki bunun farkına varan okul yönetimi okulu erkenden tahliye etmeyi başarmıştı. Ama çocukları nereye götürmüşlerdi?</p>
<p>Bahçeden çıktı. Free Port taksisi hâlâ bekliyordu! Adam ne dediğini anlamamış mıydı? Bu adam bir tehdit miydi? Sağa sola baktı. Derken sokağa bir araç girdi. Çarpık bahçe kapısının önünde park etti. Araçtan bir kadın ve bir erkek indi. Okul müdürü kadını tanıdı.</p>
<p>“Figen Hanım?”</p>
<p>“Evet?”</p>
<p>“Ozan ben. Mina’nm babası.”</p>
<p>“Ah evet. Ozan Bey. Büyük felaket! Bütün çocukları Beylik-düzü Kongre Merkezi’ne götürdük. Mina da oradadır.”</p>
<p>“Orada mı, gördünüz mü?”</p>
<p>“Bütün çocukları götürdük. Otobüse koşuştular. Oradadır.</p>
<p>Okula bir göz atıp geri döneceğiz. Arabanız var mı?”</p>
<p>“Yok. Sizinle gelirim.”</p>
<p>İkisi okulu incelemeye giderken Ozan taksiye doğru yürüdü. Ona parasını vereceğini iyi anlatamamış olmalıydı! Ancak o yaklaşırken taksi hareket edip uzaklaştı. Etrafa hızla bir göz attı. Sokakta kimse yoktu. Diğer araca doğru yürürken Sibel’i aramayı denedi. Bu kez başardı.</p>
<p>“Kibi nerdesin?”</p>
<p>“Mina’yı buldun mu?”</p>
<p>“Müdür, bütün çocukları Beylikdüzü Kongre Merkezi’ne götürdüklerini söyledi. Birazdan ben de gidiyorum. Sen nerdesin?”</p>
<p>“Mina’yı görmüş mü?”</p>
<p>“Evet, o da oradaymış. Sen nerdesin?”</p>
<p>“Oh. Şükürler olsun. Gaziosmanpaşa’dan çevre yoluna bağlanıyorum şimdi.”</p>
<p>“Tamam, Kongre Merkezi’nde buluşuruz.”</p>
<p>Telefonu kapatıp diğer ikisini beklemeye başlarken izciyi çalıştırdı. Bu kez sinyal aldı! Haritadaki ok güneyi işaret ediyordu. Oysa Kongre Merkezi kuzeydeydi! Ekranda aşağı indi. Sinyal sahilden geliyordu! Görüntüyü büyüttü. Kaynak sahilin elli beş metre kadar açığında bir noktaydı, izcinin hata payı yarım metreydi. Sıcak bir panik karnına yerleşti. Ana caddeye doğru hızlı hızlı yürüdü. Bir taksi bulup sahile mi gitmeliydi? Orada ne yapacaktı? Belki kolye kopup sularla denize sürüklenmişti! Ama bunu nasıl bilebilirdi?</p>
<p>“Ozan Bey geliyor musunuz?”</p>
<p>Figen Hanım’la yardımcısı aracın başına dönmüşlerdi. Onlarla Kongre Mcrkezi’ne mi gitmeliydi?</p>
<p>Gözünün önüne bir sahne geldi; Çocuklar koridoru koşarak boşaltıyorlar, bu arada Mina tuvaletten çıkıyor. Ters yöne su matarasını almak için koşuyor. Daha önce defalarca kaybetmiş. Kafasında annesi bir kez daha olursa sana matara yok. Eşyana sahip çık, diyor. Otobüs onu beklemeden hareket ediyor. Elinde matarası sınıfına geri dönerken büyük bir gürültü kopuyor, kahverengi sular koridoru dolduruveriyor.</p>
<p>“Mina’mn vericisi sahilde. Oraya gitsem iyi olacak. Onu görmediğinizden emin misiniz?”</p>
<p>“Kesin bir şey diyemiyorum. Binmiş olmalı. Çok hızlı çıkmak zorunda kaldık. Duvar yıkıldı yıkılacaktı. Otobüs yolda kalacak diye çok korktuk.”</p>
<p>Ozan, bir şey söylemeden caddeye doğru koştu. Bir taksi bulmalıydı. Etrafa bakındı, insanlar evlerinin, dükkânlarının önündeki molozları temizlemeye uğraşıyorlardı. Deniz tarafına yöneldi. Daha aşağı kısımda cadde ızgarayla yükseltilmişti ama ızgaraların bir kısmı yerlerinden çıkmış, sağa sola saçılmıştı. Bazıları belki de değerli eşyalar bulmak için kapak boşluklarından aşağı inmeye çalışıyordu. Izgara üstünde olmalarına rağmen depolardan, iş yerlerinden fırlamış irili ufaklı kutuların, içlerinden saçılmış oyuncakların, ayakkabıların, elektronik ıvır zıvırm arasından sahile doğru indi. Kıyıya sandığından daha yakındı. Arada bir yerde kıpırtısızca yatan, yarı çıplak ya da sıyrılmış giysileri karınlarını, göğüslerini, cinsel organlarını açıkta bırakan bedenler de görüyordu. Su ızgara üstüne bu insanları öldürecek kadar nasıl yükselebilirdi?</p>
<p>Merdivenlerden kıyı şeridine indi. İrili ufaklı molozların arasından marinaya doğru koşar adım ilerledi. Sibel ararsa ne diyecekti? Ayağı kayınca yere yuvarlandı. Nefesi boşaldı. Elleri ve dizleri sıyrıldı. Uzunca bir aksa bağlı metal bir diskin üzerine ka-paklanmıştı. Tekne yedek parça depolarından gelmiş olmalıydı. Nefes alıp verirken canı acıyordu. Zemin kaygan bir maddeyle kaplıydı. Dikkatli ve hızlıca yürümeye başladı. Bu arada izcinin sinyalini kontrol etti. Dalgakıranın ötesini işaret ediyordu. Marinaya girdi. Çerçöple kaplı kahverengi sularda teknelerden bazıları yarı batmış, birçoğu birbirine girmişti. Burası daha kalabalıktı.</p>
<p>Kimisi çaresizce batık teknesine bakıyor, kimisi dolaşmış halatları ayırmaya çalışıyordu. îlk yardım ekiplerinden biri botlarına sudan bir kadın cesedi çekiyordu. Kahverengi yüzeyde bir dalgıcın siyah sırtı bir köpekbalığı gibi belirdi ve kayboldu. Cesedi alan bot, güçlü elektrikli motoruyla kıyıya doğru bir yunus gibi ilerledi. Cesedi bottan alıp sedyeye yerleştiren ekibin yanma koştu.</p>
<p>“Kızım kayıp. Sinyal açıktan geliyor. Dalgakıranın ötesinden. Gidip bakabilir miyiz?”</p>
<p>Turuncu üniformasının göğüs etiketinde Gönüllü yazan bir ekip üyelerinden biri ona baktı. “Ne sinyali?”</p>
<p>“Boynunda verici vardı. Yer belirleyici.”</p>
<p>“Kızınız kaç yaşında?”</p>
<p>“Yedi oldu bu yaz.”</p>
<p>Genç adamın telefonu çaldı. “Evet? Nerede? Yaşıyor mu? Konum gönderin geliyoruz.”</p>
<p>Telefonu kapattı. Cesedi torbalamakta olan arkadaşlarına döndü.</p>
<p>“Kanalın doğu yakası açıklarında bir vital talep*. Kesin konum geliyor. Toparlanalım.”</p>
<p>“Kızıma da yardım etmemiz gerek.”</p>
<p>“Sahil Güvenlik koordinasyonunda çalışıyoruz. Orayı arayın. Ama öncelik yaşayanlara verilir.”</p>
<p>“Sinyal geliyor!”</p>
<p>“Bu bir şeyi göstermez.”</p>
<p>“Başka bir yardım ekibi nereden bulurum? Oraya gidip bakmam gerek!”</p>
<p>Genç adam telefonundan gelen sinyali kontrol etti. “Hadi gidelim. Konum geldi.” Dükkânların olduğu tarafta park etmiş altı tekerlekli komik görünüşlü bir araca doğru koşar adım yürürken arkaya döndü;</p>
<p>“Bu arada başka bir vital çağrı almazsak gider kızını ararız.”</p>
<p>Ozan sakinleşmek için derin bir nefes almak istedi ama canı yandı. Kaburgası çatlamış olabilir miydi?</p>
<p>Telefon ekranında minik bir ördek yanıp sönüyordu. Tekrar kaybolmasından endişe etti. Dalgakıran üzerinde açığa doğru yürürken sahil güvenlik numarasını aradı.</p>
<p>“Beylikdüzü Sahil Güvenlik Merkezi. Lütfen arama nedeninizi söyleyin, ihbarlar için ihbar, yardım çağrısı için yardım...”</p>
<p>“Yardım!”</p>
<p>Vital talep; Doğal felaketlerin sıklaşmasından sonra yardım ekipleri arasında yaygınlaşan teknik jargonda yardım talebine konu olan insanın hâlâ yaşadığı anlamına gelir.</p>
<p>“Yardım çağrısı yaptınız. Lütfen bulunduğunuz konumu gönderin.”</p>
<p>“Benim mi?”</p>
<p>“Lütfen bulunduğunuz konumu gönderin.”</p>
<p>Ozan tereddütle denileni yaptı. Gözleri dalgakıranın sağ ve solunda kaynaşan kahverengi suları tarıyor, bu ortamda Mina’yı bulacağını hayal edemiyordu.</p>
<p>“Gönderdiğiniz koordinat karasal bir koordinattır. Koordinatları tekrar gönderin veya Beylikdüzü Polis Merkezini aramak için ara, görüşmeyi sonladırmak için kapat, bir önceki menü için geri..</p>
<p>“Geri!”</p>
<p>“Beylikdüzü Sahil Güvenlik Merkezi. Lütfen arama nedeninizi söyleyin, ihbarlar için ihbar..”</p>
<p>“İhbar!”</p>
<p>“Yardım görevlimize bağlanmayı bekleyin.”</p>
<p>Bu arada dalgakıranın güney duvarına varmış açık denizi tarıyordu. İzciden gelen sinyal elli beş metre ileride bir noktayı işaret ediyordu. Yosun kokulu rüzgâr güçlenmiş, arada bir dengesini bozacak gibi oluyordu. Suyun rengi burada sarımsı lacivertti. Dalgaların arasında yüzen sayısız cisim açık denize doğru sürükleniyordu. İzciden gelen sinyalin konumu ise sabitti. Sinyal kaynağı dipte olmalıydı!</p>
<p>“Yardım görevlimizin bağlanması bekleyin.”</p>
<p>Ozan bekledi. Gözleri güney batıda alçalan güneş ışınlarının pastel bir sarıya boyadığı sularda, bir çölde kumlara bata çıka ilerleyen dağınık bir kervan gibi açığa doğru sürüklenen kutuları izlerken acı bir endişe içinde dakikalarca bekledi. Sonra gelen arama sinyalini duydu. Sibel arıyordu. Ona ne diyecekti?</p>
<p>“...limizin bağlanmasını bekleyin.”</p>
<p>Sahil güvenlik bağlantısını kesip Sibel’i cevapladı.</p>
<p>“Evet Kibi?”</p>
<p>“Nerdesin Ozan?”</p>
<p>“Ben sahildeyim. Dalgakıranda...”</p>
<p>“Ne? Ne yapıyorsun orada. Merkezde buluşmayacak mıydık? Bu uğultu da ne?”</p>
<p>“Rüzgâr. Sen geldin mi merkeze?”</p>
<p>“..ni bekliyoruz burada!”</p>
<p>“Beni mi? Mina’yı buldun mu?”</p>
<p>“..na seni sorup duruyor. Sahilde ne ..şin var?”</p>
<p>“Mina yanında mı?”</p>
<p>“..vet dedim ya. Sen neden burada değilsin?”</p>
<p>“Ben..duymuyorum seni. Geliyorum. Şükürler olsun. Geliyo-» rum.</p>
</body>
</html>