<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="PNormal">PROFESÖR SAİTO'DAN BİRKAÇ SÖZ&nbsp;</h1>
<p class="PNormal">Aklın gözleri iki yöne birden bakar. Biri dış dünyaya dönüktür, çevremiz ve insanlar hakkında bilgi toplar. Diğeri içe dönüktür ve içimizin gizli dünyasına bakar. Kendi iç dünyanızı araştırdığınız bu göz, başkalarının ne düşündüğünü anlamaya çalışır ve ileriye bakarak birgün nasıl bir insan olacağınızı bulmaya çalışır.</p>
<p class="PNormal">Kitaplar, gazeteler ve televizyon insanların dış dünyayı öğrenmeleri ve anlamaları için geliştirilmiştir. Son yıllardaki medya patlaması duygu ve bilgi fazlasına ve insanların günlük olarak hazmedebileceğinden daha çok bilgi yüklenmesine neden oldu. Medyanın çok az bir bölümü iç dünyamızı keşfetmeye ve anlamaya ayrılmış durumda. İç gözümüzü açmak ve bu gözün görüşünü keskinleştirmek için tasarlanmış psikolojik oyunlar bunun bir türü. Psikoloji bilimi insanlara zihin üzerinde çalışmayı ve zihni anlamayı sağlar ama her bilim dalı gibi uzmanlaşmamış kişileri uzak tutacak özel kelime haznesini öğrenebilmek için çok zorlu çalışma ve azimli öğrenciler ister. Kokoloji, psikoloji bilimi temel alınarak ama eğlenceli ve kolay bir yaklaşımla herkesin anlayabileceği şekilde hazırlanmış bir oyundur.</p>
<p class="PNormal">Kokoloji aynı zamanda bir iletişim aracı olarak da işe yarar. Çoğu insanda psikolojik test kavramı karanlık ya da ürkütücü duygular uyandırır.</p>
<p class="PNormal">Ben kendim bir psikolog olduğum halde bu testlerden hoşlanmıyorum. Ama psikolojik oyunlar aynı keşif işlemini ilginç ve eğlenceli bir hale getirirler ve insanlar bu deneyimi bir oyun olarak yaşadıklarında daha az ürkerler.</p>
<p class="PNormal">Kokoloji'de bir test sorusunun cevabının yorumuna, eğer size delice ya da inanılmaz geliyorsa itiraz etmek olasıdır - bu da eğlencenin bir kısmıdır. Ama cevapların insanların karakterlerini kendinizinki de dahil olmak üzere ne kadar doğru açıkladıklarını gördüğünüzde şaşırmaktan geri duramayacaksınız. Bu özellikler, bu oyunu arkadaşlar ve sevgililer arasındaki iletişim boşluklarını dolduran, yakınlaştıran ve birbirlerini daha iyi anlamalarını sağlayan, başka şekilde ve zamanda olsa açılmasından utanılacak, çekinilecek konular açan bir araç yapar.</p>
<p class="PNormal">Enformasyon teknolojisinin yaygınlaşması dünyayı birleştirmeye yardımcı oluyor. Farklılıkları olduğu kadar benzerlikleri de göz önüne seren global medya, farklı kültürlerden gelen insanların ortak bir anlayışa ulaşmalarını destekliyor.</p>
<p class="PNormal">Farklılıklar elbette kalıcı, ancak ben insanların gerçekten kalplerinde ve kafalarında birbirlerine yakınlaştıklarına inanıyorum. Bu nedenle Kokoloji'nin Amerika'da ve Avrupa'da başarılı olmasını mutluluk verici buluyorum. Ne de olsa Kokoloji ilk olarak Batı'da geliştirilen psikolojik prensiplere dayanıyor ve aslında o prensipleri Japon halkına daha yaygın olarak tanıtabilmek için yazıldı.</p>
<p class="PNormal">Köklerine döndüğünde bu kadar büyük bir kabul görmesi ve popüler olması, benim, inam aklının temelde evrensel olduğuna dair inancımı güçlendirdi.</p>
<p class="PNormal">Kokoloji'yi psikoloji biliminin prensiplerine sadık kalarak elimden geldiğince eğlendirici kılmaya gayret ettim. Umarım oynarken çok eğlenir ve oyun bittiğinde kendiniz ve çevrenizdekiler hakkında daha fazla bilgi edinmiş olursunuz.</p>
<p class="PNormal" style="text-align: right;">Isamu SAİTO Profesör</p>
<p class="PNormal" style="text-align: right;">Rissho Üniversitesi&nbsp;</p>
</body>
</html>