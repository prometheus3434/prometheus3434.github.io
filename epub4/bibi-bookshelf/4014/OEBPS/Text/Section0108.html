<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr">
<head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="PNormal">DÜNYA BİR SAHNEDİR İÇİN ANAHTAR&nbsp;</h1>
<p class="PNormal">Tiyatro kendiniz için yarattığınız hayal dünyasını temsil eder. Bu teste verdiğiniz cevaplar geleceğinizde sizi nelerin beklediğini gösterir.</p>
<p class="PNormal">1. Oynamak istediğiniz oyun geleceğinizdir. Bir melodram mı, trajedi mi yoksa laubali bir pasta savaşı mı seçtiniz? Ve önemli sahne olarak seçtiğiniz de hayatınızın dönüm noktası olacağını düşündüğünüz şeydir. Eğer bir aşk sahnesi seçtiyseniz demek ki hayatınızı bir aşk değiştirecek. Sevdiklerinizden ayrılmak zorunda kaldığınız bir sahne miydi, yeni insanlarla tanıştığınız bir sahne ya da bir savaş sahnesi? Bunların hepsi sizin sahne ortasına gelerek en önemli sahnenizi oynama zamanını gösteren ipuçları olabilir.</p>
<p class="PNormal">2. Rakibinizi hayal ettiğiniz şekil gelecekteki sizin bugünkü size tepkisini yansıtır. Rakibinizin sözleri daha olgunlaştığınızda geçmişe neler hissederek bakacağınızı söyler. Sözler: "Fevkalade! Böyle çalışmaya devam et!" gibi cesaretlendirici miydi, yoksa "Kendini kaybetme. Bir başarılı oyun seni yıldız yapmaz. Başarılı sayılabilmen için daha önünde çok uzun bir yol var," gibi dikkatli olmaya mı çağırıyordu?&nbsp;</p>
<p class="PNormal">3. Yönetmen oyunu her yönüyle soğuk ve tarafsız bir gözle izler. Onun memnuniyetsizliği kendinizde bilinçaltı olarak bildiğiniz zayıf bir noktayı işaret eder. Oyununuzdaki hata geleceğinizde büyük olasılıkla en fazla tekrarlayacağınız hatadır.</p>
<p class="PNormal">Eğer karakterinizin sahnede yok olduğunu söylediyse hayatta kendiniz için konuşmayı öğrenmelisiniz demektir. Oyunun yıldızının kim olduğunu unutmayın.</p>
<p class="PNormal">Diğer yandan eğer tüm sahneyi parsellediğinizi söylediyse kendinizi biraz kontrol etmenizde yarar var demektir. Kimse bencil domuzlan sevmez.</p>
<p class="PNormal">Eğer zamanlamanızın zayıf olduğunu söylediyse kapınızı çalan fırsattan kaçırmamak için dikkatli olmalısınız. Gerçek hayatta bir sahneyi baştan oynama şansı yoktur.</p>
<p class="PNormal">Eğer sizi izlemenin sıkıcı olduğunu söylediyse kendinizi biraz canlandırmalısınız. Eğer kendi oyununuzdan kendiniz sıkılıyorsanız bir de geri kalanları düşünün.</p>
<p class="PNormal">4. Boş tiyatroya söylediğiniz sözler hayatınızın sonunda söyleyeceğinizi düşündüğünüz sözlerdir. Bu ünlü son sözler arasında tanıdığınız var mı? "Allah'a şükürler olsun bitti! Bir içkiye ihtiyacım var!" Anlaşılabilir bir istek ama gittiğiniz yerde bar yok.</p>
<p class="PNormal">"Küçük insanlar olmadan başaramazdım." Yolumuzda bize yardım edenleri unutmamak güzel bir davranıştır.</p>
<p class="PNormal">"Pek de fena değildi." Belki de bu hepimizin söylemeyi umut ettiği en iyi veda sözcükleridir.</p>
<p class="PNormal">"Aç kollarını dünya ben geliyorum!" Siz tam olarak nereye gittiğinizi düşünüyorsunuz?</p>
</body>
</html>