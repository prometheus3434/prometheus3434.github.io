<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="chapter">İkinci Baskıya Önsöz</h1>

  <p class="nonindent"><em>Rönesans İngiltere’sinde Türkler</em> ilk defa 1990 yılında yayımlandı. Aradan geçen zaman içinde baskısı tükendi. Bilgi Üniversitesi kitabı yeniden yayımlamayı teklif edince memnun oldum, çünkü bu çalışmanın aydınlatmaya çalıştığı konular kanımca hâlâ güncelliğini koruyor. Avrupa’daki Türk imgesi, bugün toplumun hemen hemen bütün kesimlerinin üzerinde düşündüğü, tartıştığı bir konudur. Avrupalıların Türklerle ilişkileri çok uzun bir geçmişe dayanır, Batı hiç değilse Osmanlı Devleti’nin kuruluşundan bu yana Türkleri tanımak istemiştir. Tarihçiler, seyahatname yazarları, Osmanlı’da gündelik hayatı, siyasi işleyişi, kültür ve sanat hayatını gözlemlemiş, incelemiş, Türklük konusunda günümüze kadar gelen birtakım görüşler oluşturulmasını sağlamışlardır. Tarihin çeşitli dönemlerinde Avrupa’nın Türklere karşı tutumu, Osmanlı’nın gücüne, kazandığı zaferlere bağlı değişmiş, Batı edebiyatında, tiyatrosunda Türk imgesi de aynı doğrultuda şekillenmiştir. Öte yandan her ülkenin Osmanlı Devleti ile kurduğu teke tek ilişkiler onların Türk imgesini oluşturmuş, hatta her ülkenin farklı kesimlerini temsil eden insanlar arasında aynı zaman diliminde farklı bakış açıları gelişmiştir. Dolayısıyla Avrupa tarihinde ve coğrafyasında bütünsel bir Türk imgesinden söz etmek güçtür. Bu çeşitliliği kapsamlı araştırmalarla büyüteç altına almanın Batı’yla olan ilişkilerimizi değerlendirmede farklı bir bakış açısı sağlayacağına inanıyorum. 16. yüzyılda yazılmış Türkler ile ilgili oyunların anlamını tarihî açıdan yorumlama yönünde eleştirel bir yaklaşım çabasının ortaya konulduğu bu inceleme de bu yolda atılmış bir adım olarak görülmelidir.</p>

  <p class="indent">Bu kitabın yayımlanmasında gösterdiği ilgi ve destek için İstanbul Bilgi Üniversitesi Yayınları’nın yönetmeni Fahri Aral’a ve baskı işlerini düzenleyen Hülya Hatipoğlu’na teşekkürü bir borç bilirim.</p>

  <p class="right">N<small>AZAN</small> A<small>KSOY</small><br />
  Kabataş, Aralık 2003</p>
</body>
</html>
