<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="chapter">Kraliçe Elizabeth Çağında<br />
  İngiltere’de Yayımlanan<br />
  Tarih Kitaplarında Türkler</h1>

  <p class="nonindent">Öteki Avrupalılar gibi İngilizler’in de Türkler’le Birinci Haçlı Seferi sırasında karşılaştıkları kabul edilir. Osmanlı döneminde ise, 1396’da Niğbolu’da, Macar Kralı Sigismund komutasındaki Haçlı ordusunda İngiliz askerlerinin de bulunduğu biliniyor; bu savaşa Lancaster kontu bin kişilik bir kuvvetle katılmıştı.<a class="si-noteref" href="#n1" id="ref1">1</a> Bu karşılaşmaların yazılı kaynaklara, az da olsa yansıdığı düşünülebilir. Öte yandan, Ortaçağ romansları ile vakayinamelerinde de Türkler’den söz edildiği görülür. Ama bu tür kaynaklarda “Türk” sözüyle kastedilenler, çoğu kez, “Doğulular”, Müslümanlar, hattâ Araplar’dır. Bununla birlikte, belki daha uzak bir geçmişten kaynaklanan eski İngiliz folklorunda da şövalye ruhlu, dövüşken bir Türk tipine rastlanır.<a class="si-noteref" href="#n2" id="ref2">2</a></p>

  <p class="indent">XIV., XV. yüzyıllarda Türkler’e ilişkin bilgilerin başlıca kaynaklarından biri Bizans tarihçileridir. Ancak, Bizans tarihçilerinin sözünü ettiği “Türk” artık Osmanlı’dır, dolayısıyla, kendi ülkelerini tehdit eden Osmanlılar hakkında Bizans tarihçilerinin fazla nesnel olamayacakları tahmin edilebilir. Osmanlılar’ın Hıristiyan dünyayla ilişkileri Bizanslılar’dan sonra daha çok İtalyanlarla sürdüğünden, Bizans’ın çöküşünden sonra Avrupa, Türkler’i İtalyan tarihçiler aracılığıyla tanımaya başladı. Çünkü Türkler’in batıya doğru ilerlemesi, Kara Avrupa’sı dışındaki İngilizler’den önce öbür Avrupalılar’ı Türklerle ilgilenmeye zorlamıştır. 16. yüzyılın sonlarına kadar, Türkler hakkında yayımlanan İngilizce kitaplar Latince’den, Fransızca’dan çevirilerdi. Bu kitapların İngilizceye çevrilmesi Katolik Kilisesi’nin Müslümanlığa karşı aleyhte propagandalarının İngiltere’ye ister istemez taşınmasına yol açmıştır. Osmanlı devletinin Avrupa’yı tehdit eden bir güç haline gelmesi de bu propagandanın inandırıcılığını pekiştirmiştir. “Türk tehlikesi”, bu yüzden, Kara Avrupası’nın hemen bütün ülkelerinde işlenen bir tema olmuştur. Ancak, İngiltere’nin bu konudaki tutumu öteki Avrupa ülkelerininkinden biraz farklıydı. Çünkü, her şeyden önce, Osmanlı yayılması İngiltere için daha uzak bir tehlikeydi. Nitekim, İngiltere’de Türkler’le ilgili yayınlar oldukça geç başlamıştır. İngiliz yazarlarının konuya eğilmeleri Osmanlı devletiyle ilk resmî ilişkilerin kurulmasından sonradır; 16. yüzyılın sonlarına doğru başlayan bu yayınlarda Türkler’e biraz daha gerçekçi bir tutumla yaklaşıldığı söylenebilir. Ama Türkler’e yönelik ilk merakı uyandıran eserler çevirilerdir. Kraliçe I. Elizabeth’in tahtta bulunduğu yıllar bu merakın en yüksek derecesine çıktığı dönemdir.</p>

  <p class="indent">Türkler’le ilgili İngilizce yayınların bir bibliyografyasını hazırlayan Prof. Berna Moran bu alandaki eserleri konu ve içerikleri bakımından şöyle sınıflandırmıştır:</p>

  <ol>
    <li>Muharebe haberleri veren kitapçıklar,</li>

    <li>Türkler’in tarihi, devlet teşkilâtı, yaşayışları ve inançları hakkında bilgi veren eserler,</li>

    <li>Doğrudan doğruya Müslümanlıkla ilgili eserler,</li>

    <li>Seyyahatnameler,</li>

    <li>Türkler’le ilgili veya konusu Türk tarihinden alınmış tiyatro oyunları.<a class="si-noteref" href="#n3" id="ref3">3</a></li>
  </ol>

  <p class="indent">Yukardaki sınıflandırmaya giren kaynaklar arasında, bu incelemenin çerçevesi açısından, tiyatro oyunlarından sonra, Türkler’in tarihi, devlet örgütü, yaşayışları, inançları hakkında bilgi veren eserler ile seyahatnameler önem taşıyor. Müslümanlık ile ilgili eserlerin temel özellikleri daha önce kısaca ele alınmıştı.</p>

  <p class="indent">Antoine Geuffroy’un İngiltere’de 1542’de yayımlanan <i>The order of the great Turckes Courte, of hys menne of wane, and of all hys conquests, with the summe of Mahumetes doctryne</i> adlı kitabı, Osmanlı devleti üstüne geniş bilgi veren ilk İngilizce kaynaklardan biridir. Richard Grafton tarafından yayımlanan eser Fransazca’dan çevrilmiştir. Yazar, Osmanlı sarayının düzeni, devlet kurumları, Türk ordusu ile o zamana kadarki savaşları üstüne bilgi vermekte, Osmanlılar’ın yükselişini ordusunun sürekliliğine (o dönemde Avrupa ülkelerinde sürekli ordular bulunmuyordu) bağlamaktadır.<a class="si-noteref" href="#n4" id="ref4">4</a></p>

  <p class="indent">Peter Ashton’ın 1546’da İtalyan tarihçi Paulus Giovius’un <i>Commentarii delle cose de Turchi</i> adlı eserinden çevirdiği <i>A Shorte treatise upon the Turkes Chronicles</i>, İngiltere’de uzunca bir süre Türkler konusunda temel bir başvuru kitabı niteliği taşımıştır. Eserde, Osmanlı devletinin kuruluşundan Kanunî Sultan Süleyman zamanına kadarki tarihi anlatılır; Türkler’in savaş düzeni ile disiplini üzerinde durulur, vezirler, yeniçeriler, beylerbeyleri, sancakbeyleri, akıncılar üstüne bilgi verilir. Yazar bütün bu konularda bilgi verirken, bir yandan da Müslümanlık hakkındaki Ortaçağ’dan kalma yorumları olduğu gibi kullanır, ama bu arada, İslamiyet’ten söz ederken aslında Osmanlılar’ı düşündüğünü de açığa vurur, sözgelişi, Müslüman Timurlenk ile Müslüman Yıldırım Bayezıd arasındaki mücadeleyi ele alırken açıkça taraf tutar ve Bayezıd’ın yenilmesinden duyduğu sevinci uzun uzun anlatır. Öte yandan, bir başka savaşta Osmanlı devletine karşı İran’ı tuttuğu gibi, İran Şahı’na da bu hükümdarın Müslüman olmaması, hattâ Hıristiyanlığa yakınlık duyması gibi özellikler atfeder.<a class="si-noteref" href="#n5" id="ref5">5</a> Yazarın Müslümanlığı kötülerken sözü hep Türkler’e getirmesi bu eserin altı çizilmesi gereken bir özelliğidir. Bu özellik daha sonraki tarihî kaynaklarda olduğu gibi edebî metinlerde de kendini gösterir. Bundan başka, Timurlenk-Bayezıd konusu bile başlıbaşına bir konu olarak 16. yüzyıl İngiliz tiyatrosunda Ashton’ın anlattığı biçimde işlenmiştir.</p>

  <p class="indent">Türk tarihiyle ilgili çeviri kaynaklarda konu genellikle herhangi bir biçimde sınırlandırılmadan, ne kadar bilgi toplanabilmişse tümü toplu olarak verilir. 1528’de Türkler’e tutsak düşerek on üç yıl tutsak olarak yaşayan Macar yazar Bartholomeus Georgievitz’in (öl. 1560) <i>The ofspring of the house of Ottomano, and officers pertaining to the greate Turkes Court</i> adıyla İngilizceye çevrilen kitabı bu tür kaynaklar için iyi bir örnektir. Hugh Gaughe’un İngilizceye çevirdiği eserin üzerinde tarih yoktur. Zamanında hayli ilgi uyandıran ve birkaç kez basılan eser dört bölümden oluşmaktadır. I. bölümde, Osmanlı padişahları hakkında kısa bilgi verildikten sonra Türk ordusunun savaş düzeni ile devlet görevlilerinin rütbeleri açıklanır; II. bölümde camiler, imamlar, dua, namaz, ramazan, sünnet, Kur’an, okullar, imaretler, kurban, vasiyetname, ölü gömme töreni, türbe, sultan, sancakbeyleri, paşalar, yeniçeriler, sipahiler, sultana bağlılık, Türkler’in gücünü yıkma yolları, azebler, padişah çadırları, orduya erzak yetiştirme, savaşta disiplin, av, çiftçilik, adalet, hukuk, çobanlar, Türkiye’de yaşayan hayvanlar, giyim kuşam, yiyecek, içecek, yemek yeme tarzı konuları; III. bölümde ise, tutsaklar, saltanat, kölelerin nasıl yetiştirildikleri, halkın elindeki kölelerin nasıl muamele gördükleri, nasıl satın alındıkları, kölelerin kaçma imkânları, cezaları, Rumlar ile Ermeniler’in tutsaklara yardımı, Hıristiyanlar’dan alınan vergi konuları ele alınır; IV. bölümde de Kanunî Sultan Süleyman’ın oğlu Mustafa’yı boğdurtması olayı ayrıntılarıyla anlatılır.<a class="si-noteref" href="#n6" id="ref6">6</a></p>

  <p class="indent">Bu yapı daha birçok eserin bir modeli gibidir. Üzerinde durulan konular hep ortak konulardır. Her kitap bir başka kaynağın eksiğini tamamlar. Eserlerin düzenlenişinde gözlenen toplayıcı yapı Osmanlı devleti ile toplumunu çok çeşitli düzeylerde tanıma ve tanıtmayı amaçlayan, geniş kapsamlı bir araştırma çabasının gerektirdiği bir biçim olarak görülebilir.</p>

  <p class="indent">Yazarların bir bölümü, daha çok, Osmanlı yükselişinin nedenlerine eğilir. Bu yazarlardan birkaçının bu yöndeki görüşlerini kısaca aktarmak yerinde olur. Sebastian Munster <i>Straunge and Memorable Thinges</i>’de (1572) Türkler’in başarısını devletlerine bağlılıkta, birlik bütünlük içinde olmalarında, güçlüklere dayanaklılıklarında arar.<a class="si-noteref" href="#n7" id="ref7">7</a> Giovanni Botero, <i>The travellers breviat or an historicall description of the most famous kingdomes in the world</i> (1601) adıyla İngilizceye çevrilen ve Elizabeth döneminde çok okunan <i>Relationi Universali</i> adlı eserinde, devletin sonsuz gelir kaynakları, ordunun çok iyi örgütlenmesi, çok kalabalık olması ve disiplini üzerinde durur.<a class="si-noteref" href="#n8" id="ref8">8</a> 16. yüzyılın Türkler hakkındaki en ayrıntılı eserlerinden biri olan, ancak yazarı bilinmeyen <i>The policy of the Turkish Empire</i> (1597) adlı kitapta da, Türkler’in ulaştığı başarının nedenlerini açıklamak amacıyla, dinleri, yönetim tarzları, disiplinleri, gelenek görenekleri ele alınır.<a class="si-noteref" href="#n9" id="ref9">9</a></p>

  <p class="indent">Bazı eserlerde “Türk tehlikesi”nin fazla vurgulanması günümüzde bir abartma olarak görünebilir. Örneğin, Abraham Hartwell, 16. yüzyılda İstanbul’daki Venedik konsolosluğunda görevli olan İtalyan hekimi Thomaso G. Minadoi’nin (1540-1615) dokuz bölümlük eserinden <i>The history of warres betweene the Turkes and the Persians</i> (1595) adıyla İngilizceye çevirdiği kitabın başındaki ithaf mektubunda, Türkler’in geçen zaman içinde gitgide güçlenerek dev gibi, yenilmez bir devlet kurduklarını, buna karşılık Hıristiyanların aralarında bölünüp zayıfladıklarını, şimdi Doğu’ya, yani dünyanın yarısına hükmeden Türkler’in, Tanrı Hıristiyanların imdadına yetişmezse, az zamanda Batı’ya da, yani bütün dünyaya hakim olacağından korktuğunu yazar.<a class="si-noteref" href="#n10" id="ref10">10</a> İngiltere gibi Osmanlı devletinin çok uzağındaki bir ülkede bile Türkler’in bu kadar büyük bir tehlike gibi görünmesi dikkat çekicidir. XVII. yüzyılda bile, Sir Thomas Browne (1605-1682), Türkler’in Lehistan’a ve Baltık Denizi’ne çıkarak, bu deniz çevresindeki ulusların başına belâ kesilmelerinin hâlâ mümkün olduğunu söyleyebiliyordu.<a class="si-noteref" href="#n11" id="ref11">11</a></p>

  <p class="indent">Bazı eserler de, daha çok, Osmanlı devletinin yükselişini durdurmak üzere çareler gösterme amacıyla kaleme alınmış gibidir. Gene Abraham Hartwell tarafından İngilizceye çevrilen <i>The Ottoman of Lazzaro Soranzo</i> (1603) adlı eserinde Lazzaro Soranzo, Kur’an’ın “safsataları”nı açığa çıkaran Arapça kitaplar yazdırılarak bunların Müslümanlar arasında yayılması, böylece toplumdaki din duygularının zayıflatılmasını önerir.<a class="si-noteref" href="#n12" id="ref12">12</a> 16. yüzyıla ait bir dua kitabında da Türkler’in Hıristiyanlaştırılması için çalışılması öğütlenir.<a class="si-noteref" href="#n13" id="ref13">13</a> Rene de Lusing’in yazdığı, Sir John Finnet’in İngilizceye çevirdiği <i>The beginning, continuance and decay of States</i> (1616) adlı kitap ise Türkler’in tamamen yok edilmesi için gerek askerî, gerekse sivil alanda yapılabilecek şeyleri açıklayan bir strateji kitabı gibidir. Eserde Osmanlı devletini savaş alanlarında yenebilmek için tutulması gereken yollar anlatıldıktan sonra, toplumu içerden zayıflatmak üzere akla gelebilecek pek çok fikir ortaya atılmıştır.<a class="si-noteref" href="#n14" id="ref14">14</a> Buraya kadar kısaca üzerinde durulan çeviri kaynaklarda, araştırmaya dayanan tespitler yanında, aşırı sofuca akıl yürütmeler de bir alt söylem halinde yer alır; çoğu kez bağnazlığa varan dinci yorumlarda, İslamiyet’in büyük bir siyasî güç haline gelmesi, Tanrı’nın Hıristiyanları günahlarından ve aralarındaki ayrılıklardan ötürü cezalandırma isteğine bağlanır.</p>

  <p class="indent">Thomas Newton’ın 1575’de yayımlanan, <i>A notable historie of the Saracens</i> adlı kitabı, bu yüzyılın ilk önemli telif eserlerinden biri olduğu gibi, o zamana kadar Müslümanlık üstüne yazılmış en ayrıntılı incelemelerden de biridir. Kitabın ilk iki bölümünde “Sarasenler”in tarihi, son bölümünde de Osman Bey ve Osmanlı devletinin kuruluşuna kadar olan tarihi anlatılır. Verilen bilgiler Avrupa tarihçilerinin eserlerinden alınmıştır. Yazar, Türkler’in ancak bütün Hıristiyanların birleşmesiyle yenilebileceğini, Constantinople’un da bu şekilde kurtarılabileceğini ileri sürer.<a class="si-noteref" href="#n15" id="ref15">15</a></p>

  <p class="indent">1603’te Türkler ve Türk tarihi hakkındaki en geniş kapsamlı iki telif eserden biri yayımlanır. <i>The generall historie of the Turkes</i> adlı kitabın yazan Richard Knolles eserini yıllar süren, çok uzun bir çalışma sonunda tamamlamıştı. Eserin en belirgin özelliği konuya ilişkin pek çok kaynaktan yararlanılmış olmasıdır. Bizans, İtalyan, Fransız, Alman tarihçilerinin kitaplarından alınan bilgilerin bir araya getirildiği eser, Türkler’in tarihini Osmanlı öncesi dönemlerden başlayarak 16. yüzyılın sonuna kadar getirir. Yazar 1610’da yayımlanan ikinci baskıda eseri genişletir. Knolles’ün ölümünden sonra kitap önce İngiltere’nin İstanbul elçiliği görevinde bulunan Sir Thomas Roe, sonra da Paul Rycaut tarafından genişletilerek tekrar tekrar basılır. Knolles’ün kitabı, sadece toplayıcı bir kaynak olmasından dolayı değil, yazıldığı dönemde “Hıristiyan okur”un (eserin başında yazar “Hıristiyan okur”a seslenme gereği duymuştur), daha sonraları da, “Doğu merakı” içindeki okurun beklentilerine cevap vermesinden ötürü de hayli ilgi uyandırmışa benzer. Örneğin Lord Byron, eserden, Doğu konusundaki hayallerini besleyen bir kaynak olarak yararlandığını söylemiştir.<a class="si-noteref" href="#n16" id="ref16">16</a> Buna karşılık, kitabı bir edebiyatçı gözüyle değil de, bir tarihçi gözüyle değerlendiren ünlü tarihçi Edward Gibbon ise, Knolles’ün taraflı davrandığını ve çok önemli bir konuda özgün bir eser çıkaramadığını yazmıştır.<a class="si-noteref" href="#n17" id="ref17">17</a> Knolles tarihi günümüz bilgileri ve tarih anlayışına göre bilimsel bir değer taşımıyorsa da, çağının konuya yaklaşımını yansıtması açısından tarihî bir önem taşır.</p>

  <p class="indent">Eserleriyle İngiliz deniz edebiyatında bir çığır açtığı, denizaşırı İngiliz sömürgeciliğinin de temellerini attığı düşünülen Richard Hakluyt’un (1552-1616) <i>The principal navigations and voiages, traffiques, and discoveries of the English nation</i> (1589) adlı kitabı, belgelere dayalı bir eser olduğu için, Osmanlı-İngiliz ilişkileri hakkında bu yüzyılın en dikkate değer çalışmasıdır. Önce 1589-1590’da tek cilt halinde yayımlanmış, daha sonra, 1598-1600’de derlemelerle genişletilerek üç cilde çıkarılmıştır. İstanbul’a gelen İngilizler’in anıları, gözlem ve izlenimleri, başlıca seyahatnameler, iki ülke arasındaki ticarî-siyasî ilişkilere dair belgeler, yazışmalar, kararlar, raporlar, İngilizler’e verilen ticarî imtiyazların metinleri, Osmanlı padişahları ile öteki Osmanlı ileri gelenlerine ait fermanlar, hükümler, mektuplar, bir başka deyişle, Osmanlı devletiyle ilgili resmî ve ticarî tutum ile, gayrıresmî gözlem ve izlenimler eserin derlemelerle genişletilmiş biçiminde bir araya getirilmiştir.</p>

  <p class="indent">Hakluyt, Türk-İngiliz ilişkilerine ilgi duymuş, hattâ kişisel olarak bu yolda çaba harcamış bir yazardır. Kitabının giriş bölümünde Türk-İngiliz ilişkilerini başlattığı için devlet sekreteri Sir Francis Walsingham’ı kutlar, bu ilişkinin kurulmasını Kraliçe Elizabeth’in uyguladığı dış siyasetin en başarılı işlerinden biri olarak nitelendirir.<a class="si-noteref" href="#n18" id="ref18">18</a> Hakluyt, Türk-İngiliz ilişkilerinin önemini kavramış, ülkesinin Osmanlı devletine yaklaşmasını gerçekçi bir açıdan değerlendirmiştir. Eseri bu özelliği dolayısıyla, Türkler hakkında o zamana kadar yazılmış bütün eserlerden ayrılır. Başka birçok yazarın Ortaçağ kafasından, dinci söylemlerden, “Haçlı ruhu”ndan kopamayan eserler vermesine karşılık, Hakluyt’un eseri gözlerini gerçek dünyaya çevirmiş, geleceğe bakan öncü bir yazarın çalışması olarak görünür.</p>

  <div class="footnotes">
    <p class="si-footnote" id="n1"><a class="si-backref" href="#ref1">1</a> İ.H. Uzunçarşılı, <i>Osmanlı Tarihi,</i> III, s. 224.</p>

    <p class="si-footnote" id="n2"><a class="si-backref" href="#ref2">2</a> Bkz,. B. Moran, “İngiliz Edebiyatında Fatih Sultan Mehmed Hakkında Piyesler”, <i>Türk Dili ve Edebiyatı Dergisi,</i> C. VIII, 1958.</p>

    <p class="si-footnote" id="n3"><a class="si-backref" href="#ref3">3</a> <i>Türklerle İlgili İngilizce Yayınlar Bibliyografyası,</i> s. 1.</p>

    <p class="si-footnote" id="n4"><a class="si-backref" href="#ref4">4</a> Bu eserin İstanbul Arkeoloji Müzesi Kütüphanesi’nde bulunan (Sultan Reşad Kitapları, No. 541 ), <i>Briefve description de la court du Grand Turc et ung sommaire du règne des Othmans Avec ung abregé de leurs folles superstitions, ensemble Lorigine de cing empires yssuz de la secte Mehemet</i> (Paris, 1546) adlı Fransızca aslının gözden geçirilmesinde Türkolog Dr. Christopher Ferrard’ın yardımından yararlandım.</p>

    <p class="si-footnote" id="n5"><a class="si-backref" href="#ref5">5</a> <i>A shorte treatise upon the Turkes Chronicles</i>, Edward Whitchurch, Londra, 1546. Bu eserin <i>Commentarii delle cose de Turchi</i> (1540) adlı İtalyanca aslının bir nüshası İstanbul Arkeoloji Müzesi Kütüphanesi’nde bulunmaktadır.</p>

    <p class="si-footnote" id="n6"><a class="si-backref" href="#ref6">6</a> Bu eserin İstanbul Arkeoloji Müzesi Kütüphanesi’nde bulunan (sırasıyla, Sultan Reşad Kitapları, No. 79; Anon. Kitaplar, No. 3458), <i>De origine imperii Turcarum, eorumque administratione et disiplina, breuia quaedam capita notalionis loco collecta. Cui libellus de Turcarum moribus, collectus, à Bartholomeus Georgievitz, adjectus est. Cum prefatione reu reuerendi viri D. Philippi Melanthinis</i> (Vitebergae, 1562) ve <i>De Turcarum Moribus Epitome</i> (Cenevre, 1629) adlı Latince nüshalarının gözden geçirilmesinde Türkolog Dr. Christopher Ferrard’ın Latince bilgisinden yararlandım.</p>

    <p class="si-footnote" id="n7"><a class="si-backref" href="#ref7">7</a> Chew, s. 107.</p>

    <p class="si-footnote" id="n8"><a class="si-backref" href="#ref8">8</a> Chew, s. 110; Moran, <i>Bibliyografya,</i> s. 41.</p>

    <p class="si-footnote" id="n9"><a class="si-backref" href="#ref9">9</a> Moran, s. 34-35; Chew, s. 443-444.</p>

    <p class="si-footnote" id="n10"><a class="si-backref" href="#ref10">10</a> (Anan) B. Moran, “Sir Thomas Browne’s Reading on the Turks”, <i>Notes and Queries,</i> C. 197, No. 8, 30 Ağustos 1952. Hartwell’in anlatımındaki mecazlar Sir Philip Sidney’in mısralarında yankılanmıştır. Aradaki bağlantının görülebilmesi için Sydney’in mısraları ile Hartwell’in cümlesinin ilgili bölümünü İngilizce olarak buraya almak gerekiyor. “I feare greatly that the halfe Moon which now ruleth, and raigneth almost over all the East, will grow to the full and breede such an Inunsiation as will utterly drowne all Christendom in the West.” (Moran, a y.); “Whether the Turkish moon minded be / To fill her horns this year on Christian coast” (Sir Philip Sidney, <i>Astrophel and Stella,</i> xxx.)</p>

    <p class="si-footnote" id="n11"><a class="si-backref" href="#ref11">11</a> <i>The Works of Sir Thomas Browne,</i> G. Keynes, Faber and Faber, C. 5, 1931, s. 126.</p>

    <p class="si-footnote" id="n12"><a class="si-backref" href="#ref12">12</a> Chew, s. 111; Moran, <i>Bibliyografya,</i> s. 44.</p>

    <p class="si-footnote" id="n13"><a class="si-backref" href="#ref13">13</a> Terence Spencer, “Turks and Trojans in the Renaissance”, <i>Modern Language Review</i>, 47, No. 3.</p>

    <p class="si-footnote" id="n14"><a class="si-backref" href="#ref14">14</a> Moran, <i>a y.,</i> s. 45-46; Chew, s. 115.</p>

    <p class="si-footnote" id="n15"><a class="si-backref" href="#ref15">15</a> Bu eserin İstanbul Arkeoloji Müzesi Kütüphanesi’nde bulunan (Sultan Reşad Kitapları, No. 538), <i>Caelii Augustuni Curionis Sarracenicae historiae libri tres, ab autore innumeris locis emendatiatqz exploti in quibus Sarracenorum, Turcarum Aegypti Sultanorum</i> (Basileae, 1568) başlıklı Latince aslının gözden geçirilmesinde Türkolog Dr. Christopher Ferrard’ın Latince bilgisinden yararlandım; 4n ve 6n’de anılan eserlerdeki bilgilere ulaşmakta da yardımını gördüğüm Dr. Ferrard’a bu katkısından dolayı teşekkür borçluyum.</p>

    <p class="si-footnote" id="n16"><a class="si-backref" href="#ref16">16</a> Byron, <i>Works,</i> IX, 1832, s. 141.</p>

    <p class="si-footnote" id="n17"><a class="si-backref" href="#ref17">17</a> <i>The Decline and Fall of the Roman Empire,</i> The Modern Library, C. III, New York, s. 640, 42n.</p>

    <p class="si-footnote" id="n18"><a class="si-backref" href="#ref18">18</a> Hakluyt, C. I, s. 1-5.</p>
  </div>
</body>
</html>
