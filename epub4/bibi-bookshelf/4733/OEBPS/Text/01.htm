<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="chapter">Giriş</h1>

  <p class="nonindent">Elizabeth çağında yazılmış oyunlar gözden geçirildiğinde, bu dönemin tiyatrosunda Osmanlı-Türk tarihine ve Türkler’e yönelik bir ilgi olduğu görülür. Bu ilgi o dönem tiyatrosunun belki ilk bakışta farkedilebilen özelliklerindendir. Öyleyken, günümüzde Elizabeth çağı tiyatrosunu ele alan yazarlar, eleştirmenler, edebiyat tarihçileri bu ilgi üzerinde pek durmazlar. 16. yüzyıl İngiliz edebiyatında Türkler konusuna ayrıntılı bir şekilde eğilen yazarların sayısı oldukça azdır; onlara göre de, Elizabeth çağı oyunlarındaki, Türkler’e yönelik ilgi, hayatî olmayan, dramatik açıdan biçimsel bir özelliktedir.</p>

  <p class="indent">16. yüzyıl, İngiltere’nin dış dünyaya açıldığı bir çağdır. İngiliz ticareti denizaşırı ülkelere yayılmakta, uzak ülkelerle kurulan ilişkiler İngiliz halkının dünyaya bakış ufkunu genişletmektedir. Bilinmezliklerle dolu, uzak ülkelere karşı uyanan ve gitgide kamçılanan bir merak söz konusudur bu dönemde. Bu merak günün edebiyatında da kendini açıkça göstermektedir. Elizabeth çağı tiyatrosu, her şeyden önce, seyircisiyle güçlü bir bağ kuran bir sanat anlayışının ürünlerini yansıtır. Bu yüzden, hemen her kesimden seyircinin beklentilerini karşılama çabasından kaynaklanan zengin bir çeşitlilik, bir bütünlük görülür dönemin oyunlarında. Yazılan oyunlardaki dramatik kuruluşun birer parçası durumundaki, şiirli, duygulu, dokunaklı sahneler; kelime oyunları, nükteli cinaslı sözler; inanılması güç, şaşırtıcı serüvenler; komedya, özellikle kaba komedya özellikleri; trajik sahneler; şarkılı, musikili, gürültülü bölümler; ulusal gururu okşayan ve yurtseverlik duyguları uyandıran hayli abartmalı konular vb. gibi öğelerin yanı sıra, kanlı serüvenler, cinayetler, şiddet gösterileri de söz konusu bütünlüğün vazgeçilmez bir parçası gibidir. Bu sonuncu özellik dönemin tarihî konulu oyunlarında da görülür.</p>

  <p class="indent">I. Elizabeth’ten önceki dönemleri savaşlar, taht kavgaları ve kanlı olaylarla geçen İngiliz tarihi, tarihî olayları da seyircinin beklentileri doğrultusunda işleyen oyun yazarlarına sayısız konu ve malzeme sağlamaktaydı. Öte yandan, geçmiş yüzyıllarda olduğu gibi bu yüzyılda da ölüm cezalarının “halka ibret olsun” diye meydanlarda, açıkça infaz edilmesi, kesilmiş kafaların yollarda sergilenmesi bu tür dehşet verici sahneleri İngiliz halkı için olağanüstü, inanılmaz olaylar olmaktan çıkarmaktaydı. Bütün bu etmenler ise, şiddet öğesinin abartılarak sahneye getirilmesini gerektiriyordu.</p>

  <p class="indent">Şiddet temasının seyirciyi heyecana sürükleyecek biçimde işlenmesi, korkunç, hattâ tüyler ürpertici sahneler yaratılması dönemin dramatik beklentilerinden biridir. İşte soruna sadece bu noktadan, oyunların biçimsel gerekleri açısından bakınca, Osmanlı-Türk tarihinin İngiliz tiyatrosu için pek çok malzeme verebileceği kolayca anlaşılabilir. Osmanlı tarihindeki taht kavgalarının yol açtığı kanlı olayların, padişah olmak amacıyla kardeşlerine savaş açan şehzadelerin, saltanatını sürdürmek için kardeşlerini ya da oğullarını boğdurtan sultanların hikâyeleri ve buna benzer malzemelerle Türkler’in tiyatroda çok revaçta olan bir konuya gerçeklik ve inandırıcılık sağladıkları ileri sürülebilir.</p>

  <p class="indent">16. yüzyıl edebiyatında Türkler konusuna eğilen birkaç yazardan biri olan J.Q. Adams, Türkler’in Elizabeth dönemi tiyatrosundaki işlevi için şunları söylüyor:</p>

  <div class="block">
    <p class="bl_nonindent">Elizabeth dönemi tiyatrosunda Türkler’in (‘Türk’ kelimesini bütün Müslümanları da içine alan, genel anlamda kullanıyoruz) sahnede bu kadar çok aranmasının herhalde birtakım nedenleri olsa gerektir. Avrupa’nın sürekli olarak Türk tehdidiyle karşı karşıya kalması, Türk karakterine, Türk âdetlerine karşı aşırı bir merak yarattığından, Türkler’i doğal olarak, tiyatro sahnesine getirmiştir. Ayrıca, bu durum, esmer yüzü, yadırgatıcı Doğulu giyimi kuşamıyla etkileyici bir sahne dekoru oluşturulmasına da yarıyordu; Türk, hainliği ve zalimliğiyle tanındığından en kanlı sahneleri bile inandırıcı kılıyor, putperest inancıyla bir Hıristiyan kahramanın karşısına konulduğunda da, Hıristiyanlık’a övgüler düzen dinî vaızlar için fırsat yaratıyordu.<a class="si-noteref" href="#n1" id="ref1">1</a></p>
  </div>

  <p class="indent">Aynı konudaki doktora çalışmasında Warner Rice da şunları yazmıştır: “Hıristiyanların çoğu, şüphesiz, bu dehşet saçan dinsizlerin sadece ezelî düşmanları değil, aynı zamanda, doğru yoldan ayrılmış insanlar olduklarında da birleşmiştir, bundan dolayı da, ‘Türk’ sözünü gaddarlık, hunharlık, kibir, şehvet, hile gibi kötülük simgesi benzeri sözlere karşılık olarak rahatça kullanmıştır.”<a class="si-noteref" href="#n2" id="ref2">2</a></p>

  <p class="indent">M.C. Bradbrook, Elizabeth dönemi tiyatrosunu anlamak için en iyi yolun bu tiyatroyu günümüzün değer ölçüleriyle değil, oluştuğu tarihî döneme özgü değer ölçüleriyle, o dönemin tavrı çerçevesinde araştırılması olduğunu belirttiği halde, Türkler ile ilgili en önemli oyun sayılabilecek, Chrislopher Marlowe’un <i>Tamburlaine</i>’i üzerinde dururken, Tamburlaine’in öbür rakipleri gibi Bajazeth’ın da oyun kahramanının gücünü kanıtlaması için gerekli bir araç olmaktan başka bir işlevi bulunmadığını ileri sürmüş, sonuçta, Türkler ile ilgili oyunlar konusundaki genel kanıdan uzaklaşmamıştır.<a class="si-noteref" href="#n3" id="ref3">3</a></p>

  <p class="indent">Görüşleri aktarılan yazarların söylediklerinden anlaşılacağı gibi, Elizabeth çağı İngiliz tiyatrosunda Türkler’in işlevi konusundaki yerleşik yargı, Türkler’in “Doğu”yu, yani esrarengiz bir dünyayı temsil eden, âdetleri, mizaçları, kıyafetleriyle dekoru tamamlamaya yarayan bir süsleme öğesi olarak, yani vazgeçilebilir bir yan öge olarak kullanıldığı yolundadır. Bu yargının bir başka yüzü de, söz konusu dönemde Türk tiplerinin sahne için gerekli olumsuz değerleri, kötücül güçleri temsil etmek üzere seçildiğidir. 16. yüzyıl İngiliz edebiyatında Türkler konusuna eğilen iki Türk yazarı, Prof. Orhan Burian ile Prof. Hâmit Dereli’nin vardıkları sonucun da bu yargının ikinci yüzü, yani Türkler’in daha çok kötülük simgesi olarak seçildiği doğrultusunda olduğu söylenebilir.<a class="si-noteref" href="#n4" id="ref4">4</a></p>

  <p class="indent">Oysa Türkler bu dönem İngiliz edebiyatında, anılan yazarların görüşlerinde belirtilen işleve bu kadar kolayca indirgenemeyecek bir işlev görüyorlardı. Elizabeth çağı tiyatrosunda, özellikle 16. yüzyılın sonlarıyla 17. yüzyılın başlarında İngiliz yazarlarının “Doğu”ya bakınca gördükleri şey Osmanlı İmparatorluğu’ydu. Birçok tiyatro oyununun konusu Osmanlı tarihinden alınmış gerçek ya da hayal ürünü olaylardı. O dönemin en gözde yazarları konusu Türkler ile ilgili oyunlar yazmışlardır. Elizabeth çağı tiyatrosunun ölümsüz yazarı Shakespeare doğrudan doğruya Türkler ile ilgili bir oyun yazmamıştır ama, onun oyunlarında da Türkler’e ilişkin pek çok göndermeye rastlanır. Özellikle Marlowe’un <i>Tamburlaine</i> adlı oyunundan sonra Türkler ile ilgili oyunlarda bir patlama olmuştur. Tudor döneminin hemen her önemli yazarı konusu Türk tarihinden alınmış oyunlar yazmıştır. Bu patlamanın ilk ürünleri, Thomas Kyd’in <i>Soliman and Perseda</i> (1588), Robert Greene’nin <i>Alphonsus, King of Arragon</i> (1591), George Peele’in <i>The Turkish Mahomet and Hyrin the Faire Greek</i> (1594) adlı oyunları ile, yazarı bilinmeyen, 1594 tarihli, <i>The tragicall reign of Selimus</i> adlı eserdir. Bu yöneliş 17. yüzyıl başlarında iyice yaygınlaşmış ve yüzyılın sonlarına kadar sürmüştür.<a class="si-noteref" href="#n5" id="ref5">5</a> Bu yaygınlık Osmanlı tarihine olan ilginin de bir sonucuydu. Samuel Chew, “ortalama bir öğrenim görmüş, ortalama bir zekâsı olan her İngiliz’in”, o dönemde, Osmanlı tarihinin çeşitli evrelerine ilişkin bir yığın olayı bildiğini ve Londra sahnelerinde bu olayları ayrıntılarıyla işleyen bir oyunu kolayca seyredebildiğini belirtmektedir.<a class="si-noteref" href="#n6" id="ref6">6</a></p>

  <p class="indent">Elizabeth çağı tiyatrosunda Türkler ile Doğulular’a kaç oyunda yer verildiğini, oyunların türlerini ve yazıldığı yıllara göre dağılımını tespit eden bir çalışma var. Louis Wann “The Oriental in Elizabethan Drama” başlıklı makalesinde<a class="si-noteref" href="#n7" id="ref7">7</a> 1579 ile 1642 yılları arasında, konusu Doğu toplumlarının tarihlerinden alınarak yazılan ya da Doğulu oyun kişilerine yer verilen 47 oyun üzerindeki araştırmasının sonuçlarını şöyle sıralıyor:</p>

  <div class="block">
    <table>
      <tbody>
        <tr>
          <td>Mısırlılar</td>

          <td class="right">4 oyunda</td>
        </tr>

        <tr>
          <td>Araplar</td>

          <td class="right">4 oyunda</td>
        </tr>

        <tr>
          <td>Tatarlar</td>

          <td class="right">5 oyunda</td>
        </tr>

        <tr>
          <td>Yahudiler</td>

          <td class="right">6 oyunda</td>
        </tr>

        <tr>
          <td>İranlılar</td>

          <td class="right">8 oyunda</td>
        </tr>

        <tr>
          <td>Doğulu Hıristiyanlar</td>

          <td class="right">12 oyunda</td>
        </tr>

        <tr>
          <td>Mağripliler</td>

          <td class="right">18 oyunda</td>
        </tr>

        <tr>
          <td>Avrupalı Hıristiyanlar</td>

          <td class="right">27 oyunda</td>
        </tr>

        <tr>
          <td>Türkler</td>

          <td class="right">31 oyunda</td>
        </tr>
      </tbody>
    </table>
  </div>

  <p class="indent">Louis Wann’in incelemesinden öğrendiğimize göre, 1558-1642 yılları arasında Doğu ile ilgili 47 oyun yazılmış, ama bunların 13’ü günümüze ulaşamamıştır. 63 yıllık bir süre içinde yayımlanan oyunların yıllara göre dağılımı şöyledir:</p>

  <div class="block">
    <table>
      <tbody>
        <tr>
          <td>I. 1579-1581</td>

          <td class="right">3 oyun (3 yılda)</td>
        </tr>

        <tr>
          <td>II. 1586-1611.</td>

          <td class="right">32 oyun (25 yılda)</td>
        </tr>

        <tr>
          <td>III. 1619-1627</td>

          <td class="right">6 oyun (8 yılda)</td>
        </tr>

        <tr>
          <td>IV. 1638-1642</td>

          <td class="right">5 oyun (4 yılda)</td>
        </tr>

        <tr>
          <td>Tarihi bilinmeyen</td>

          <td class="right">1 oyun <i>Antonio of Ragusa</i></td>
        </tr>
      </tbody>
    </table>
  </div>

  <p class="indent">Tabloda görüldüğü gibi, 1582-1611 yılları, Doğulu karakterlerin ve Doğu tarihinin en çok ilgi uyandırdığı dönemdir. Bu dönemin özelliği ise, İngiliz tiyatrosunun en parlak, en verimli çağlarından biri oluşundadır. Wann oyunların türlerini ve her türde kaç oyun yazıldığını da şöyle göstermiştir:</p>

  <div class="block">
    <table>
      <tbody>
        <tr>
          <td>Tragedyalar</td>

          <td class="right">19 tane</td>
        </tr>

        <tr>
          <td>Fetih konulu tarihî oyunlar</td>

          <td class="right">9 tane</td>
        </tr>

        <tr>
          <td>Yolculuk ve serüven oyunları</td>

          <td class="right">7 tane</td>
        </tr>

        <tr>
          <td>Trajikomedyalar</td>

          <td class="right">5 tane</td>
        </tr>

        <tr>
          <td>Dramatik romanslar, vb.</td>

          <td class="right">4 tane</td>
        </tr>

        <tr>
          <td>Türü bilinmeyenler</td>

          <td class="right">3 tane</td>
        </tr>

        <tr>
          <td></td>

          <td class="right">47 oyun</td>
        </tr>
      </tbody>
    </table>
  </div>

  <p class="indent">Wann tablodaki oyunların çoğunun “ciddî” konulu eserler olduğuna dikkati çekmektedir. Sadece 4 oyun dramatik romans, komedya, mask gibi türlerde, hafif konulu oyunlardır. Yazarın bundan çıkardığı sonuç şudur: Elizabeth çağı oyun yazarları için Doğu, temelde, ciddî bir konudur.</p>

  <p class="indent">Louis Wann’in araştırmasında bir de oyun mekânlarının dağılımını gösteren bir tablo vardır. Yazar birçok eserde eylemin çeşitli mekânlarda yer almasından ötürü oyunların belli bir ülkede geçtiğini söylemenin zor, hattâ imkânsız olduğunu, bu yüzden de tablonun her oyundaki ana eylemin göz önünde tutulmasıyla ortaya çıkan “genel” bir tablo sayılması gerektiğini belirttikten sonra, hemen hepsi Akdeniz çevresinde yer alan ülke ve bölgelerin kaç eserde oyun mekânı olarak seçildiğini gösteriyor.</p>

  <div class="block">
    <table>
      <tbody>
        <tr>
          <td>Türkiye’nin Avrupa Kesimi</td>

          <td>12 oyunda</td>
        </tr>

        <tr>
          <td>Kuzey Afrika</td>

          <td>6 oyunda</td>
        </tr>

        <tr>
          <td>İtalya</td>

          <td>6 oyunda</td>
        </tr>

        <tr>
          <td>Küçük Asya</td>

          <td>4 oyunda</td>
        </tr>

        <tr>
          <td>İran</td>

          <td>4 oyunda</td>
        </tr>

        <tr>
          <td>İspanya</td>

          <td>4 oyunda</td>
        </tr>

        <tr>
          <td>Malta</td>

          <td>2 oyunda</td>
        </tr>

        <tr>
          <td>Kıbrıs</td>

          <td>1 oyunda</td>
        </tr>

        <tr>
          <td>Rodos</td>

          <td>1 oyunda</td>
        </tr>

        <tr>
          <td>Tataristan</td>

          <td>1 oyunda</td>
        </tr>

        <tr>
          <td>Arabistan</td>

          <td>1 oyunda</td>
        </tr>

        <tr>
          <td>Mısır</td>

          <td>1 oyunda</td>
        </tr>

        <tr>
          <td>Eylem sahnesi anlaşılamayanlar</td>

          <td>4 oyun</td>
        </tr>
      </tbody>
    </table>
  </div>

  <p class="indent">Oyunların mekânları Türkler’in işlevi açısından ilk bakışta çok dikkat çekici bir gösterge sayılmayabilir belki, ancak, Wann’in da belirttiği gibi, Elizabeth çağı seyircisine tanıtılan ülkelerle o ülkelerin insanını yansıtması bakımından büsbütün önemsiz bir gösterge de değildir bu. Burada, Wann’in söylediklerine belki şu eklenebilir: 16. yüzyılın sonları ile 17. yüzyılın başlarında sadece Trakya, Balkanlar, Macaristan değil, tabloda yer alan Küçük Asya, Kuzey Afrika, İran’ın bir bölümü, Kıbrıs, Rodos, Hicaz ve Mısır da Osmanlı toprakları içindeydi.</p>

  <p class="indent">16. yüzyılda Doğu ya da Müslümanlık ile ilgili genel kaynaklardan kaçının Osmanlılar hakkında olduğu noktası da ilginçtir. Osmanlı Türkleri ile ilgili yayınların bir dökümünü çıkaran tarihçi von Hammer’in listesindeki genel kaynakların sayısı 3.176’dır.<a class="si-noteref" href="#n8" id="ref8">8</a> Louis Wann bu kaynakların 1500-1640 yılları arasında basılanlarını göz önüne alarak, Elizabeth çağında bilinen kitap sayısının 1600’den fazla olduğunu tahmin etmektedir; yazarın araştırmasına göre, bunların çoğu tarih kitapları, bir bölümü de manzum hikâyelerdir. Öte yandan, Avrupa kıtası dışındaki toplumlar hakkında Batı Avrupa’da yayımlanmış kaynaklar üzerine bir araştırma daha hazırlamış olan Alkinson, 1480-1609 yılları arasında Osmanlı devleti ile Türkler konusunda yazılan kitapların yeni keşfedilen Amerika kıtası üzerine yazılan kitapların iki katı olduğunu göstermekledir.<a class="si-noteref" href="#n9" id="ref9">9</a></p>

  <p class="indent">Elizabeth çağı tiyatrosunda Türkler konusuna yukarda anılan yazarlarınkine göre çok farklı bir açıdan eğilen Wann araştırmasında şu sonuca varıyor: “Türkiye eylem sahnesinde en çok kendini gösteren ülke olduğundan, Türkler de tiyatro sahnesinde en sık karşılaşılan karakterlerdir. Aslında, Türkler Batılılar’dan da daha çok karşımıza çıkar, doğrusu, ilk bakışta sanıldığından daha çarpıcı bir durumdur bu; çünkü ‘Batılı’ sözü Avrupa’nın bütün Hıristiyan uluslarını kapsar, oysa Türk bu oyunlarda canlandırılan altı doğu ırkından sadece biridir. Türkler’e yönelik ilginin başka herhangi bir doğu ırkına olan ilgiden daha güçlü olduğu açıktır.”</p>

  <p class="indent">Öyleyse Elizabeth çağı oyunlarında yer alan, Türklük ile ilgili öğelerin bir aksesuar gibi görülmesinin haklı olmadığını düşündüren iki nokta vardır: birincisi, Wann’in gösterdiği gibi, Türk tiplerine yer veren oyunların hayli kabarık bir sayıya ulaşması; ikincisi, dönemin önde gelen yazarlarının konusu Osmanlı tarihinden alınmış oyunlar yazması. Buna bir üçüncü nokta eklenebilir: oyunlardaki Türk tiplerinin ana eylemin taşıyıcısı görevini üstlenmeleri, birer figüran olmamalarıdır. Bu incelemede gösterilmek istenen şey de, Elizabeth çağı oyun yazarlarının Osmanlı tarihine gösterdikleri ilginin Türkler’in sertlikleri, acımasızlıkları, kıyafetleri ve âdetleriyle ilginç bir dekor ögesi olmalarının ötesinde bir anlam taşıdığıdır. Türk tiplerinin gerçekten birer “kötülük” simgesi olarak mı kullanıldığı sorusunun cevabı da gene bu çerçeveye giren bir konudur. Ancak, incelemenin asıl konusunu o dönemin tarihi içinde düşünebilmek ve ilgili tiyatro ürünlerinin tarihî anlamına varabilmek için, oyunlara eğilmeden önce, bu eserleri kuşatan tarihî arka plana uzanmak gerekiyor. Bunun için, ilkin, Ortaçağ’da ve onu izleyen dönemdeki Hıristiyanlık-İslamiyet ilişkileri ile, 16. yüzyılda kurulan Osmanlı devleti-Avrupa ve Türk-İngiliz ilişkileri ele alınacak, daha sonra da, o dönemin Türkler hakkında bilgi veren; Türklük imgesini üreten ve besleyen çeşitli metinlerinin kapsamı, içeriği üzerinde durulacaktır. Bu bölümlerde cevabı aranacak başlıca sorular şunlar olacaktır: 16. yüzyılda ve öncesinde İngilizler’in Türkler’e ilişkin bilgileri nereden kaynaklanıyordu? O dönemde İngilizler Osmanlı devletine ve Türkler’e hangi gözle bakıyorlardı?</p>

  <p class="indent">Bu çalışmanın amacı, 16. yüzyıl İngiliz edebiyatında Türkler konusunu ele alırken, günümüzün, yüzyılımızın direttiği bakış açısının sınırlayıcılığından sıyrılarak, sorunu o dönemin tarihî ufku çerçevesinde yorumlamaktır. Böyle bir çaba, bugünkü görüşlerimizin geçersizliğini ilan etmek anlamına gelmemelidir; olsa olsa, geçmişi biraz eksik anladığımızı, bir de bugün ondan ne kadar uzak olduğumuzu ima edebilir. Bugün için geçerli görünen bir bakış açısı, bir gözlem, geçmişle aramıza giren mesafenin, gözlemciye, geçmişteki gözlemcilerinkine göre daha nesnel, daha üstün bir konum kazandırdığı kanısına dayanılarak, tek geçerli, tartışılmaz, mutlak bir yargı olarak gösterilemez. Geçmişi anlamak ve değerlendirmekle, yalnızca bugünün bilgileri ve ölçüleri değil, geçmişin bilgi ve ölçüleri de geçerli ve önemlidir.</p>

  <div class="footnotes">
    <p class="si-footnote" id="n1"><a class="si-backref" href="#ref1">1</a> “Inroduction”, <i>The Turk,</i> s.xıv-xv.</p>

    <p class="si-footnote" id="n2"><a class="si-backref" href="#ref2">2</a> (Anan) Orhan Burian, “Interest of the English in Turkey as reflected in the Literature of the Renaissance’’, <i>Oriens,</i> C. 5, II, s. 225.</p>

    <p class="si-footnote" id="n3"><a class="si-backref" href="#ref3">3</a> <i>Themes and Conventions of Elizabethan Tragedy,</i> s. 138-140.</p>

    <p class="si-footnote" id="n4"><a class="si-backref" href="#ref4">4</a> Orhan Burian, <i>a.y.,</i> Bkz,. Hâmit Dereli, <i>Kraliçe Elizabeth Devrinde Türkler ve İngilizler,</i> 1951.</p>

    <p class="si-footnote" id="n5"><a class="si-backref" href="#ref5">5</a> XVII. yüzyılda yazılan, Türklük konulu oyunların bir listesi için bkz. Louis Wann, “The Oriental in Elizabethan Drama”, <i>Modern Philology,</i> XII, 1915, s. 439</p>

    <p class="si-footnote" id="n6"><a class="si-backref" href="#ref6">6</a> <i>The Crescent and the Rose,</i> s. 103-104, 1965.</p>

    <p class="si-footnote" id="n7"><a class="si-backref" href="#ref7">7</a> Louis Wann, <i>a.y.</i></p>

    <p class="si-footnote" id="n8"><a class="si-backref" href="#ref8">8</a> Louis Wann, <i>a.y.</i>’den Joseph von Hammer, <i>Geschichte des Osmanischen reiches</i>, Vol. 10, Pest, 1827.</p>

    <p class="si-footnote" id="n9"><a class="si-backref" href="#ref9">9</a> (Anıldığı yer) Niyazi Berkes, <i>Türkiye İktisat Tarihi</i> II, s. 81</p>
  </div>
</body>
</html>
