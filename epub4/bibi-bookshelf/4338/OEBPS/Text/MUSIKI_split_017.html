<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kMusikiden-muzige</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre4" id="calibre_toc_8">Zekâi Dedezade Hâfız<br class="chapter" />
  Ahmet Efendi [Irsoy] (1869-1943):<br class="chapter" />
  Bir Geçiş Dönemi Bestecisi ve Hocası</h2>

  <p class="normal">Ahmet Irsoy’un 13 Ağustos 1943 tarihindeki ölümünden on gün kadar sonra Tasvir-i Efkâr gazetesinde yayınlanan bir makalesinde Dr. Osman Şevki Uludağ şöyle yazıyordu:</p>

  <p class="normal">“Türk musıkisinin ana direği yıkıldı. Zekâi Dede’nin oğlu</p>

  <p class="normal">Hâfız Ahmet Irsoy’u kaybettik. Klâsik Türk musıkisinin</p>

  <p class="normal">bundan büyük kaybı olamaz.”<a href="../Text/MUSIKI_split_047.html#footnote-600-401" id="footnote-600-401-backlink">[401]</a></p>

  <p class="normal">Hâfız Ahmet Efendi geleneksel Osmanlı/Türk müziğinin önde gelen bestecilerinden ya da en tanınmış icracılarından, ses sanatçılarından değildi. Onun kişilik ve müzik kariyerinde ne babası Zekâi Dede’nin (1824-1897) ya da onun hocası İsmail Dede Efendi’nin (1778-1846) efsaneleşmiş şöhret ve etkisini, ne aşağı yukarı çağdaşları olan Hacı Arif Bey’in (1831-1885) veya Şevki Bey’in (1860-1891) parlak yaratıcılığını ve müzik dehâsını, ne de Ahmet Efendi’nin talebesi olan Hâfız Sadettin Kaynak’ın (1895-1961) beste ve icradaki esnekliğini ve geniş müzikal yelpazesini buluruz. Nitekim, Türk musıkisi camiası dışında Ahmet Irsoy’u tanıyan ve bilen yok gibidir.</p>

  <p class="normal">Oysa Hâfız Ahmet Efendi, gerek yaşam öyküsü, gerekse icraatı ve ardında bıraktığı eserlerle Osmanlı’dan Cumhuriyet’e geçiş döneminde Türk musıkisinin akıbetinin canlı simgesi durumunda olan bir müzisyen ve bestecidir. Yaptıkları ve yapamadıklarıyla Ahmet Irsoy, bu müzik geleneğinin ondokuzuncu yüzyıl sonu ve yirminci yüzyılın başından sonra geçirdiği çalkantıların, tarihsel ve sosyal statü değişikliklerinin sembolü gibidir.</p>

  <p class="normal">Geleneği terk etmeksizin zamanın gereklerini yerine getirmeye çalışan Ahmet Efendi’nin izlediği müzik güzergâhını sergilemeye çalışacağız. Ömrünün yarıdan fazlasını yirminci yüzyılda geçirmiş bu önemli müzisyenin ayrıntılı bir biyografisini kaleme almaya olanak verecek kaynakların yokluğu üzücüdür doğrusu. En son büyük klâsik üstadlardan Zekâi Dede’nin oğlu olan Hâfız Ahmet Efendi’nin önde gelen bazı özelliklerinin Türk musıkisinin son yüzyıldaki kaderiyle nasıl özdeşleştiğine değinmekle başlayacağız.</p>

  <p class="normal">Müzik, Etik ve Yaşamöyküsü</p>

  <p class="normal">Yaşamına ve eserlerine bir bütün olarak baktığımızda Hâfız Ahmet Efendi’nin belirgin bazı özelliklerinin şunlar olduğu görülür: her şeyden evvel efendice bir tevazu, neredeyse mahviyetkârlık derecesine varan bir alçakgönüllülük. Ölümünden beş yıl kadar önce 1938 yılında, herhalde eski dostu ve mesai arkadaşı Dr. Suphi Ezgi’nin de teşvikiyle hayat hikâyesinin kâğıda dökülmesine razı olmasaydı Hâfız Ahmet Efendi’yle ilgili bugün hemen hemen hiçbir şey bilmiyor olacaktık. Kupkuru bir üslûpla iki sayfaya sığdırılmıştır bu yarı resmî hayat hikâyesinin metni. Ahmet Efendi’nin bizzat onayladığını bildiğimiz bu tek biyografisi, esas amacı bambaşka olan bir yayının bir köşesine sıkıştırılmış durumdadır<a href="../Text/MUSIKI_split_047.html#footnote-600-402" id="footnote-600-402-backlink">[402]</a> . Ahmet Irsoy’un kısa yaşamöyküsünün yer aldığı bu İstanbul Konservatuvarı Mevlevî Âyinleri yayını çoktan tükenmiştir ve ulaşılması bugün itibarıyla kolay olan bir kaynak değildir. Ahmet Irsoy’un biyografisinin temel kaynağı olan bu metni aşağıda veriyoruz:</p>

  <p class="indentmetin">“Zekâi Dede Zade Hâfız Ahmet Efendi – Üstad-ı musıki meşhur Hoca Zekâi Dede Efendinin oğludur. Hicrî 1286 tarihinde İstanbul’da Eyüp’te doğmuştur. Tahsil çağına gelince o civarda bulunan Kalenderhane iptidai mektebine giderek ilk tahsilini burada yapmıştır.</p>

  <p class="indentmetin">Ecdadı [ataları] ötedenberi hıfz-ı Kur’an ile muvakkar [onurlandırılmış] olduğundan, ilk tahsili sırasında hıfza çalışarak 1298 tarihinde hıfzını dinletip gerek hıfz gerekse hattatlıktan icazet almıştır.</p>

  <p class="indentmetin">Ahmet Efendi müstesna bir istidada [yeteneğe] sahip olduğundan, hocasından başka o asrın ileri gelen üstadlarından takdiri hâvî [hayranlık içeren] tahşidlerle [derlemelerle] icazet ve ketebesi tezyin olunmuştur [süslenmiştir].</p>

  <p class="indentmetin">Diğer taraftan Askerî Rüşdiye’ye devam etmekle beraber asıl mesleği olan “ulûm-ı Kur’aniye”de ilerlemek için o devir meşahir-i kurrasından [tanınmış okuyucularından] olan Kumbarahane camii baş imamı Reisülkurra Hoca Süleyman Efendiden vücuh tahsiline başlayarak 301 senesinde kıraat seb’a ve aşere ve takripten mezun olduğu yedindeki icazetnamede kaydedilmiştir. Ve imam Cezerinin tayyibesini hıfz eylemiştir.</p>

  <p class="indentmetin">Badehu [sonrasında] cami derslerine devam edip Eyüp Dersiamlarından Hoca Raik Efendiden telemmuz ederek [öğrenerek] 309 tarihinde silsile-i dürustan icazet ahzına muvaffak olmuştur [almayı başarmıştır].</p>

  <p class="indentmetin">Bu suretle refte refte tekemmül eden [derece derece ilerleyen] Ahmet Efendi pederinin istidad-ı musıkisine varis olacağı küçük yaşından beri öğrenip teganni ettiği [okuduğu] bazı musıki parçalarının terennüm ve suret-i ikaından anlaşılarak musıkiye meyil ve istidadı [eğilimi ve yeteneği] nazar-ı dikkati celb eylediğinden [çektiğinden] ve fenn-i gınaya [şarkı söyleme sanatına] büyük bir meyil ve arzusu olduğundan esâtiz-i zamandan olan pederi Zekâi Dede oğluna bu fenn-i ruhaniyi talime başlamıştır.</p>

  <p class="indentmetin">Ahmet Efendi bu ilim sahasında da az zaman içinde liyakatini göstererek musıkinin münkasem olduğu [kısımlara ayrıldığı] şubelerden dinî ve gayri dinî eserleri öğrenmekle beraber ayrıca mevlevî âyinlerini de hâfızasına nakşeylemiştir.</p>

  <p class="indentmetin">O devirde mevlevîhaneler musıki ve nagamat-ı ilâhiye ve tasavvuf mektepleri ıtlakına seza [olarak görülmeye uygun] birer müessese olup buranın müntesipleri [intisab edenleri] bu vadilerde [alanlarda] kesb-i kemal etmek ile şöhretyâb idiler [olgunluğa ulaşmakla şöhret bulmuşlardı].</p>

  <p class="indentmetin">Esasen tarikat-ı mevlevîyeye mensub olan Zekâi Dede âlem-i tarikatte kesb-i derecât etmiş [yüksek dereceler almış] bir zât-ı sütude sıfat olduğu [övülmeye lâyık niteliklere sahip bir kişi] ve fazl ü kemâlinde arzu edildiği cihetle kendisi 1302 tarihinde Bahariye Mevlevîhanesine kudümzenbaşı tayin olunmuş idi. Mukabele-i şerife günleri oğlunu da beraber alarak dergâhta bulundurur ve âyinlerin tarz-ı gınasına [okuma tarzına] alıştırır idi.</p>

  <p class="indentmetin">O zaman dergâhın postnişini olan Hüseyin Fahreddin Efendi mutasavvıf ve musıkişinas, felsefe-i Mevlânâ’nın üstadı bir zat olup Ahmet Efendide gördüğü istidadı tenmiye [geliştirmek] için kendisine lisan-ı farısî talimi ile beraber ney meşk etmeği diriğ etmez [esirgemez] ve aynı zamanda da gınanın rüknü [temel direği] olan nota usulünü de ayrıca tedris eder.</p>

  <p class="indentmetin">Bu suretle iki müstesna üstadın daire-i terbiyesinde yetişmeğe başlayan Hâfız Ahmet az zamanda pederinden en nadide musıki eserlerini ve Hüseyin Efendiden farısî ve ney ve notayı öğrenerek kesb-i kemal etmiştir [olgunlaşmıştır].</p>

  <p class="indentmetin">Bu suretle devam eden sây [çalışma] neticesinde pederinin vefatı tarihi olan 315 senesine kadar babasının mazbut-ı hâfızası [hâfızasında zaptedilmiş] olan bilcümle kıymetdar ve muhalledât-ı âsâr-ı musıkiyeden [kalıcı musıki eserlerinden] ve yadigâr-ı eslâftan [önce gelenlerden kalmış] müntehab [seçilmiş, seçkin] eserleri öğrendiği gibi meşhur ihvan [tasavvuf ehli] olan pederinin mehasin-i ahlâk ve etvârını [ahlâk ve tavırlarının güzelliklerini] da tamamen iktisab etmiş [almış] ve bulunduğu muhit-i ilim ve nezahet [bilim ve temiz ahlâk ortamı] içinde gerek pederinin kendi âsârını ve gerek sair müntehab parçaları ve Türk ve Arab usullerinin tamamını zapt ve taallüm etmiştir.</p>

  <p class="indentmetin">Pederinin irtihali [vefatı] üzerine Hüseyin Efendi manevi irşadat [yol göstericilik] ile oğlunu babasının yerine kudümzenbaşı tayin eylediği gibi pederinin tedrisinde [öğretiminde] bulunduğu Darüşşafaka Mektebi musıki muallimliğine intihab olunmuştur [seçilmiştir].</p>

  <p class="indentmetin">1318 tarihinde de Yenikapı Mevlevîhanesine kudümzenbaşılık ile ilâveten tayin edilip semahaneler kubbelerini çınlatarak vazifesini hüsnü ifa etmiştir.</p>

  <p class="indentmetin">322’de Şeyhülislâm Ebussuud Efendi iptidai vakıf mektebine baş muallim tayin edilerek vakıf mekteplerin maarife devrinden sonra bu vazifeden ayrılmıştır.</p>

  <p class="indentmetin">330 Nisan 4 tarihinde Sultanahmet Esmakaya Sultan Kızlar Mektebine musıki muallimi tayin edilmiş, 331 Şubat 2 tarihinde Şeyhülislâm Hayri Efendinin küşad eylediği [açtığı] Eimme ve Huteba [imamlar ve hatipler] Mektebine musıki muallimi tayin edilerek birçok talebe yetiştirmiştir.</p>

  <p class="indentmetin">335 Nisan 4’te Hoca İshak Efendi İlk Mektebine, 336 Nisan 26’da Kasımpaşa Nümune İlk Mektebine ilâveten 339 Kânunisani 8’de Üsküdar’da Üçüncü Mustafa İlk Mektebine musıki muallimi tayin edilmiştir.</p>

  <p class="indentmetin">340 Kânunievvel 10’da Sultanselim’de yeniden küşad edilen İstanbul İmam ve Hatib Mektebi Kur’an, tecvit ve musıki muallimliğine tayin edilmiş, kısa bir zaman vazifesinden ayrılmış ise de 929 efrenci tarihinde [milâdî tarihinde] zamm-ı maaş ile tekrar mezkûr [adı geçen] mektep musıki muallimliğine tayin olunmuştur.</p>

  <p class="indentmetin">930 Kânunisani 10’da mezkûr mektebin orta mektebe tahvili [dönüştürülmesi] münasebetiyle terfian [yükseltilerek] Çemberlitaş Orta Mektebi musıki muallimliğine, 1/9/932’de Gazi Osman Paşa Orta Mektebine naklen musıki muallimliğine, 933 Eylül 1’de Eyüp Orta Mektebine naklen musıki muallimi tayin edilmiştir.</p>

  <p class="indentmetin">934’te yaşının altmışı geçmiş olmasına mebni [dayanarak] tekaüde [emekliye] sevkedilmiş ise de hadd-i nizamisini [yasal sınırını] doldurmamış olmakla kendisi ikramiye ile taltif edilerek [ödüllendirilerek] muallimlikten ayrılmıştır.</p>

  <p class="indentmetin">330 senesinde Şehremini Cemil Paşa’nın Darülbedayi namiyle açtığı müesseseye alaturka musıki baş muallimi tayin edilmiş, 19 Kânunievvel 332 tarihinde Maarifin açtığı Darülelhan’a fasl-ı musıki muallimi tayin edilerek bir çok talebe yetiştirmiş, Ziya Paşa ile hâdis olan [meydana gelen] ilmî bir mesele [bilimsel bir sorun] dolayısıyla istifa etmiştir.</p>

  <p class="indentmetin">339 Eylül 1 tarihinde Darülelhan ıslah ve tensik edilerek [yeniden düzenlenerek] tekrar küşadında usûl ve ilâhiyat muallimliğine tayin edilip burada da birçok talebe yetiştirmiştir.</p>

  <p class="indentmetin">937 Mart 1 tarihinde Darülelhan’dan alaturka musıkinin lağviyle [kaldırılmasıyla] yeniden teşkil edilen dinî ve gayri dinî klâsik eserleri tasnif ve tesbit [sınıflandırma ve kâğıda dökme] komisyonu azâlığına tayin edilerek birçok Türk musıkisi eserlerinin indiras ve inhitâttan [yıkılmaktan, kaybolup gitmekten] kurtarılması konusunda çok yararlığı görülmekte bulunmuş ve hâlâ bu vazife ile mükelleftir.</p>

  <p class="indentmetin">Ve elyevm [bugün] Darüşşafaka Lisesi musıki muallimi olup bilâ fâsıla [aralıksız] kırk birinci senesini idrak etmiş, burada da birçok musıkişinas talebe yetiştirmiştir.</p>

  <p class="indentmetin">Hâfız Ahmet Efendiden hariçte de ders alanlar pek çoktur. Altı hâfız ve beş kişiye seb’a ve aşereden izin vermiştir.</p>

  <p class="indentmetin">Kendisinin telif ettiği eserler ilm-i tecvitten mehariç ve sıfat-ı huruf risalesi.</p>

  <p class="indentmetin">İlm-i musıkiden muhtasar [kısaltılmış, özet] ika ve usûl risalesiyle [kısa eser, broşür] ilm-i musıkiden musıki makamları hülasası [özeti] namlarıyla [adlarıyla] gayri matbu telifatı [basılmamış eserleri] vardır. Dinî ve gayri dinî muhtelif makam ve mütenevvi [çeşitli] ikalar ile yüzü mütecaviz [yüzü aşkın] eserleri ile Bayatî Bûselik makamında bir âyin-i şerifi vardır ki 1323 Rebiyülevvelinin yirminci Perşembe günü iptida [ilk] okunuşu Yenikapı Mevlevîhanesinde vaki olmuştur ve Müstear makamında diğer bir âyin bestelemiş ise de mevlevîhanelerin seddi [kapanması] dolayısıyla okunamayıp kalmıştır.”</p>

  <p class="normal">Bu metin de olmasaydı Hâfız Ahmet Efendi’nin yaşamöyküsünü yazmaya çalışanlar, geleneksel Osmanlı/Türk musıkisi bestecilerinin büyük çoğunluğunun biyografisinin yazımında olduğu gibi, ikinci elden kaynaklar, ağızdan ağıza aktarılan bilgiler, belge niteliği taşımayan söylentiler ve doğruluğu kuşku götüren birtakım rivayet ve dedikodularla yetinmek zorunda kalacaklardı. Ne yazık ki, Ahmet Irsoy’un ölümünden bu yana geçen altmış yıllık süre zarfında onun hayatı ve eserleri hakkında 1938’de bizzat kendi verdiği bu somut bilgilere pek az sayıda yenisi eklenebildi<a href="../Text/MUSIKI_split_047.html#footnote-600-403" id="footnote-600-403-backlink">[403]</a> .</p>

  <p class="normal">Ahmet Efendi’nin tevazuu bununla da bitmiyor. Yaşamını sadece bir resmî görevler ve hatırlatma noktaları şeklinde anlatmakta takındığı alçakgönüllülü tavrı, kendi eserleri için de aynen göstermiştir. Ahmet Efendi bestelerinin ve müzikle ilgili diğer eserlerinin okunup yayılması için de maalesef kayda değer bir gayret sarfetmiş değildir. Örneğin yukarıda verdiğimiz yaşamöyküsü metninde şunu okuyoruz: “...kendisinin ilm-i musıkiden muhtasar ika ve usûl risalesiyle ilm-i musıkiden musıki makamları hülâsası namlarıyla gayri matbu telifatı vardır...” [Kendisinin musıkide ritm ve usul ile ilgili kısa bir broşürüyle musıki makamları özeti adlı basılmamış eserleri vardır]. Döneminin önde gelen musıki üstadlarından birinin usul ve makamlara dair yazılmış eserlerinin 1938’de olduğu gibi bugün de “gayri matbu” kalmalarını nasıl açıklamalı, nasıl kabullenmeli?</p>

  <p class="normal">Aynı biyografide “...dinî ve lâdinî [dindışı] yüzü mütecaviz [yüzü aşkın] eserleri ile iki Mevlevî âyini vardır...” deniyor. Oysa Ahmet Irsoy’un bugün notalarıyla birlikte bize ulaşmış eserlerinin sayısı elliyi geçmiyor. Ahmet Efendi’nin ölümünden on yıl kadar sonra İbnülemin Mahmut Kemal İnal bestecimizin bu kadar az sayıda eserinin yayımlanmasına üzüldüğünü şöyle belirtir:</p>

  <p class="normal">“Muhtelif makamlardan üstadane eserler vücuda getirdi fakat... eserleri ... Konservatuvar tarafından notaya alınmadı ve neşredilmedi.”<a href="../Text/MUSIKI_split_047.html#footnote-600-404" id="footnote-600-404-backlink">[404]</a></p>

  <p class="normal">Ahmet Efendi iyi nota bilir ve yazardı. Yirmi yıl boyunca Darülelhan’da ve İstanbul Konservatuvarı’nda Klâsik Eserleri Tasnif ve Tesbit Heyeti üyeliği yapmış bir kişi olarak da kendi bestelerini notaya aldırıp yayımlama imkânları her an elinin altındaydı. Ayrıca, eserlerini meşk ettirebileceği ve onları öğrenip icra edecek ve yayacak öğrencileri de az değildi. Buna rağmen Ahmet Irsoy bestelerinin kaderini zamana ve şansa bırakmayı tercih etmiştir. Ezberindeki yüzlerce klâsik eseri okuyup notaya aldıran, Darülelhan ve İstanbul Konservatuvarı tarafından yayımlanmalarını sağlayan Ahmet Irsoy, bu klâsik eserlere (ve özellikle de babası Zekâi Dede’ninkilere) gösterdiği ilgi ve saygıyı kendi bestelerinden esirgemiştir. Bu eserleri yaymaya, notaya almaya ve yaşatmaya sarfettiği gayreti kendi eserleri için hiç göstermedi desek yeridir.</p>

  <p class="normal">Buna karşılık, örneğin Ahmet Efendi’yle uzun yıllar birlikte çalışan Dr. Suphi Ezgi kendi bestelerine böyle hoyratça davranmamış, İstanbul Konservatuvarı’nın Türk musıkisiyle ilgili yayınlarının içine kendi bestelerini serpiştirmeyi hiçbir zaman ihmal etmemiştir<a href="../Text/MUSIKI_split_047.html#footnote-600-405" id="footnote-600-405-backlink">[405]</a> .</p>

  <p class="normal">Hâfız Ahmet Efendi’nin bu genel tavrı geleneksel Osmanlı/Türk musıkisi öğretim ve intikal sisteminin esas mantığı açısından özensiz, hatalı bir davranıştır. Notasız yazısız çalışan, öğreten ve ileten bir müzik evreninde yeni bestelenmiş bir eserin yayılması, okunup çalınır hale gelmesi ve geniş çevrelerce tanınması her şeyden önce bu eserin bestecinin talebeleri tarafından meşkedilmesine ve böylece öğretim ve aktarım zincirlerine dahil olmasına bağlıydı. Çok sayıda kişi tarafından meşkedilen ve sık sık okunup çalınan eserlerin zamanla unutulma olasılığı da elbette ki daha düşüktür. Bunu çok iyi bilen eski üstadlar da eserlerini mümkün olduğu kadar çok talebeye meşketmeyi ihmal etmezlerdi<a href="../Text/MUSIKI_split_047.html#footnote-600-406" id="footnote-600-406-backlink">[406]</a> .</p>

  <p class="normal">Nota kullanımının yaygınlaşmaya başladığı dönemlerde ise sorun daha da basitleşmişti. Oysa Ahmet Efendi eserlerinden sadece iki tanesini talebelerine meşketmeye, notaya aldırmaya ve icra ettirmeye özel bir özen gösterdi: Bayatî Bûselik ve Müstear makamlarından bestelediği iki adet Mevlevî âyini. Ahmet Irsoy diğer eserlerinin yayımlanmasına âyinleri kadar önem vermemiş ve bir Mevlevî dedesinin oğlu ve Mevlevî dergâhlarında kudümzenbaşılık yapmış biri olarak öncelikle bu iki âyiniyle anılmak istemiştir.</p>

  <p class="normal">Ahmet Efendi 74 yıllık ömrü boyunca pek az sayıda bestesinin basılıp yayınlandığını görebildi. Örneğin Ahmet Irsoy’un öldüğü yıl olan 1943’te yayınlanan Türk Musıkisi Antolojisi adlı önemli eserinde Sadettin Nüzhet Ergun onun 40 kadar ilâhi ve tevşihinin güftesini verir<a href="../Text/MUSIKI_split_047.html#footnote-600-407" id="footnote-600-407-backlink">[407]</a> . Ancak, bunların çoğunun notası bugün elimizde değildir. Yani bu eserlerin besteleri unutulmuş, kaybolmuştur.</p>

  <p class="normal">Ahmet Irsoy’un hayattayken notasının basılıp yayımlandığını görebildiği kendi eserlerinin sayısı yedi ya da sekizi geçmez. Neyse ki çağdaşları Eyüplü Ali Rıza Şengel (1880-1953) ve Abdülkadir Töre (1873-1946) onun bazı tevşih ve ilâhilerini notaya alıp kendi özel ilâhi mecmualarına dahil ederek tamamen unutulmaktan kurtarmışlardır. Bu iki kişinin elyazması ilâhi mecmuaları ise ancak 1980 ve 1990’lı yıllarda basılıp yayımlanabildi. Ali Rıza Şengel’in ilâhi mecmuasında Ahmet Irsoy’un dokuz, Abdülkadir Töre’ninkinde ise yedi adet ilâhisinin notası bulunuyor<a href="../Text/MUSIKI_split_047.html#footnote-600-408" id="footnote-600-408-backlink">[408]</a> .</p>

  <p class="normal">Ahmet Efendi’nin bilinen tek nota basım ve yayın denemesi 1927 yılında kendi gayretiyle bastırdığı yarım formalık incecik bir fasiküldür. Bu fasikülde bile Ahmet Efendi, kendininkilere değil de babası Zekâi Dede’nin eserlerine öncelik vermiştir. Ahmet Efendi’nin nota elyazısının görülebileceği tek yayın olan bu küçücük fasikülde toplam olarak yedi adet eser var. Bunların ilk beşi Zekâi Dede’nin eserleridir. Bu beş eserin ardına Ahmet Efendi kendi Sultanîyegâh Yürük Semaîsiyle bir Hüzzam şarkısını eklemekle yetinmiştir. Şapoğrafla basılmış olan bu sekiz sayfalık fasikülün kapağında başlık</p>

  <p class="indentmetin">“Tâbii ve nâşiri [basan ve yayımlayan]Zekâi Dedezâde Hâfız Ahmet – sene 1927”</p>

  <p class="normal">olarak verilmiştir<a href="../Text/MUSIKI_split_047.html#footnote-600-409" id="footnote-600-409-backlink">[409]</a> .</p>

  <p class="normal">Ahmet Efendi’nin günümüzde besteci olarak tanınmamasını, kısmen de olsa, geleneksel Osmanlı/Türk musıkisi evreninde başka örneklerini de bildiğimiz bu türden aşırı bir tevazuya –veya ihmale– bağlamak yanlış olmaz. Bu tür tavırlara daha önceki dönemlerde de rastlanmıyor değildi. Nitekim, elimizde geçmiş yüzyıllara ait yüzlerce güfte, şarkı ve ilâhi mecmuası var. Bu mecmuaların önemli bir bölümünün bugüne sadece bir güfte mezarlığı olarak gelmiş olması, yine kısmen aynı türden bir ihmal ve/veya alçakgönüllülüğün sonucu olabilir. Ne var ki, yaşadığı dönem itibarıyla – yazı ve notanın müziğin öğretim ve icrasında artık iyice yaygınlaşmaya başladığı bir dönemdir bu– Ahmet Efendi’nin ihmalkârlık ve tevazuunu anlamak ve onaylamak zor.</p>

  <p class="normal">Gelenek Zinciri ve Yetişme Tarzı</p>

  <p class="normal">Türk musıkisinin son büyük klâsik üstadlarından Zekâi Dede’nin (1825-1897) oğlu olan Ahmet İlhâmî Efendi, 1869’da Eyüp’te doğdu. Eyüp’te Kalenderhane iptidai mektebini (ilkokulunu) bitirdikten sonra birkaç yıl Askerî Rüşdiye’ye devam etti, fakat mezun olmadı.</p>

  <p class="normal">Ne var ki, Ahmet Efendi’nin yetişmesine damgasını vuran eğitim kesinlikle bu formel eğitim değildir. Bir kere babası tarafından küçük yaştan itibaren hıfza çalıştırılan Ahmet Efendi henüz 12 yaşındayken hıfzını dinletip hâfız oldu. Yine ilkokul yaşlarındayken aynı zamanda hattat olan babası Zekâi Dede’den sülüs ve nesih yazılarını meşkedip daha çocuk yaşında hat icazeti aldı. Ahmet Efendi’nin müzik yeteneği de kendini erken yaşlarda gösterdi ve babası onu bu alanda da yetiştirmekten geri durmadı. Oğluna doğrudan doğruya eser meşkettiği gibi, Ahmet Efendi’yi beraberinde dönemin “konservatuvarları” olarak da anılan Mevlevî dergâhlarına götürdü, onlardan çeşitli biçimlerde yararlanmasını sağladı.</p>

  <p class="normal">Askerî ortaokula devam ettiği yıllarda Ahmet Efendi dinî ilimleri öğrenmeye devam etmiş, muhtemelen zamanının büyük bölümünü bunlara hasretmiştir. On beş yaşındayken ilm-i kıraatten, yirmi üç yaşında medrese derslerinden icazet alan Ahmet Efendi’nin uzmanlık alanı, kendi deyimiyle, “ulûm-ı Kur’aniye”dir.</p>

  <p class="normal">Nitekim, eğitim sonrasında üstlendiği ilk görev Eyüp’te Cedit Ali Paşa Camii imamlığı ile yine Eyüp’te Hasip Efendi Camii hitabetidir. Cedit Ali Paşa Camii’nin imameti daha önceleri Ahmet Efendi’nin dedesi Süleyman Hikmetî Efendi’nin uhdesindeydi. 1864 yılında o vefat edince de oğlu Zekâi’ye intikal etti. Yirmi beş yıl kadar sonra ise bu görev torunu Ahmet Efendi’ye devredilmiş oldu<a href="../Text/MUSIKI_split_047.html#footnote-600-410" id="footnote-600-410-backlink">[410]</a> . İstanbul’un birçok mahalle camiinde imametin babadan oğula tevarüs etmesi olayına rastlanır. Üç kuşak boyunca Eyüp’te Cedit Ali Paşa Mahallesi’nde Cedit Ali Paşa Camii’nde gördüğümüz de budur. Ahmet Irsoy Cedit Ali Paşa Camii’nin imametini hayatının son yılına kadar muhafaza etti ve 50 yıla yakın bir süre boyunca bu camide sabah namazını o kıldırdı<a href="../Text/MUSIKI_split_047.html#footnote-600-411" id="footnote-600-411-backlink">[411]</a> . Bu görevi dolayısıyla da uzun yıllar bu caminin bitişiğindeki meşruta evde ikamet etti.</p>

  <p class="normal">Ahmet Efendi’nin bu son derece geleneksel yetişme tarzının altını bir daha çizmek istiyoruz. 1869 yılında doğan Ahmet Efendi eğer o tarihten bir ya da iki yüzyıl öncesinin İstanbul’unda benzer bir aile çevresinde dünyaya gelmiş olsaydı göreceği eğitim ve yetişme tarzı herhalde bundan çok farklı olmayacaktı. Bu derin ve kalıcı gelenek etkisini onun müzik eğitiminde de aynen görüyoruz. Musıki öğrenmeye babasından eski usul üzere eser meşk etmekle başladı. Başta Zekâi Dede’nin kendi eserleri olmak üzere ondan dinî ve dindışı binlerce klâsik eser (Ahmet Efendi’nin kendi deyimiyle muhalled, yani kalıcı eser) geçti. Usulleri ve bunları kudümle vurmayı da babasından öğrendi<a href="../Text/MUSIKI_split_047.html#footnote-600-412" id="footnote-600-412-backlink">[412]</a> . Daha çocuk denecek yaşta Kur’an’ı hıfzetmiş olması eser meşkini kolaylaştırmış olmalıdır. Ulûm-ı diniye’nin öğrenimi ve hıfz ile geleneksel musıki meşkinin (esas itibarıyla taklide ve uyum sağlamaya) dayanan asırlık yöntemleri arasındaki bildiğimiz paralellik<a href="../Text/MUSIKI_split_047.html#footnote-600-413" id="footnote-600-413-backlink">[413]</a> burada Ahmet Efendi’nin kişiliğinde birleşiyor. Babasından gördüğü musıki eğitimi Zekâi Dede’nin 1897 yılındaki ölümüne dek devam etmiştir.</p>

  <p class="normal">1884 yılında, yani Ahmet Efendi on beş yaşındayken, Zekâi Dede Eyüp’te Bahariye Mevlevîhanesi’ne kudümzenbaşı oldu ve ailesiyle birlikte dergâhta ikamet etmeye başladı. Mukabele günlerinde mutrıb heyetinde babasına refakat eden Ahmet Efendi dergâhta her çarşamba günü icra edilen Mevlevî âyinlerini ve onların özel icra üslûbunu öğrendi. Mevlevîhanelere devama başlamadan önce ne kendisi nota okuyup yazmayı öğrenmişti ne de babası. Bahariye Mevlevîhanesi’nin Şeyhi ve dönemin önemli neyzenlerinden olan Hüseyin Fahreddin Dede Hâfız Ahmet Efendi’ye Farsça dersleri verdi ve biraz da ney üflemeyi öğretti.</p>

  <p class="normal">Ahmet Efendi, dergâha devama başlayan ve Zekâi Dede’ye talebe olan Rauf Yekta ve Doktor Suphi beylerle bu yıllarda tanıştı. Hatta Rauf Yekta Bey ilk ciddî musıki meşkini Zekâi Dede’den değil Ahmet Efendi’den bu sıralarda aldı. Zekâi Dede’nin ölümünden birkaç yıl sonra bu olayı bizzat Rauf Yekta Bey şöyle nakleder: 1885 yılında on dört yaşındaki Rauf Yekta, Dede Efendi’nin meşhur “Yine neş’e-i muhabbet dil ü canım etti şeydâ” güfteli Hicaz Yürük Semaîsini öğrenmek sevdasına düşer. Zekâi Dede’ye yönlendirilen delikanlı Bahariye Mevlevîhanesi’nin yolunu tutar ve Zekâi Dede’nin buradaki hücresinde ona bu eseri meşk etme arzusunu dile getirir. Bu konuda ısrarlı olan Rauf Yekta’ya Zekâi Dede’nin cevabı şöyle olur: “Ben artık sadece dinî eserlerle ve Mevlevî âyinleriyle meşgulüm; beste, semai ve şarkılarla ilgilenmiyorum, birçoğunu da zaten unuttum. İyisi mi siz bu eseri bizim Hâfız Ahmet’ten meşk edin.” Babasının talimatı üzerine de Ahmet Efendi, Rauf Yekta’ya bu eseri geçmeye başlar. Rauf Yekta da Dede Efendi’nin bu eserini üç haftada (üç meşkte) ezberine alır<a href="../Text/MUSIKI_split_047.html#footnote-600-414" id="footnote-600-414-backlink">[414]</a> . Ahmet Efendi, Rauf Yekta’dan sadece iki yaş büyüktü. Ama müzik bilgisi ve babasından edindiği geniş repertuvarından dolayı akranı olan birine musıki hocalığı etmesi yadırganmıyordu.</p>

  <p class="normal">Rauf Yekta Bey, Zekâi Dede vefat ettikten sonra da oğlu Hâfız Ahmet Efendi’yi “üstadı” olarak görmeye devam etti. Rauf Yekta 1899-1900 yıllarında Hatipzade Osman Efendi’nin Rast Kâr-ı nâtık’ını Hâfız Ahmet Efendi’den meşk etmesi olayı bu bakımdan ilginçtir. Olayın cereyan ettiği sırada Ahmet Efendi otuz, Rauf Yekta da yirmi sekiz yaşındaydılar ve Zekâi Dede iki yıl önce ölmüştü. Şöyle anlatıyor Rauf Yekta Bey:</p>

  <p class="indentmetin"><span class="normal1">“Esâtiz-i sâlifeden</span> [önceki üstadlardan] <span class="normal1">Hatipzâdenin Rast makamında ‘Rast geldim mürgzâr içre o şûh-ı dilkeşe’ mısraıyla başlayan ve her beyitte usulü değişen büyük bir kâr-ı nâtık vardır ki bu eser-i muteberi Zekâi Efendi’ye ibtida-yı intisabımdan</span> [bağlılığımın başlangıcından] <span class="normal1">beri meşk etmek arzusunda bulunduğum halde nasılsa bu emelime muvaffak</span> [başarılı] <span class="normal1">olamamıştım... Geçende Hâfız Efendi üstâdımıza dehâlet edip</span> [sığınıp] <span class="normal1">o kârı meşk buyurmalarını niyaz ettim</span> [yalvardım]<span class="normal1">; niyaz-ı muhlisânem</span> [samimi duam, ricam] <span class="normal1">derhal rehîn-i mevkie is’af oldu</span> [yerine getirildi]<span class="normal1">. Himmet-i aliyeleriyle</span> [yüksek yardımlarıyla] <span class="normal1">o muazzam eser bugün hâfıza-i ihtiramımı</span> [saygılı hâfızamı] <span class="normal1">tezyin ediyor</span> [süslüyor] <span class="normal1">ki şu lûtf-i kerimânelerine</span> [cömertçe lütuflarına] <span class="normal1">karşı burada dahi arz-ı teşekkürü bir vazife-i müftehire</span> [onurlu bir görev] <span class="normal1">addeylerim.”</span><a href="../Text/MUSIKI_split_047.html#footnote-600-415" id="footnote-600-415-backlink">[415]</a></p>

  <p class="normal">Zekâi Dede’nin kendisine duyduğu güven sayesinde akranı Rauf Yekta Bey’e bu şekilde hocalık eden Ahmet Efendi, karşılığında Rauf Yekta’dan porte’li notayı öğrendi. Daha sonraları ise dergâha kendisinden eser meşketmeye gelen neyzen Emin Efendi’den de Hamparsum notasını öğrendi. Ne var ki, Ahmet Efendi bu araçları hâfızasındaki değerli eserleri yazmak ya da kendi bestelerini kâğıda dökmek için kullanmayı o tarihlerden otuz yıl kadar sonra 1920’li yıllarda Rauf Yekta ve Dr. Suphi beylerle çok farklı koşullarda tekrar bir araya gelinceye dek aklının ucundan bile geçirmedi.</p>

  <p class="normal">Kendi musıki öğrenimi sırasında Ahmet Efendi bu sürecin sözlü eserleri meşk etme, ezberine alma, biriktirme, icra etme ve öğretip aktarma dışındaki yönleriyle pek ilgilenmedi. Örneğin, Bahariye Mevlevîhanesi Şeyhi Hüseyin Fahreddin Dede gibi üstad bir neyzenden ders alma şansına sahip olmasına rağmen, bu çalgının icrasında ilerleme kaydetmek için gerekli olan çabayı ve sebatı göstermedi. Ney dışında başka bir saz çalmaya merak sardığını ya da teşebbüs ettiğini de sanmıyoruz.</p>

  <p class="normal">Ahmet Irsoy Türk musıkisinin teorik meselelerine de ilgi göstermedi. Ahmet Efendi’nin talebesi ve yakın dostu Rauf Yekta Bey 1890’lı yıllarda geleneksel Osmanlı/Türk musıkisinin ses ve aralık teorik sisteminin temellerine ilişkin araştırmalarına başlamıştı. 1897’den itibaren de bu konuda çeşitli dergi ve gazetelerde yazıları yayımlanmaya başladı. Ahmet Efendi bu yepyeni ve çok önemli kuramsal çalışmalara, tıpkı ney üflemede olduğu gibi, oldukça kayıtsız kaldı. O kadar ki, daha sonraları Dr. Suphi Ezgi ile birlikte babası Zekâi Dede’nin eserlerinin külliyatını notaya alıp yayımladıklarında bile Ahmet Efendi, eserlerin icrasında gösterdiği büyük titizliğe rağmen, bu nota yayınlarının altında yatan teorik sorunlara ilgi duymadı. Babasının veya diğer eski üstadların eserlerinin Rauf Yekta Bey’in nota yazım sistemine uyarak mı yoksa Rauf Yekta Bey’den esinlenen Hüseyin Sadettin Arel ve Dr. Suphi Ezgi’nin geliştirdiği yazım sistemine uygun biçimde mi notaya alınmaları gerektiği meselesiyle hiç ilgilenmedi<a href="../Text/MUSIKI_split_047.html#footnote-600-416" id="footnote-600-416-backlink">[416]</a> .</p>

  <p class="normal">Oysa 1920’li yıllardan itibaren bu eserler ilk kez böyle yetkili bir heyet tarafından notaya alınıp yayımlanıyorlardı. Üstelik, bu yayınlara esas teşkil eden ses sistemi ve notalama sistemi teorik bir sorun olmakla da kalmıyordu. Bu sorunun çözüm şekli (örneğin, “esas dizi” olarak kabul edilen makamın hangisi olduğu ve dolayısıyla notalamada kullanılan diyez ve bemollerin sayısı ve anlamı, ve bunların ifade ettikleri ses aralıkları) sonuçta Ahmet Efendi’nin özellikle titizlendiği icradaki sadakati ve doğruluğu da etkileyebilirdi. Ne var ki, Zekâi Dede’nin eserlerinin notalarının yazımının ardında yatan kuramla ilgili nihai kararı; bu eserleri ezbere bilen ve kâğıda dökülmelerindeki kaynak kişi olan Ahmet Efendi değil, önceleri Rauf Yekta Bey, daha sonra da Dr. Suphi Ezgi verdi. Ahmet Efendi bu karara uymakla yetindi.</p>

  <p class="normal">Ahmet Efendi 1927 yılında babasının beş, kendisinin de iki eserini ince bir fasikül halinde bizzat yayımladığı zaman da bu konuyu fazla önemsemedi. Bu fasikülün kendi eliyle yazdığı notalarında Ahmet Efendi eserin makamı ne olursa olsun bir tek diyez ve bir tek bemol türü kullanmıştır. Eseri doğru bir biçimde seslendirme işini ise, son derece geleneksel bir yaklaşımla, eseri notasından okuyarak değil üstadlardan meşkederek öğrendiğini varsaydığı icracıya bırakmış ve bunu bir çelişki olarak görmemiştir.</p>

  <p class="normal">Herkesten büyük bir repertuvara ve tecrübeye sahibolan Hâfız Ahmet Efendi’nin bir hanende, bir ses sanatçısı olmaya çalıştığı da söylenemez. İcracı, ses sanatçısı olarak şöhreti yoktu. Bazı kaynaklarda plâklara şarkı ve gazeller okuduğu kaydedilmiştir. Bu tür faaliyetlere pek rağbet etmeyen Ahmet Irsoy büyük bir olasılıkla çağdaşı Eyüplü gazelhân Âşık Ahmet Efendi’yle karıştırılmıştır.</p>

  <p class="normal">1897 yılında Zekâi Dede öldüğünde Ahmet Efendi döneminin beğenilen, repertuvarının genişliği ve bilgisiyle şöhret yapmış, ünlü hâfız ve musıki üstadlarından biridir. Esas itibarıyla de kendini hep böyle görecek ve gösterecektir: kendinde yoğunlaşmış ve bir sonraki kuşağa aktarılmayı bekleyen bir servetin, eski bir kültür birikiminin, bir geleneğin bekçisi olarak; bir anıt, kelimenin esas anlamıyla bir hâfız olarak. Çağdaşı başka hiçbir müzisyenin bu denli inatçı bir gelenek bilinci ve sorumluluğu taşıdığını sanmıyoruz. Ne ses sanatçılığı, ne sazendelik, ne nazariyat... illâ hocalık. Belki de bu temel seçime bağlı olarak ömrü boyunca hocalarına ve onlardan meşkedip sonraki kuşaklara aktarmayı görev bildiği eserlere karşı kesin, şaşmaz, titiz ve inatçı bir sadakati sanat yaşamının vazgeçilmez ilkesi hâline getirecektir Hâfız Ahmet Efendi.</p>

  <p class="normal">Hocalık ve Öğretmenlik</p>

  <p class="normal">Zekâi Dede öldüğünde Ahmet Efendi yirmi sekiz yaşındaydı. Anlaşıldığı kadarıyla da o tarihe kadar Eyüp’te iki küçük camide hatiplik ve imamlık yapmış, başka bir işte çalışmamıştı. Babasının 1897’de ölümünden hemen sonra ise Ahmet Efendi reddedemeyeceği iki iş önerisiyle karşı karşıya kalmış ve yarım yüzyıla yakın sürecek olan hocalık statüsüne ilk resmî adımını atmıştır. O yıl Ahmet Efendi hem Bahariye Mevlevîhanesi’ne kudümzenbaşı hem de Darüşşafaka’ya musıki hocası oldu. Bu iki görevde de Ahmet Efendi, babası Zekâi Dede’nin halefiydi.</p>

  <p class="normal">Bir Mevlevî dergâhında kudümzenbaşılık maddî karşılığı olan bir görev değildi. Kaldı ki Ahmet Efendi babası gibi Mevlevîliğe intisab etmiş, Dedeliğe soyunmuş, çile çıkarmış ve tekkede yaşamayı seçmiş bir derviş değildi. Sadece bir tür sempatizan, o zamanın deyimiyle bir “Mevlevî muhibbi” idi. Ancak, mevlevîhanede kudümzenbaşılık da sadece haftada bir kez mukabele günü sema töreni esnasında kudüm vurmak anlamına da gelmiyordu.</p>

  <p class="normal">Mevlevîhanenin kudümzenbaşısı dergâhtaki tüm müzik faaliyet ve icralarının da sorumlusu sayılırdı. Ayrıca, dergâhın mutrib heyetinin başı olması dolayısıyla, kudümzenbaşılık görevinin her zaman bir hocalık yanı da vardı. Dergâh’ta mukabele günleri mutrib heyetini idare edebilmek ve okunan âyinin icrasını yönlendirmek; müzik bilgisi, otorite ve tecrübeyle birlikte geniş bir repertuvar sahibi olmayı (yani o ana dek bestelenmiş tüm Mevlevî âyinlerinin ezbere bilinmesini) gerektiriyordu. Dolayısıyla bu görevin kendisine Bahariye Mevlevîhanesi şeyhi, besteci ve neyzen Hüseyin Fahreddin Dede tarafından verilmesi büyük bir onurdu ve yirmi sekiz yaşındaki genç bir üstada duyulan büyük güvenin bir ifadesiydi. Ahmet Efendi kendisine duyulan bu güveni hiçbir zaman sarsmayacaktır.</p>

  <p class="normal">1901 yılında Hâfız Ahmet Efendi Bahariye’ye ek olarak Yenikapı Mevlevîhanesi kudümzenbaşılığı görevini de üstlenmiş ve bu iki dergâhta âyin icrası yönetimini tekkelerin kapatıldığı 1925 yılına dek aralıksız olarak sürdürmüştür. Sadettin Nüzhet Ergun’un şu yargısı gerçeği yansıtıyor:</p>

  <p class="normal">“Son asırda Mevlevî tekkelerinde kudümzenbaşılıkla iştihar edenler [meşhur olanlar] arasında bilhassa Zekâizade Ahmet Irsoy büyük bir muvaffakiyet [başarı] göstermiştir. Gerek âyin okumak gerek kudüm vurmak hususunda devrimizin yegâne üstadı olarak onu gösterebiliriz”<a href="../Text/MUSIKI_split_047.html#footnote-600-417" id="footnote-600-417-backlink">[417]</a> .</p>

  <p class="normal">a) Darüşşafaka</p>

  <p class="normal">Ahmet Efendi babasının ölümüyle 1897 yılında girdiği<a href="../Text/MUSIKI_split_047.html#footnote-600-418" id="footnote-600-418-backlink">[418]</a> Darüşşafaka’da ölümünden kısa bir süre önce rahatsızlığı dolayısıyla ayrılıncaya kadar aralıksız olarak 45 yıl musıki hocalığı yapmıştır. Darüşşafaka’daki hocalığının ilk yıllarında musıkinin yanı sıra Kur’anı kerim dersini de üstlenmişti.</p>

  <p class="normal">Özel bir okul olan Darüşşafaka’nın yanı sıra Ahmet Efendi Maarif Vekâleti’ne bağlı ilk ve orta okullarda da müzik dersleri verdi. Listesini yukarıdaki biyografisinde verdiği on adet kadar ilk ve orta okulda binlerce öğrenci yetiştirdikten sonra 1934 yılında yaş haddinden dolayı Maarif Vekâleti’nden emekliye ayrıldı. Ne var ki, babasından devraldığı Darüşşafaka’daki musıki hocalığı görevine sadakatte hiç kusur etmedi, ölümüne dek bu kuruluştaki görevine devam etti.</p>

  <p class="normal">Türk musıkisi öğretiminin tarihinde Darüşşafaka’nın çok önemli bir yeri vardır. Her şeyden önce Türk musıkisinin ayrı bir ders olarak okutulduğu ilk lise dengi okul Darüşşafaka’dır. 1873’te kurulan bu mektebin ilk musıki hocası olan Zekâi Dede 1876’dan itibaren önceleri “fahrî olarak”, yani herhangi bir ücret almaksızın ders vermeye başladı. 1883 yılında ise bu göreve aslî olarak tayin edildi ve ölümüne dek burada öğrenci yetiştirmeye devam etti.</p>

  <p class="normal">Osmanlı/Türk musıkisi camiasında müzik, çalgı, icra ve repertuvar öğrenimi yüzyıllardan beri meşk olarak anılan yönteme dayanırdı<a href="../Text/MUSIKI_split_047.html#footnote-600-419" id="footnote-600-419-backlink">[419]</a> . Büyük İsmail dede Efendi’nin talebesi olan Zekâi Dede’nin de bu usulden ayrılması söz konusu olmadı. Darüşşafaka’nın yönetimi, ilk dönemlerdeki musıki öğretim yöntemini şöyle açıklıyor:</p>

  <p class="normal">“Darüşşafaka’da her sene yeni talebe alındığı zaman bunlar biraraya getirilerek kendilerine bir şey ve ezcümle [topluca] bir Sure-i Kur’aniye okutulur ve sesleri iyi olanlarla musıkiye kabiliyet-i bedeniyesi [fiziksel yeteneği] görülenler tefrik edilip [ayrılıp] yalnız bunlara musıki dersi gösterilirdi. Yani Darüşşafaka’da musıki tedrisatı iptidalarda [ilk zamanlarda] umumî [genel] değil bu suretle hususî [özel] idi”<a href="../Text/MUSIKI_split_047.html#footnote-600-420" id="footnote-600-420-backlink">[420]</a> .</p>

  <p class="normal">Demek ki Zekâi Dede Tanzimat sonrasında “modernleşme” yoluna giren Osmanlı maarif sistemi içerisinde bu modernleşen eğitimin öncülüğünü yapan lise muadili bir okulda seçilmiş yetenekli gençlere aşağı yukarı yirmi yıl boyunca modernlik kaygılarının tamamen dışında, yani geleneğe uygun olarak “eski usul üzere” musıki meşketmiştir. Bildiğimiz kadarıyla da bu durumdan hiç kimse gocunmamıştır. Ne “gelenekçilerden” ne de “yenilikçilerden” bu durumu garipseyen, yadırgayan ya da uygunsuz bulan olmuştur. Ne yüzyılların meşkinin yepyeni tipteki bir okulda uygulanması geleneksel musıki çevrelerinde, ne de bu yepyeni okulun müzik eğitimi için yüzyıllardır uygulanan geleneksel meşk usulünü aynen benimsemesi modernlikten yana olanlarda herhangi bir tepkiye neden olmuştur.</p>

  <p class="normal">Zekâi Dede öldüğünde ise yerine derhal “vâris-i meslek ve fazileti olan oğlu Hâfız Ahmet Efendi”<a href="../Text/MUSIKI_split_047.html#footnote-600-421" id="footnote-600-421-backlink">[421]</a> atandı. Ahmet Efendi hem kişiliği hem de musıki birikimi açısından babasına lâyık bir halef olarak görüldü. Bu konuda kimsenin tereddüdü yoktu. Rauf Yekta Bey’in şu cümleleri genel yargıyı teyit eder niteliktedir:</p>

  <p class="normal">“...pederlerinin müddet-i medide [uzun süre] muhafaza buyurduğu [koruduğu] “mahzen-i esrar-ı musıki” [musıkinin sırlarının koruyucusu] ünvan-ı gıpta resanını [gıpta getiren unvanını] Hâfız Ahmet Efendi biraderimizin de bi’l istihkak [hak ederek] tevârüs ve ihraz ettiklerine [vâris olup elde ettiklerine] kanaat-ı tammemiz [tam kanaatimiz] vardır.”<a href="../Text/MUSIKI_split_047.html#footnote-600-422" id="footnote-600-422-backlink">[422]</a></p>

  <p class="normal">1897’de Darüşşafaka’daki görevine başladıktan sonra Hâfız Ahmet Efendi uzun süre babasından devraldığı geleneksel musıki öğretim sisteminden şaşmadı. Her ders yılının başında okula yeni giren öğrenciler arasından seçtiği yetenekli öğrencilerle ayrı bir musıki sınıfı oluşturup babası gibi onlara eser meşketti. Bu eğitim böylece otuz yıl kadar devam etti.</p>

  <p class="normal">1925 yılında Tevhid-i Tedrisat kanunu çıkarıldı ve ertesi yıl ilk ve orta dereceli okullarda musıki öğretimine ilişkin bir yönetmelik yayımlandı. Bu yönetmeliğe göre tüm ilk ve orta dereceli okullarda müzik eğitiminin Batı müziği esasları ve pedagojisi etrafında birleştirilmesi gerekiyordu. Darüşşafaka’nın da mecburen bu yeni duruma uyum sağlaması gerekti. Bu yasanın yayınından iki yıl sonra Darüşşafaka yöneticileri okulun müzik eğitimi programının 1927 yılındaki durumunu şöyle dile getirirler:</p>

  <p class="indentmetin">“Elyevm [bugün] Darüşşafaka’da iki türlü musıki tedris olunmaktadır [öğretilmektedir]. Birisi resmî programa göre suret-i umumiyede [genel olarak] ders olarak solfej, diğeri de yine eskisi gibi suret-i hususiyede [özel olarak] meşkedilen musıkidir”<a href="../Text/MUSIKI_split_047.html#footnote-600-423" id="footnote-600-423-backlink">[423]</a> .</p>

  <p class="normal">Verilen iki tür müzik eğitiminin her bakımdan Maarif Vekâleti’nin koyduğu kurallara uygunluğunu ve “çağdaşlığını” vurgulamak için olsa gerek, Darüşşafaka yöneticileri buraya bir de “Her ikisinde de nota tatbik edilmektedir” açıklamasını eklemişler<a href="../Text/MUSIKI_split_047.html#footnote-600-424" id="footnote-600-424-backlink">[424]</a> . Bu ikili eğitim yönteminin varlığını kanıtlamak istercesine, Darüşşafaka kitabının 78. sayfasına Hâfız Ahmet Efendi’yi öğrencileriyle birlikte musıki dersi esnasında gösteren çok ilginç bir fotoğraf konmuş bulunuyor<a href="../Text/MUSIKI_split_047.html#footnote-600-425" id="footnote-600-425-backlink">[425]</a> . Bu fotoğrafta Hâfız Ahmet Efendi’yle birlikte yirmi bir kişilik bir öğrenci grubu görülüyor. Bu öğrencilerden ikisi keman, biri ud çalmakta, biri de ney üflemektedir. En önde oturan en küçük dört öğrenci ise fotoğrafçıya ellerinde notalar tutarak ve bu notalara bakarak poz vermişlerdir. Fotoğraf düzeninin ve onu destekleyen metnin amacının Ahmet Efendi’nin geleneksel meşk yönteminin yanı sıra resmî tedrisat programı uyarınca “solfej” ve “nota” da öğrettiğini göstermek olduğu açıktır. Yani Darüşşafaka bir yandan Türkiye Cumhuriyeti’nin yeni kültür politikasının müzik öğretimine dayattığı yasal zorunluluklara uymakta, diğer yandan da yüzyıllardır uygulanan, gerekliliği ve yararları artık ispat gerektirmeyen bir diğer müzik öğretim yönteminin devamı Ahmet Efendi tarafından sağlanmaktaydı.</p>

  <p class="normal">Dahası, Darüşşafaka yöneticileri artık resmî tedrisat programının dışında kalan bu musıki meşklerini devam ettirebilmesi için Ahmet Efendi’ye özel olarak bir ek ücret vermeyi de kabul etmişlerdi. Böylece, Ahmet Efendi’nin şahsında müzik eğitiminde “geleneksel” ve “çağdaş” yöntemleri aynı çatı altında biraraya getirerek örnek bir uyum sağlanmış oluyordu.</p>

  <p class="normal">Ne var ki, Darüşşafaka’da iki tür müzik eğitiminin birlikte yapıldığı bu dönem maalesef çok uzun süre devam edemedi. Bu örnek uygulamanın başlamasından 10 yıl kadar sonra, yani 1930’lu yılların sonlarına doğru, bilinmeyen bir nedenle Ahmet Efendi’ye tahsis edilen özel ek ücreti verilemez oldu. İlgili tahsisat yenilenmedi ve resmî müzik müfredatına paralel olarak yürütülen Ahmet Efendi’nin bu musıki meşkleri kesintiye uğradı<a href="../Text/MUSIKI_split_047.html#footnote-600-426" id="footnote-600-426-backlink">[426]</a> . Daha birkaç yıl okuldaki resmî solfejli ve notalı derslerini sürdüren Ahmet Irsoy, musıki hocası olarak 1897’de girdiği Darüşşafaka’ya 1943 yılında bir müzik öğretmeni olarak veda edecektir.</p>

  <p class="normal">b) Darülelhan ve Darülbedayi</p>

  <p class="normal">Ahmet Efendi’nin musıki hocalığı yaptığı bir diğer önemli kurum Darülelhan’dır. Ahmet Efendi iki ayrı tür musıki eğitiminin birarada yaşatılıp öğrenci yetiştirilmesine Darüşşafaka’dan da önce bu kurumda katkıda bulunmuştur. Darülelhan Osmanlı İmparatorluğu’nun ve Türkiye’nin ilk resmî konservatuvarıdır. Bu kurumda kuruluşundan itibaren hem Türk hem de Batı müziklerinin birlikte öğretilmesi plânlanmıştı<a href="../Text/MUSIKI_split_047.html#footnote-600-427" id="footnote-600-427-backlink">[427]</a> . 1916 yılında kurulan Darülelhan’a “fasl-ı musıki muallimi” olarak atanan Ahmet Efendi, bu kurum Birinci Dünya Savaşı’nın neden olduğu bir kesintiden sonra 1923’te genişletilerek tekrar oluşturulduğu zaman bu kez “ilâhiyat ve usulat-ı musıkiye muallimliği” yapmaya başladı<a href="../Text/MUSIKI_split_047.html#footnote-600-428" id="footnote-600-428-backlink">[428]</a> . Yani bu kurumda öğrencilere Türk musıkisinin usullerini öğretti; ders programında da öngörüldüğü üzere, onlara ilâhiler ve Mevlevî âyinleri meşketti. Ne var ki, müzik eğitiminde Darülelhan denemesi uzun ömürlü olamadı. Darülelhan’ın Türk musıkisi şubesi Maarif Vekili Mustafa Necati Bey’in çabasıyla 1926 yılında kapatılınca iki müzik türünü aynı çatı altında öğretme girişimi de son bulmuş oldu.</p>

  <p class="normal">Ahmet Efendi Darülelhan’dan da önce Türkiye’nin ilk sahne sanatları konservatuvarı olan Darülbedayi’de 1914’te kuruluşundan itibaren “alaturka musıki muallim-i evveli [başöğretmeni]” olarak görev yapmıştır. İstanbul Şehir Tiyatrosu’nun atası olan Darülbedayi müzik ve tiyatro olarak iki şubeden oluşuyordu. Darülbedayi’nin müzik şubesi 1926’da kapatıldı. “Alaturka” ve “alafranga” kısımlarından oluşan musıki şubesinin reisi ise o sıralarda İstanbul Belediye Encümeni üyesi bulunan ve birkaç yıl sonra Ahmet Efendi’yle birlikte Darülelhan Tasnif ve Tesbit Heyeti’nde çalışacak olan Ali Rıfat Bey [Çağatay] idi. Ahmet Efendi’nin Darülbedayi’deki diğer mesai arkadaşları arasında kadim dostları Rauf Yekta ve Suphi Zühdü beylerle birlikte Tanburî Cemil Bey ve Hâfız Yusuf Efendi gibi dönemin tanınmış icracıları da vardı.</p>

  <p class="normal">c) Musıki Hocalığı</p>

  <p class="normal">Hâfız Ahmet Efendi’nin musıki hocalık kariyeri sadece ilk ve orta dereceli okullarda, Darülelhan ve Darülbedayi gibi konservatuvarlarda verdiği musıki derslerinden ibaret değildir elbette. Bu okul ve kuruluşlardaki binlerce öğrencinin yanı sıra birçok başkalarına da özel olarak musıki meşketti Hâfız Ahmet Efendi.</p>

  <p class="normal">Büyük müzikolog Rauf Yekta Bey’in ilk ciddî musıki meşklerini Ahmet Efendi’den aldığını biliyoruz. Muhtemelen Dr. Suphi Ezgi de Ahmet Efendi’den eser meşketmiştir. Ahmet Efendi, Rauf Yekta’dan sadece iki yaş büyüktü. Ne var ki, babası Zekâi Dede’den küçük yaştan beri meşk alıyordu, repertuvarı çok genişti ve Rauf Yekta Bey’e eser geçmesi doğaldı. Rauf Yekta’nın da Ahmet Efendi’ye “üstadımız” olarak atıfta bulunması ve kendisini Ahmet Efendi’nin “şâkirdân-ı hâlisü’l-cenânı” [temiz kalpli talebeleri] arasında sayması bu açıdan şaşırtıcı değildir<a href="../Text/MUSIKI_split_047.html#footnote-600-429" id="footnote-600-429-backlink">[429]</a> .</p>

  <p class="normal">Ahmet Efendi’nin daha genç kuşaklardan da birçok öğrencisi olmuştur. Bunların en tanınmışları arasında son Mevlevî kudümzenbaşılarından Sadettin Heper’i (1899-1980), tanburi Dürrü Turan’ı (1883-1961), besteci, neyzen ve hattat Emin Yazıcı’yı (1883-1945), Darülelhan’ın Türk musıkisi şubesinin kapatılmasına ve resmî kurumlarda öğretiminin yasaklanmasına gerek yazıları gerekse Türkiye Büyük Millet Meclisi’ndeki konuşmalarıyla şiddetle karşı çıkan müzisyen ve Bursa milletvekili Dr. Osman Şevki Uludağ’ı (1889-1964) ve Münir Nurettin Selçuk’u (1900-1981) sayabiliriz. Münir Nurettin Selçuk ilâhi, âyin, Durak vs. gibi dinî eser repertuvarını hem 1917’de öğrenci olarak katıldığı Darülelhan’da hem de daha sonra özel olarak Ahmet Efendi’den meşketmiştir.</p>

  <p class="normal">Bilindiği kadarıyla Ahmet Efendi özel musıki meşklerinden hiçbir zaman maddî bir karşılık beklemiş değildir. Musıki meşki karşılığında ücret beklemenin veya talep etmenin ahlâksızlık, eski üstadlara vefasızlık, ya da en hafif deyimiyle ayıp sayıldığı bir geleneksel musıki ortamında yetişmişti Ahmet Efendi. Özel öğrencileriyle ilişkisinde de Osmanlı/Türk musıkisinin öğretim ve aktarımında yüzyıllardır süregelen bu “profesyonellik dışı” anlayıştan sapmadı.</p>

  <p class="normal">Meşk’e dayalı öğrenim geleneğinin yerleştirdiği ahlâkî değerler bütünü içerisinde musıki öğretip eser intikal ettirenin bunun karşılığında bir ücret ya da maddî karşılık alması; ancak devlet, bazı devlet adamları ya da bir vakıf tarafından atandıkları veya görevlendirildikleri zaman hoş görülürdü. O da bir dereceye kadar. Esas olan, meşk öğrencisinin kendi hocasından ücretsiz elde ettiklerini ustalaşınca kendi öğrencilerine aynı şekilde karşılık talep etmeden aktarması idi. Ahmet Irsoy bu temel anlayışa ömrü boyunca sadık kaldı. Ahmet Efendi’nin musıki bilgi ve birikimini seçkin öğrencilerine aktarmakta tıpkı babası gibi ne kadar cömert olduğunu Rauf Yekta Bey şöyle nakleder:</p>

  <p class="indentmetin">“Peder-i muhteremlerinin [saygıdeğer babasının, yani Zekâi Dede’nin] en ziyade câlib-i şükran [şükran duyulacak] hasais-i mümtazesinden [önde gelen niteliklerinden] birisi –esâtiz-i musıkiyenin ekserisinde görüldüğü vechile [musıki üstadlarının çoğunda görüldüğü gibi] –birtakım âsâr-ı nâdireyi [nadir eserleri] yed-i ketmanına [gizleyici, saklayıcı eline] geçirip heveskâranından diriğ etmek [reddetmek, esirgemek] fikrinin kat’iyen aleyhinde [kesinlikle karşısında] bulunmalarıydı. Hoca merhumun hangi faslı kim istemiş olsa –erbâb-ı istidattan [yetenekli kişilerden] olmak ve o eserin kadrini bilecek zevattan [değerini bilecek kişilerden] bulunmak kaydıyla– ketm buyurmadıkları [saklamadıkları] cümlenin mâlûm ve müsellemidir [herkesin bilgisi ve onayı vardır]. Kemâl-i meserretle [büyük bir memnuniyetle] arzına müsaraat [acele] ederiz ki necl-i mükerremleri [saygıdeğer oğlu] dahi “el veledü alâ sınvi ebîh” [çocuk babasının dalı gibidir] mâsadakınca [doğrusunca] aynı seciye-i ehl-nevâzıyla mütehallik [insancıl ahlâkla yaratılmış] bulunmaktadır”.<a href="../Text/MUSIKI_split_047.html#footnote-600-430" id="footnote-600-430-backlink">[430]</a></p>

  <div class="calibre1" id="calibre_pb_20"></div>
</body>
</html>
