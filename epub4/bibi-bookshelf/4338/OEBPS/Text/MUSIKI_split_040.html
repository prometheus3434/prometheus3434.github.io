<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kMusikiden-muzige</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <div class="resim1">
      <img alt="09" class="calibre58" src="../Images/09_opt.jpeg" />

      <p class="centeryazi">Mousikon Apanthisma (1872) ya da Mecmua-yı Makamat büyük ölçüde</p>

      <p class="centeryazi">Hâşim Bey Mecmuası’ndan (1864) esinlenmiştir.</p>
    </div>
  </div>

  <p class="normal">&nbsp;</p>

  <p class="normal"><span class="normal1">a) Formlar ve Eserlerin Muhafazası</span></p>

  <p class="normal"><span class="normal1">Evterpi</span>’de toplam olarak 102 eserin güfte ve notası bulunuyor. Bunların 89’u Türkçe; eserlerin başlığında belirtildiği üzere altısı “Türk nağmeleriyle”, yedisi de “Avrupalı nağmelerle” olmak üzere 13 adedi de Rumca güftelidir. <span class="normal1">Pandora</span>’ya gelince, tamamı Türkçe güfteli olmak üzere 95 adet notalı eser ihtiva ediyor. <span class="normal1">Evterpi</span>’deki Türkçe güfteli eserlerin 9’u <span class="normal1">beste</span>, 67si <span class="normal1">şarkı ve</span> 13’ü <span class="normal1">Yürük Semai’</span>dir. <span class="normal1">Pandora’</span>da ise bu beste formlarından sırasıyla 8, 67 ve 11 tane bulunuyor. İki yayında en çok <span class="normal1">şarkı</span> bulunmaktadır.</p>

  <p class="normal">Bu iki kitapta müzik eserlerinin bestecilerinin adı belirtilmiyor. Ancak, <span class="normal1">Evterpi</span>’deki 65, <span class="normal1">Pandora’</span>daki 79 adet eserin bestekârını, başka güfte mecmualarıyla karşılaştırarak teşhis edebildik. İki yayında 46 eser ortaktır. <span class="normal1">Evterpi</span>’deki 24 eserin ve <span class="normal1">Pandora</span>’daki 16 eserin bestekârını bütün çabalarımıza karşın teşhis edemedik. Bu toplam 40 adet bestenin hiçbiri <span class="normal1">Pandora</span>’dan sekiz yıl sonra basılan <span class="normal1">Haşim Bey</span> <span class="normal1">Mecmuası</span>nda yoktur ve hiçbiri ondokuz ve yirminci yüzyılda basılmış <span class="normal1">herhangi</span> bir antoloji, nota koleksiyonu, müzik yayın ya da dergisinde yeniden görülmemiştir.</p>

  <p class="normal">Osmanlı/Türk müzik icrası açısından bu 40 eser bütünüyle “unutulmuş” ya da “yitmiş” görünüyor. Hiç kuşkusuz, “neo-bizantin” notadan porte’li nota yazımına transkripsiyonları yapılıp yeniden yazılabilir, “yeniden keşfedilebilir” ve canlandırılabilirler. Ancak herhalde artık bundan sonra bestecileri bilinmeyen “anonim” parçalar olarak çalınmaları gerekir.</p>

  <p class="normal">Bu “yitmiş” 40 parçanın tamamı da <span class="normal1">şarkı</span>dır. Bu yitik eserlerin hepsinin ciddi ve ağırbaşlı <span class="normal1">kâr</span>, <span class="normal1">beste</span> ya da <span class="normal1">semai</span>lerden daha popüler olan, şarkı gibi daha önemsiz ve hafif olduğu düşünülen bir şiir ve müzik formuna ait olması yalnızca bir rastlantı mıdır? Yoksa bu eser türüne karşı sistematik olarak uygulanmış, Osmanlı/Türk müziğinin (tamamen sözlü olan ve <span class="normal1">meşk</span> olarak adlandırılan) öğretim ve aktarım sürecine içkin bir seçim mekanizması mı söz konusuydu? <span class="normal1">Beste</span> ve <span class="normal1">semai</span> türünde eserler daha çabuk değişen şarkı repertuvarlarıyla karşılaştırıldığında acaba daha “dayanıklı”, daha “korunmaya değer” müzikal biçimler olarak mı algılanıyorlardı? Bu seçimde bestekârların kişisel konumlarıyla ilgili bir ölçüt de var mı?</p>

  <p class="normal">Her hâlükârda açıkça görülüyor ki, bu Karamanlıca <span class="normal1">notalı yayınlar</span> ondokuzuncu ve yirminci yüzyılda Hristiyan olmayan (Müslüman) bestekâr ve müzisyenler tarafından hiç kullanılmadılar. Aksi takdirde, bu “yitik” bestelerin birçoğu okunur, çalınır, öğrencilere meşk edilir ve mutlaka Türkçe güfte mecmualarından birinde bulunurdu.</p>

  <p class="normal"><span class="normal1">b) Kronoloji</span></p>

  <p class="normal"><span class="normal1">Pandora</span>’nın başlık-sayfasında “bu kitaptaki parçaların elli tanesi yeni bestelenmiştir” ve “diğerleri <span class="normal1">Evterpi</span>’den alınmıştır” ibaresini görüyoruz. Gerçekten de, dizilen eserlerden 49’u, <span class="normal1">Pandora</span> için yenidir. Ne var ki, <span class="normal1">Evterpi</span>’de olmayıp ondan 16 yıl sonra yayınlanan <span class="normal1">Pandora</span>’da bulunan parçalardan en az dokuz tanesi de <span class="normal1">Evterpi</span>’nin yayımlandığı yıl olan 1830’dan önce ölmüş bestekârlara aittir. Bunlar arasında Tanburî Mustafa Çavuş (ö. 1750?), Tab’i Mustafa Efendi (ö. 1750?), Ebubekir Ağa (ö. 1745?) ve Sultan III. Selim’e (ö. 1808) ait eserler var. Ne var ki, <span class="normal1">Pandora’</span>da bulunup, <span class="normal1">Evterpi</span>’de görülmeyen eserlerin o dönemde yaşayan bestekârlara ait olanlarının bile mutlaka 1830 ile 1846 arasında bestelenmiş olduklarını kesinlikle söylemek mümkün değil.</p>

  <p class="normal"><span class="normal1">Evterpi</span>’de bestekârlarını kesin olarak teşhis edebildiğimiz 65 eserin 40’ının bestekârı kitabın yayınlandığı 1830 yılında hayattaydı. Bu nedenle <span class="normal1">Evterpi</span> bize çağdaş bestekârlar tarafından bestelenmiş eserler için bir <span class="normal1">terminus ad</span> <span class="normal1">quem</span> sağlamaktadır.</p>

  <p class="normal">Aşağıda <span class="normal1">Evterpi</span> ve <span class="normal1">Pandora</span>’da <span class="normal1">bestecisini teşhis edebildiğimiz</span> eserlerin kronolojik dağılımı sunulmuştur.</p>

  <p class="normal">&nbsp; <u class="calibre12">ESER SAYILARI</u></p>

  <p class="normal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Evterpi&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pandora</p>

  <p class="normal">Yaşayan bestekâr&nbsp;&nbsp;&nbsp;&nbsp;&nbsp;&nbsp;&nbsp;&nbsp; 40&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 47</p>

  <p class="normal">18. yy&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 16&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 22</p>

  <p class="normal">18. yy öncesi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 3&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 3</p>

  <p class="normal">Bilinmeyen&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 3&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 7</p>

  <p class="normal">TOPLAM&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 65&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 79</p>

  <p class="normal">Bu kitapların ikisinde de yaşayan bestekârların eserlerine öncelik verildiğini gösteren bu dağılım ilgi çekicidir. Abdülkadir Meragî’ye aidiyeti rivayet edilen bir iki beste içermelerine rağmen, örneğin Itrî (1640?-1712) ya da Hâfız Post (ö. 1694) gibi onyedinci yüzyılın büyük isimlerin eserlerinin ne bu iki kitapta ne de Karamanlıca yayınların herhangi birinde yer almaması ilginçtir. Öte yandan, bu iki notalı yapıtta temsil edilen onsekizinci yüzyıl bestekârlarının büyük çoğunluğu bu yüzyılın son çeyreğinde faal olmuş bestekârlardır. Bunların çoğu da müzisyen/bestekâr Sultan III. Selim’in (saltanatı 1789-1807) musahibi veya onun himayesindeydiler.</p>

  <p class="normal">Yaşayan bestekârların <span class="normal1">Evterpi</span> ve <span class="normal1">Pandora</span>’daki parçaları genellikle <span class="normal1">şarkı</span>yken, Tanburi Mustafa Çavuş’un az sayıdaki <span class="normal1">şarkı</span>sı dışında, ondokuzuncu yüzyıl öncesi bestekârların eserleri çoğunlukla <span class="normal1">beste</span> ve <span class="normal1">semai</span>dir. Bu iki eserde onsekizinci yüzyıl öncesine ait parçaların azlığı da çarpıcıdır doğrusu. “En eski” üç parça Abdülkadir Meragi’ye atfedilen iki <span class="normal1">semai</span> ve “Hintliler”e atfedilen bir diğer semaidir. Bunların üçü de hem <span class="normal1">Evterpi</span>’de hem de <span class="normal1">Pandora</span>’da mevcuttur. Daha sonraya ait ondokuzuncu yüzyıl Osmanlı/Türk güfte mecmuaları ve özellikle Haşim Bey’inkiyle karşılaştırılınca, <span class="normal1">Evterp</span>i ve <span class="normal1">Pandora</span>’daki eserlerin kronolojik dağılımının tipik olmadığı anlaşılır. Ne var ki, bu iki mecmuadaki eserlerin sayıca azlığı göz önüne alındığında, bu iki Karamanlıca yayının içeriklerini 1830 ve 1840’larda icra edilmekte olan Türk musıkisi repertuvarını sadık bir biçimde temsil ettiklerini ileri sürmek de doğru olmayabilir.</p>

  <p class="normal"><span class="normal1">Evterpi</span>’de bestekârını teşhis edebildiğimiz ve bu kitabın yayımlandığı yıl hayatta olan bestekârlara ait olan 40 adet eserden 11’i <span class="normal1">İsmail Dede</span> <span class="normal1">Efendi’nin</span> (1778-1846) bestesidir. Bu çok yüksek oran (11/40 = % 27.5), belki de geleneksel Türk müziği bestekârlarının en büyüğü olan Dede Efendi’nin, ölümünden 15 yıl önce dahi çoktan yerleşmiş bir ünü olduğunu ve muhtemelen zamanının en önde gelen bestekârı olarak tanındığını açıkça gösterir. Dede Efendi’nin <span class="normal1">Evterpi</span>’nin yayımlandığı yıl olan 1830 yılından önce yaptığı kesin olan bestelerinin listesi aşağıdadır:</p>

  <p class="normal">1) Rast <span class="normal1">Beste</span>, Usul: Çenber, “Nâvek-i gamzen ki her dem bağrımı pür hûn eder”.</p>

  <p class="normal">2) Rast <span class="normal1">Şarkı</span>, Usul: Düyek, “Üftadenim ey bîvefa”.</p>

  <p class="normal">3) Rast <span class="normal1">Nakış Yürük Semaî</span>, Usul: Yürük Semaî, “Oynar yürek terennüm-ü çeng ü çengâneden”.</p>

  <p class="normal">4) Sabâ <span class="normal1">Şarkı</span>, Usul: Düyek, “Gûş eyle gel bülbülleri”.</p>

  <p class="normal">5) Uşşak <span class="normal1">Şarkı</span>, Usul: Ağır Aksak, “Pür ateşim açtırma sakın ağzım zinhar”.</p>

  <p class="normal">6) Hicaz <span class="normal1">Şarkı</span>, Usul: Düyek, “Çoktur gönülde dağ-ı melâlim”.</p>

  <p class="normal">7) Bûselik <span class="normal1">Şarkı</span>, Usul: Aksak Semaî, “Zülfündedir benim baht-ı siyahım”.</p>

  <p class="normal">8) Şehnaz Bûselik <span class="normal1">Şarkı</span>, Usul: Düyek, “Ben müptelâ oldum sana”.</p>

  <p class="normal">9) Evcârâ <span class="normal1">Şarkı</span>, Usul: Aksak Semaî, “Hüsnüne mail gönül ezelden”.</p>

  <p class="normal">10) Şedaraban <span class="normal1">Şarkı</span>, Usul: Düyek, “Gözümden gönlümden hayali gitmez”.</p>

  <p class="normal">11) Nühüft <span class="normal1">Şarkı</span>, Usul: Aksak Semaî, “Bend oldu dil bir şûh-ı cihane”.</p>

  <p class="normal">Dede Efendi’nin eserlerinin yaygınlığı konusunda keza <span class="normal1">Pandora</span>’da da durum aynıdır. Bu kitap yayınlandığında Dede Efendi yeni vefat etmişti. Bestecisini teşhis edebildiğimiz 79 eserin 25’inin bestecisi o sırada hayatta değildi. İşte bu 25 eserin 10 tanesi İsmail Dede Efendi’ye aittir. Dede Efendi’yle aşağı yukarı aynı kuşağa ait fakat daha az tanınmış olan bestekârlar da <span class="normal1">Evterpi</span>’de temsil ediliyorlar. Örneğin, Kemanî Rıza Efendi’nin (ö. 1852) <span class="normal1">Evterpi</span>’de altı bestesi vardır. Tanburî Numan Ağa’nın (ö. 1834) altı, Şakir Ağa’nın (1779-1840) da beş eserinin notası veriliyor. <span class="normal1">Evterpi,</span> Sultan II. Mahmud’un (saltanatı 1808-1839) bestesi olan üç şarkıyı da içeriyor. <span class="normal1">Evterpi</span>’de bestecisini kesin olarak saptayabildiğimiz 40 eserin büyük çoğunluğu altı çağdaş bestekâra aittir. <span class="normal1">Pandora</span> ise, daha geniş bir bestekâr yelpazesine sahiptir, ancak çağdaş olanlar yine çoğunluktadır.</p>

  <p class="normal"><span class="normal1">Evterpi</span>, bize ayrıca oldukça genç yaştaki, ve büyük bir olasılıkla İstanbul’daki müzik dünyasına o sıralarda yeni girmiş iki bestekârın bazı eserlerinin besteleniş tarihlerine dair de ipuçları sağlamaktadır. Bu genç bestecilerden birisi <span class="normal1">Kazasker</span> <span class="normal1">Mustafa İzzet Efendi’dir</span> (1801-1876). Mustafa İzzet Efendi’nin 1830 yılında yayınlanan <span class="normal1">Evterpi</span>’de bir şarkısının bulunması, bestelerinin daha 28 yaşındayken İstanbul’daki çeşitli müzik çevrelerine yayıldığını ve kabul gördüğünü gösteriyor. Bu <span class="normal1">şarkı</span> (Eviç makamında ve Aksak usulünde, “Bir sebeple gücenmişsin sen bana” güfteli şarkı) onun en tanınmış bestelerinden birisidir ve bugün dahi sık sık icra edilmektedir. Bu şarkının <span class="normal1">1829 yılından</span> <span class="normal1">önce</span> bestelendiğini, Mustafa İzzet Efendi’in bu tarihte hac için Mekke’ye gittiğini ve bir süre dönmediğini de bildiğimiz için, artık kesin olarak söyleyebiliyoruz.</p>

  <p class="normal">Dönemin bir diğer genç bestekârı olan <span class="normal1">Dellâlzade İsmail Efendi</span> (1797-1869), İsmail Dede Efendi’nin öğrencisidir. Yukarıda sözünü ettiğimiz Mustafa İzzet Efendi’yle birlikte, <span class="normal1">Evterpi</span>’de bir bestesinin notası (Müstear makamında bir <span class="normal1">Nakış Yürük Semaî</span>, güftesi “Sana dil mâh-ı tâbânım yakıştı”) yayınlanmış olan en genç bestekârlardan biridir. Bu nedenle, onun da 1830’ların başının İstanbul’unda müzik dünyasında iyi tanındığını, eserlerinin okunup çalındığını varsaymak durumundayız. Dellâlzade’nin <span class="normal1">Evterpi</span>’deki bu Yürük semaîsi Rauf Yekta Bey tarafından 1925’te Batı notasıyla yazılmış ve Darülelhan Külliyatı içinde yayımlanmıştır. Bu eser bugün de klâsik Müstear <span class="normal1">Fasıl</span>’ın bellibaşlı parçalarından birisi olarak hâlâ icra edilmektedir. Onaltı yıl sonra yayımlanan <span class="normal1">Pandora</span>’da ise, Dellâlzade’nin <span class="normal1">Evterpi</span>’de bulunan Müstear Yürük Semaî’sinin yanı sıra Arazbâr Bûselik ve Eviç Bûselik makamında iki de şarkısının notası yayınlanmıştır.</p>

  <p class="normal">Diğer yandan, <span class="normal1">Armonia</span>’da (1848) 1840’lı yılların bir başka “genç” bestekârının, <span class="normal1">Zekâi</span> <span class="normal1">Dede’</span>nin (1824-1897) birkaç bestesinin besteleniş tarihi hakkında benzer ipuçları buluyoruz. <span class="normal1">Armonia</span>’nın 14-15. sayfalarında Zekâi Dede’nin bir eserinin notası veriliyor: Hisar Bûselik <span class="normal1">Beste</span>, Usul: Çenber, “Zahm-ı sinem hançer-i zerkâr bilmez kim bilir”. Rauf Yekta Bey, hocası Zekâi Dede’nin biyografisinde, onun İstanbul’dan Kahire’ye gitmek üzere 1846 yılında ayrıldığını<span class="normal1">9</span> ve Kahire’de altı yıl kaldığını anlatır. İsmail Dede Efendi’nin bir başka öğrencisi olan Zekâi’nin, oldukça genç sayılacak bir yaşta hocası Dede Efendi sayesinde yukarıda sözünü ettiğimiz Dellâlzade İsmail Efendi’nin de aralarında bulunduğu önemli bir müzisyen, müzik hocası ve bestekâr çevresine girdiğini de biliyoruz. Böylece kısa zamanda bestelerini sunup yayabileceği uygun bir çevre bulmuş oldu. Daha yirmili yaşlarındayken Zekâi Dede belli olgunlukta bir bestekâr olarak görülüyordu ve yapıtları İstanbul’un müzik çevrelerinde kulaktan kulağa dolaşmaktaydı. Onun <span class="normal1">Armonia</span>’da verilen eserinin bizlere asıl söylediği de budur.</p>

  <p class="normal">Bu nedenle 1846 yılını Zekâi Dede’nin bu <span class="normal1">Hisar Bûselik beste</span>si için bir <span class="normal1">terminus ad quem</span> olarak kabul etmeliyiz. Yani bu eser bu tarihten sonra bestelenmiş olamaz. Bu noktada, şu varsayımı da ortaya atabiliriz; Zekâi Dede’nin aynı <span class="normal1">Fasıl</span>’ın bir parçası olan Hisar Bûselik makamındaki diğer yapıtları (bir diğer <span class="normal1">Beste</span> ve biri Aksak, öteki Yürük iki <span class="normal1">Semaî</span>) da 1846 yılından önce bestelenmiş olabilir. Ancak, bu varsayımı doğrulayacak belgelere sahip değiliz.</p>

  <p class="normal">En çok sayıda nota içeren yayın olan <span class="normal1">Mousikon Apanthisma</span> (1872) da aynı kronolojik ve tarihsel kaygılarla taranabilir ve bazı besteleri takriben de olsa tarihlendirme yoluna gidilebilir. Örneğin, bu derlemede, 1872 yılında henüz hayatta olduğunundan emin olduğumuz Hacı Arif Bey’in 11, Nikoğos Ağa’nın sekiz, Rıf’at Bey’in altı, Lâtif Ağa ve Şivelioğlu Yorgaki’nin de beşer adet eserinin notası bulunuyor. Dolayısıyla, <span class="normal1">Mousikon Apanthisma</span>’da yer alan bu eserlerin 1870’ten sonra bestelenmiş olmaları da pek zayıf bir ihtimaldir. Sözünü ettiğimiz bu besteciler hakkında gerçekten anlamlı biyografik ve müzikolojik araştırmalar yapılacağı zaman, eserlerini kesin bir biçimde tarihlendirmek elbette önemli olacaktır.</p>

  <p class="normal"><span class="normal1">Evterpi</span> ya da <span class="normal1">Pandora</span>’da yer alan bazı eserler, Türk musıkisinin birtakım özensiz biyografik kaynaklarında (özellikle de Yılmaz Öztuna’nın “Büyük Türk Musikisi Ansiklopedisi”nde) sık sık yapılmış kronoloji yanlışlarını düzeltmek için de yardımcı olabilirler. Örneğin, 1846 yılında yayınlanan <span class="normal1">Pandora</span>’da Markar Ağa’nın üç <span class="normal1">şarkı</span>sı bulunuyor. Bundan bu Ermeni müzisyenin 1840’lı yılların başında, <span class="normal1">Pandora</span> gibi epey sınırlı bir alanı olan bir güfte koleksiyonunda üç bestesi yer alacak kadar iyi tanınıyor olduğu sonucunu çıkarabiliriz. Öte yandan, Markar Ağa hakkında, Zekâi Dede’ninkine benzer biçimde sıradışı bir müzikal yeteneğe ve erken gelişmişliğe sahip olduğunu gösteren destekleyici ve anlamlı başka biyografik bilgimiz yok. Bu nedenle Markar Ağa’nın, Türk musıkisinin bu sıkça kullanılan ansiklopedik kaynağının verdiği 1880 gibi çok geç bir tarihte öldüğünü ileri sürmek olanaksız görünüyor.</p>

  <p class="normal">Bu kaynakta verilen biyografik bilgilerin ve kronolojinin her zaman <span class="normal1">büyük bir kuşkuyla karşılanması</span> gerektiğini biliyoruz. 1848’de yayınlanan <span class="normal1">Kithara’</span>da doğum tarihi bu ansiklopedik kaynak tarafından<span class="normal1">10</span> 1831 yılı olarak verilen Hacı Faik Bey’in bir <span class="normal1">şarkı</span>sı var. Dolayısıyla Hacı Faik Bey’in Öztuna’nın verdiği doğum ve ölüm tarihleri de daha ciddî bir biçimde teyite muhtaçtır.</p>

  <p class="normal">Aynı yorumlar 1830 yılındaki <span class="normal1">Evterpi</span>’de birer şarkısı bulunan ve Türk musıkisine dair aynı ansiklopedide ölüm tarihleri sırasıyla 1880 ve 1890 olarak gösterilen Osmanlı/Türk müziğinin iki Rum bestekârı, Şivelioğlu Yorgaki ve Usta Yani için de yapılabilir. Bu ölüm tarihleri bizce büyük bir ihtimalle gerçek dışıdır, çünkü bu tarihlerde vefat etmiş iki bestecinin daha 1830 yılındaki bir müzik derlemesine bestelerini dahil ettirecek kadar tanınmış olmalarına pek ihtimal verilemez. Bütün Karamanlıca müzik yayınları daha sıkı bir karşılaştırmalı incelemeye tabi tutulurlarsa, bu tür tarihsel ve kronolojik yanlışların literatürden ayıklanması için çok yararlı olurlar.</p>

  <p class="normal"><span class="normal1">Sonuç (Araştırma Gündemi)</span></p>

  <p class="normal">Karamanlıca müzik yayınları bizzat kendileri için değil, Osmanlı/Türk müziği tarihine ışık tutmada bize yardımcı oldukları için dikkatimizi çekti. Öte yandan, şimdiye kadar bilinmeyen Karamanlıca yayınların bundan sonra keşfedilmeleri de pekâlâ mümkündür.</p>

  <p class="normal">Gelecekteki araştırmacıların kanımızca atmaları gereken ilk adım Karamanlıca yayınlardaki bütün notaların yeni-bizantin notadan bugün kullandığımız porteli notaya <span class="normal1">ayrıntılı</span> bir transkripsiyonun yapılması olmalıdır. Bu kolay bir iş değildir. Gerçekten de bu yayınlarda her türden binlerce müzik eserinin notası mevcuttur ve bu eserlerin yarısından fazlası Türkçe güfteli eserlerdir.</p>

  <p class="normal"><span class="normal1">Evterpi</span> ve <span class="normal1">Pandora</span> örneklerinde yakından gördüğümüz gibi, bu eserlerin çoğu kitabın yayınlandığı tarihte hayatta olan bestekârlara aittir. “yeni-bizantin” notaların transkripsiyonları bize, bu nedenle, bu yapıtların yaratılmalarından hemen sonra nasıl icra edildikleri konusunda çok önemli ipuçları verecektir. Bu notalar kronolojik olarak kaynağa yani besteciye daha yakın oldukları için yapılacak bir transkripsiyon, bize o eserin orijinaline daha yakın bir versiyonunu veriyor olacaktır.</p>

  <p class="normal">Osmanlı/Türk müzik evreninde müzik eğitimi ve repertuvarın aktarımı genellikle <span class="normal1">sözlü</span> olarak, teke tek, ustadan çırağa ve <span class="normal1">meşk</span> adı verilen yöntemle yapılırdı<span class="normal1">11</span>. Bunun bireysel müzisyene ve icracıya sağladığı göreli icra özgürlüğü de bu eserlerin zaman içinde bir ölçüde değiştirilip dönüştürülmesine yol açardı. Karamanlıca yayınlarda bulunan bazı geleneksel Osmanlı/Türk musıkisi eserlerinin porte’li Batı notasıyla ikinci kez yazıya dökülmesi ise ancak yarım yüzyıl sonra, ondokuzuncu yüzyılın bitiminde ve yirminci yüzyıl başlarında mümkün oldu.</p>

  <p class="normal">İki yazım arasındaki karşılaştırma, ondokuzuncu yüzyıl boyunca eserlerin sözlü aktarım sırasında geçirdiği dönüşüm ve değişim sürecinin<span class="normal1">12</span> ayrıntılarını anlamamızı sağlayabilir. Ayrıca, burada ayrıntılı olarak incelemediğimiz <span class="normal1">Mousikon Apanthisma</span> (1856, 1872), <span class="normal1">Kallifonos Seirin</span> (1859) ve <span class="normal1">Asias Lyra</span> (1908) gibi kapsamlı derlemeler pek çok eserin bestekârının adını da verir. Dolayısıyla da bu eserlerin çoğunun kesin bir biçimde tarihlendirilmeleri için önemli ipuçları sağlar.</p>

  <p class="normal">Yalnızca güftesi Türkçe olanların değil, güftesi Rumca olan notaların da transkripsiyonu gerekiyor, çünkü bunlar da Bizans ve Rum kilise müziği ile geleneksel Osmanlı/Türk müziği icraları arasındaki karşılıklı etkileşimin karanlık noktalarına ışık tutabilir. Örneğin, Rumca notalı eserlerin çoğuna (ki bunlardan bazıları açıkça kilise ilâhileridir) <span class="normal1">Beste</span>, <span class="normal1">Şarkı</span> gibi Türkçe başlıklar verilmiştir. Bazıları hatta <span class="normal1">Makam</span> ve <span class="normal1">Usul</span> adları taşırlar. Güftesi Rumca olan bir kısım <span class="normal1">beste</span> ve <span class="normal1">Semaîler</span> de Türkçe terennüm sözcükleri ve heceleri (canım, mirim, dirta, tenenen, yalelel vs.) içerirler. <span class="normal1">Pandora-I</span>’deki (1843) 71 parçanın <span class="normal1">tamamı</span> ve <span class="normal1">Armonia</span>’dakilerin (1848) bir kısmı böyledir. Öbür Karamanlıca yayınlardaki pek çok eser de “Yabancı (örn. Osmanlı/Türk) nağmelerle” ya da “Avrupalı nağmelerle” şeklinde niteleniyorlar. Yani burada birçok Türkçe esere Grekçe güfteler adapte edilmişti.</p>

  <p class="normal">Karamanlıca yayınlarda karşılıklı kültürel ve müzikal etkileşimin başka izlerini de bulmak mümkün. Örneğin, <span class="normal1">Armonia</span>’da “Gazeller” başlığı altında (s. 161-162) sekiz adet gazel metni veriliyor. Kaldı ki <span class="normal1">Armonia</span> kitabının alt başlığı “Rumca ve Türkçe parçalar” olarak belirtilmiş. 1848 baskısı <span class="normal1">Kithara</span>’nın da alt başlığı “Grek ve Osmanlı parçaları” olarak veriliyor. 1849 yılında yayınlanan <span class="normal1">I Orea Melpomeni</span>’nin 63 ve 64. sayfalarında “Osmanlı Mânileri” başlığı altında dokuz adet mâni metni veriliyor. Keza, 1848 tarihli <span class="normal1">Kithara</span>’da da (s. 31-32) sekiz adet mâni metni var. 1847’de Atina’da basılan <span class="normal1">Kalliopi</span>’de ise 12 adet “Türkçe şarkı” güftesi var.</p>

  <p class="normal">Bu yeni-bizantin notayla yazılmış Rumca güfteli eserlerin transkripsiyonu, bunların Türkçe bestelerin birer adaptasyonu mu oldukları ya da bunun tersinin mi geçerli olduğu konusuna olduğu kadar herhalde İstanbul’daki çeşitli müzikal çevrelerin yüzyıllar boyu karşılıklı etkileşimlerine de ışık tutabilir.</p>

  <p class="normal">İlginçtir, <span class="normal1">Mousikon Apanthisma</span> (1856, 1872) Osmanlı/Türk müzik geleneğinde uzun süredir artık varolmayan bir müzik formu olan sözlü/terennümlü bazı peşrevler içeriyor. Örneğin, Abdülkadir Meragi <span class="normal1">Câmiü’l-Elhân</span>’da böyle bir beste formu tanımlıyor<span class="normal1">13</span>.</p>

  <p class="normal">Diğer yandan, Osmanlı şehirlerindeki Yahudi cemaatlerinin onyedi, onsekiz ve ondokuzuncu yüzyıllarda Hazret- i Davud’un bazı Mezmurlarını veya başka herhangi bir İbranice dinî metni klâsik Osmanlı repertuvarının sözlü veya enstrümantal parçalarına giydirdiklerini ve sinagoglarda ibadet sırasında bu İbranice güfteli Osmanlı bestelerini terennüm ettiklerini<span class="normal1">14</span> biliyoruz. Bu türden eserlere müzikoloji literatüründe <span class="normal1">contrafacta</span> adı veriliyor<span class="normal1">15</span>. Karamanlıca mecmualardaki bu sözlü veya terennümlü peşrevlerin Rum Ortodoks cemaati içinde geçmiş yüzyıllardan arta kalmış bir müzikal formun son kalıntıları mı oldukları, yoksa hahamların ve sinagoglardaki “kantor”ların olağan müzik pratiklerinin Rum Ortodoks Kilisesi’nin <span class="normal1">psaltis</span>leri tarafından taklit mi edilmiş oldukları bu transkripsiyonların yapılmasıyla ortaya çıkacak bilgilerin en az ilginci değildir elbette.</p>

  <p class="normal"><span class="normal1">Bibliyografya</span></p>

  <p class="normal">Robert Anhegger (1980), “Hurufumuz Yunanca, Ein Beitrag zur Kenntnis der Karamanisch-Türkischen Litteratur”, <span class="normal1">Anatolica</span>, VII, Leiden, 1979-80, s.157-202.</p>

  <p class="normal">Robert Anhegger (1984), “Karamanlı Türkçesi”, <span class="normal1">Tarih ve Toplum</span>, 4, s.242.</p>

  <p class="normal">Hüseyin Sadettin Arel (1969), <span class="normal1">Türk Musıkisi Kimindir</span>, İstanbul, Millî Eğitim Bakanlığı Yayınevi.</p>

  <p class="normal">Evangelia Balta (1987a), <span class="normal1">Karamanlidika: Additions (1584-1900) - Bibliographie Analytique,</span> Atina, Centre d’Etudes d’Asie Mineure.</p>

  <p class="normal">Evangelia Balta (1987b), <span class="normal1">Karamanlidika: Vingtiéme Siécle - Bibliographie Analytique,</span> Atina, Centre d’Etudes d’Asie Mineure.</p>

  <p class="normal">Evangelia Balta (1989), “Karamanlıca (Karamanlidika) Basılı Eserler”, <span class="normal1">Tarih ve Toplum</span>, 62, s.57-59.</p>

  <p class="normal">Evangelia Balta (1992), “Karamanlidika: Nouvelles Additions et Compléments<span class="normal1">”</span>, Atina, <span class="normal1">Bulletin du Centre d’Etudes d’Asie Mineure</span>, VIII, 1990-91, s. 143-169.</p>

  <p class="normal">Evangelia Balta (1997), <span class="normal1">Karamanlidika: Nouvelles Additions et Compléments-I</span>, Atina, Centre d’Etudes d’Asie Mineure.</p>

  <p class="normal">Evangelia Balta (2003), “Gerçi Rum isek de Rumca bilmez Türkçe söyleriz; the Adventure of an Identity in the tryptich: Vatan, Religion and Language”, <span class="normal1">Türk Kültürü İncelemeleri Dergisi</span>, 8, İstanbul, s. 25-44.</p>

  <p class="normal">Cem Behar (1987), <span class="normal1">Klâsik Türk Musıkisi Üzerine Denemeler</span>, İstanbul, Bağlam Yayınları.</p>

  <p class="normal">Cem Behar (1998, 2003) <span class="normal1">Aşk Olmayınca Meşk Olmaz - Geleneksel Osmanlı/Türk Müziğinde Öğretim ve İntikal</span>, İstanbul, Yapı Kredi Yayınları.</p>

  <p class="normal">Rudolf Maria Brandl (1989), “Konstantinopolitanische Makamen des 19. Jahrhunderts in Neumen: Die Musik der Fanarioten”, in <span class="normal1">Maqam, Raga, Zeilenmelodik: Konzeptionen und Prinzipen der Musikproduktion</span> (yay. Jürgen Elsner), Nationalkomitee DDR des International Council for Traditional Music, Berlin, s. 156-169.</p>

  <p class="normal">Chrysanthou tou ek Madyton (1977), <span class="normal1">Theoretikon Mega tes Mousikes</span>, Tergeste (Trieste), 1832 (Reprint: Ekdoseis Kultura, Athens).</p>

  <p class="normal">Theodorou Paraschou Fokaeos (1977), <span class="normal1">Pandora</span>, İstanbul, A’ 1843, B’ 1846 (Reprint: Ekdoseis Kultura, Athens).</p>

  <p class="normal">Turgut Kut (1987) “Evangelinos Misailidis Efendi”, <span class="normal1">Tarih ve Toplum</span>, 48, s. 22-26.</p>

  <p class="normal">Eugenia Popescu-Judetz &amp; Adriana Ababi Sirli (2000), <span class="normal1">Sources of 18</span>th <span class="normal1">Century Music-Panayiotes Chalatzoglou and Kyrillos Marmarinos’ comparative treatises on secular music</span>, İstanbul, Pan Yayıncılık.</p>

  <p class="normal">Sévérien Salaville &amp; Eugène Dalleggio (1958, 1966, 1974) <span class="normal1">Karamanlidika: Bibliographie Analytique d’Ouvrages en Langue Turque Imprimés en Caractères Grecs</span>, Atina, I (1958), II (1966), III (1974).</p>

  <p class="normal">Edwin Seroussi (1990), “The Turkish <span class="normal1">Makam</span> in the Musical Culture of the Ottoman Jews: Sources and Examples”, <span class="normal1">Israel Studies in Musicology</span>, Vol. 5, s. 43-68.</p>

  <p class="normal">Pinelopi Stathis (1989), “Karamanlıca Kaynakça”, <span class="normal1">Tarih ve Toplum</span>, 62, s. 59-60.</p>

  <p class="normal">Andreas Tietze &amp; Joseph Yahalom (1995), <span class="normal1">Ottoman Melodies - Hebrew Hymns; A 16</span>th <span class="normal1">century Cross-Cultural Adventure</span>, Budapeşte, Akademiai Kiado.</p>

  <p class="normal">Egon Wellesz (1962), <span class="normal1">A History of Byzantine Music and Hymnography</span>, (second ed.), Oxford, Oxford University Press.</p>

  <p class="normal">Owen Wright (1988), “Aspects of Historical Change in the Turkish Classical Repertoire”, <span class="normal1">Musica Asiatica - 5</span> (edited by R. Widdess), Cambridge, Cambridge University Press, s. 1-109.</p>

  <p class="normal">Owen Wright (1992), <span class="normal1">Songs Words Without: A Musicological Study of an Early Ottoman Anthology and its Precursors,</span> SOAS (Musicological Series, vol. 3,) London.</p>

  <p class="normal">Rauf Yekta Bey (1902), <span class="normal1">Esâtiz-i Elhan (cüz 1: Hoca Zekâi Dede Efendi</span>), İstanbul, Mahmud Bey Matbaası.</p>

  <p class="normal"><span class="normal1">KARAMANLICA MÜZİK YAYINLARI LİSTESİ</span></p>

  <p class="normal"><img alt="" border="0" class="calibre5" src="../Images/2.jpg" /></p>
</body>
</html>
