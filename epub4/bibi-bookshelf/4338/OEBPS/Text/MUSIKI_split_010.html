<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kMusikiden-muzige</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">&nbsp;</p>

    <p class="normal">&nbsp;</p>

    <p class="normal">Comenius 1648’den sonra ülkesine dönememiş, önce Polonya’ya ardından da Hollanda’ya sığınmıştı. 1656 ile 1670 arası ömrünün son yıllarını Amsterdam’da yaşadı. Kitab-ı Mukaddes’i Türkçeye tercüme ettirme ve yayınlama projesi de o yıllarda, Comenius’un önderliğinde, Hollanda’da şekillendi ve kısmen gerçekleşti. Comenius’un ve beraberindeki müteşebbis heyetin böyle bir girişimdeki amaçlarının ne olduğu tam olarak bilinmiyor. Habsburg’larla sürekli olarak savaşan Osmanlılarla siyasî ve kültürel ilişkileri yoğunlaştırmak, ya da Osmanlı hâkimiyetindeki topraklarda yaşayan ve kısmen de olsa Türkçe konuşan diğer mezheplere mensup Hristiyanları Protestanlığa yönlendirmeye çalışmak gibi amaçları olduğu düşünülebilir. Bir kaynağa göre, Comenius, Osmanlıların Habsburg Avusturya’sını yendikten sonra İslâmı bırakıp Protestanlığı kabul edeceklerini umuyor, bu çeviriyle de bunun hazırlığını yapmayı düşünüyordu. Uzun süre dinsel baskılar altında yaşamış bir toplulukta sosyal/dinsel kuruluşu simgeleyen bu tür düşüncelerin filiz vermesi ve hatta bir millenarist kisveye bürünmesi kolayca anlaşılabilir<a href="../Text/MUSIKI_split_045.html#footnote-600-179" id="footnote-600-179-backlink">[179]</a> .</p>

    <p class="normal">Bu girişimi gerçekleştirmek için Comenius’un etrafında bir grup oluşmuştu. Tercüme girişimini Hollandalı tüccar Laurens de Geere finanse edecekti. Ayrıca, Komensky’nin eğitim hakkındaki görüşlerinin savunucusu İngiliz eğitim ve tarım reformcusu Samuel Hartlib (1600-1662) de destek sağlayacaktı. Tercüme, Leiden Üniversitesi Matematik ve Doğu Dilleri Profesörü Jacob Golius’un nezaretinde, Golius’un öğrencisi Levinus Warner tarafından yapılacaktı. Levinus Warner, 1654 yılında Leiden Üniversitesi’nde Doğu dilleri profesörü olacakken, 10 yıldır yaşamakta olduğu İstanbul’da kalmayı tercih etmiş ve Osmanlı İmparatorluğu nezdinde, yeni kurulmuş bulunan Felemenk Birleşik Eyaletleri’nin elçisi olarak atanmıştı. Çeviri Leidenli yayıncı Johann Georg Nissel tarafından kendi matbaasında basılacaktı. Kitab-ı Mukaddes’in Türkçeye çevirisi bütün bu desteklerin bir araya gelmesiyle başlatılabildi.</p>

    <p class="normal">1658 yılında Kitab-ı Mukaddes’i Türkçeye çevirme işi resmen Levinus Warner’e verildi. Comenius, Warner’ın bu işi altı ayda bitirebileceği kanısındaydı. Ancak işin uzayacağı kısa sürede anlaşıldı. Bizzat Levinus Warner sefaret görevlerinin ağırlığı dolayısıyla bu çeviriyi yapamayacaktı. Comenius, İngiliz dostu Samuel Hartlib’e yazdığı 8 Şubat 1658 tarihli mektubunda şöyle diyordu:</p>

    <p class="normal">“Bugün İstanbul’a Warner’a mektup yazdık. Kitab-ı Mukaddes’i Türkçeye çevirmesi için kendisini teşvik ettik. Dindar ve asalet sahibi bir kişi olan Monsieur de Geere, bütün masrafları ödemekten öte, bir de ödül vadetmiştir. Baskısı ise Leyden’de Şark dillerinden anlayan ve Kitab-ı Mukaddes’i İbrani harfleriyle mükemme1en basmış olan Nissenus adlı matbaacı tarafından yapılacaktır. Baskı masraflarını da de Geere karşılayacaktır”<a href="../Text/MUSIKI_split_045.html#footnote-600-180" id="footnote-600-180-backlink">[180]</a> .</p>

    <p class="normal">Kendisinden istenen tercümeyi üstlenemeyecek kadar meşgul olan Warner bu işi sırasıyla iki kişiye sipariş etmiştir: Hâkî mahlasıyla bilinen Yahya bin İshak ve Ali Ufkî. İş önce Yahya bin İshak’a verilmiş ve çeviri 1659’da bitirilmiştir. Hâkî mahlasını kullanan Yahya bin İshak hakkında fazla bir şey bilmiyoruz. Çevirisinde çok sayıda İbranice sözcük kullanmış olmasına ve bazı bölümleri doğrudan İbranice aslından çevirmiş olmasına dayanarak Yahudi asıllı olabileceğine hükmedilmiştir. Ancak çevirisinde halk Türkçesini de çok esnek bir biçimde kullanması anadilinin Türkçe olduğu izlenimini uyandırır<a href="../Text/MUSIKI_split_045.html#footnote-600-181" id="footnote-600-181-backlink">[181]</a> . Hâkî’nin kendi elyazısıyla çevirisinin, hem müsvedde kopyası hem de tebyiz edilmiş bir diğer nüshası, Warner’ın ölümünden sonra, tüm kitaplarıyla birlikte Hollanda’da Leiden Üniversitesi Kütüphanesi’ne intikal edecektir.</p>

    <p class="normal">Ancak Warner, Hâkî’nin çevirisini, bilemediğimiz bir nedenle beğenmemiş olacak ki, aynı çeviriyi bu kez de Ali Ufkî’ye sipariş eder. Ali Ufkî önce Yahya bin İshak’ın ham çevirisi üzerinde çalışmaya başlar. Onu düzeltmeye çalışır, metnin birçok yerine derkenarlar düşer. Daha sonra ise kendi çevirisini yapmaya koyulur. Ali Ufkî’nin çeviriyi hangi dillerdeki Kitab-ı Mukaddes metinlerini esas alarak yaptığı bilinmiyor. Bir iddiaya göre Fransızcaya çevrilmiş bir metinden Türkçeye naklederek yapmıştır<a href="../Text/MUSIKI_split_045.html#footnote-600-182" id="footnote-600-182-backlink">[182]</a> . Ancak, Leiden Üniversitesi Kütüphanesi’ndeki yazmaları dönemin yayımlanmış çevirileri ya da asıllarıyla ayrıntılı bir biçimde karşılaştırmadan bu noktada kesin bir yargıya varabilmek zor. Ali Ufkî 1662 ve 1664 yılları arasında çevirisini yaparken Comenius’un Warner’le tekrar mektuplaştığını görüyoruz. Comenius, Warner tarafından iki ayrı kişiye çeviri yaptırıldığından haberdardır. Nihai olarak da hangi çevirinin kullanılıp basılacağına onun karar vereceği anlaşılıyor. Comenius’a göre Kitab-ı Mukaddes’in manen ve lafzen aslına en sadık olan çevirisinin basılması gerekiyormuş <a href="../Text/MUSIKI_split_045.html#footnote-600-183" id="footnote-600-183-backlink">[183]</a> .</p>

    <p class="normal">Ali Ufkî çevirisini iki yıl içinde bitirdi. İşi yaparken çeviriyi bölüm bölüm Warner’a teslim etti, o da peyderpey Leiden’e ulaştırdı. Hâkî’nin yazmasıyla üzerindeki Ali Ufkî’nin tashih ve yorumları da aynı yolu izledi. Ali Ufkî’nin çevirisinin de biri müsvedde biri temiz olmak üzere iki elyazması nüshası vardır. Yazmada bölümler normal sırada değildir. Bu da Ali Ufkî’nin çeviriyi sistematik olarak başından sonuna doğru yapmadığının bir göstergesi olabilir. Ahd-i Cedid’in Yohanna bölümünün sonunda çevirinin tümünün 1664 yılında bittiğini ifade eden bir ibareyle Ali Ufkî’nin imzası vardır<a href="../Text/MUSIKI_split_045.html#footnote-600-184" id="footnote-600-184-backlink">[184]</a> . Levinus Warner 1665 yılında öldüğünde çeviriler çoktan bitmiş ve yazmalar Leiden’e ulaştırılmıştı.</p>

    <p class="normal">Metinler, plana göre, Leiden’de düzeltilecek, Doğubilimciler Golius ve Petraeus tarafından gözden geçirilecek ve son tashihler için tekrar İstanbul’a Warner’e geri gönderilecekti. Warner’ın ölümü bunun gerçekleşmesini engelledi. Bu arada Hâkî ile Ali Ufkî’nin çevirileri Leiden’de incelenmekteydi. Metin seçiminden sorumlu olan Golius kararsızdı. Kendisine araştırmalarında yardımcı olan Halepli Ermeni Şahin Kandi’nin görüşlerine başvurdu. Hâkî’nin çevirisinin Kitab-ı Mukaddes’in ulviyetine yakışmayan halk ağzıyla, günlük lisanla yazılmış olduğu görüşünde birleşildi. Okumuş insanların bu metni beğenmeyecekleri görüşü ağırlık kazandı.</p>

    <p class="normal">Diğer yandan bilemediğimiz bir nedenle, baskının Hollanda’da değil, İngiltere’de yapılmasına karar verilmişti. 1666 yılında William Seaman’ın çevirisinin İngiltere’de basılmış olması bunda etkili olmuş olabilir. Bu arada Petraeus Kitab-ı Mukaddes’in İşaya kitabının 19. bölümünün ilk 17 ayetini prova olarak bastırdı. Bu sadece bir denemeydi. Asıl baskının “Büyük ebatta ve dünyada kimsenin görmediği kadar muhteşem”<a href="../Text/MUSIKI_split_045.html#footnote-600-185" id="footnote-600-185-backlink">[185]</a> olması isteniyordu. Tam bu sırada ortak projenin tümüyle suya düşmesine neden olacak bir olay vuku buldu: finansör olmayı kabul eden Laurens de Geere 1666 yılında öldü. Mirasçıları da kitabın baskısı için gerekli parayı ayıramadılar. 1658’den beri üzerinde çalışılmakta olan bu çevirinin yayını da böylece yüzelli yıl kadar ertelenmiş oldu. Tüm elyazmaları ve tashihler Leiden Üniversitesi Kütüphanesinde kaldı, Levinus Warner’ın diğer kitaplarıyla birlikte tasnif edildi. Bu arada, 1667’de Comenius, Kitab-ı Mukaddes’in yakında yayınlanacağını düşündüğü Türkçe tercümesine bir de önsöz yazmıştı. Bibliorum Turcarum Dedicatio başlıklı bu kısa metinde çeviri Padişah IV. Mehmed’e (Avcı) ithaf edilmekte ve üç tektanrılı dinin birbirlerine anlayış ve dostlukla bakmaları için yazarın temennileri dile getirilmekteydi<a href="../Text/MUSIKI_split_045.html#footnote-600-186" id="footnote-600-186-backlink">[186]</a> .</p>

    <p class="normal">Bu ortak proje, planlandığı biçimde yayın dünyasına katılamadı. Sadece, 1739 yılında Tekvin’in ilk dört bölümü Leipzigli N. Schrocder tarafından basılabildi. Bütünüyle basılabilmesi ise ancak Comenius’un ölümünden bir buçuk yüzyıl sonra, 1827’de mümkün olabildi. 1804’te British and Foreign Bible Society kurulduktan sonra, Heinrich Diez ve Jean-Daniel Kieffer’in gayretleriyle Ahd-i Cedid 1819’da, Kitab-ı Mukaddes’in tümü de 1827 yılında Paris’te basıldı. Çeşitli dönemlerde düzeltildi ve Grek, Ermeni ve Arap harfleriyle XIX. yüzyıl boyunca birçok kez yayınlandı. İstanbul’da ilk kez basılışı 1870 yılındadır. Ali Ufkî’nin elyazması çevirisinin Leiden Üniversitesi Kütüphanesindeki yüzelli yıllık bekleyişi boşuna olmamıştır. Bu çeviri ne Comenius’un, ne onun Hollandalı ya da İngiliz destekçilerinin ne de bizzat Ali Ufkî’nin tahmin edemedikleri ölçüde uzun ömürlü olmuş, yüzden fazla kez basılmış ve çok geniş yayın olanaklarına kavuşmuştur. Latin harfleriyle Türkçe olarak ilk baskısı 1932 yılında yapılmıştır. Kitab-ı Mukaddes’in birçok bölümü, ve özellikle Mezmurlar ayrı ayrı da basılmıştır. Bütününün en son basımı ise, İstanbul’da 1988 yılında yapılmıştır. Bu yayının sunuş yazısında şu satırları okuyoruz:</p>

    <p class="normal">“Kitab-ı Mukaddes’in Türkçe çevirisi ilk olarak 1827’de yayınlandı. Bu çevirinin temeli Ali Bey’in elyazması metniydi. Ondokuzuncu yüzyıl boyunca bu çeviri birkaç düzeltmeden geçti. Elinizdeki bu çeviri, harf devriminden sonra 1941’de tamamlandı”<a href="../Text/MUSIKI_split_045.html#footnote-600-187" id="footnote-600-187-backlink">[187]</a> .</p>

    <p class="normal">Ali Ufkî’nin Eserleri</p>

    <p class="normal">Ali Ufkî’nin bilinen yazma ve matbu eserlerinin tam bir listesi bu makalenin son bölümünde veriliyor. Bu eserlerin ayrıntılı bir incelemesini amaçlamak burada söz konusu olamaz. Eserlerinin bazı genel nitelikleriyle birkaç özelliğini kısaca gözden geçirmekle yetineceğiz. Bugüne dek Ali Ufkî’nin hiçbir eserinin çağdaş anlamda bir “Edition critique” ile okuyucuya sunulmamış olduğunu da belirtmeliyiz.</p>

    <p class="normal">Ali Ufkî’nin bazı eserlerinin yazıldığı tarihler aşağıdadır:</p>

    <table border="1" class="calibre6" id="table1" width="100%">
      <tr class="calibre7">
        <td class="idebold1" width="485">Eser Yazılış</td>

        <td class="idebold1"><span class="calibre8">tarihi</span></td>
      </tr>

      <tr class="calibre7">
        <td class="calibre9" width="485"><span class="calibre8" face="Caslon540Roman">"Dillerin Altın Kapısı Açık" çevirisi</span></td>

        <td class="calibre9"><span class="calibre8" face="Caslon540Roman">1643</span></td>
      </tr>

      <tr class="calibre7">
        <td class="calibre9" width="485"><span class="calibre8" face="Caslon540Roman">"Mecmua-yı Saz u Söz"</span></td>

        <td class="calibre9"><span class="calibre8" face="Caslon540Roman">1650 ve sonrası</span></td>
      </tr>

      <tr class="calibre7">
        <td class="calibre9" width="485">"Turkish and Latin Version of the Church Catechism"</td>

        <td class="calibre9"><span class="calibre8" face="Caslon540Roman">1654</span></td>
      </tr>

      <tr class="calibre7">
        <td class="calibre9" width="485"><span class="calibre8" face="Caslon540Roman">"Türkçe-Lâtince Sözlük"</span></td>

        <td class="calibre9"><span class="calibre8" face="Caslon540Roman">1658</span></td>
      </tr>

      <tr class="calibre7">
        <td class="calibre9" width="485">
          <p class="calibre10"><span class="calibre8" face="Caslon540Roman">"De turcarum liturgia, peregrinatione meccana..."</span></p>
        </td>

        <td class="calibre9"><span class="calibre8" face="Caslon540Roman">1658-1661 arası</span></td>
      </tr>

      <tr class="calibre7">
        <td class="calibre9" width="485"><span class="calibre8" face="Caslon540Roman">"Kitab-ı Mukaddes" çevirisi</span></td>

        <td class="calibre9"><span class="calibre8" face="Caslon540Roman">1662-1664 arası</span></td>
      </tr>

      <tr class="calibre7">
        <td class="calibre9" width="485"><span class="calibre8" face="Caslon540Roman">"Saray-ı Enderun"</span></td>

        <td class="calibre9"><span class="calibre8" face="Caslon540Roman">1665 (ilk yazmasının tarihi)</span></td>
      </tr>

      <tr class="calibre7">
        <td class="calibre9" width="485"><span class="calibre8" face="Caslon540Roman">"Grammatica Turcia-Latina"</span></td>

        <td class="calibre9"><span class="calibre8" face="Caslon540Roman">1666</span></td>
      </tr>
    </table>

    <p class="normal">Bu tarihlerden bazıları takribidir, bazılarıysa yazarın koymuş olduğu kesin tarihlerdir. Ali Ufkî’nin eserlerinin bazılarını ise tarihlendirmek mümkün görünmüyor. Bu tarihlendirilmesi zor yazmalar arasında “Mecmua-yı Saz u Söz’ün Müsveddeleri” olarak bilinen Fransız Millî Kütüphanesi’nin Şark Yazmaları Bölümü’nde [Turc 292] katalog numaralı yazma da var. Bu yazma Ali Ufkî’nin ardında bıraktıklarının en uzunlarından biri (313 yaprak), en karmaşığı ve Türk müziği açısından belki de en önemlisidir. Yazma Antoine Galland’ın terekesinde bulunmuş ve ölümünden 5 gün sonra, 22 Şubat 1715 tarihinde 79 adet başka Türkçe yazmayla birlikte Fransız Kraliyet Kütüphanesi’ne intikal etmiştir. Bu yazmanın birçok yerinde Ali Ufkî’nin elyazısıyla tarihler vardır. Örneğin, 240b sayfasındaki Gurrenâme Hicrî 1055-1062 (1645-1652) yıllarını kapsıyor. Yazmanın 207b sayfasındaki tarih beytinde ise tutturulan tarih 1068 (1657/58) tarihidir. Çeşitli dönemlerde ve çeşitli ellerden çıkma yaprakları ihtiva eden bu Mecmua’yı şimdilik kesin bir biçimde tarihlendirmek mümkün görünmüyor.</p>

    <p class="normal">Ali Ufkî’nin elyazması eserlerinin hiçbirinin Türkiye Cumhuriyeti sınırları dahilindeki bir kütüphanede bulunmayışı<a href="../Text/MUSIKI_split_045.html#footnote-600-188" id="footnote-600-188-backlink">[188]</a> ilk bakışta şaşırtıcı görünebilir. Ancak bu durumun izahı pekâlâ mümkündür.</p>

    <p class="normal">Her şeyden önce dönem; Avrupalı yazar, elçi, seyyah, tüccar, araştırmacı ve müsteşriklerin Osmanlı topraklarına gelip tarihi malzeme, kitap vs. aramaya başladıkları dönemdir. Bunlar, ellerine geçen yazmaları ülkelerine, kütüphanelerine, hükümdarlarına sunmada birbirleriyle yarış halindeydiler. Viyana kapılarına kadar dayanan Osmanlı’nın uyandırdığı korkuyla karışık merakın da etkisiyle, Avrupa’da “bilimsel” şarkiyatçılığın hızla gelişmeye başladığı bir dönemdir bu. Başta Fransa olmak üzere birçok ülke ise bilgi, kitap ve belge toplamak üzere Osmanlı topraklarına özel olarak seyyah ve araştırmacılar göndermeyi resmî politika haline getirmişlerdi.</p>

    <p class="normal">Osmanlı topraklarına daha çok sayıda gelmeye başlayan Avrupalı “meraklı”ların İstanbul’da kendi dillerini çok iyi bilen, iki medeniyete de hakkıyla vakıf olan Ali Ufkî’yle temasa geçmelerinden daha doğal ne olabilirdi? Ali Ufkî de onlara kitap, bilgi ve malzeme temininde yardımcı olmuştur. 1660 yılındaki büyük İstanbul yangınından sonra Ali Ufkî’nin, bazı değerli yazmaları Osmanlı toprakları dışına çıkarılması için Lehistan sefiri François Meninski’ye verdiği biliniyor<a href="../Text/MUSIKI_split_045.html#footnote-600-189" id="footnote-600-189-backlink">[189]</a> . Dolayısıyla, Ali Ufkî’nin kendi eserlerinin, o tür eserlere değer verip benzerlerini arayıp bulmaya gayret eden Avrupalıların eline geçmesine şaşmamak gerek.</p>

    <p class="normal">1619-1665 yılları arasında yaşamış olan Levinus Warner bu duruma çok iyi bir örnek teşkil eder. 1644’ten ölümüne dek İstanbul’da yaşayan Warner, 1654 yılında Felemenk Cumhuriyeti elçisi olarak atanır. Ölümünden sonra, ömrünün son 20 yılında İstanbul’da topladığı yazma kitaplar Hollanda’da Leiden Üniversitesi Kütüphanesi’ne yollanır. Koleksiyonun zenginliği dolayısıyla da Leiden Üniversitesi Kütüphanesi’nde Warner kitapları için özel bir bölüm (Legatum Warnerianum”) kurulur ve bu bölümün başına özel bir hâfız-ı kütüb getirilir (“Interpres Legati Warneriani”). Levinus Warner koleksiyonunda tam tamına 1486 adet Türkçe, Arapça, Farsça elyazması vardır. Bunların 1164’ü Arapça, 224’ü Farsça, 98’i Türkçedir ve hepsi İstanbul’da toplanmıştır. Ayrıca bu koleksiyonda bir miktar Aramca, Ermenice ve Kıptice elyazmasıyla, çok sayıda matbu kitap da vardı<a href="../Text/MUSIKI_split_045.html#footnote-600-190" id="footnote-600-190-backlink">[190]</a> .</p>

    <p class="normal">Ömrünün son yıllarında, ve Saray’dan ayrıldıktan sonra, Ali Ufkî’nin en yoğun ilişkide olduğu kişiler Avrupalılardı kuşkusuz. Ayrıca, Ali Ufkî’nin birçok eserini sipariş üzerine yazmış olduğunu hatırlayalım. Belki de bu yazı ve çeviri siparişleri onun o dönemdeki belli başlı geçim kaynağıydılar. Sipariş sahiplerinin hepsi de Avrupalıydı ve ısmarlanan eser, doğal olarak onların elinde kalmış ve ülkelerine götürülmüştür.</p>

    <p class="normal">Örneğin, şu anda Leiden Üniversitesi Kütüphanesinde Kitab-ı Mukaddes çevirisinin elyazması nüshası bulunuyor çünkü yukarıda da gördüğümüz gibi Ali Ufkî bu çeviriyi Felemenk Cumhuriyeti sefiri Levinus Warner’ın siparişi üzerine ve onun mali desteğiyle yapmıştı. İslâm akaidini özetlediği De Turcarum Liturgia, 1658-1661 tarihleri arasında İstanbul’da İngiliz sefareti rahibi olarak bulunan Thomas Smith tarafından ısmarlanmış, eserin elyazması İngiltere’ye yollanmış ve daha sonra orada yayımlanmıştır. Aynı şekilde Gramer kitabı 1664-66 yılları arasında İngiliz sefiri Earl of Winchelsea’nin yanında İstanbul’da sefaret rahibi olarak bulunan Heny Denton’un, Hristiyan Akaidi kitabı da Sir Isaac Basire’in isteği üzerine yazılmıştır. Öğrencisi Antoine Galland ise Ali Ufkî’nin en az 10 adet elyazmasını Paris’e götürmüştür. Bunların iki tanesi musıkiyle ilgilidir. Ali Ufkî’nin elyazısıyla orijinal İtalyanca nüshası muhtemelen Antoine Galland’ın aracılığıyla Fransız sefiri Marquis de Nointel’in eline geçmiş olan Saray-ı Enderun, şu anda British Library’dedir. Türkiye’de en çok tanınan eseri Mecmua-yı Saz u Söz, yazarının ölümünden hemen sonra İngiliz Sefareti rahibi John Covel’in eline geçmişti.</p>

    <p class="normal">Ali Ufkî’nin tesbit edebildiğimiz elyazması eserlerinin nüshalarının yedi tanesi Fransa’daki kütüphanelerde, dokuz tanesi İngiltere ve İskoçya’da, üç tanesi Hollanda’da, biri de Amerika Birleşik Devletleri’ndedir .</p>

    <p class="normal">Bildiğimiz kadarıyla, Ali Ufkî’nin Osmanlı döneminde ve imparatorluk sınırları dahilinde basılan tek eseri Kitab-ı Mukaddes çevirisidir. Grek hurufatıyla ve Karamanlı lehçesiyle 1826’dan, Ermeni harfleriyle 1840’tan ve Arap harfleriyle 1870’ten itibaren birçok kez basılan Kitab-ı Mukaddes, Latin harfleriyle ilk kez 1932 yılında yayınlanır. Dil ve gramerle ilgili eserleriyse, elyazmaları Avrupa’da olduğundan Osmanlı’da ilgi uyandıramamıştır.</p>

    <p class="normal">Ali Ufkî’nin eserlerinin üç ana konuda yoğunlaştığını söyleyebiliriz: dil, din ve musıki. Bu tasnifin dışında kalan Topkapı Sarayı’nda Enderun-u Humayun’un yapısını, planını, işleyişini, günlük hayatını konu edinen ve önemli bir tarihi kaynak olan Saray-ı Enderun’u da zikretmek gerekir. Yukarıda yaptığımız üçlü ayırım bir bakıma keyfi ve yapaydır. Ali Ufkî’nin birçok eserinde bu üç konu iç içe olabiliyor. Örneğin 1643’te yaptığı Janua Linguarum Reserata çevirisinin ortasında birkaç türkü notası vardır. Aynı şekilde Paris’te Bibliothèque Nationale’de bulunan ve Mecmua-yı Saz u Söz’ün Müsveddeleri diye anılagelen mecmuada hem notalar hem de dil ile ilgili bilgiler, çeviriler, alıştırmalar vs. vardır.</p>

    <p class="normal">Ali Ufkî’nin dil ile ilgili eserleri daha çok pedagojik (öğretici) niteliktedir. Gerek Comenius’tan yaptığı Janua Linguarum Reserata çevirisi, gerekse Lâtince-Türkçe lûgatçe denemesi ve özellikle sonuncusu iki yönde de yararlanılabilecek eserlerdir. Örneğin, Fransızca ve Türkçe günlük konuşma ve diyalog örneklerini içeren bu kitabı (Paris, Bibliothèque Nationale, [Ms. Turc 235]), Fransızlarla ilişki kurmak isteyen bir Türk kullanabileceği gibi, İstanbul’a gelen Fransız bir seyyah da pekâlâ aynı eserden yararlanabilirdi. İki taraflı da işleyebilecek, pratiğe yönelik bu dil öğrenme yöntemini Türkçede ilk kullananlardan biridir Ali Ufkî. Bu yöntemle Ali Ufkî’nin İstanbul’da kimseye Fransızca öğretip öğretemediğini bilemiyoruz<a href="../Text/MUSIKI_split_045.html#footnote-600-191" id="footnote-600-191-backlink">[191]</a> . Ancak bizzat Antoine Galland’ın gündelik pratik Türkçeyi Ali Ufkî’den bu yöntemle öğrendiği kesin gibidir. Jacob Nagy de Harsany de Türkçeyi Ali Ufkî’den öğrenmiştir. Ali Ufkî’nin dile ve dil öğrenimine ilişkin eserlerinin hiçbiri, bildiğimiz kadarıyla bugüne dek basılmış değildir.</p>

    <p class="normal">Ali Ufkî’nin din ile ilgili eserleri de iki yönlüdür: Birincisi İslâm dinini ve akaidini Avrupalılara tanıtmak, diğeri de Hristiyan akaidini ve temel bazı Hristiyan metinlerini Türkçe’ye aktarmak. Bu çalışmalarının en önemlisi ve en geniş yankı uyandıranı, kuşkusuz, Kitab-ı Mukaddes’in Türkçe çevirisidir. Gerek bir bütün olarak, gerekse bölümler halinde, Arap, Ermeni, Grek (Karamanlı) ve Latin hurufatıyla yüzlerce kez basılmış, çeşitli düzeltme ve güncelleştirmelerle günümüze gelmiştir.</p>

    <p class="normal">Ali Ufkî’nin dinle ilgili –diğer yöndeki– bir eseri daha basılmıştır. 1658-1661 yılları arasında, İngiliz sefaret rahibi Thomas Smith’in isteği üzerine kaleme aldığı De Turcarum Liturgia, Peregrinatione Meccana, Circumcisione...<a href="../Text/MUSIKI_split_045.html#footnote-600-192" id="footnote-600-192-backlink">[192]</a> , Thomas Smith tarafından Oxford’a yollanmış ve orada Bodleian Kütüphanesi müdürü ve müsteşrik Thomas Hyde tarafından 1691 yılında yayınlanmıştır<a href="../Text/MUSIKI_split_045.html#footnote-600-193" id="footnote-600-193-backlink">[193]</a> . Bu ilk Lâtince baskıdan sonra Thomas Hyde eseri İngilizceye çevirmiş, fakat bu çeviri ancak Hyde’in ölümünden sonra, 1712’de basılabilmiştir<a href="../Text/MUSIKI_split_045.html#footnote-600-194" id="footnote-600-194-backlink">[194]</a> . Ali Ufkî’nin bu eseri uzun süre Avrupa’da İslâm akaidi hakkında önde gelen başvuru kaynaklarından biri olarak kalmış, sık sık kullanılmış ve kaynak olarak değerini korumuştur. Ali Ufkî’nin onsekizici ve ondokuzuncu yüzyıllarda Avrupa’da en çok tanınan, bilinen, kullanılan eseri buydu. Onsekizinci ve ondokuzuncu yüzyılın tüm biyografik sözlük ve ansiklopedileri, Ali Ufkî’ye (Bobowski-Bobovius) ilişkin maddelerinde onun eserleri arasında öncelikle De Turcarum Liturgia’yı zikreder ve Ali Ufkî’yi öncelikle bu risalenin yazarı olarak tanıtırlar.</p>

    <p class="normal">Ali Ufkî’nin doğrudan doğruya musıki ile ilgili üç adet elyazması eseri vardır. İlki Mecmua-yı Saz u Söz; ikincisi “Mecmua-yı Saz u Söz’ün Müsveddeleri” olarak bilinen eser, üçüncüsü de Mezmurlar yazmalarıdır. Bunların ilki İngiltere’de British Library’de, diğer ikisi ise Fransız Millî Kütüphanesinde bulunuyor. Bu eserlerin ilki 1948 yılında Çağatay Uluçay tarafından Türk okuyucusuna sunulmuştu<a href="../Text/MUSIKI_split_045.html#footnote-600-195" id="footnote-600-195-backlink">[195]</a> . İkincisini ise ilk inceleyen ve sunan Dr. Rıza Nur’dur<a href="../Text/MUSIKI_split_045.html#footnote-600-196" id="footnote-600-196-backlink">[196]</a> . Besteli Mezmurlar yazmasının Türk müzik ve bilim dünyasına sunulması ise çok daha ileri bir tarihe rastlar<a href="../Text/MUSIKI_split_045.html#footnote-600-197" id="footnote-600-197-backlink">[197]</a> . Günümüz Türkiye’sinde Ali Ufkî’nin musıkiye ilişkin eserlerine onun en önemli ve en kalıcı eserleri gözüyle bakılır. Ancak Ali Ufkî’nin eserlerinin bir bütün olarak henüz yayımlanıp değerlendirilmediği göz önüne alınırsa bu yargı bizce, şimdilik, kuşkuyla karşılanmalıdır. Her şeye rağmen Ali Ufkî’nin musıkiye ilişkin en kapsamlı eserinin Mecmua-yı Saz u Söz olduğu şüphesizdir.</p>

    <p class="normal">Bu mecmua onaltıncı ve onyedinci yüzyıllara ait 500’den fazla söz ve saz eserinin güftesiyle notasını içerir. Geleneksel Osmanlı/Türk musıkisi içinde kaleme alınmış ilk nota koleksiyonu olma özelliğine sahiptir<a href="../Text/MUSIKI_split_045.html#footnote-600-198" id="footnote-600-198-backlink">[198]</a> . 200’ü aşkın peşrev ve saz semaîsiyle birlikte, 60 kadar murabba beste, 35 kadar nakış ve semaî, 120 civarında türkü, varsağı ve dinsel nitelikte eserin (ilâhi, tesbih, tevhid, vs.) güfte ve notasını içeren bu mecmua, Türk musıkisinin tarihi açısından hayati önemi olan bir belgedir<a href="../Text/MUSIKI_split_045.html#footnote-600-199" id="footnote-600-199-backlink">[199]</a> . 1650 yılı civarında yazımına başlandığı anlaşılan Mecmua’nın, bütünüyle Ali Ufkî tarafından kaleme alınmadığı, ya da onun ölümünden sonra başkası tarafından tamamlandığı ileri sürülmüştür. İlk iddiayı kanıtlamak zordur, ikincisiyse herhalde yanlıştır; zira Mecmua-yı Saz u Söz, yazarının ölümünden hemen sonra Türk musıkisinden hiç anlamayan bir İngilizin eline geçmiş ve çok kısa süre sonra Osmanlı toprakları dışına çıkarılmıştır.</p>

    <p class="normal">Bu koleksiyonda Türk musıkisi eserleri porte’li Batı notasıyla (ama sağdan sola yazılmak suretiyle ve özel bazı diyez, bemol ve usul işaretleri kullanılarak) ilk kez kağıda dökülmüş oluyordu. Bu Batılı yazım tekniğinin kullanımında ikili bir amaç ya da sonuç görmek mümkün. Hem Batılıların Türk musıkisi eserlerini öğrenip çalabilmesi imkân dahiline girmiş, yani bir bakıma bu müzik tanıtılmış oluyor, hem de Türk müzisyenlerine repertuvarlarını kaydedip kısmen de olsa nisyandan kurtarılabilecek bir teknik sunulmuş oluyordu. Ali Ufkî’nin bizzat kendisi bu ikinci amaca daha fazla önem verdiğini ve bir müzik eserini kaleme alıp yazmasının ve daha sonra onlara hatırlatmasının Türk musıkişinasları tarafından büyük şaşkınlıkla karşılandığını ifade eder<a href="../Text/MUSIKI_split_045.html#footnote-600-200" id="footnote-600-200-backlink">[200]</a> . Ancak İstanbul’un musıki dünyası bu araca, yani notaya hiç rağbet etmedi dense yeridir<a href="../Text/MUSIKI_split_045.html#footnote-600-21" id="footnote-600-21-backlink">[201]</a> . Ali Ufkî’nin ölümüne dek, bildiğimiz kadarıyla, bu nota sistemi ne kendinden başka biri tarafından kullanılmış ne de bu mecmua çoğaltılmaya değer bulunup kısmen ya da tamamen istinsah edilmiştir.</p>

    <p class="normal">Ali Ufkî’nin musıkiyle ilgili bir diğer çok önemli elyazması eseri Paris’te Bibliothèque Nationale’de bulunan ve “Mecmua-yı Saz u Söz’ün müsveddeleri” olarak bilinen cönk tipi kalın defterdir<a href="../Text/MUSIKI_split_045.html#footnote-600-22" id="footnote-600-22-backlink">[202]</a> . Bu defterin birçok bölümüyle Mecmua-yı Saz u Söz’deki güfte, şiir ve notalar arasında ayniyet vardır. Düzensiz olması ve çok farklı malzemelerin Ali Ufkî’nin ölümünden sonra muhtemelen Galland tarafından biraraya getirilip ciltlenmesinden oluşması ona “müsvedde” adının uygun görülmesine neden olmuştur. Bu bakımdan, bu yazmanın bir bütün olarak musıkiye ilişkin bir eser olarak telakki edilmesi de doğru olmayabilir.</p>

    <p class="normal">Ayrıca bu “müsvedde”, başka bir kalemden çıktığı aşikâr yapraklarla birlikte, Ali Ufkî’nin İstanbul’a gelmesinden epey öncelerin tarihini taşıyan sayfalar, Lâtince ve İtalyanca ilâç ve ecza tarifleri, Fransızca şiir ve şarkılar, İngilizce şiirler, Lehçe muhtelif metinler vs. içerir. Bu defteri, Ali Ufkî’nin Mecmua-yı Saz u Söz’ü yazmadan önce ya da yazarken yapmış olduğu birtakım derlemeler, alıştırmalar, hazırlıklar ve nota denemelerinin toplamı olarak görmek daha doğru olacaktır. Musıkiyle ilgili bu iki yazma hakkında (Mecmua-yı Saz u Söz ile “Müsveddeleri”) bugüne kadar ancak kısmî bazı çalışmalar yapılabilmiştir. Bu iki yazmanın birlikte taranıp, karşılaştırılıp ve değerlendirilip yayımlanmalarına şiddetle ihtiyaç vardır. Böyle bir girişim Ali Ufkî’yi bir besteci olarak da değerlendirme olanağı sağlayacaktır.</p>

    <p class="normal">Saray-ı Enderun ise Ali Ufkî’nin en ilginç eserlerinden biridir kuşkusuz. Kendisi henüz hayattayken Avrupa’da yayımlanan (Viyana, 1667) tek eseri budur. Bu eser, onyedinci yüzyılın ortalarında İstanbul’da Saray yaşamı ve Enderun-u Hümayun’un örgütlenme biçimi, orada verilen eğitim ve öğretim ile günlük hayat hakkında, Saray’da uzun yıllar kalmış bir görgü tanığının kaleminden çıkmış değerli bir tarihi belgedir. Yazmanın ekinde bir de Topkapı Sarayı’nın ayrıntılı bir krokisi vardır. Krokide her odaya bir numara verilmiş, metinde bu numara altında söz konusu odanın işlevi, kullanılışı, içinde yaşayan ve çalışanlar vs. hakkında ayrıntılı bilgi verilmektedir. 1665 Topkapı Sarayı yangınından önce yapılmış olması dolayısıyla kroki, Saray’ın tarihi açısından önemli bir belge niteliğini taşır.</p>

    <p class="normal">Saray-ı Enderun’un dördü yazma, ikisi basma olmak üzere altı ayrı versiyonu biliniyor.</p>

    <p class="normal">Bunların tarih itibarıyla ilki Londra’da British Library’de bulunan ve [Harley 3409] kodlu yazmadır, 10 Mayıs 1665 tarihini taşır. İtalyanca yazılmıştır. Ali Ufki’nin ölümünden sonra John Covel’in eline geçmiş, 1677 yılında İngiltere’ye getirilmiş, 27 Şubat 1715 tarihinde Harley’in eline geçmiş ve onun tüm kitap koleksiyonuyla birlikte British Museum’a intikal etmiştir<a href="../Text/MUSIKI_split_045.html#footnote-600-23" id="footnote-600-23-backlink">[203]</a> . Yazmanın üzerinde Pera’da yazıldığına dair bir ibare ile, 144. sayfasında Ali Ufkî’nin (Alberto Bobovio olarak) imzası vardır. Ancak bu imza, Ali Ufkî’nin elinden çıktığı kesin olan diğer bir eserindeki elyazısıyla karşılaştırılmış ve bu yazmanın onun elinden çıkmadığı hükmüne varılmıştır<a href="../Text/MUSIKI_split_045.html#footnote-600-24" id="footnote-600-24-backlink">[204]</a> . Yazmanın eki olan ve yukarıda sözü edilen Saray krokisi bu yazmada mevcuttur.</p>

    <p class="normal">Bu ilk yazmadan istinsah edildiğini sandığımız ikinci bir Saray-ı Enderûn nüshası ise yine Londra’da The Wellcome Institute for the History of Medicine’in kütüphanesinde bulunmaktadır. [Ms. 6106] kod numarasını taşıyan ve Osmanlı İmparatorluğu’yla ilgili çeşitli İtalyanca metinler içeren yazma mecmuasının 71-104 yaprakları arasında bulunan bu kopyanın müstensihi belli değildir. Ne var ki, elyazısı kesinlikle Ali Ufkî’ye ait değildir ve bu nüsha Türkçe terimlerin Lâtin harfleriyle yazılışında Ali Ufkî’nin yapmayacağı türden imlâ hatalarıyla doludur. Topkapı Sarayı’nın krokisini içermeyen bu nüshanın 104a sayfasında “Pera, 20 Mayıs 1665” ibaresi görülüyor.</p>

    <p class="normal">Üçüncü yazma ilk ikisinin serbestçe yapılmış Fransızca çevirisidir ve Mémoire sur les Turcs (Türkler hakkında Muhtıra) başlığını taşır. İstanbul’da yazıldığı belirtilen ve 10 Kasım 1666 tarihi taşıyan yazmanın çevirmeni belli değildir. İç kapakta 1685-89 tarihleri arasında İstanbul’da Fransız elçisi olarak bulunmuş olan Pierre de Girardin’in arması vardır. Harvard Universitesi Houghton Kütüphanesi’nde [MS Fr 103] numarayla kayıtlıdır (eski numarası Ott.3030.4). Bu yazmada da Saray’ın krokisi yoktur.</p>

    <p class="normal">Saray-ı Enderun’un bizim tesbit edebildiğimiz bir dördüncü yazma versiyonu da Paris Bibliothèque Nationale de France’da Fransızca Elyazmaları arasında bulunuyor ve [N.A.F. 4997] kütüphane kodunu taşıyor. Bir önceki gibi Fransız sefiri Pierre de Girardin’e ait olan ve 1686 tarihini taşıyan bu nüshanın 27. yaprağında Topkapı Sarayı’nın krokisi bulunuyor.</p>

    <p class="normal">Saray-ı Enderun’un, biri Almanca diğeri İtalyanca olmak üzere iki de basılmış versiyonu vardır. Bunların ilki Suabyalı levazım subayı Nicolaus Brenner’in çevirisidir. 6 Mart 1667 tarihini taşıyan çevirinin “İstanbul’da, kasvetli Yedikule hapishanesinde” yapıldığı belirtilir. Aynı yıl Viyana’da basılmıştır. Tam olarak künyesi şudur: Serai Enderun; das ist Inwendige beschaffenheit der türkischen Kayserl; residentz, zu Constantinopoli die newe burgk genannt sankt dimitro ordnung und gebrauschen so von Alberto Bobovio Leopolitano, durch Nicolaum Brenner in die teutsche sprache übersetzet im jahre Christi 1667, Wien, Johann Jacop Kürner, 1667, 144 sayfa, harita ve resim. Bir tek kez –ve herhalde az miktarda– basılan bu kitabın ancak birkaç nüshası günümüze gelebilmiştir. Bunlardan biri ABD’de Harvard Üniversitesi Houghton Kütüphanesi’nde, iki adedi de Avusturya’da, Viyana’da Österreichische Nationalbibliothek’tedir. Ali Ufkî’nin hayatta ve İstanbul’dayken eserinin Viyana’da yapılan bu baskısını görüp göremediğini bilemiyoruz.</p>

    <p class="normal">Saray-ı Enderun’un İtalyanca baskısı ise Parmalı İtalyan seyyahı Cornelio Magni’nin İstanbul seyahatnamesinin bir bölümü olarak basılmıştır. 1670’li yılların başında İstanbul’da bulunmuş, Ali Ufkî ve Antoine Galland ile dostluk kurmuş olan Cornelio Magni (1638-1692), seyahatnamesini ilk kez 1679 yılında doğduğu şehir olan Parma’da yayımlatır. Bu ilk baskının tam olarak künyesi şudur: Quanto di più Curioso e vago ha potuto raccorre Cornelio Magni nel primo biennio da esso consumato in viaggi, e di more per la Turchia, Resta distributito in questa Prima Parte in varie lettere scritte in Italia, le quali principalmente includono l’esame della Metropoli di Constantinopoli, de luoghi aggiacenti, e dell’esercito Ottomano, si in marcia, come in campo, dedicate al’Inclita Città di Parma, Sua Patria; Aggiontavi la relazione del Seraglio del Gran Signore, e delle parte più recondite di esso, distesa di Alberto Bobovio Leopolitano, trattenuto con nome di Ali Bei, in qualità di Paggio di Musica, Parma, Galeazzo Rosati, 1679.</p>

    <p class="normal">Saray-ı Enderun, Magni’nin bu seyahatnamesinin 502-601. sayfaları arasında bulunuyor. Seyahatname 1682, 1685 ve 1692’de Parma, Bologna ve Venedik’te tekrar basılmıştır. Bu yayında Topkapı Sarayı’nın krokisi yoktur. Cornelio Magni bu krokiyi uzun süre arayıp bulamadığını söyler. Ancak eserin “birçok yeni bilgiler ihtiva etmesi” ve “Saray’ı en iyi tanıyanlar tarafından dahi, haklarında en abartmalı rivayetler dolaşan şeylerin güvenilir ve sadık anlatımı” olarak görülmesinden dolayı, Saray-ı Enderun’u yayımlamaya karar verdiğini belirtir<a href="../Text/MUSIKI_split_045.html#footnote-600-25" id="footnote-600-25-backlink">[205]</a> .</p>

    <p class="normal">Ayrıca Paul Rycaut da Ali Ufkî’nin Saray-ı Enderun’unu görüp kitabına kaynak olarak kullanmıştır. Rycaut’nun 1668’de yayınladığı ve uzun yıllar boyunca Osmanlı İmparatorluğu hakkında İngiltere’de yayınlanmış en önemli bilgi kaynağı olma niteliğini koruyan The Present State of the Ottoman Empire adlı kitabının Saray’la ilgili yedi bölümü Ali Ufkî’nin Saray-ı Enderun’unun derin izlerini taşır<a href="../Text/MUSIKI_split_045.html#footnote-600-26" id="footnote-600-26-backlink">[206]</a> .</p>

    <p class="normal">Ali Ufkî’nin Ölüm Tarihi</p>

    <p class="normal">Ali Ufkî, 14 Ekim 1672 tarihinde büyük bir ihtimalle henüz hayattaydı. Saray-ı Enderun’un İtalyanca baskısına o tarihte bir takdim yazısı yazan dostu Cornelio Magni, Ali Ufkî’nin öldüğünden söz etmez. Yine Cornelio Magni Saray-ı Enderun’u içeren İstanbul seyahatnamesinin 1679 yılında Parma baskısına yazdığı genel önsözde ise Ali Ufkî’den “Müslüman olarak ölmüş Polonyalı, asıl adı Alberto Bobovio olan Ali Bey” olarak söz eder<a href="../Text/MUSIKI_split_045.html#footnote-600-27" id="footnote-600-27-backlink">[207]</a> . Demek ki Ali Ufkî 1672 ile 1679 yılları arasında ölmüştür.</p>

    <p class="normal">Bu yedi yıllık arayı biraz kısaltarak Ali Ufkî’nin ölüm tarihini daha kesin olarak belirlemek de mümkün. Ali Ufkî’yi yakından tanımış ve ondan Türkçeyi öğrenmiş olan onyedinci yüzyılın en tanınmış Fransız müsteşriki Antoine Galland (1646-1715), 10 Mayıs 1677 tarihinde seyyah ve doktor Jacob Spon’a yazdığı mektupta Ali Ufkî’den ölmüş biri gibi söz eder<a href="../Text/MUSIKI_split_045.html#footnote-600-28" id="footnote-600-28-backlink">[208]</a> . Spon da 1678 yılında yayınlanan kitabına bu bilgiyi aynen aktarır<a href="../Text/MUSIKI_split_045.html#footnote-600-29" id="footnote-600-29-backlink">[209]</a> .</p>

    <p class="normal">Diğer yandan, aynı Antoine Galland Fransız sefiri Marquis de Nointel ile 1670 yılında İstanbul’a gelmiş ve 20 Eylül l673’te ayrılmıştır. O tarihe kadar devam ettirdiği günlüğünde Ali Ufkî’nin ölümünden söz edilmiyor. Bu ölüm Galland’ın çok ayrıntılı bir günlük tuttuğu 1672 ya da 1673 yıllarından birine rastlasaydı, bu yakın dostunun vefatını günlüğüne not etmiş olacağı varsayılabilir. Galland bu günlüğünde; 1665 yılında Felemenk sefiri Levinus Wamer’in ölümünden, cenazesinin ve terekesinin Hollanda’ya götürülüşünden ve İngiliz sefiri Harvey’in hastalığından söz edebiliyor. Hocası ve yakını olan Ali Ufkî’nin ise ne ölümünden ne de hastalığından bahis var<a href="../Text/MUSIKI_split_045.html#footnote-600-30" id="footnote-600-30-backlink">[210]</a> . Böylece Ali Ufkî’nin olası ölüm tarihinin 20.9.1673 ile 10.5.1677 arası olduğunu söyleyebiliyoruz. Dolayısıyla klâsik Avrupa kaynaklarının verdiği 1675 tarihini Ali Ufkî’nin ölüm tarihi olarak kabul etmekte bir sakınca yok.</p>

    <p class="normal">Diğer yandan, Eylül ve Ekim 1675’te İstanbul’da bulunmuş olan Jacob Spon, Ali Ufkî’den “Ölümünden önce İzmir konsolosu Paul Rycaut’ya birtakım layiha’lar vermişti” biçiminde söz eder<a href="../Text/MUSIKI_split_045.html#footnote-600-31" id="footnote-600-31-backlink">[211]</a> . Ancak bu kayıt, Ali Ufkî’nin Eylül 1675’ten önce ölmüş olduğu anlamına gelmeyebilir. Jacob Spon, Ali Ufkî’yi bizzat görmemiş, tanımamış, sadece onun birkaç eserini görmüştür. Spon, 1678’de yayınlanan kitabındaki Ali Ufkî’nin ölümüne ilişkin bu bilgiyi pekâlâ 1677 yılında Antoine Galland’dan elde etmiş olabilir. Cahit Öztelli, 1976’da yayınlanan bir yazısında, Ali Ufkî’nin bir şiirine dayanarak, onun 1676 yılında henüz hayatta bulunduğunu ileri sürer. Yukarıda da belirttiğimiz gibi, bu pekâlâ mümkündür<a href="../Text/MUSIKI_split_045.html#footnote-600-32" id="footnote-600-32-backlink">[212]</a> .</p>

    <p class="normal">Ali Ufkî’nin nerede öldüğü (ve mezarının nerede bulunabileceği) konusunda elde şimdilik hiçbir belge ya da kesin bilgi yoktur. Buna rağmen, veya bundan dolayı, Ali Ufkî’nin ölüm yeri şiddetli polemiklere konu olabilmiştir. Ali Ufkî’nin nerede öldüğü konusundaki tek yazılı ipucu, Cornelio Magni’nin kitabının önsözündeki ibaredir. Yukarıda da belirttiğimiz gibi burada “Müslüman olarak ölmüş Polonyalı, asıl adı Alberto Bobovio olan Ali Ufkî”den söz ediliyor. Ali Ufkî ömrünün son yıllarında Avrupa’ya dönebilseydi, bu yıllarındaki dostlarından olan Magni herhalde bu denli kısa bir ifadeyle yetinmezdi. Diğer yandan, Ali Ufkî’nin son Avrupalı dostlarından John Covel ve Antoine Galland da, onun Osmanlı toprakları dışına çıkmasından söz etmezler.</p>

    <p class="normal">Bu ipuçları bizi Ali Ufkî’nin İstanbul’da ölmüş olduğunu düşünmeye itiyor. Bu kadar uzun süre İstanbul’da kalmış, Müslüman olmuş bir Avrupalı, ömrünün son yıllarında tanassur edip Avrupa’ya dönmüş olsaydı bu olayın izlerine Ali Ufkî’yi, özellikle son yıllarında çok yakından izlemiş olan Avrupa kaynaklarında mutlaka rastlanırdı.</p>

    <p class="normal">Ali Ufkî’nin Eserleri</p>

    <p class="normal">A) YAZMALAR</p>

    <p class="normal">Ali Ufkî (çeviren), Janua Linguarum Aurea Reserata sive seminarium... Bibliothèque Nationale de France, [Turc 216/II].</p>

    <p class="normal">Ali Ufkî, Fransızca-Türkçe konuşma kitabı, (Antoine Galland’ın elyazısıyla) Bibliothèque Nationale de France [Turc 235]. Diğer nüshası, Glasgow University Library [Hunter 160].</p>

    <p class="normal">Ali Ufkî (çeviren), Turkish and Latin Version of the Church Catechism, Glasgow University Library [Hunter 391].</p>

    <p class="normal">Ali Ufkî, Yahya bin İshak’ın Kitab-ı Mukaddes çevirisine derkenarlar, Leiden Üniversitesi Kütüphanesi [Warner 391].</p>

    <p class="normal">Ali Ufkî, Kitab-ı Mukaddes Tercümesi (Temize çekilmiş nüsha), Leiden Üniversitesi Kütüphanesi [Warner 1101 ve 1117a].</p>

    <p class="normal">Ali Ufkî, Kitab-ı Mukaddes Tercümesi (Müsvedde nüsha), Leiden Üniversitesi</p>

    <p class="normal">Kütüphanesi (Warner 390). Diğer bir nüsha: British Library [Harley 576].</p>

    <p class="normal">Ali Ufkî, Apocrypha tercümesi, Leiden Üniversitesi Kütüphanesi [Warner 1117].</p>

    <p class="normal">Ali Ufkî, Grammatica Turcia-Latina, Oxford, Bodleian [Hyde 43].</p>

    <p class="normal">Ali Ufkî, Türkçe gramer, alıştırmalar, İslâmî âdetler, elkab-ı resmiye... Oxford, [Bodleian 15709].</p>

    <p class="normal">Ali Ufkî, Serai Enderun, cive, Penetrale dell’Seraglio detto nuovo dei G. Sri e Re Ottomani, la descrittione del loro vivere e costumi, ed altri esserciti, da me Alberto Bobovio, Sequolitano Polaccho, Fatta al qual tempo di Sultan Strangoloto, e nel tempo del presente G.S. Sultan Memetto, Figliolo del Predelto Sultan Ibrahim, haqui con ufficio di Paggio di Musica parecchi anni habitato, British Museum [Harley 3409]. Diğer nüshaları: Londra, The Wellcome Institute for the History of Medicine’in kütüphanesi [Ms. 6106]; ABD, Harvard Universitesi Houghton Kütüphanesi [MS Fr 103]; Paris, Bibliothèque Nationale de France, Fransızca Elyazmaları [N.A.F. 4997].</p>

    <p class="normal">Ali Ufkî, Mecmua (“Mecmua-yı Saz u Söz’ün müsveddeleri”), Bibliothèque Nationale de France [Turc 292].</p>

    <p class="normal">Ali Ufkî, Mezamir, Bibliothèque Nationale de France [Suppl. Turc 472].</p>

    <p class="normal">Ali Ufkî, Mecmua-yı Saz u Söz, British Library [Sloane 3114].</p>

    <p class="normal">Ali Ufkî, Türkçe Sözlük, Bibliothèque Nationale de France [Turc 216/I].</p>

    <p class="normal">Ali Ufkî Ekklesiyastikus (çeviri), Bibliothèque Nationale de France [Suppl. Turc 1223].</p>

    <p class="normal">Ali Ufkî Notes about Mohammedan Customs, Titles of Turkish officials etc., Oxford, Bodleian [Ms.Smith 104].</p>

    <p class="normal">B) BASILMIŞ ESERLER</p>

    <p class="normal">(Kitab-ı Mukaddes çevirisinin sadece ilk baskılarını verdik)</p>

    <p class="normal">Ali Ufkî, Serai Enderun; das ist Inwendige beschaffenheit der türkischen Kayserl; residentz zu Constantinopoli die newe burgk genannt sankt dimitro ordnung und gebrauschen so von Alberto Bobovio Leopolitano, durch Nicolaum Brenner in die teutsche sprache übersetzet im jahre Christi 1667, Viyana, Johann Jacop Kürner, 1667.</p>

    <p class="normal">Ali Ufkî, “Serai Enderun... Del Seraglio detto nuovo delli Gran Signori Ottomani, descritto da Alberto Bobovio Leopolitano Polacco...” Cornelio Magni, Quanto di piu Curioso e vago ha potuto raccorre Cornelio Magni nel primo biennio da esso consumato in viaggi, e di more per la Turchia... içinde, Parma, 1679 (s. 502-601).</p>

    <p class="normal">Ali Ufkî, “Tractatus Alberti Bobovii Turcarum Imperator Mohammedis IV olim interpretis primarii, De Turcarum Liturgia, Peregrinatione Meccana, Circumcisione, Aegrotorum visitatione etc.”, Abraham Farissol (Peritsol), Itinera Mundi (içinde), Oxford, 1691.</p>

    <p class="normal">Ali Ufkî, “A treatise concerning the Turkish Liturgy, the Pilgrimage to Mecca, Circumcision, Visiting the Sick etc. by Albertus Bobovius, sometime first interpreter to Mohamed IV Emperor of the Turks, with notes by Thomas Hyde”, Adrian Reeland Four treatises içinde, London, J. Darby, 1712, s. 103-150.</p>

    <p class="normal">Ali Ufkî (çeviren), Tekvin (ilk 4 bölüm), Leipzig, N. Schroeder, 1739.</p>

    <p class="normal">Ali Ufkî (çeviren), Kitabü’l- Ahd-i Cedid, Paris, 1819.</p>

    <p class="normal">Ali Ufkî (çeviren), Kitab-ı Mukaddes, Paris, 1827 (Kieffer’in düzeltmeleriyle).</p>

    <p class="normal">Ali Ufkî (çeviren), Kitab-ı Sefer-i Halika ve Mezamir-i Davud, Londra, William Watson, 1852.</p>

    <p class="normal">C) ARDINDA BIRAKTIĞI MUHTELİF KİTAP</p>

    <p class="normal">VE MECMUALAR</p>

    <p class="normal">Bunların hemen hepsi Antoine Galland tarafından Paris’e getirilmiş<a href="../Text/MUSIKI_split_045.html#footnote-600-33" id="footnote-600-33-backlink">[213]</a> Ali Ufkî’nin özel kütüphanesine ait, onun istinsah ettiği ve/veya onun elinden çıkmış notlar içeren yazma eserlerdir. Hiçbiri Ali Ufkî’nin kendi eseri olmayan bu yazmaların Paris’te Bibliothèque Nationale de France’daki kütüphane kodları şunlardır:</p>

    <p class="normal">1- [Turc 221],</p>

    <p class="normal">2- [Persan 199],</p>

    <p class="normal">3- [Supplément Turc 1214],</p>

    <p class="normal">4- [Supplément Turc 1217],</p>

    <p class="normal">5- [Arabe 6635],</p>

    <p class="normal">6- [Arabe 4645],</p>

    <p class="normal">7- [Nouvelles Acquisitions Françaises 1845].</p>

    <p class="normal">D) ALİ UFKÎ’NİN BESTELERİ</p>

    <p class="normal">Bu besteleri Mecmua-yı Saz u Söz’den [British Library (Sloane 3114)] ve “Mecmua-yı Saz u Söz’ün müsveddeleri”olarak bilinen eserinden [Bibliothèque Nationale de France (Turc 292)] derledik. Bu ikinci mecmuada bulunan eserlere * işareti koyduk. Aşağıdaki listede güftelerinin ilk mısraı verilen sözlü eserler (ilâhi, tevhid, türkü, varsağı vs.) güfte yazarının mahlasının Ufkî veya Ufûkî olarak zikredildiği eserlerdir. Yani bunların bestesinin de ona ait olduğunu varsaydık. Saz eserlerinin üzerinde bulunan aidiyet ibaresini ise bu listeye aynen aldık.</p>

    <p class="normal">Sözlü Eserler:</p>

    <p class="normal">1) Hüseynî İlâhi, “Bahr-i ummân dürrüyem yerim mekânım kandedir”;</p>

    <p class="normal">2) Hüseynî Türkü “berâ-yı gazâ”, “Gaziler her kişinin zahrına hükmetmen”;</p>

    <p class="normal">3) Hüseynî Türkü “berâ-yı gazâ”, “Beyler pâyidâr olun ben hayırhâha”;</p>

    <p class="normal">4) Hüseynî Türkü “berâ-yı firak”, “Düşüp gurbetlik ellerde”;</p>

    <p class="normal">5) Muhayyer Türkü “berâ-yı muhabbet”, “Şunda bir kaşları kara”;</p>

    <p class="normal">6) Muhayyer Türkü “Der Medh-i şehinşâh-ı âl-i Osman Sultan Mehmed Han sene 1075”, “Padişahım kullarına eyle daim himmetini”;</p>

    <p class="normal">7) Muhayyer Türkü “berâ-yı gönül”, “Uğrattın beni belâya”;</p>

    <p class="normal">8) Muhayyer Türkü “berâ-yı turna ve gurbet ve muhabbet”, “Turnam bizim yerde bizi sorana”;</p>

    <p class="normal">9) Muhayyer Türkü “berâyı fenâ-yı cihan”, “Dâd elinden şu fenânın”;</p>

    <p class="normal">10) Nevâ Varsağı, “Eyâ rûh-i revan bu derdime çare bulunmaz”;</p>

    <p class="normal">11) Acem İlâhi, “Ya ilâhi senden medet”;</p>

    <p class="normal">12) Rast İlâhi, “Ya Rabbi zâtın sırrıdır”;</p>

    <p class="normal">13) Eviç İlâhi, “Kamû işim hatâ estağfurullah”;</p>

    <p class="normal">14) Rast Tevhid “Şeyh Ufkî”, “Lâ ilâhe illallah”;</p>

    <p class="normal">15) Nişabur Beste “Nev beste”, “Sâkiyâ sun bâde-i hamrâ bir nûş edelim”*</p>

    <p class="normal">Saz Eserleri:</p>

    <p class="normal">1) Muhayyer Düyek Peşrev, “Peşrev-i Ali Bey”;</p>

    <p class="normal">2) Nevâ Berefşân Peşrev, “Peşrev-i Ali Bey”;</p>

    <p class="normal">3) Bayatî Saz Semaîsi, “Semaî li sahibü’l kitâb”;</p>

    <p class="normal">4) Rast Saz Semaîsi, “Semaî li’l sahibehu”;</p>

    <p class="normal">5) Uzzâl Saz Semaîsi, “Beste-i Ali Bey Essanturi”;</p>

    <p class="normal">6) Şehnaz Peşrev, “Beste-i Ali Essanturi Şehnaz Darbeyn – Sakîl ve Düyek”*;</p>

    <p class="normal">7) Nikrîz Peşrev, “Peşrev feth-i bâb der makam nîkrîz usul Düyek tasnif Ali ber fuad-ı diyâr-ı frengistan”*</p>
  </div>
</body>
</html>
