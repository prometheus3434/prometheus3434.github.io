<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kMusikiden-muzige</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <div class="resim1"><img alt="03" class="calibre5" src="../Images/03_opt.jpeg" /></div>

    <div class="chapter">
      <p class="centeryazi">Darülelhan Türk Musıkisi Tasnif ve Tesbit Heyeti (1930).</p>

      <p class="centeryazi">Soldan sağa: Zekâizade Hâfız Ahmet Efendi, Heyet Başkanı Rauf Yekta Bey, Ali Rıfat Bey.</p>
    </div>
  </div>

  <p class="normal">Bu genel değerlendirmeden sonra Rauf Yekta Bey, Ahmet Efendi’nin kendisine nasıl her istediği eski eseri hiç nazlanmadan meşk ettiğini nakleder. Yani Ahmet Efendi hâfızasındaki eserleri lâyıkından hiçbir zaman esirgememiş, kıymet bilen yetenekli talebeye eski eserleri nakletmekten geri durmamıştır.</p>

  <p class="normal">Ahmet Efendi’nin İkinci Meşrutiyet sonrasında müziksever Sadrâzam Sait Halim Paşa’nın isteği üzerine Paşa’nın yalısında onun maiyetindeki bazı kişilere, ve özellikle de Paşa’nın müezzini Hâfız Kâmil Efendi’ye, ücret karşılığında musıki eserleri meşk ettiğini biliyoruz. Ayrıca, bir dönem Şehzade Seyfeddin Efendi’nin de imamlığını yaptığı biliniyor. Ne var ki, musıki öğretim ve yayınına profesyonellik anlayışının artık iyice girmeye başladığı 1908 sonrası dönemde Ahmet Efendi, örneğin İsmail Hakkı Bey gibi bir musıki hocasının izlediği yola girmemiş; hocalığının, üstadlığının, musıki bilgi ve müktesebatının paraya çevrilebileceği girişimlerden uzak durmaya özen göstermiştir. Sadrâzam Sait Halim Paşa’nın reddedemeyeceği bu talebi dışında da Ahmet Efendi’nin herhangi bir kimseye ücret karşılığında musıki meşkettiği bilinmiyor.</p>

  <p class="normal">Ahmet Efendi nota yazmaya, yazdırmaya ve yayımlatmaya giriştiğinde de bunu Şamlı İskender, Şamlı Selim ya da Onnik Zadoryan gibi dönemin tanınmış müzik yayın şirketleriyle ilişki kurarak yapmadı. Bu yayıncılarla mesafeli bir ilişkisi vardı. Ahmet Efendi bu işi görevli bulunduğu Darülelhan ve daha sonraları İstanbul Konservatuvarı bünyesinde gerçekleştirmeyi tercih etti. Özellikle 1920 sonrasında Kutmanizade, Arşak, Onnik gibi nota yayıncılarının ardarda bastıkları çok sayıda yaprak veya fasikül notalarında Zekâizade Hâfız Ahmet Efendi’nin adına veya bestelerine pek rastlanmaz.</p>

  <p class="normal">Burada sözünü ettiğimiz, Ahmet Efendi’nin sadece musıki hocalığıdır. Oysa Ahmet Efendi uzun müddet birçok kişiye Kur’an ilimlerini öğretmiş, altı hâfıza hâfızlık icazeti vermiş, 1941 yılında da Reis’ül Kurrâ seçilmişti. Ancak bu alanda da herhangi bir maddî karşılıktan söz edilemez elbette.</p>

  <p class="normal">İcra ve İntikal</p>

  <p class="normal">Ahmet Irsoy’un hanendelikle ilgilenmediğine değindik. Okuyucu, icracı, yorumcu olarak bilinmezdi; sanırım öyle tanınmak da istemezdi. Ne var ki, Ahmet Efendi’nin icra üslûbu, okuyuşu hakkında İbnülemin Mahmut Kemal’in üzerinde durmamız gereken çok anlamlı bir gözlemi vardır:</p>

  <p class="normal">“Sesi güzel değildi. Fakat okuduğu eserler hoş sadâlıların okuyuşlarından ziyade ruhu neş’eyâb ederdi.”<a href="../Text/MUSIKI_split_047.html#footnote-600-431" id="footnote-600-431-backlink">[431]</a></p>

  <p class="normal">İbnülemin’in kitaplarında ondokuzuncu ve yirminci yüzyılın başka üstadları hakkında da buna benzer yargılar vardır. Örneğin, ondokuzuncu yüzyılın ikinci yarısının büyük dinî musıki üstadı Behlül Efendi hakkında “Sesi fevkalâde değildi, fakat gayet tavırlı okurdu”<a href="../Text/MUSIKI_split_047.html#footnote-600-432" id="footnote-600-432-backlink">[432]</a> şeklinde bir yargı yürütür.</p>

  <p class="normal">Geleneksel Osmanlı/Türk müziğinin sesli icralarının beğeni ve estetik değerlendirme kıstasları hiçbir zaman okuyucunun ses güzelliğiyle sınırlı değildi. Aksine, bu kıstaslarda öncelik hep başka noktalardaydı. Hanendelere ilişkin beğeni kıstaslarında tarz, tavır, üslûp, “eda”, eserin aslına ve usule sadakat, perde sağlamlığı, makam bilgisi, mahfuzat düzeyi, yorum ve icradaki nüansların eserin niteliğine uygunluğu vs. gibi noktalar hep ön plânda tutulmuştur. Bu öncelikler kupkuru bir ses güzelliğinden her zaman çok daha önemli görüldü. Musıki meşkine talip olanın da, sesi güzel olsun ya da olmasın, işte bu niteliklere sahip üstad bir hanendeden eser meşketmesi ve eserlerle birlikte bu icra özelliklerini öğrenip özümsemesi gerekiyordu. Musıki üstadları arasında da öncelikle bu niteliklere sahip olanlar makbul addedilirdi. Ses güzelliği iyi bir müzisyen ya da icracı olmak için yeterli bir koşul olmadığı gibi, belki de aslında gerekli bile değildi.</p>

  <p class="normal">Bu estetik değerlendirmenin çok çarpıcı örneklerini Şeyhülislâm Es’ad Efendi’nin (1685-1759) 1720’li yılların sonunda kaleme aldığı Atrabü’l-Âsâr Tezkireti Urefâi’l-Edvâr adlı besteci ve hanendeler tezkiresinde görmek mümkün. Bu çok önemli tezkirede bizzat üstad bir müzisyen olan Es’ad Efendi, kısa biyografilerini verdiği besteci ve icracıların en az “sada”ları kadar “eda”larına da önem verir, yargılarını da buna göre yürütür.</p>

  <p class="normal">Örneğin Es’ad Efendi Türk musıkisinin belki de en ünlü bestecisi olan Mustafa Itrî Efendi’nin (1640?-1712) sesini telleri paslanmış, âhengi bozulmuş, akortsuz bir çalgıya benzetir ve Itrî’nin sesinin çirkin ve bugünün deyimiyle tamamen detone (“bî-ahenk ve bî-perde ve bî-karar”) olduğunu apaçık yazmakta hiçbir sakınca görmez. Ancak, bunun yanı sıra Es’ad Efendi; Itrî’nin gerek besteci, gerek icracı, gerekse fasıl yöneticisi olarak dönemin en büyük üstadı olduğunu da teslim eder. Kendi beste ve icralarının, huzurunda yönettiği musıki fasıllarının Padişah Avcı Mehmed tarafından çok beğenildiğini ve bundan dolayı Itrî’nin esirciler kethüdalığına atanarak ödüllendirildiğini belirten Şeyhülislâm Es’ad Efendi, Itrî hakkında uzunca biyografik bilgiler de verir.</p>

  <p class="normal">Itrî’nin çirkin sesi hakkındaki görüşü, Ahmet Efendi’nin yakın dostu ve Zekâi Dede’nin Darüşşafaka’dan öğrencisi Ahmet Avni Bey’in (1871-1938) 1899 yılında yayınladığı Hanende adlı güfte mecmuasında da buluyoruz:</p>

  <p class="normal">“...Buhûrîzade lâkabıyla meşhur olan Mustafa Efendi’nin dinlenmez bir sese malik [sahip] olduğu halde istidadı [yeteneği] ve iktidar-ı musıkiyesini [musıkideki gücünü] pek güzel istimal ederek [kullanarak]...”<a href="../Text/MUSIKI_split_047.html#footnote-600-433" id="footnote-600-433-backlink">[433]</a></p>

  <p class="normal">Şeyhülislâm Es’ad şahsen tanıdığı bir diğer besteci olan Musalli Efendi’nin sesinin “letâfette meyâne” (incelikte orta derecede), Derviş Kasım’ınkinin de “halâvette meyâne” (tatlılıkta orta derecede) olduğunu yazmakta bir sakınca görmez. Diğer yandan, Hazinedar Ahmed Ağa’nın sesinin güzelliğinden ve lehçesinin hoşluğundan övgüyle söz eden Es’ad Efendi, buna karşılık bu kişinin musıkideki üstadlığının “vasat” olduğunu açıkça belirtir. Ses güzelliği başka, musıkide üstad olmak bambaşka bir şeydi. Bunun her dönemde böyle olduğunu gösteren çok sayıda örnek de var<a href="../Text/MUSIKI_split_047.html#footnote-600-434" id="footnote-600-434-backlink">[434]</a> .</p>

  <p class="normal">İşte Hâfız Ahmet Efendi de yaşadığı dönemde dinî ve dindışı tüm klâsik eserleri kendilerine özgü icra tavırlarıyla birlikte öğrenip aktarmak veya notaya almak için başvurulan en yetkili ağızlardan biriydi. Sesinin çok parlak ya da güzel, kendisinin de pek şöhretli bir icracı olmaması ise, bu bağlamda kesinlikle bir engel teşkil etmiyordu.</p>

  <p class="normal">Ahmet Efendi öncelikle hâfızasındaki eserlerin çokluğu ve bunları meşk aldığı kaynakların “sağlamlığı”, kendi hâfızasının metanetiyle şöhret yapmış bir musıki üstadıdır. Müzik biyografisi ve kendisi hakkında nakledilenler öncelikle onun bu niteliklerini vurgular. Ahmet Efendi güvenilir bir mehaz, geleneksel Osmanlı/Türk musıkisi repertuvarında eşsiz bir “kaynak kişi”, özellikle dinî ve tasavvufî musıkide tartışılmaz otoriteydi. Yani –teknik deyimiyle– genç kuşakların yararlanabileceği bir “fem-i muhsin” (ihsan edici ağız) idi. Ahmet Efendi, Sadettin Nüzhet Ergun’un dediği gibi:</p>

  <p class="normal">“...mahfuzatının çokluğuyla ve klâsik Türk musıkisi sahasındaki vukufuyla temayüz ediyordu.”<a href="../Text/MUSIKI_split_047.html#footnote-600-435" id="footnote-600-435-backlink">[435]</a></p>

  <p class="normal">Örneğin, Ahmet Efendi’den de eser meşk etmiş olan hanende ve besteci Hâfız Sadettin Kaynak, eski bir eserin şu ya da bu noktası hakkında tereddüde düştüğü zaman hep Ahmet Efendi’yi ziyarete gider ve söz konusu eseri onun okuyuşuyla notaya alırdı<a href="../Text/MUSIKI_split_047.html#footnote-600-436" id="footnote-600-436-backlink">[436]</a> . Eski bir eserin “doğrusunu” ya da eski üstadlarca meşkedilmiş şeklini bulmak için temel referanstı Ahmet Irsoy. Rauf Yekta’nın ifadesiyle</p>

  <p class="normal">“...zât-ı âlîleri mahfuzat-ı musıkilerinin [ezberindeki repertuvarın] vüsati [genişliği] nokta-i nazarından[bakış açısından] esâtize-i ilm-i edvârın [edvâr (musıki) ilminin üstadlarının] bihakkın[hakkıyla] serefrâzı [önde geleni] bulundukları nezd-i âcizîde [benim kanımca] muhakkaktı [kesindi]...”<a href="../Text/MUSIKI_split_047.html#footnote-600-437" id="footnote-600-437-backlink">[437]</a></p>

  <p class="normal">Nitekim, Hâfız Ahmet Efendi’nin Osmanlı/Türk musıkisine en büyük katkısı, bizce, çok sayıda klâsik eserin sonraki kuşaklara aktarılmasında ve yazılı olarak günümüze intikal etmesinde anahtar kişi rolünü oynamış olmasıdır.</p>

  <p class="normal">Gerçekten de Ahmet Irsoy tâ babasının hocası İsmail Dede Efendi’nin zamanından ve daha da öncesinden bize kadar uzanan musıki meşk silsilelerinin en önemli halkalarından biridir. Tamamen geleneksel bir musıki eğitimi görmüş olan Ahmet Efendi, bildiği eserleri meşk ettirip sonraki kuşaklara aktarmaktan hiçbir zaman geri durmadı. Kendisine eser geçmek için müracaat eden yetenekli ve iyi niyetli talebeleri hiçbir zaman geri çevirmedi. 1920’li yıllardan itibaren ise eski eserleri muhafaza edip sonraki kuşaklara aktarmanın en sür’atli ve en etkili yönteminin bu eserlerin notalarını yazıp yayımlamak olduğu apaçık ortaya çıkmıştı. Bunu kavradığı zaman da Ahmet Efendi’nin son derece geleneksel (yani gerek müzik eğitiminde gerek icrasında yazı, nota, metod ve benzeri gereçleri tümüyle dışlayan) yetişme tarzı onun bu konuda zamanın gereklerine hemen uyum sağlamasını ve hâfızasındaki eserleri kâğıda dökmesini engellememiştir. Ahmet Efendi’nin Rauf Yekta Bey tarafından “mahzen-i esrar-ı musıki”<a href="../Text/MUSIKI_split_047.html#footnote-600-438" id="footnote-600-438-backlink">[438]</a> (musıkinin sırlarının saklı olduğu yer) olarak nitelenmesi boşuna değil.</p>

  <p class="normal">Tasnif ve Tesbit Heyeti</p>

  <p class="normal">Ahmet Efendi savaş koşulları yüzünden kapatılan fakat reorganize edilip 1923 yılında tekrar faaliyete geçen Darülelhan’ın Bilim Kurulu’nda (“Heyet-i İlmiye”) yer aldı. Bu heyette 1926 yılına kadar muhtemelen sadece iki kişi, Rauf Yekta Bey ile Hâfız Ahmet Efendi görev yaptılar. Bu iki kişilik kurul 1924 yılından itibaren Darülelhan Külliyatı başlığı altında çeşitli klâsik eser notaları yayımlamaya başlamıştı. Bu yaprak nota yayınlarının kapağında “Darülelhan’da müteşekkil heyet-i ilmiye tarafından tedkik ve kabul edilmiştir” ibaresi vardır. Bu kurul iki yıl boyunca çalışmalarını gayri resmî olarak sürdürdü. Resmiyet kazanması 1926 yılına rastlar.</p>

  <p class="normal">O yıl müzik eğitimi politikasının yeniden şekillenmesinin ardından Darülelhan’ın Türk Musıkisi şubesi lağvedildi ve Türk musıkisi öğrenimi yarım asır sürecek bir kesintiye uğradı. Darülelhan’ın adı İstanbul Konservatuvarı olarak değiştirildi ve Türk musıkisiyle ilgili faaliyetleri sadece eski eserleri derleyip notaya almak ve yayımlamakla sınırlandırıldı. Daha önce gayri resmî olarak faaliyette bulunan Hey’et-i İlmiye’nin yerine de bu amaçla resmen üç kişilik bir Alaturka Musıki Tasnif ve Tesbit Heyeti kuruldu. Maarif Vekâleti’nin Darülelhan’la ilgili 9 Aralık 1926 tarihli talimatnamesinin üçüncü maddesinde bu heyetin görevi şöyle tanımlanmıştı:</p>

  <p class="normal">“Heyetin ilk vazifesi mahfuzatı tesbit etmektir. Bu tesbit faaliyetinde önce dinî eserleri takdim edecektir.”<a href="../Text/MUSIKI_split_047.html#footnote-600-439" id="footnote-600-439-backlink">[439]</a></p>

  <p class="normal">Bu talimatnameye göre Tasnif ve Tesbit Heyeti’nin üç kişiden oluşması gerekiyordu. Heyetin başkanlığına hemen Rauf Yekta Bey atandı. İlk kuruluşu sırasında heyetin diğer üyeliklerine de resmî olarak Hâfız Ahmet Efendi ile İsmail Hakkı Bey (1866-1927) atandılar. Dindışı musıkide dönemin en tanınmış besteci ve hocalarından olan İsmail Hakkı Bey heyetin kuruluşundan bir yıl bile geçmeden vefat etti. Rauf Yekta Bey ve Ahmet Efendi onun yerine Ali Rıfat [Çağatay] Bey’i (1867-1935) uygun gördüler ve heyete dahil ettiler. 1933 yılında Tasnif ve Tesbit Heyeti’ne Dr. Suphi Ezgi (1869-1962) katıldı<a href="../Text/MUSIKI_split_047.html#footnote-600-440" id="footnote-600-440-backlink">[440]</a> , ondan iki yıl sonra da Mes’ut Cemil (1902-1963). Üç kişilik heyet böylece beş kişiye çıkmış oldu. Ancak, Mes’ut Cemil’in heyet içinde pek faal olduğu söylenemez. 1938 yılında Ankara’ya taşındığı zaman da heyetten fiilen ayrılmış oldu.</p>

  <p class="normal">Rauf Yekta ve Ali Rıfat beyler öldükten sonra, yani 1935 yılından itibaren Ahmet Irsoy’un 1943’te vefatına dek Tasnif ve Tesbit Heyeti’nde sadece o ve Dr. Suphi Ezgi çalıştılar. Mevlevî Âyinleri notalarının büyük bölümünü ve Zekâi Dede külliyatını onlar yayıma hazırladılar. Bu ikisinin birlikte hazırladıkları son eser 1943’te Ahmet Efendi’nin vefatından hemen sonra yayımlanan Bûselikli Fasıllar cildidir.</p>

  <p class="normal">Ahmet Efendi ölünce de Tasnif ve Tesbit Heyeti fiilen dağılmış oldu. Heyetin hayatta kalan tek üyesi Suphi Ezgi’nin yazdığı ve İstanbul Belediye Konservatuvarı tarafından 1943’ten sonra yayımlanan kitapları da heyetin adıyla değil kendi adıyla yayınlandı. Özetle, yirmi yıllık bir süre içinde Darülelhan’ın ve onun yerini alan İstanbul Belediye Konservatuvarı’nın Türk musıkisi nota yayınlarına en çok emeği geçmiş, en uzun süre bu yolda çalışmış, onlara damgasını vurmuş kişi Zekâizade Ahmet Efendi’dir. Ancak, Ahmet Irsoy’un bu emeğini ve katkısını sadece resmî görev süresiyle ölçmek eksik ve yanlış olur.</p>

  <p class="normal">İşin gerçeği şudur: 1923-1943 yılları arasında Darülelhan ve onun vârisi olan İstanbul Belediye Konservatuvarı tarafından yayımlanan yüzlerce Türk musıkisi eserinin “kaynak kişi”si de bizzat Ahmet Efendi’dir. Ahmet Efendi tecrübesini, birikimini, “mahfuzatını” bu yayınlarda kâğıda dökenlerin başında geliyor. Yani bu eserleri bugünkü şekilleriyle biliyor ve okuyup çalabiliyorsak bunu büyük ölçüde Ahmet Efendi’nin hâfızasının metanetine borçluyuz. Çünkü bu eserlerin önemli bir bölümü Ahmet Irsoy’un hâfızasındaki biçimiyle ve onun okuduğu şekilde notaya alınmış ve yayınlanmıştır. Tasnif ve Tesbit Heyeti’nin yayınladığı <a href="../Text/MUSIKI_split_047.html#footnote-600-441" id="footnote-600-441-backlink">[441]</a> adet Mevlevî âyini notasından söz ederken Sadettin Nüzhet Ergun şu çok doğru saptamayı yapar:</p>

  <p class="normal">“Tasnif Heyeti bu eserleri kimden tesbit ettiklerini bildirmemişlerdir. Fakat heyetin reisi Rauf Yekta merhum Yenikapı Mevlevîhanesi’ne mensuptu ve bu dergâhta neyzenlik ve bilâhare neyzenbaşılık etmiştir. Zekâizade Ahmet Irsoy ise bu hususta daha fazla selâhiyettardır [yetkilidir]. Gerek Yenikapı Mevlevîhanesi’nde gerekse Bahariye Mevlevîhanesi’nde kudümzenbaşılık etmiş ve uzun yıllar bu âyinlerin çoğunu okumuştur. Şu halde İstanbul Konservatuvarı’nın neşrettiği âyinler ekseriyetle bu iki zâtın hâfızalarında mevcut olan dinî eserlerdir.”41</p>

  <p class="normal">Ahmet Efendi’nin hâfızasına duyulan sonsuz güven şu şekilde de ifade edildi:</p>

  <p class="normal">“Ahmet Efendi’nin en büyük kıymeti hâfızasında idi. Babası son asrın büyük üstadı olduğu için ondan öğrendiği yüzlerce ve binlerce klâsik eseri bu kadar zaman sonra bir diyez veya bemol farkı olmaksızın okurdu. Bundan dolayıdır ki Rauf Yekta bile yazdığı notalara emniyetsizlik gösterdiği vakit onun yardımına koşardı.”<a href="../Text/MUSIKI_split_047.html#footnote-600-442" id="footnote-600-442-backlink">[442]</a></p>

  <p class="normal">Bugün dahi bu eserlerin icrasının bir ayrıntısına dair veya notasıyla, aslı veya esas versiyonuyla ilgili bir tereddüde düşüldüğünde başlıca otorite ve başvuru kaynağı olarak “kaynak kişi”si Hâfız Ahmet Efendi olan bu Darülelhan ve İstanbul Konservatuvarı yayınlarına başvurulur. Birçok geleneksel Osmanlı/Türk musıkisi eserinin farklı bir notası veya icrasının “aslına uygun” olup olmadığı tartışması da Ahmet Irsoy’un yirmi yıl boyunca kendi hâfızasındaki biçimiyle okuyup yazdırdığı bu notalarla karşılaştırarak sonuçlandırılır. Yüzlerce eserin günümüzdeki icraları ya da basılı notaları doğru/yanlış bağlamında değerlendiriliyorsa, bu büyük ölçüde Dede Efendi’nin talebesi Zekâi Dede’nin oğlu ve en güzide öğrencisi Hâfız Ahmet Efendi’nin birikim ve hâfızasına duyulan saygı ve güven sayesindedir.</p>

  <p class="normal">Ahmet Irsoy’un kaynağında bulunduğu bu yayınları dokunulmaz birer âbide gibi gören yaklaşım bütünüyle sağlıklı olmayabilir<a href="../Text/MUSIKI_split_047.html#footnote-600-443" id="footnote-600-443-backlink">[443]</a> . Ama şunu da unutmamalı ki duyulan saygı ve sarsılmaz güven sadece yayıncı kuruluşa veya notanın kendisine değil, Hâfız Ahmet Efendi’nin iki asırlık meşk ve intikal silsilelerindeki özel konumuna ve hâfızasınadır. Genel değerlendirme şudur:</p>

  <p class="normal">“Kendisi gerek garp notasını gerekse Hamparsum notasını gayet iyi bildiği halde eserlerin çoğunu hâfızasında toplamıştır. Onun hâfızası ise bir gramofon plâkından daha emniyetli idi.”<a href="../Text/MUSIKI_split_047.html#footnote-600-444" id="footnote-600-444-backlink">[444]</a></p>

  <p class="normal">İstanbul Belediye Konservatuvarı’nın Ahmet Irsoy’un ölümünden ve Tasnif ve Tesbit Heyeti’nin fiilen dağılmasından sonra yayımladığı hiçbir Türk musıkisi kitabı ya da nota koleksiyonu Ahmet Efendi sayesinde çıkan bu ilk nota yayınları kadar büyük ve yaygın bir prestije ulaşamadı. Sonraki dönemin hiçbir nota yayını Darülelhan Tasnif ve Tesbit Heyeti’nin yayınlarının elde ettiği bu otorite düzeyini, saygınlık derecesini elde edemedi, musıki camiası tarafından böyle tartışılmaz bir “anıt-yayın” statüsüne lâyık görülmedi.</p>

  <p class="normal">Önce Darülelhan, daha sonra onun devamı olan İstanbul Belediye Konservatuvarı tarafından yayınlanan ve Tasnif ve Tesbit Heyeti içinde Ahmet Efendi’nin anahtar rolü oynadığı yayınlar ve eserler şunlardır:</p>

  <p class="normal">1- 1923-1930 yılları arasında yayımlanan 180 sayı Darülelhan Külliyatı başlığını taşıyan büyük boy yaprak notalar. Bunların ilk 120’si eski yazıyla, 121-180 numaralarını taşıyan son 60 tanesi de yeni yazıyla yayımlandı. Toplam olarak 256 eserin notasını içerirler<a href="../Text/MUSIKI_split_047.html#footnote-600-445" id="footnote-600-445-backlink">[445]</a> .</p>

  <p class="normal">2- 1931-1933 yıllarında İstanbul Belediye Konservatuvarı’nca yayımlanan Mevlit Tevşihleri, İlâhiler ve Bektaşi Nefesleri nota fasikülleri. Bu fasiküllerde toplam olarak 206 adet dinî ve tasavvufî eserin (İlâhi, Tevşih ve Nefes) notası vardır.</p>

  <p class="normal">3- 1934-1939 yılları arasında yine İstanbul Belediye Konservatuvarı tarafından yayımlanan 13 adet Mevlevî Âyinleri nota fasikülü. Bu fasiküller 41 adet Mevlevî Âyini notasının ve güftesinin yanı sıra, bir o kadar da peşrev, Son Peşrev ve Son Yürük Semai notasıyla birlikte Itrî’nin Na’t-ı Mevlânâ’sını ve 2 adet niyâz ilâhisini içerir.</p>

  <p class="normal">4- 1940, 1941 ve 1943’te yayımlalan üç cilt Zekâi Dede Efendi külliyatı. Bu üç ciltte Zekâi Dede’ye ait 117 eserle birlikte çeşitli onsekiz ve ondokuzuncu yüzyıl bestecilerine ait 24 eserin notası vardır.</p>

  <p class="normal">5- 1943 yılında Ahmet Efendi’nin o yılın Ağustos ayında ölümünün hemen ardından yayımlanan Bûselikli Fasıllar cildi; Şehnaz-Bûselik, Mahur-Bûselik vb. makamlardan çeşitli bestecilere ait 42 adet ses ve saz eserinin notasını içerir.</p>

  <p class="normal">Bu yayınlarda tesbitinde ve notaya alınmasında Ahmet Efendi’nin kilit rolü oynadığı toplam olarak 800’den fazla eser söz konusudur. Ayrıca, Tasnif ve Tesbit Heyeti tarafından notaya alınmış fakat her nedense yayımlanamamış ve Darülelhan Külliyatı yaprak notalarının devamı niteliğinde olan başka eserler de vardı. Bunlar ancak 1995 yılında gün yüzüne çıkarılabildi<a href="../Text/MUSIKI_split_047.html#footnote-600-446" id="footnote-600-446-backlink">[446]</a> .</p>

  <p class="normal">Yukarıda beş madde halinde saydıklarımıza Dr. Suphi Ezgi’nin “hocazadem” dediği Ahmet Irsoy’dan bizzat meşkettiği ya da “doğrusunu” öğrenip notalarını daha sonra kendi kitaplarında yayımladığı eserler dahil değildir. Suphi Ezgi’nin Ahmet Efendi’den öğrenerek notaya alıp yayımladığı eserlerin çoğu İlâhi, Tevşih, Şugl, Na’t ve Durak gibi dinî eserlerdir<a href="../Text/MUSIKI_split_047.html#footnote-600-447" id="footnote-600-447-backlink">[447]</a> . Suphi Ezgi’nin Ahmet Efendi’den öğrenerek Nazarî ve Amelî Türk Musıkisi adlı kitabında yayımladığı eserlerin en önemlisi de kuşkusuz Nâyi Osman Dede’nin Miraciye’sidir<a href="../Text/MUSIKI_split_047.html#footnote-600-448" id="footnote-600-448-backlink">[448]</a> .</p>

  <p class="normal">Ayrıca, aşağı yukarı üç asırdır her Mevlevî âyini icrasından önce okunması âdet haline gelen Itrî’nin Na’t-ı Mevlânâ’sı da Tasnif ve Tesbit Heyeti tarafından Ahmet Efendi’nin okuyuşu esas tutularak notaya alındı. Günümüze kadar okunagelen ve genel kabul gören şekil, Na’tın Ahmet Efendi’nin aktardığı bu versiyonudur. Tasnif ve Tesbit Heyeti Itrî’nin Na’tının başka okuyuş biçimlerini, başka versiyonlarını da dinlemiş ve notaya almıştı. Fakat bunlar arasında “en uygununun” Ahmet Efendi’nin babası Zekâi Dede’den ve Yenikapı Mevlevîhanesi kudümzenbaşısı Ahmed Hüsameddin Dede’den meşkedip aktardığı versiyon olduğuna karar vermişti. Heyetin başkanı Rauf Yekta Bey, Ahmet Efendi’nin okuduğu Na’tın heyetin dinlediği sekiz ayrı icra arasında “eserin aslına en yakın şekli” olduğu kanısına varmıştı<a href="../Text/MUSIKI_split_047.html#footnote-600-449" id="footnote-600-449-backlink">[449]</a> .</p>

  <p class="normal">Ancak, burada bir parantez açarak şu hususa da işaret etmek gerekir ki, bir eserin birden fazla okuyuş biçiminin, aynı eserin birbirinden az ya da çok farklı varyantlarının müzisyenler arasında geçerli sayılması ve zaman zaman birinin ya da diğerinin icra edilmekte olması bazılarınca sanıldığı gibi geleneksel Osmanlı/Türk müziği icralarında bir kargaşa ya da belirsizlik ortamı yaratmaz. Esas itibarıyla sözlü öğretim ve aktarıma dayanan bir müzik geleneğinde aynı eserin birden fazla az ya da çok farklı versiyonunun icra edilmekte olması son derece olağan bir durumdur. Çünkü notanın, yazının kullanılmadığı bir musıki evreninde eski bir eserin standardı, doğrusu, “orijinali” diye bir şey söz konusu olamaz.</p>

  <p class="normal">Aynı eserin her icrasında az ya da çok farklı bir versiyonu üretilip intikal zincirlerine sokuluyor olabilir. Hatta bu durumu kompleksli bir bakışla bir eksiklik olarak değil, bilâkis bir zenginlik ve çeşitlilik göstergesi, Osmanlı/Türk müzik geleneği açısından bir hayatiyet ve yaratıcılık belirtisi olarak görmek gerekiyor. Eserin “deforme edilmesi” değil, çeşitlenmesi söz konusudur. Ayrıca, aynı eserin her farklı versiyonu ya da notası farklı bir icra üslûbuna, ayrı bir yoruma veya farklı bir intikal zincirine işaret ediyor olabilir. Ayrıca, uzun vadede eleştirel ve karşılaştırmalı müzikoloji ve müzik tarihi araştırmalarına ve yayınlarına olanak verebilmek için, her ne kadar bazı otoriteler tarafından “yanlış” olarak da değerlendirilse, aynı eserin farklı veya aykırı okuyuş ve icra biçimlerinin aynen korunmasında, aktarılmasında ve notaya alınmasında fayda vardır.</p>

  <p class="normal">Bu bakımdan, Ahmet Efendi’ninkiyle birlikte Itrî’nin Na’tının Tasnif ve Tesbit Heyeti’nce bilinen fakat “makbul” addedilmeyen bütün diğer versiyonlarının da notaya alınıp günümüze aktarılması arzu edilirdi. Ne var ki, Itrî’nin Na’t-ı Mevlânâ’sının heyet tarafından “tarihi kıymeti haiz” olarak kabul edilmeyen diğer versiyonlarının çoğu bugün ne yazık ki kayıptır. Bu noktada Ahmet Efendi’nin eserin hocalarından öğrendiği şekline duyduğu samimi bağlılık ve sadakat, eserin az ya da çok değişmesine duyduğu tepki tekelci bir saplantıya dönüşerek repertuvarı zenginleştirmemiş, aksine daraltmıştır.</p>

  <p class="normal">Ahmet Irsoy’un geleneksel Osmanlı/Türk musıkisi repertuvarının tesbitine ve günümüze ulaştırılmasına katkısı Darülelhan Tasnif ve Tesbit Heyeti üyeliğiyle de sınırlı değildir. 1950’li yılların başında Darülelhan’ın vârisi olan İstanbul Belediye Konservatuvarı bünyesinde yeni bir Türk Musıkisi Tasnif Heyeti oluşturuldu. Bu heyet 1954 ve 1958 yılları arasında İstanbul Belediye Konservatuvarı Neşriyatı başlığı altında çeşitli makamlarda 21 adet nota fasikülü yayımladı. Birçoğu daha önce yayımlanmamış ve büyük çoğunluğu dindışı eserlerden oluşan bu fasiküller toplam olarak 230 eserin notasını ihtiva ediyorlar.</p>

  <p class="normal">Bu eserleri seçip notaya alan ve yayımlayan bu ikinci kuşak Tasnif Heyeti şu kişilerden oluşuyordu: Refik Fersan, Sadettin Heper, Dürrü Turan, Halil Can, Nuri Duyguer ve Ref’î Cevat Ulunay. Bu kişilerden ikisi, kudümzenbaşı Sadettin Heper ve tanburî Dürrü Turan, Ahmet Efendi’nin talebesiydiler. Neyzen Halil Can ise onun talebesi olan neyzen Emin Efendi’nin talebesiydi. Yani, bugün artık onlar da birer temel başvuru kaynağı olarak görülen bu ikinci nesil Tasnif Heyeti yayınlarında Zekâizade Hâfız Ahmet Efendi’nin dolaylı da olsa önemli bir katkısı vardır.</p>

  <p class="normal">Hâfız Ahmet Efendi’nin öğrencisi ve Türk Musıkisi Tasnif Heyeti üyesi Sadettin Heper, hocasının ölümünden kırk yıl kadar sonra birçoğunu ondan öğrendiği 44 adet Mevlevî âyinini notaya aldırıp Konya’da yayımladı. Yayınının önsözünde bu âyinleri bizzat Hâfız Ahmet Efendi’den meşkettiğini özellikle vurgulayan Sadettin Heper, bu yayını 1939 tarihli İstanbul Belediye Konservatuvarı âyin notalarının mevcudu tükenmiş olduğundan yapmıştır<a href="../Text/MUSIKI_split_047.html#footnote-600-450" id="footnote-600-450-backlink">[450]</a> .</p>

  <p class="normal">Hâfız Ahmet Efendi’nin, Tasnif ve Tesbit Heyeti’ndeki yirmi yıllık mesaisi sonucunda hâfızasındaki tüm eserleri notaya aldıramamış olması da pekâlâ mümkündür. O takdirde de bu eserlere kayıp gözüyle bakabiliriz. Osman Şevki Uludağ’ın şu cümlesinin doğru olması pek muhtemeldir:</p>

  <p class="normal">“Hâfız Ahmet Irsoy’un göçmesiyle birlikte birçok bilmediğimiz musıki eserleri de toprağa gömülmüştür.”<a href="../Text/MUSIKI_split_047.html#footnote-600-451" id="footnote-600-451-backlink">[451]</a></p>

  <p class="normal">Sadakat ve Vefa</p>

  <p class="normal">Ahmet Irsoy öğrendiği, hâfızasında tuttuğu ve aktardığı eserlerin babasından ve diğer hocalarından öğrendiği biçimine bazen tutkulu bir inat şekline dönüşebilen tavizsiz bir sadakat duygusuyla bağlıydı. Bir yandan kendi güçlü hâfızasına duyduğu güven, diğer yandan da üstadlarından aldığı emanete olan saygısı onu klâsik repertuvara karşı aşırı titiz ve hatta alıngan yapmıştı.</p>

  <p class="normal">Birçok kaynaktan aktarıldığına göre 1916 yılında Darülelhan’da talebelere eser meşkedilirken Ahmet Efendi ile o zamanki müdür Ziya Paşa arasında bir tartışma çıkmış. Dellâlzade İsmail Efendi’nin o sırada meşkedilmekte olan Yegâh bestesinin bir tek notasıyla ilgili olan bu tartışmada (“acaba Acem perdesi mi yoksa Eviç perdesi miydi?”) Ahmet Efendi şöyle demiş:</p>

  <p class="normal">“Bu eseri pederime Dellâlzade İsmail Efendi meşketmiştir. Peder merhum besteyi bana meşkederken ‘aman hâfız dikkat et, vehleten [ilk anda, ilk bakışta] Eviç gibi geliyorsa da Acem perdesidir’ diye ikazda [uyarıda] bulunmuştur. Ben bu perdeyi Eviç okursam Dellâlzade ile Zekâi Dede’nin ruhları muazzeb olur [azap duyar].”<a href="../Text/MUSIKI_split_047.html#footnote-600-452" id="footnote-600-452-backlink">[452]</a></p>

  <p class="normal">Darülelhan’daki görevinden Dellâlzade İsmail Efendi’nin Yegâh bestesinin bir tek notası yüzünden istifa eden Ahmet Efendi, Ziya Paşa müdürlükten ayrılıncaya kadar da görevine dönmemiş.</p>

  <p class="normal">Ahmet Efendi’nin müzik yaşamında daha sonraları da bu türden inatçı, tavizsiz ve gelenekçi bir müziksel sadakati yansıtan başka olaylar da cereyan etmiştir. Örneğin 1943 yılında Sultanî Irak makamından dört eseri notaya alıp İstanbul Belediye Konservatuvarı tarafından yayımlattığı zaman bunu</p>

  <p class="normal">“...mezkûr [adı geçen] faslın asıl ve esasına hiç uygun olmayarak tahrif edilmiş [değiştirilmiş] bir surette yazılmış notasını görmüş olduğumdan...”<a href="../Text/MUSIKI_split_047.html#footnote-600-453" id="footnote-600-453-backlink">[453]</a></p>

  <p class="normal">dolayı yaptığını söyler.</p>

  <p class="normal">Bu eserlerin piyasaya sürülmüş olan yanlış, “tahrif edilmiş”, aslına sadık olmayan sahte notaları da, Ahmet Efendi’nin kendi ifadesine göre, onun “gayret-i musıkiyesine”<a href="../Text/MUSIKI_split_047.html#footnote-600-454" id="footnote-600-454-backlink">[454]</a> tesir etmiş ve onu Sultanî Irak faslının bu dört eserinin “doğrusunu” (yani babasından ve üstadlarından meşkettiği biçimlerini) yazıp yayımlatmaya itmiştir. Bu bağlamda, Ahmet Efendi’nin kullandığı gayret kelimesinin bir anlamının da “mukaddes addedilen bir şeye halel gelmesine dayanamamak” olduğunu unutmayalım. Ahmet Efendi de piyasada gördüğü Sultanî Irak faslının notalarının “asıl ve esasına külliyen muhalif [bütünüyle aykırı] ve uydurma bir tarzda”<a href="../Text/MUSIKI_split_047.html#footnote-600-455" id="footnote-600-455-backlink">[455]</a> yazılmış olmalarını kendi taşımakta olduğu kutsal musıki emanetine bir saldırı, haksız bir müdahale olarak algılamıştır.</p>

  <p class="normal">Ahmet Efendi geleneğe sadakatle ilgili bu tepkisini şu şekilde temellendirir:</p>

  <p class="normal">“Sultânî Irak faslı bestekârlarının fem-i muhsinlerinden [ihsan edici ağızlarından] telâkki edilmiş [alınmış] ve o şekilde âcizlerine [yani kendisine] intikal etmiştir.”<a href="../Text/MUSIKI_split_047.html#footnote-600-456" id="footnote-600-456-backlink">[456]</a></p>

  <p class="normal">İşin gerçeğine bakacak olursak, Ahmet Efendi’nin babası ve hocası Zekâi Dede’nin Sultanî Irak faslını oluşturan bu dört eseri (yani Abdülhalim Ağa’nın ve Küçük Mehmed Ağa’nın birer beste ve birer semaisini) doğrudan doğruya bestecilerinden öğrenmiş olmasına kronolojik açıdan olanak yoktur. Çünkü onsekizinci yüzyılın ikinci yarısının bu iki önemli bestecinin ikisi de Hâfız Ahmet Efendi’nin babası Zekâi Dede’nin doğumundan aşağı yukarı yirmi yıl önce vefat etmişlerdi. Yani, Zekâi Dede’nin bu dört eseri, Ahmet Efendi’nin dediği gibi, bizzat “bestekârlarının fem-i muhsinlerinden” değil, bir başkasından meşkedip öğrendiği kesindir.</p>

  <p class="normal">Ne var ki, önemli olan tarihsel gerçek değildir. Önemli olan, Hâfız Ahmet Efendi’nin bu eserlerin babası tarafından bestecilerinin bizzat kendilerinden meşkedildiğini sanması ve Sultanî Irak faslının kendi hâfızasına yerleşmiş biçiminin eserlerin bestecilerinin elinden çıkmış biçimi, yani “orijinali” olduğuna samimi olarak inanmış olmasıdır. Bu inancın tarihsel gerçeklerle bağdaşıp bağdaşmaması bu bağlamda hiç önemli değildir. Bu inanç da, bu eserlere başkaları tarafından yapılan “saygısızlığa” ve “sadakatsizliğe” Ahmet Efendi’nin şiddetli bir tepki göstermesine yol açmıştır.</p>

  <p class="normal">Müzikal sadakat ve insanî vefa duygularını birlikte barındıran Ahmet Efendi babası Zekâi Dede’nin eserlerini yayımlama gerekçesinde de bunu belirtir. Babası Zekâi Dede’nin eserlerini kendi adına değil babasının adına yayımlamaktadır Ahmet Efendi ve yine babasının adına bunları musıki dünyasına armağan etmektedir. Bu arada da kendisini sadece görevini yerine getiren bir emanetçi olarak görmektedir. Şöyle yazıyor Ahmet Efendi:</p>

  <p class="normal">“Merhum pederim ve üstadım tarafından musıkişinaslarımıza bir yâdigâr olmak üzere notalarını buraya tesbit etmek merhum üstadı ilelebet hürmetle ve tâzimle yâdettirecektir.”<a href="../Text/MUSIKI_split_047.html#footnote-600-457" id="footnote-600-457-backlink">[457]</a></p>

  <p class="normal">Ahmet Efendi, dostları ve meşk arkadaşları Rauf Yekta, Kâzım Uz ve Ahmet Avni Konuk’un bazı eserlerine de aynı vefa duygusuyla yaklaşmıştır. Bunların üçü de Zekâi Dede’nin talebesiydi. 1939 yılında İstanbul Belediye Konservatuvarı tarafından yayınlanan Mevlevî Âyinleri fasiküllerinin sonuncusu Zekâi Dede’nin bu talebelerine ayrılmış gibidir. Rauf Yekta’nın Yegâh, Kâzım Uz’un Sultanîyegâh, Ahmet Avni Konuk’un Bûselik Aşiran ve Dilkeşide, bizzat Ahmet Efendi’nin de Müstear makamlarındaki âyinleri aynı fasikülde Zekâi Dede’nin ve onun en yetenekli öğrencilerinin dinî musıkiye katkılarına bir vefa abidesi gibi sıralanmış bulunuyorlar.</p>

  <p class="normal">Ahmet Efendi’nin Besteleri</p>

  <p class="normal">Eski üstadların eserlerinin yıllar sonra başına gelenleri yakından gören Ahmet Efendi bundan kendine pay çıkarmamış, ölümünden sonra kendi bestelerinin başına gelecekleri pek düşünmemiştir. Eski eserlere katı sadakat ve vefa anlayışı, ona daha sonra kendi eserlerine de sadık kalmak isteyenler olabileceğini düşündürmemiştir. Bir besteci olarak eserlerini unutulup yok olmaktan korumaya öncelik vermemiş, olası “tahrifat” ya da değişikliklere karşı önlem almayı önemsememiştir. Gelenekten alıp aktardığı eserler konusunda gösterdiği inatçı ve tutarlı titizliği kendi eserlerinden esirgemiş ve onları bizzat notaya almak için aynı gayreti sarfetmemiştir.</p>

  <p class="normal">Bazı kaynaklarda Ahmet Efendi’nin 500 kadar eser bestelediği kaydediliyor. Ahmet Efendi’nin ölümünden beş yıl kadar önce kaleme alınmış, bilgisi dahilinde yayınlanmış ve yukarıda verdiğimiz resmî biyografisinde sadece “yüzü mütecaviz [yüzü aşkın]” eserden söz edildiğine göre bu 500 rakamının tamamen hayâl ürünü olduğunu kesinlikle söyleyebiliriz<a href="../Text/MUSIKI_split_047.html#footnote-600-458" id="footnote-600-458-backlink">[458]</a> . Kaldı ki, Ahmet Efendi’nin dile getirdiği bu 100 rakamı bile onun bize sadece güftesi ulaşabilmiş eserlerinin sayısını yansıtıyor olsa gerektir. Çünkü bunların birçoğunun notası artık elde yoktur, yani eserin bestesi unutulmuştur, kayıptır. Örneğin Sadettin Nüzhet Ergun, Ahmet Irsoy’un öldüğü yıl olan 1943’te yayınlanan kitabında onun 41 adet ilâhisinin güftesini verir<a href="../Text/MUSIKI_split_047.html#footnote-600-459" id="footnote-600-459-backlink">[459]</a> . Oysa bunların büyük bölümünün notası elde yoktur.</p>

  <p class="normal">Gerçek şudur ki Ahmet Efendi’nin günümüze notalarıyla birlikte gelebilmiş eserlerinin sayısı 50 civarındadır. Notaya alınmış fakat şu ya da bu nedenle kıyıda köşede kalmış bazı eserlerinin bundan sonra keşfedilip gün yüzüne çıkarılması ihtimal dahilindedir elbette, ama bunların sayısının çok yüksek olabileceğini sanmıyoruz. Ahmet Efendi’nin bestesi bilinen bu 50 kadar eserin üçte ikisi dinî eserlerdir, bunların çoğu da ilâhidir.</p>

  <p class="normal">Ahmet Efendi dinî musıkiye daha çok önem verirdi. Kendi eserleri arasında da bestelediği iki adet Mevlevî âyinine diğerleri arasında öncelik vermiştir. Ahmet Irsoy bu iki âyinin hiç değilse bir kez mukabelesinin (yani bir Mevlevî dergâhında semâzenler eşliğinde icrasının) yapılmasına özen göstermiştir. Bu mukabelenin yapılmasıyla, yani bestelenmiş olan bu âyinin basit bir müziksel potansiyelden dinî bir gerçekliğe dönüşmesiyle, bu âyinlerin Mevlevî dergâhlarının repertuvarına girmesi kesinlik kazanmış oluyordu.</p>

  <p class="normal">Hâfız Ahmet Efendi’nin Bayatî Bûselik makamındaki<a href="../Text/MUSIKI_split_047.html#footnote-600-460" id="footnote-600-460-backlink">[460]</a> âyininin ilk icrası 25 Mayıs 1905 Perşembe günü kudümzenbaşısı bulunduğu Yenikapı Mevlevîhanesi’nde yapılmıştı. Daha sonra bestelediği Müstear makamındaki diğer âyinin mukabelesi yapılmayabilirdi, çünkü tekke ve zaviyeler o sırada kapatılmış bulunuyordu. Ne var ki, bu âyin de 1925 sonrasında, yine Yenikapı Mevlevîhanesi’nde, fakat bu sefer özel bir toplantıda icra edilmiş ve böylece Mevlevî repertuvarına, sembolik olarak da olsa dahil edilmiştir. Ahmet Efendi’nin dinî musıkiye ve özellikle de Mevlevî musıki evrenine düşkünlüğü şuradan da anlaşılıyor ki birçok dindışı şarkısına ve bestelerine güfte olarak Hüseyin Fahreddin dede ve Veled Çelebi gibi Mevlevî şeyhlerinin şiirlerini seçmiş.</p>

  <p class="normal">Üslûp açısından Ahmet Efendi gerçek fakat gecikmiş bir klâsik besteci olarak görülebilir. Metanet, melodik sağlamlık, form ve güfte düzgünlüğü, esaslı bir makam duygusu ve makam seyrinin sağlam işlenişi, beste/güfte/usul üçlüsünün uyumu ve her eserin amaca, yani ilgili eser türünün sosyal, dinsel ve estetik işlevlerine tamamen uygunluğu bestelerinin en belirgin özelliğidir.Özellikle iki Mevlevî âyininin Zekâi Dede’ninkilerle benzerlikler içerdiği kesindir. Zaten Ahmet Efendi babası Zekâi Dede’nin üslûbunun, onun yolunun izleyicisi sayılmalıdır. Talebesi ve hayranı Osman Şevki Uludağ’ın aşağıdaki objektif değerlendirmesi Türk musıki camiasında Ahmet Efendi’nin besteciliğinin nasıl algılandığını iyi yansıtır:</p>

  <p class="normal">“Kesin bir hakikattir ki Zekâi Dede beste yapmakta hocası Büyük Dede Efendi ve hatta Eyüplü Mehmed Ağa derecesinde büyük kudret gösteremediği gibi, Hâfız Ahmet Efendi de babasının derecesine yükselememiştir. Eserlerini elimize aldığımız vakit onda hata diyebileceğimiz ufak bir pürüz göremiyoruz, fakat sarıcı ve sürükleyici bir zevk de bulamıyoruz. Ancak, makam ve usul düzgünlüğü onun eserlerinin en belirgin karakteridir. Beste yapmakta Rauf Yekta’ya benzer. Rauf Yekta Bey yarım asır boyunca Türk musıkisini yalnız başına müdafaa etmiş, onun dünya musıkisi içinde değerini, mevkiini, önemini belirtmeye muvaffak olmuş, fakat bestelediği âyinden tutunuz da, en son eseri olan Nevâ ağır semaisine kadar bütün eserleri en ince musıki tekniği ile bezettiği halde Itrî, Büyük Dede veya Şâkir Ağa ayarında bir bestekâr olamamıştır. Hâfız Ahmet Irsoy da böyledir.”<a href="../Text/MUSIKI_split_047.html#footnote-600-461" id="footnote-600-461-backlink">[461]</a></p>

  <p class="normal">Eğer bir gün (önce geleneksel Osmanlı/Türk musıkisinde üslûp analizi yöntemlerinin geliştirilmesi koşuluyla tabii) son dönemlerin bir “neoklâsik” besteciler grubundan bahsetmek mümkün olursa, Ahmet Irsoy muhtemelen bu grubun belli başlı üyelerinden biri olarak görülecektir. Hepsi de Zekâi Dede’nin öğrencisi olan Ahmet Avni Konuk, Suphi Ezgi, Rauf Yekta Bey ve Kâzım Uz da herhalde bu grupta yer alacaklardır.</p>

  <p class="normal">Geçmişin eserlerini bugüne aktarmaktaki tutkulu inadını ve başarısını takdir ettiğimiz Ahmet Irsoy, nedense şahsını ve bestelerini benzer bir kalıcılık kaygısının dışında tutmuştur. Geçmiş üstadların eserlerini hâfızasından çıkarıp çağdaş yazı diline (yani notaya) aktarıp bu noktada modernleşme akımlarına uyum gösteren Ahmet Efendi; kendi bestelerinin bugüne uyumsuz oldukları, yani aktarılmaya değmeyecekleri kanısında mıydı acaba? Itrî, Dede Efendi, Zekâi Dede gibi musıki zirvelerinin yanı sıra kendi eserlerinin bahse değer olmadıklarını mı düşünüyordu? Bilemiyoruz. Ama böyle olduğunu varsaysak bile, bu aşırı alçakgönüllü tavrı bir çelişki olarak değerlendirmek yanlış olabilir. Çünkü Ahmet Irsoy yarım asır boyunca müzisyen kişiliğinin ve mesleğinin esas kabul ettiği yönüyle, yani hocalığıyla, kalıcılığa çoktan ulaşmıştı. Osman Şevki Uludağ’ın veciz bir şekilde ifade ettiği gibi:</p>

  <p class="normal">“Sayısı yüzleri aşan Türk musıkisi klâsiklerini, Mevlevî âyinlerini, Bektâşi nefeslerini, ilâhileri ortaya çıkarıp neşretmekte onun birinci derecede hizmeti olmuştur. Türk musıkisini az veya çok bilenler hep onun talebesi ve çırağıyız. Bildiklerimizin en doğrusunu ondan öğrendik.”<a href="../Text/MUSIKI_split_047.html#footnote-600-462" id="footnote-600-462-backlink">[462]</a></p>
</body>
</html>
