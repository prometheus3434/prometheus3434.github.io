<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kMusikiden-muzige</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre4" id="calibre_toc_7">Charles Fonton (1725-1795?) ve<br class="chapter" />
  “Şark Musıkisi Hakkında Deneme”</h2>

  <p class="normal">Charles Fonton’un biyografisi hakkında ayrıntılı bilgi sahibi değiliz. Fonton, bildiğimiz kadarıyla, müzisyen veya müzikolog değildi. Onyedinci ve onsekizinci yüzyıllarda İstanbul’a ve Osmanlı İmparatorluğu’na gezi, gözlem, diplomasi, misyonerlik ya da ticaret amacıyla gelmiş ve sonra da bu konularda bir eser yayımlamış yüzlerce Avrupalıdan biri de değildi. İstanbul’da doğmuş bir Fransız olan Charles Fonton, sonuç itibarıyla sadece Fransız Dışişleri Bakanlığı’nın bir memuru, bir tercümanıydı (o zamanki deyimiyle bir dragoman). Çok yakın tarihlere kadar yayımlanmış bir eseri de olmayan Fonton hakkında klâsik ansiklopedik kaynakların fazla bilgi vermeyişlerine şaşmamak gerek. Örneğin ondokuzuncu yüzyılın en tanınmış müzik ve müzisyenler ansiklopedisinde Fétis şunları yazıyor:</p>

  <p class="indentmetin">“Fonton (Charles). Fransız Şarkiyatçısı. Kraliyet Kütüphanesi’nde V 1793-D numarada kayıtlı iki elyazması eserden anlaşıldığı kadarıyla 1751’de İstanbul’da bulunuyordu. İlk eser Fonton’un Türkçeden Fransızcaya çevirdiği bir Farsça roman türüdür. Fonton’un kendi eseri olan ikincisi ise “Şark Müziği hakkında; Avrupa Müziğiyle karşılaştırmalı bir Deneme” başlığını taşır. Yazar eserinde sözünü ettiği konuya hâkim görünüyor. Ne var ki, bu eser Villotteau’nun Mısır ile ilgili güzel kitabı yayımlandıktan sonra geçerliliğini yitirmiştir.”<a href="../Text/MUSIKI_split_046.html#footnote-600-301" id="footnote-600-301-backlink">[301]</a></p>

  <p class="normal">1856 yılında yayınlanan bir diğer Fransız biyografik ansiklopedi ise, böyle olumsuz bir tavır almamakla beraber, Fonton’un Deneme’sinin çok kısa bir özetini verip, 1751 yılında İstanbul’da kaleme alındığını söylemekle yetiniyor<a href="../Text/MUSIKI_split_046.html#footnote-600-302" id="footnote-600-302-backlink">[302]</a> . Bir diğer ondokuzuncu yüzyıl ünlü Fransız biyografik sözlüğü de Fétis’in yazdıklarını aşağı yukarı aynen tekrarlar<a href="../Text/MUSIKI_split_046.html#footnote-600-303" id="footnote-600-303-backlink">[303]</a> .</p>

  <p class="normal">Charles Fonton’un Hayatı ve Eserleri<a href="../Text/MUSIKI_split_046.html#footnote-600-304" id="footnote-600-304-backlink">[304]</a></p>

  <p class="normal">Charles Fonton 26 Kasım 1725’te Fransız Konsolosluğu tercümanı (dragoman) Pierre Fonton (1686 - İstanbul 1756) ile Venedikli Lucrezia Navoni’nin (Venedik 1704 - İstanbul 1790) altı çocuğunun dördüncüsü olarak İstanbul’da doğmuş ve aynı yılın 4 Aralığında Beyoğlu’nda Saint-Antoine kilisesinde vaftiz edilmiştir. On iki yaşındayken tıpkı babası ve dedesi Joachim Fonton (1651-1709) gibi Şark dilleri ve tercümanlık eğitimi almaya Paris’e yollanan Charles Fonton, 1 Kasım 1737’de bu kentteki Collège Louis le Grand’da eğitimine başlar ve 17 Temmuz 1746 tarihinde bu lisenin “doğa bilimleri” kolundan mezun olur<a href="../Text/MUSIKI_split_046.html#footnote-600-305" id="footnote-600-305-backlink">[305]</a> . Hemen akabinde İstanbul’a gelmiş olduğu tahmin edilebilir. Beyoğlu’nda Kapüsen rahiplerin Saint-Louis manastırında (Couvent Saint-Louis à Péra, Collège des Capucins) bir “diloğlanı” (enfant de langue ya da jeune de langue) olarak öğrenimine devam eden Charles Fonton, 1753’e dek toplam yedi yıl İstanbul’da kalır.</p>

  <p class="normal">1753 yılında Fransa’nın Halep Konsolosluğu’na ikinci dragoman olarak tayin edilen Charles Fonton, 1759 yılında yine aynı görevle Kahire’deki Fransız Konsolosluğu’na nakledilir. 1765’ten önce Fransa’nın İzmir Konsolosluğu’na ikinci dragoman olarak atanan Fonton burada Fransız uyruklu Thérèse Brémond ile evlenir. Bu evlilikten, bilindiği kadarıyla, üç erkek ve bir kız çocuğu olmuştur. Fonton’un 1774’ten itibaren Fransa’nın İzmir Konsolosluğunda birinci dragoman olarak görev yaptığını görüyoruz. Ortadoğu’da Fransız Sefaret ve Konsolosluk tercümanı olarak bulunmuş dört kuşağa mensup çok sayıda Fonton ailesinin ferdi arasında Charles Fonton’un “İzmirli Fonton” olarak tanınmış olmasına bakarsak İzmir’de uzunca bir süre kalmış olduğunu tahmin edebiliriz. 1778 yılında Charles Fonton Fransa’nın İzmir Başkonsolosluğu’nda birinci tercümanlık görevine ilâveten Chancelier unvanını da taşıyordu.</p>

  <p class="normal">Charles Fonton’un ölüm tarihi ve ölüm yeri kesin bir şekilde tesbit edilemiyor. Eckhard Neubauer, Charles Fonton’un İzmir’de 1793 ve 1797 yılları arasında ölmüş olduğunu kuvvetli bir tahmin olarak öne sürüyor<a href="../Text/MUSIKI_split_046.html#footnote-600-306" id="footnote-600-306-backlink">[306]</a> . Ömrünün büyük bölümünü Osmanlı İmparatorluğu sınırları dahilinde geçirmiş olan bu Şarklı şarkiyatçının yine buralarda vefat etmiş olması bizce de çok kuvvetli bir ihtimaldir.</p>

  <p class="normal">Fonton soyadına dragomanlık mesleğinde iki asır boyunca çok sık rastlanıyor<a href="../Text/MUSIKI_split_046.html#footnote-600-307" id="footnote-600-307-backlink">[307]</a> . Aşağı yukarı her Fonton’un bir oğlunu ya da yeğenini bu mesleğe verdiğini söylemek yanlış olmaz. Dragomanlık yapmış Fonton’ların ilki olan Joachim Fonton (1651-1709), Fransa’nın güneybatısındaki Dauphiné yöresinin Valence kentinde doğmuştu. Charles Fonton’un dedesi olan Joachim Fonton Şark dillerini öğrenmek için İstanbul’a 25 Mayıs 1670’te gelmiş ve burada, Pera’daki Kapüsen rahipleri manastırında en az beş yıl kalmıştı.</p>

  <p class="normal">Joachim Fonton’un üç oğlu da dragoman olmuştur. Büyük oğlu Pierre Fonton (yani “Deneme”nin yazarı Charles Fonton’un babası) 1700-1706 yılları arasında diloğlanı olarak İstanbul’da bulunmuştu. Pierre Fonton İstanbul’da Fransız Sefaretinin birinci tercümanı görevinde bulunurken burada 1756 yılında öldü. Pierre Fonton’un oğullarından altı tanesi baba mesleğine intisab eder. Charles Fonton bu üçüncü kuşaktan tercüman Fonton’ların ikincisidir. Onun da oğullarından üç tanesi baba mesleğini seçmiştir. Bunların en küçüğü olan 1769 doğumlu Etienne Fonton, 1781-1788 yıllarında “diloğlanı” olarak Paris’te eğitim görmüş ve 1827 sonrasında Trablusşam’da vefat etmiştir. Fonton adını taşıyan 21 kişinin Fransa’nın Doğu Akdeniz kentlerindeki sefareti ve konsolosluklarda dragoman mesleğini icra ettikleri biliniyor<a href="../Text/MUSIKI_split_046.html#footnote-600-308" id="footnote-600-308-backlink">[308]</a> . Bunların dört tanesi İstanbul’da Fransız Sefarethanesi’nin birinci tercümanı olarak görev yapmışlardı.</p>

  <p class="normal">Charles Fonton İzmir’de 10 Aralık 1778 tarihinde Ortadoğu’daki Fransız dragomanların durumunu açıklayan “Mémoire sur les Drogmans” (tercümanlar hakkında lâyiha) başlıklı bir lâyiha yazmıştır<a href="../Text/MUSIKI_split_046.html#footnote-600-309" id="footnote-600-309-backlink">[309]</a> . Bu ilginç lâyiha esas itibarıyla bir şikâyetnamedir. Fonton bu beş sayfalık metinde dragomanların gerek Fransız sefir ve konsoloslarından gerekse bulundukları ülkelerin yerli halkından gördükleri kötü muamelelerden söz eder, yaptıkları işin ağırlığına ve nankörlüğüne karşılık olarak kendilerine sağlanan maddî imkânların çok sınırlı oluşundan acı bir dille yakınır. Dragomanlar diplomat statüsüne sahip değillerdi. Dolayısıyla, eli ayağı ve gözü kulağı durumunda oldukları Fransız sefir ve konsoloslarınca hor görülmekteydiler. Diğer yandan, dil ve âdetlerini iyi bilip günlük hayatlarını paylaştıkları ülkelerin yerli halkları tarafından da dışlanıyorlardı.</p>

  <p class="normal">Bu konuda Fonton resmî Fransız diplomatik makamlarıyla dragomanlar arasında sembolik nitelik taşıyan bir anlaşmazlığı naklediyor. Fonton, bulundukları ülkelerin yerel giysilerini kullanan dragomanların günlük işlerinde bir Fransız gibi giyinmelerinin çok yararlı olacağını, bunun hem sefaret mensupları hem de bulundukları ülke halkı nezdinde prestijlerini arttıracağını ve işlerini kolaylaştıracağını anlatıp Fransız Dışişleri Bakanlığı’nın buna cevaz vermesini ister. Fransız makamlarının bu isteğe ne cevap verdiği bilinmiyor, ancak, bilindiği kadarıyla dragomanların hukuki ve diplomatik statülerinde onsekizinci yüzyılın sonuna dek kayda değer bir değişiklik yapılmamıştır.</p>

  <p class="normal">Fonton’un bu lâyihası Fransa’nın onsekizinci yüzyılda Ortadoğu’daki ticari faaliyetleri ve Fransız dragomanların tarihi açısından çok önemli bir kaynaktır. Nitekim, bu konularda eser vermiş Fransız tarihçilerinden olan gerek Venture de Paradis<a href="../Text/MUSIKI_split_046.html#footnote-600-310" id="footnote-600-310-backlink">[310]</a> , gerek Dupont-Ferrier<a href="../Text/MUSIKI_split_046.html#footnote-600-311" id="footnote-600-311-backlink">[311]</a> , gerekse Dehérain<a href="../Text/MUSIKI_split_046.html#footnote-600-312" id="footnote-600-312-backlink">[312]</a> Fonton’un bu elyazması metnini önemsemiş ve birinci kaynak olarak kullanmışlardır.</p>

  <p class="normal">Charles Fonton’un kuşkusuz en önemli eseri “Şark Musıkisi Hakkında Deneme”sidir. Eser, ilk bakışta Türkçe öğrenen her Fransız “diloğlan’ın” eğitiminin sonunda yapmakla yükümlü olduğu bir tür mezuniyet tezi, Türkçeden Fransızcaya bir çeviri ya da aktarma olarak düşünüldüğü izlenimini veriyor. Ne var ki bu metin, göreceğimiz gibi, yapılmış yüzlerce çeviriden çok farklı bir nitelik taşıyor<a href="../Text/MUSIKI_split_046.html#footnote-600-313" id="footnote-600-313-backlink">[313]</a> . Kaldı ki vazifeşinas Charles Fonton, ödev niteliği taşıyan Türkçeden Fransızcaya bir değil iki ayrı çeviriyi zaten yapmış bulunuyordu.</p>

  <p class="normal">Bu çevirilerin ilki 1751’de yaptığı ve “Şark Musıkisi Hakkında Deneme”nin sonuna eklediği 25 sayfalık “Züleyd ve Feramerz” mensur çevirisidir. Bu çevirinin başlığı şudur: Aventures de Zélide et de Feramez. Histoire romanesque écrite en Persan et traduite du Turc en Français. Firdevsî’nin Şehname’sinin Rüstem’in oğlu Feramerz’in maceralarını anlatan bölümünün Türkçeden Fransızcaya çevirisidir bu. Fonton “Deneme”yi nasıl Şark ve Garp musıkilerini karşılaştırmak için yazdıysa, bu çeviriyi de Fransızlara bir “Şark romanı” örneği sunmak ve Avrupa romanlarıyla karşılaştırma olanağı sağlamak için yaptığını açıkça söyler.</p>

  <p class="normal">Diğer çeviri ise Fonton’un 1747’de yaptığı Histoire de la Révolution à Constantinople en 1703 (İstanbul’da 1703 devriminin tarihi) adlı tercümedir. Burada Fonton Raşid tarihinin 1703 Edirne vak’ası hakkında yazdıklarının bir bölümünü Fransızcaya tercüme etmiştir. Bu çeviriyi içeren ve Fransız Millî Kütüphanesinde bulunan elyazması defterde hem Raşid tarihinin o bölümünün Fonton tarafından istinsah edilmiş metni hem de Fransızca çevirisi bulunuyor<a href="../Text/MUSIKI_split_046.html#footnote-600-314" id="footnote-600-314-backlink">[314]</a> .</p>

  <p class="normal">Charles Fonton’un bu dört metinden (yani dragomanların statüsüyle ilgili bir kısa lâyiha, iki adet Türkçeden Fransızcaya çeviri ve “Şark Musıkisi Hakkında Deneme”) başka eseri bilinmiyor.</p>

  <p class="normal">Fransız Diloğlanlar, Dragomanlar ve Okulları</p>

  <p class="normal">Osmanlı İmparatorluğuyla onaltıncı yüzyıldan ve hatta daha da öncesinden beri hayli yoğun ticari ilişkiler içinde olan Fransa, onyedinci yüzyılda gerek Osmanlı yönetimiyle gerekse ihtilâf vukuunda kadı ve mahkemelerle ilişkilerinde sadık ve güvenilir tercümanlara şiddetle ihtiyaç duymaya başladı. Bu tercümanlara dragoman deniyordu. Gerek Ortadoğu’da yerleşmiş Fransız tacirleri gerekse bunların üst örgütü olan Marsilya Ticaret Odası yerli tercümanların ticari, adli ve diplomatik ilişkilerde yeteri kadar güvenilir olmadıklarını sürekli olarak Fransız Hükümetine bildiriyorlardı<a href="../Text/MUSIKI_split_046.html#footnote-600-315" id="footnote-600-315-backlink">[315]</a> .</p>

  <p class="normal">Doğu Akdeniz’deki bir diğer önemli ticari güç olan Venedik Cumhuriyeti ise 1551’den beri Senatonun tercümanlık mesleği için uygun bulduğu gençleri İstanbul’a dil eğitimi görmeye gönderiyordu. Bu tercümanlık öğrencilerine “giovanni della lingua” deniyordu. Fransa da tercüman yetiştirmek üzere İstanbul’da bir okul kurmaya karar verince Venedik modelini örnek almakla yetindi. Dragomanlık eğitimi gören Fransız gençlere verilen “Enfant de Langue” (diloğlanı) veya “Jeune de Langue” (dil genci) adları İtalyancadan çevrilmiştir. Venedikliler ise Türkçeden çevirdikleri ve içoğlanı deyiminden mülhem olan diloğlanı adını kullanmışlardı.</p>

  <p class="normal">Fransız Kralı 14. Louis’nin nazırı Jean-Baptiste Colbert’in inisiyatifiyle 18 Kasım 1669’da yayınlanan bir kararname Fransız sefaret ve konsolosluklarında ve Fransız tüccar nezdinde dragoman’lık yapacakların münhasıran Fransız olmaları ilkesini getirdi. Bu da Şark dillerini iyi konuşan, okuyup yazabilen tercümanların yetiştirileceği bir okul kurulmasını gerektiriyordu. 31 Ekim 1670 tarihli ikinci bir kararname de böyle bir okulun “yönetmeliği” niteliğini taşıyor. Bu okul için İstanbul ve İzmir’de olmak üzere iki tane manastıra sahip olan Kapüsen (Capucins) rahipleri uygun bulundu.</p>

  <p class="normal">Kararnamede iki okul açılması öngörülmüş olmasına rağmen sonuçta sadece İstanbul’daki (Pera) okul faaliyet göstermiştir. Fransız sefirinin gerek Kapüsen rahiplerini gerekse öğrencileri yakın gözetim altında tutmak istemesinin buna neden olduğu söylenir. 1669 kararnamesine göre Pera’daki manastırda 18 öğrenci öğrenim görecekti. Ancak bu rakama her zaman uyulmadı. 1690’a kadar rakam hep 18’in altında kaldı, ondan sonra da zaman zaman 18’in üzerine çıktı. Aynı kararnameye göre Şark dillerini öğrenmenin zorluğu göz önüne alınarak, okula giriş yaşı 9 ya da 10 olarak saptanmıştı. Ne var ki, uygulamada 11, 12 ve hatta 15 yaşındaki delikanlıların okula alındığı görüldü. Öğrenim süresiyse hiçbir zaman kesin bir biçimde saptanmadı.</p>

  <p class="normal">1670-1700 yılları arasında Pera’daki okulda eğitim görmek üzere 40’tan fazla diloğlanı Fransa’dan İstanbul’a getirilir. Bunların arasında Charles Fonton’un atası Joachim Fonton da vardı. Öğrenim ücretsizdi. Öğrencilerin İstanbul’daki masraflarını karşılamak amacıyla Marsilya Ticaret Odası, Kapüsen rahiplerine öğrenci başına yılda 300 Livre ödemeyi tahhüt etmişti. Bu düzenlemeyle hem Fransız devleti bu yükten kurtulmuş oluyor hem de Marsilya Ticaret Odası daha sonra Ortadoğu ticaretinde kendisine yararlı olacağına inandığı bir girişime bir tür yatırım yapmış oluyordu. Bu nedenle Marsilya Ticaret Odası ödemelerini hiç aksatmadı.</p>

  <p class="normal">Pera’daki Kapüsenler manastırında diloğlanlara Türkçe öğretmek için bir Türkçe hocası tedarik edilmişti. Bunun dışında, klâsik Fransız lise eğitimi de görmesi gereken öğrencilere bu eğitimi bizzat Kapüsen rahipleri vermekle yükümlüydüler. Ancak, öğretici bir niteliğe sahip olmayan bir ruhban grubu olan Kapüsenlerin bu görevleri gereği gibi yerine getiremedikleri anlaşılıyor. Biraz Fransızca, biraz konuşulan Rumca, biraz da Lâtince... Jeune de Langue’lara öğretilen bundan ibaretti. Öğrencilerin maddî ve manevî ihtiyaçlarına kısmen cevap veriliyor, fakat iyi bir dragoman olarak yetişmeleri için gerekli özen gösterilemiyordu. 1687 yılında Fransız elçisi Fabre, sefarette bu isme lâyık hiçbir dragoman bulunmadığından şikâyet eder. İstanbul’a daha sonra gelmiş Fransız sefirleri de bu dönemde yetişmiş dragomanların yetersizliğinden yakınırlar. Bir ara Halep’de Arapça öğrenimi için bir okul açılması düşünülür, fakat Türkçenin daha yaygın ve öğrenilmesi daha kolay bir dil olması dolayısıyla bu girişimden vazgeçilir.</p>

  <p class="normal">Colbert’in 1669’da başlattığı girişimin tam bir başarısızlıkla sonuçlanacağı sanılırken devreye Cizvit (Jésuite) papazları girer ve Fransız diloğlanların eğitiminde yeni bir aşamaya gelinir. Nitelik olarak öğretimci tipte bir ruhban grubu olan cizvitlerin hareket noktası esas itibarıyla Fransa’ya dragoman veya dışişleri görevlisi yetiştirmek değildi. Onlar, Katolikliğin Ortadoğu’da diğer Hristiyan mezhepler arasında sivrilip ön plâna geçmesini istiyorlardı ve buna yardımcı olmak için yerel dilleri de bilen elemanlar yetiştirmek amacındaydılar. Bu misyonerlik amacıyla Fransız devletinin diplomatik ve ticari amaçlarının çakışmasından dolayı Cizvit papazlarına da bir okul açma izni verildi.</p>

  <p class="normal">1700 yılında, zaten Cizvit papazlarınca işletilmekte olan Paris’teki Collège Louis le Grand’da yeni bir bölüm açıldı. Masrafları hazineden ödenecek olan bu bölümde 12 adet Ermeni genci eğitim görecekti. Bu gençler daha sonra ülkelerine döndüklerinde “misyoner sıfatıyla Katolikliğe, tercüman sıfatıyla da Fransız devletine” hizmet edeceklerdi. Fransa Kralı XIV. Louis, böylece, Cizvit papazları arasında kendi politikasına hizmet edecek bireyler yetiştirmeyi umarken Cizvitler de Fransız hazinesinden gelen fonlarla kendi din ve inançlarını yayabileceklerini düşünmüşlerdi. Fransız hazinesi Collège Louis le Grand’daki öğrenci başına Cizvitlere 600 Livre ödüyordu. Daha sonra bu miktar 700’e çıkarıldı. Paris koşullarında bu miktar da yetersiz kalıyordu. Bu yüzden Cizvit papazları nispeten varlıklı ailelerin çocuklarını seçmeye özen gösterdiler.</p>

  <p class="normal">1700 yılından itibaren iki okul aynı anda faaliyetlerini yürüttü: Pera’daki Kapüsen rahipleri ve Paris’teki Cizvitler. Pera’daki okulda Fransız kökenli öğrenciler öğrenim görmeye devam ederken Paris’tekine sadece Ortadoğu kökenli Hristiyan öğrenciler alındı. Bu öğrencilere ve Paris’te Collège Louis le Grand’da öğretim gördükleri bölüme Ermeniler adı verildi. Oysa, 1700’den sonra Paris’e getirilen diloğlanların büyük çoğunluğu Ermeni değildi. Aralarında Ortodoks Rumlar, Marûnî Hristiyanlar, Mısırlı Kıptîler, İtalyanlar çoğunluktaydı. Asıl amaç Ortadoğu’dan gelen Hristiyan çocukları Fransız kıralı ve Katolikliğin hizmetine soktuktan sonra ülkelerine geri yollamak olduğuna göre, bu okula Fransız çocuklar alınmıyordu. Bu aşamada Paris’teki okul ile İstanbul’daki okul arasında hiçbir bağlantı yoktu. Paris’teki okula da çocuklar genellikle 9-10 yaşlarında alınıyorlardı, ancak 14-15 yaşında alınanlar da az değildi; böylece mezuniyet yaşı, 20, 22, ya da 25’i bulabiliyordu.</p>

  <p class="normal">Cizvit papazları öğretmenliğe Kapüsenlerden daha yatkındılar ve Paris’teki diloğlanlar daha iyi yetişiyorlardı. Ancak, bu ikinci okulun da başarısızlığa uğradığı çok çabuk anlaşıldı. Daha 1710 yılında Paris’ten mezun olup da Ortadoğu’ya dönen diloğlanların üçte ikisi dragomanlık mesleğine intisab etmiyorlardı. 1724’te Fransa’nın İstanbul sefiri D’Andrezel şöyle yazıyordu: “Öğrenimini bitirip ülkelerine dönen bu gençler öğretim kurumlarına verdikleri sözü tutmayıp bambaşka alanlara kaydılar. Birçokları kendi hesabına ticarete atıldı; daha da kötüsü, bazıları daha yüksek bir kazanç umarak başka ülkeler hesabına dragomanlık yapmaya başladı. Birkaçı yabancı ülkelere iltica etti. Bazı Rum ve Ermeniler ise ülkelerine döndüklerinde Katolik kilisesinin düşmanı kesiliverdiler.” 1750 yılında bizzat Collège Louis le Grand Cizvit papazlarından olan Forest şöyle yazıyordu: “Bu Ermenilerden birçoğu hem kralımızı hem de dinimizi hayal kırıklığına uğrattılar. Fransa’nın çıkarlarını hiçe saydıkları gibi Katolikliği de kirlettiler.” Anlaşılan, Paris’te belli bir kültür edinen bu Şarklı Hristiyanlar, dönüşlerinde ne dragoman oldular ne de misyoner. Pera’daki okulun başarısızlığına Paris’teki Cizvitlerin başarısızlığı eklendi. Netice olarak bu iki okuldan kayda değer dragoman yetişemedi. O kadar ki, 1710’lu yıllarda Pera’daki okuldan mezun bazı dragoman adaylarının Türkçe bilmedikleri tesbit edilmiş ve bazıları gerisin geriye Fransa’ya yollanmıştı.</p>

  <p class="normal">Bu başarısız denemelerden sonra 1721’de Fransız dragomanların altın devri başlar. Fransa Krallık Meclisinin 20 Temmuz 1721 tarihli kararnamesi daha önceki başarısızlıkları telâfi edecek farklı bir öğrenim sisteminin temellerini atar. Bu Kararnamenin birkaç cümlesini aktaralım: “Bundan böyle Paris’te Cizvit papazlarının okulunda12 adet Şarklı değil 10 adet Fransız öğrenci okutulacaktır. Sekiz yaş civarında okula alınacak bu öğrenciler gerek Fransa’da yaşayan Fransızların çocukları gerekse Ortadoğu’da bulunan Fransız tüccar ve dragomanların çocukları arasından seçilecektir. Bu çocuklar olağan bir biçimde Lâtin dilinde rhétorique<a href="../Text/MUSIKI_split_046.html#footnote-600-316" id="footnote-600-316-backlink">[316]</a> sınıfına dek eğitilecekler ve bu arada iki ayrı hocadan Arap ve Türk dillerini öğreneceklerdir. Daha sonra bu öğrenciler bilgi ve görgülerini arttırıp dragoman olmaları için İstanbul’da Kapüsenlerin okuluna gönderileceklerdir. Bundan böyle Paris’teki Collège Louis le Grand’a hiçbir Şarklı alınmayacağı gibi İstanbul’daki Kapüsen rahipleri de, daha önce Paris’te Cizvit’lerde eğitim görmemiş hiçbir diloğlanı kabul etmeyeceklerdir...Gerek Kapüsen gerekse Cizvitler istidadı görülmeyen öğrencileri okuldan çıkarıp yerlerine yenilerini alabileceklerdir”<a href="../Text/MUSIKI_split_046.html#footnote-600-317" id="footnote-600-317-backlink">[317]</a> .</p>

  <p class="normal">1721 yılına dek diloğlanlar için ya bir tek okul vardı (1669-1700 arası), ya da, iki okul olduğunda (1700-1721 arası), bu ikisi arasında hiçbir irtibat yoktu. 1721’den itibaren iki okulun koordineli çalışması bilgili ve yetenekli dragomanların yetişmesini sağlayacaktı.</p>

  <p class="normal">Gerek Paris’te gerek Pera’da bundan böyle yalnız Fransız öğrenciler eğitilecekti. İki aşamalı okul sistemiyle de bunlara önce Paris’te sağlam ve klâsik bir temel eğitim verilecek, dragomanlık mesleğine gerçek hazırlıklarını da İstanbul’da geçirecekleri bir tür staj dönemiyle tamamlamış olacaklardı. Kararnameye göre bu eğitim için seçilen öğrenciler Fransa veya Ortadoğu kökenli olabileceklerdi. Ne var ki, sonuca baktığımızda, Ortadoğu’da yerleşik Fransız ailelerinin çocuklarının – ve özellikle dragoman çocuklarının – çoğunlukta olduğunu görüyoruz. Dehérain bunu iki ana nedene bağlıyor: “Ücretleri nispeten düşük olan ve geçim zorluğu çeken dragomanlara hiç değilse oğullarını iyi bir okulda ücretsiz olarak yetiştirme olanağı sağlanmış oluyordu. Diğer yandan da, aileleri Şark’ta yaşamayan çocukların birçoğu öğrenimlerinin daha ilk yarısından sonra kendilerine uygun olmadığını anladıkları bu kariyerden vazgeçiyorlardı”.<a href="../Text/MUSIKI_split_046.html#footnote-600-318" id="footnote-600-318-backlink">[318]</a></p>

  <p class="normal">Bu tercihler neticesinde babadan oğula dragoman aileleri türedi, dragoman hanedanları ortaya çıktı. Maddî durumlarından şikâyetçi olan, Fransız konsolos ve sefirlerden gördükleri muamelelerden yakınan dragomanlar, oğulları ve yeğenlerinin de dragoman olmalarını sağlayacak bir Jeune de Langue bursu talep etmekten geri durmuyorlardı. Böylece büyük tercüman sülâleleri uzun yıllar mesleğe hâkim oldular: Adanson’lar, Fornetti’ler, Fonton’lar, Deval’ler, Dantan’lar, Ruffin’ler kuşaklar boyu dragoman yetiştirmiş ailelerdir.</p>

  <p class="normal">1721 reformundan sonra, 9-10 yaşlarında Paris’te Collège Louis-le-Grand’a alınan diloğlanlar, burada uzunluğu kararnamede belirtilmemiş (ama genellikle 8-9 yıllık) bir süre geçirdikten sonra pratik eğitimlerini tamamlamak için İstanbul’a yollanıyorlardı. Birkaç yıl sonra da resmen dragoman görevine atanıyorlardı. İstanbul’a geldiklerinde artık çocuk değildiler. Kendilerine Enfant de Langue (yani “diloğlanı”) değil, Jeune de Langue (“dil genci”) deniyordu. Charles Fonton da Türk Musıkisiyle ilgili eserinde bu sıfatı kullanmıştır.</p>

  <p class="normal">Diloğlanlara Paris’te klâsik Fransız Lise tahsili dışında Türkçe, Arapça ve hüsn-ü hat dersleri veriliyordu. Bu dersleri Cizvit papazları değil, Fransız Dışişleri Bakanlığından getirilen Bakanlık tercümanları veriyordu. Ancak, bu hocalar kitap, sözlük gibi ders malzemelerini Paris’te bulamamaktan da yakınmaktaydılar. Mezun olan öğrenci az çok Türkçe ve Arapça okuyup yazabiliyor, fakat konuşamıyordu. Bu açığın da İstanbul’da kapatılması umuluyordu.</p>

  <p class="indentmetin">1785’e doğru Venture de Paradis iyi bir dragomandan beklenenleri şöyle özetliyordu:</p>

  <p class="indentmetin">“Sefir ve Konsoloslarımız bulundukları ülkenin dilini bilmezler.</p>

  <p class="indentmetin">Göreve geldiklerinde Padişah ya da Vali ile resmî bir görüşme</p>

  <p class="indentmetin">yaparlar. Bu kabul töreninden sonra da artık hiçbir işle meşgul</p>

  <p class="indentmetin">olmazlar. Bütün işler dragomanlar tarafından yapılır. İyi bir</p>

  <p class="indentmetin">dragoman kendi ülkesinin dilinden başka, sözlüklerden</p>

  <p class="indentmetin">yararlanabilmek için Lâtince, İtalyanca, Avam Rumcası, Türkçe,</p>

  <p class="indentmetin">Arapça ve Farsçayı tercüme yapabilecek derecede bilmelidir.</p>

  <p class="indentmetin">Avrupa ülkelerinin genel politika ve çıkarlarını iyi bilmeli,</p>

  <p class="indentmetin">ticaretten anlamalı, Tarih ve Coğrafya bilgisi de olmalıdır.</p>

  <p class="indentmetin">Osmanlı kanun ve âdetlerini, Osmanlı yönetimini ve bürokrasisini</p>

  <p class="indentmetin">çok iyi tanımalıdır. Yetenekli bir öğrenci bile bunları ancak yirmi</p>

  <p class="indentmetin">yılda öğrenebilir”. <a href="../Text/MUSIKI_split_046.html#footnote-600-319" id="footnote-600-319-backlink">[319]</a></p>

  <p class="normal">İşin bütün bu zorluklarına rağmen, 1721’de kurulan ikili öğrenim sistemi semeresini vermiş olacak ki, bu dönemde yetişen dragomanların meslekî yetersizliğine dair şikâyetlere pek rastlanmaz. 1721-1797 yılları arası Fransız diloğlanların altın çağıdır diyebiliriz. Paris’teki Collège Louis le Grand’ın yükseltilen eğitim düzeyine İstanbul’da Fransız sefaretinin nezaretindeki Kapüsen rahiplerince sağlanan pratik bilgiler ve tecrübe ekleniyordu. 1721-1797 yılları arasında bu sistemden 124 diloğlanı geçmiştir. Bunlar arasında Charles Fonton ile birlikte 17 tane Fonton, 5 tane Deval, 10 tane Fornetti, 4 tane de Adanson sayabiliyoruz.</p>

  <p class="normal">Dragoman yetiştirme sisteminin bu dönemdeki bir diğer önemli sonucu da Fransız Şarkiyatçılık geleneğinin temellerinin atılmasıdır. École des Jeunes de Langue (Dil gençleri okulu) adı da verilen bu eğitim sistemi içerisinden Jean-Michel Venture de Paradis (1739-1799), Alexandre Pétis de la Croix (1698-1751) gibi tanınmış müsteşrikler yetişmiştir. Dönemin Fransız müsteşriklerinin en meşhuru olan Sylvestre de Sacy (1758-1838) de bir dönem dragomanların yetişmesine katkıda bulunmuş, onlara Paris’te ders vermiştir.</p>

  <p class="normal">Ayrıca, 1720’li yıllardan itibaren İstanbul’a eğitimlerini tamamlamaya gelen Jeune de Langue’lardan bir tür “mezuniyet ödevi” olarak Türkçe, Arapça ya da Farsça bir metni Fransızcaya çevirmeleri istendi. Hatta en iyi iki çeviri için de Fransız Dışişleri Bakanlığı’nca 3.000 Livre’lik bir ödül de kondu. 1732-1750 yılları arasında bu şekilde yüzden fazla çeviri yapıldı. Çevrilen metinler arasında şunları sayabiliriz: Evliya Çelebi Seyahatnamesi’nden bazı bölümler, Raşid Tarihi, Nâimâ Tarihinden bölümler, Neşrî Tarihinden bölümler, Dürrî Efendi’nin İran Sefaretnamesi, Ahmed Eflâkî Dede’nin Menâkıb-ı Arifîn’inden bazı bölümler, Kanunnameler, Münşeatlar, Fetvâ Mecmuaları. Burada epey zengin bir Şark Metinleri Koleksiyonu oluşmuştu<a href="../Text/MUSIKI_split_046.html#footnote-600-320" id="footnote-600-320-backlink">[320]</a> . Özellikle Sylvestre de Sacy’den sonra gelen Fransız müsteşrikleri bu geleneği devam ettirmiş ve birçok Şark klâsiğini Fransızcaya kazandırmışlardır.</p>

  <p class="normal">1762 yılında Cizvit tarikatı lağvedilir. Diloğlanlar ise, birkaç aylık kısa bir dönem dışında, artık Paris Üniversitesi’ne bağlanmış bulunan Collège Louis le Grand’da eğitimlerine devam ederler ve oradan mezuniyetlerinde İstanbul’a gelmeyi sürdürürler. Ne var ki, üniversiteye bağlanmış olan Collège Louis le Grand giderek sadece üniversiteye hazırlayıcı bir okul görünümü kazanmaya başlar. 1780’li yılların ortasından itibaren Şark dillerini öğrenen öğrencilerin sayısı giderek azalır, mezun olanlar ise üniversiteye girmek için dragomanlık kariyerini terkederler.</p>

  <p class="normal">Fransız Devrimi’yle birlikte dragoman okullarının Fetret devri başlar. Pera’daki okul önce kapatılır, sonra da Kapüsenlerin elinden alınıp laikleştirilir ve Dışişleri Bakanlığı’na bağlanır. Diloğlanlar Kapüsen manastırından alınıp önce Edirne’de zorunlu ikamete tâbi tutulur, sonra da Napolyon Fransa’sının Campo Formio (1797) ve Lunéville (1801) anlaşmalarıyla el koyduğu Beyoğlu’ndaki Venedik Sarayı’na nakledilir.</p>

  <p class="normal">Bu arada 1795 yılında Paris’te bir Şark dilleri Okulu (École des Langues Orientales) kuruldu ve yine yeni kurulan Collège de France’ta Şark Dilleri dersleri verilmeye başlandı<a href="../Text/MUSIKI_split_046.html#footnote-600-321" id="footnote-600-321-backlink">[321]</a> . Geleneksel Şark dilleri öğretimi ve dragoman yetiştirme sistemi için bu, sonun başlangıcı demekti. Bazı öğretmenlerin bireysel gayretine rağmen İstanbul’daki okul onsekizinci yüzyıl ortalarındaki parlaklığına artık dönemeyecekti. 1803’te reorganize edilen İstanbul’daki okul daha bir müddet can çekişmeye devam eder. Buraya girmek için artık Paris’teki Collège Louis le Grand’dan mezun olmak gerekmiyordu. Verilen eğitimin kalitesi de giderek düşer. 1831 yılında Fransız elçilik binasının geçirdiği büyük bir yangın sonucunda kapatılıncaya dek buradan ancak 15 dragoman yetişir.</p>

  <p class="normal">Bu arada Fransa’nın Ortadoğu ticareti gelişmekte, Fransa da bir sömürge imparatorluğu olmaya yönelmekteydi. Eski okullar giderek artan dragoman ihtiyacına ne nitelik ne de nicelik olarak cevap veremez hâle geliyorlardı. 1795’te kurulan ve önce Fransız Kraliyet Kütüphanesi’nin bir yan kuruluşu gibi faaliyet gösterip sonradan tamamen bağımsızlaşan Şark Dilleri Okulu’nun mezunlarının da dragomanlık mesleğine intisab edebilmelerinin kabul edilmesiyle geleneksel okulun bu alandaki tekeli zaten ortadan kalkmıştı. 1833 yılında bir kararnameyle Collège Louis le Grand’da verilen Şark dilleri eğitimi yeniden düzenlenir ve yeni bir sınav sistemi getirilir. Okulu bitirip bu sınavda başarı kazananlar Şark’taki herhangi bir Fransız konsolosluğuna staja yollanır (yani İstanbul’daki okul devre dışı bırakılır). Burada iki yıl kaldıktan sonra stajyer dragoman son bir sınavda başarılı olursa dragoman olarak atanır. 1833 ile 1873 arasında dragoman eğitimi bu şekliyle sürdürülür.</p>

  <p class="normal">1873 yılında ise dragoman yetiştirme okullarının sonu gelir. Bu tarihten itibaren Fransa’nın Ortadoğu’daki bir konsolosluğunda staj yapma zorunluluğu kaldırılıp yerine Şark Dilleri Okulu’nda okuyup oradan mezun olma koşulu getirilir. Dragoman olma hakkının bu okulun tüm mezunlarına verilmesiyle de Fransa’da 1669’dan beri, yani iki asırdır süregelen dragomanlık meslek okulu geleneği sona ermiş olur.</p>

  <p class="normal">“Şark Musıkisi - Avrupa Musıkisiyle Karşılaştırmalı</p>

  <p class="normal">Bir Deneme” Elyazması</p>

  <p class="normal">Charles Fonton’un Essai sur la Musique Orientale Comparée à la Musique Européenne adlı eserinin (bu esere bundan sonra Deneme diyeceğiz) müellifin elyazısıyla tek nüshası Paris’te Bibliothèque Nationale de France, Fransız Yazmaları kataloğunda [N.A. 4023]<a href="../Text/MUSIKI_split_046.html#footnote-600-322" id="footnote-600-322-backlink">[322]</a> numarayla kayıtlıdır. 1751’de İstanbul’da yazılan bu eserin Paris’teki Fransız Millî Kütüphanesine (o zamanki adıyla Kraliyet Kütüphanesine-Bibliothèque Royale) ne zaman girdiği ve girene kadar kimlerin elinden geçtiği bilinmiyor. Ancak Blainville’in 1767’de yayınlanan Müzik Tarihi kitabına Türk musıkisine bir örnek olarak Fonton’un eserinde notası yer alan Sabâ makamındaki “Gel külbe-i ahzânıma” şarkısını koymuş olduğuna bakılırsa, Fonton’un Deneme’sinin bu tarihten önce Paris’e ulaşmış olduğu öne sürülebilir.<a href="../Text/MUSIKI_split_046.html#footnote-600-323" id="footnote-600-323-backlink">[323]</a></p>

  <p class="normal">Elyazması düz kahverengi meşin ciltli, 19x26 cm ebadındadır. Yazılı alan 14x23 cm’dir. Her sayfada 17 veya 18 satır bulunuyor. Fransız Kraliyet Kütüphanesine ilk girişinde yazma [V, 1793-D] numarayla tasnif edilmiş, 1899 yılında yapılan yeni bir tasnifte bugünkü katalog numarasını almıştır. Elyazması iki kısımdır. İlk kısmı IV+146 sayfa olup Deneme’yi içerir; ikinci kısım 76 sayfadır ve Züleyd ve Feramerz mensur çevirisinin metnidir.</p>

  <p class="normal">Fonton’un Fransızca elyazısı muntazam olmakla birlikte ne okunaklıdır ne de güzel. Fransızca metnin içinde geçen bazı Türkçe kelimeler ise temiz ve güzel bir sülüsle yazılmışlardır. Ancak, bunlarda bir iki imlâ hatası da yok değildir. Örneğin, Fonton Çargâh’ı “çaregâh” okunacak şekilde yazdığı gibi, miskal kelimesini de “se” değil “sad” harfiyle yazmıştır. Musıki nazariyatı ve terminolojisiyle Arapçayı çok iyi özümsememiş olmaktan doğan bu gibi (esasen çok az sayıda) imlâ hatalarını bu yazıların bizzat Charles Fonton tarafından yazıldıklarının bir delili olarak kabul etmek gerekir. Deneme’ye altı adet nota eklenmiş. Notalar toplam olarak 11 sayfadır.</p>

  <p class="normal">Metne ayrıca beş şekil eklenmiştir<a href="../Text/MUSIKI_split_046.html#footnote-600-324" id="footnote-600-324-backlink">[324]</a> . Bunların dördü yazarın tarif ettiği çalgıların (ney, miskal, tanbur ve rebap) desenleridir, diğeri de yarım daire şeklinde oturmuş bir saz heyetini göstermektedir. Bu şekiller gravür değil, çini mürekkebiyle yapılmış, taramasız basit desenlerdir. Şekiller Fonton’un değildir. Sol alt köşelerinde Adanson’un imzası okunabiliyor. 1732’de Paris’te doğan Jean-Baptiste Adanson, Fonton gibi bir dragomandı. 1750’nin Nisan ayında İstanbul’a tayin edilmiş, 1754’e dek burada kalmıştır. 1754’te Halep’te üçüncü dragoman, 1758’de Selânik’te ikinci dragoman, 1774’te Trablusgarp’ta birinci dragoman, 1796’da İskenderiye’ye konsolos olmuş, Tunus Başkonsolosu’nun hizmetindeyken 1804’te Tunus’ta ölmüştür. İstanbul’da iken Kanuni Sultan Süleyman’ın askerî kanunnamelerini Fransızcaya çevirmiş ve, anlaşılan, resme kabiliyeti olduğundan meslekdaşı Fonton’un tedarik ettiği musıki aletlerinin birer desenini yapmıştır<a href="../Text/MUSIKI_split_046.html#footnote-600-325" id="footnote-600-325-backlink">[325]</a> .</p>

  <p class="normal">Deneme dönemin Fransız Bahriye Bakanı Antoine-Louis Rouillé’ye ithaf edilmiştir. Rouillé (1689-1761), Fransa’nın Ortadoğu ticaretini yöneten ve yön veren kişiydi. 1744’te devlet bakanı ve Hindistan Ticaret Şirketi murahhası, 26 Nisan 1749’da bahriye bakanı, 28 Temmuz 1754’te de dışişleri bakanı olmuş, 1757’de istifa etmiştir. Yönetimde bulunduğu yıllarda Rouillé Fransa’nın Osmanlı İmparatorluğu’yla ticaretini teşvik etmeye çalışmıştır<a href="../Text/MUSIKI_split_046.html#footnote-600-326" id="footnote-600-326-backlink">[326]</a> . Nihai olarak, Fonton’un kendisine ithaf ettiği Deneme’yi görüp görmediğini bilemiyoruz.</p>

  <p class="normal">Deneme’nin dili genellikle sade ve açıktır. Uzun ve çapraşık cümlelere ithaf kısmından başka yerlerde pek rastlanmaz. Deneme’yi kaleme alırken Fonton Şark musıkisi hakkında hiçbir şey bilmeyen Avrupalı okuyucuyu düşünmüş olmalıdır. Sade ve nispeten kısa olmasına rağmen Fonton’un Deneme’si iç yapısı itibarıyla tutarlı, belli bir mantık silsilesini ya da gelişme çizgisini izleyen bir metin değildir. Gerçi metinde bölüm ve alt bölüm başlıkları yok değil. Ancak, her üç bölümün içinde çeşitli konular neredeyse akla geldiği gibi sıralanmıştır. Fonton aynı bölüm içerisinde daldan dala atlar gibi musıki öğreniminden usullere, oradan saz eserlerinin iç yapısına, âniden de musıkinin insan ruhuyla sağlaması gerektiği uyuma geçiveriyor.</p>

  <p class="normal">Deneme’nin Belge Olarak Önemi</p>

  <p class="normal">Avrupalı seyyah ve müsteşriklerin eserleri onyedi ve onsekizinci yüzyıllar İstanbul’unun musıki yaşamına ilişkin son derece önemli birer kaynaktır. Bu seyahatname, anı yazısı ve derlemelerin içerdikleri Klâsik Türk musıkisine dair bilgi ve belgeler kısmen derlenmiş ve değerlendirilmiş bulunuyor<a href="../Text/MUSIKI_split_046.html#footnote-600-327" id="footnote-600-327-backlink">[327]</a> .</p>

  <p class="normal">Ne var ki, bu seyyah, tüccar ve müsteşriklerin Türk musıkisi hakkında yazdıklarının büyük bir kısmı hem yüzeysel ve kulaktan dolma bilgilerle doludur, hem de kabul edilemeyecek ölçüde önyargılıdır. Avrupa’daki yayınların anlamlı ve nispeten objektif olanlarını ayırt edebilmek önemlidir. Charles Fonton’un Deneme’sinin özeni, tarafsız bakışı, İstanbul’da müziğin icrasına gerçek vukufu ve verdiği ayrıntılar dolayısıyla bu kaynaklar arasında seçkin bir yeri vardır. Eğer bu eser yazılmasının hemen ardından yayımlanabilmiş ve klâsik şarkiyatçılığın bir parçası haline gelebilmiş olsaydı hiç kuşku yok ki onsekiz ve ondokuzuncu yüzyıllarda Avrupalıların Osmanlı’da yapılan musıkiye bakışları bir ölçüde değişirdi.</p>

  <p class="normal">Charles Fonton’un “Şark Musıkisi - Avrupa Musıkisiyle Karşılaştırmalı Bir Deneme”si birçok bakımdan Avrupa kökenli Türk Musıkisi kaynakları arasında ayrıcalıklı bir yere sahiptir. Her şeyden önce, uzunca bir dergi makalesi boyutlarına sahip olan bu eser, Osmanlı İstanbul’unda musıki konusuna teksif edilmiş, bir Avrupalı tarafından yazılmış ilk eserdir. Ayrıca, Charles Fonton İstanbul’a birkaç hafta ya da aylığına gelmiş, lisan bilmeksizin sağdan soldan bilgi derlemeye çalışıp kaynaklarının sağlamlığını yeterince araştırma olanağı bulamamış bir seyyah, ya da kendi ülkesinde oturup basılı kaynakları taramakla yetinmiş bir filolog, dilci ya da klâsik şarkiyatçı değildi. Fonton, Türkçe ve Arapça bilen, ömrünün yedi yılını İstanbul’da, büyük bir bölümünü de Halep, Kahire, İzmir gibi Osmanlı İmparatorluğu’nun diğer büyük kentlerinde geçirmiş, mesleğinin gereği olarak da bulunduğu ülke halklarının dil, âdet ve yaşayışını iyi bilen bir gözlemciydi. Müzisyen olmamasına rağmen, tıpkı Kantemiroğlu ya da Ali Ufkî gibi, İstanbul’un müzik çevrelerine hem “içeriden” hem de “dışarıdan” bakabilme avantajına sahipti.</p>

  <p class="normal">Charles Fonton’un dikkatli, özenli ve güvenilir bir gözlemci olduğunu yazdıklarından kolayca anlamak mümkün. Örneğin, 30 ayrı usulün darplarını öğrenip kaydetmiş olması, sözünü ettiği müzik âletlerinin önemli bazı ölçülerini ve yapımlarını ilgilendiren ayrıntılar üzerinde durması onun gözlem istek ve yeteneğini gösterir. Ayrıca, musıki öğrenim ve aktarımıyla, bestecilik ve icrayla ilgili son derece önemli, kritik noktalara parmak basan değerlendirmeler yapar Fonton. İşte bir örnek:</p>

  <p class="normal">“Şarklılar bir eser besteleyecekleri zaman önce en uygun usulü seçerler ve onu tasarladıkları eserin dayanağı olarak görürler. Bu usul âdeta eserin döküleceği kalıptır. Öyle ki, eser ortaya çıktığında usul ve melodi bir bütünün birbirleri için yaratılmış parçacıkları olacaklardır... Şarklıların bu son derece muntazam ölçüleri neredeyse hâfızalarını tazeleyen bir nota işlevini görür... ölçüyü bozmak asla caiz değildir.”<a href="../Text/MUSIKI_split_046.html#footnote-600-328" id="footnote-600-328-backlink">[328]</a></p>

  <p class="normal">Fonton’un Deneme’sinde bu gibi ince gözlem, doğru ve keskin yargılar içeren cümleler az değil<a href="../Text/MUSIKI_split_046.html#footnote-600-329" id="footnote-600-329-backlink">[329]</a> .</p>

  <p class="normal">Charles Fonton’un bu eseri dönemin musıki pratiği ile ilgili en önemli bilgi kaynaklarından biridir. Eserde adi bilgi hatalarına pek az rastlıyoruz. Var olanlar dahi yazarın kendisi tarafından bir sonraki cümle, paragraf ya da sayfada düzeltiliyor (Tanbur’un ilk iki telinin Nevâya akort edilmesi örneğinde olduğu gibi). Deneme’deki kimi aykırılıklar çoğu kez sadece yazarın çok farklı bir kültür ortamında yetişmiş olmasından ve temel referans çerçeve ve kavramlarının farklılığından kaynaklanır. Kaldı ki, Fonton da bu farklılıkların açık ve dürüst bilincini her zaman ön plâna koyar. Deneme’nin “karşılaştırma” sözcüğünü içeren başlığı başta olmak üzere, eserin çok çeşitli yerlerinde bu farklılık bilincinin izleri görülür. Onsekizinci yüzyılda Osmanlı musıki geleneği içinde yetişmemiş ve zaten müzisyen de olmayan bir yabancının öğrenip aktarabileceği en sağlam ve kapsamlı bilgiler Fonton’un verdikleridir.</p>

  <p class="normal">Osmanlı müzik evreninde müzikolojik belge niteliği taşıyan yazılı kaynaklar son derece nadirdir. Müzikoloğun ve müzik tarihçisinin en önemli araştırma malzemesi olan nota, eser kaydı Türk musıkisi geleneğinde hemen hemen hiç yoktur. Bu esas belge türünün yokluğunda da müziğin teorisiyle ya da gündelik pratiğiyle, kullanılan çalgılar veya icracılarla ilgili bilgi veren ikincil kaynaklar büyük önem taşır. Biyografiler, seyahatnameler, mecmualar, tezkireler, genel tarihler, anılar vs. Osmanlı’da müziğin ana kaynaklarıdırlar. Bu bakımdan da onsekizinci yüzyıl ortalarında İstanbul’da nasıl, kimler tarafından, hangi çalgılarla, nasıl bir yaklaşımla ne tür müzikler üretilip aktarıldığını dikkatli gözlemler yaparak anlatmaya çalışan Charles Fonton’un Deneme’si özel bir öneme sahiptir.</p>

  <p class="normal">Fonton Türk musıkisine “Batılı” temel referans noktalarından bakıyordu elbette. Bu bakışın bir tezahürü de Fonton’un duyduğu ve gördüğü müzikte ve kullanılan çalgılarda sürekli olarak antikçağın, Eski Yunan medeniyetinin izlerini arama çabasıdır. Eski Yunan musıkisinin iz ve kalıntılarının Ortadoğu’da bulunabileceği kanısı onsekizinci yüzyıl Avrupa’sında çok yaygındı. Örneğin, Jean Benjamin de Laborde ve Carsten Niebuhr’un kitaplarında bu bakış açısı egemendir<a href="../Text/MUSIKI_split_046.html#footnote-600-330" id="footnote-600-330-backlink">[330]</a> . Fonton da zaman zaman bu tür arayışlar içindedir. Tanbur ve miskal’den söz ederken bu çalgıların Eski Yunan’dan ya da Roma döneminden bugüne geldiklerini ısrarla vurgular.</p>

  <p class="normal">Fonton Şark musıkisinin teorisinden hiç söz etmez. Bunu da doğal karşılamak gerek. Bir kere onyedinci ve onsekizinci yüzyıllar Ortadoğu müzik evreninde kuram geleneğinin epey gerilediği, hatta kesintiye uğradığı bir dönem sayılmalıdır. Onaltıncı yüzyılın ortalarından tâ ondokuzuncu yüzyıl sonlarına dek Türk musıkisi geleneği içerisinde pek az sayıda kayda değer kuramsal kitap yazılmıştır. Yazılan birkaç kuramsal eser de Fonton’un dikkatini çekebilecek derecede yaygınlık kazanabilmiş değildi. Bunun nedenleri ayrı bir araştırma konusu teşkil eder. Ancak, netice itibarıyla Fonton’un müzik araştırmaları sırasında İstanbul’da ne yazılı müzikle (yani notayla) ne de müziğin teorisiyle uğraşan eserlerle karşılaşmamış olmasını yadırgamamak gerek. Fonton ne Kantemiroğlu Edvâr’ını ne de çağdaşı Hızır Ağa’nın (ölümü 1760) Tefhîmü’l-Makamât fî Tevlîdi’n-Nagamât’ını görmüştür.</p>

  <div class="calibre1" id="calibre_pb_13"></div>
</body>
</html>
