<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pinokyo’nun Serüvenleri</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
		<section>
			<h1><span><st c="0">4</st></span><span><span epub:type="pagebreak" title="29" id="page29"></span><st c="2">Pinokyo ile Konuşan Cırcırböceği’nin hikâyesinde, kötü çocukların kendilerinden bilgili kimselerin </st><br /><st c="101">doğru yolu gösteren </st><br /><st c="121">sözlerini dinlemekten </st><br /><st c="143">nasıl sıkıldıkları anlatılıyor.</st></span></h1>
			<p><span><st c="174">Ş</st></span><st c="176">imdi de size, çocuklar, zavallı Geppetto yok yere karakola götürülürken polisin pençesinden kurtulan Pinokyo yaramazının bir an önce eve varmak için tabanları yağlayarak tarlaları nasıl aştığını anlatacağım; aceleyle koşarken tıpkı avcıların peşine düştüğü bir oğlak ya da yavru tavşan gibi sarp mı sarp yamaçları, böğürtlen çalılarını, su dolu hendekleri aşıyordu.</st></p>
			<p><st c="541">Evin önüne vardığında sokak kapısını aralık buldu. </st><st c="593">Kapıyı itip içeri girdi, iyice bir sürgüleyince de kendini yere atıp derin bir nefes bıraktı sevinçle.</st></p>
			<p><st c="695">Ama bu sevinç kısa sürdü, çünkü odada birinin şu sesi çıkardığını işitti:</st></p>
			<p><st c="769">“Cır-cır-cır!”</st></p>
			<p><span epub:type="pagebreak" title="30" id="page30"></span><st c="784">“Kim o bana seslenen?” dedi Pinokyo korku içinde.</st></p>
			<p><st c="834">“Benim!”</st></p>
			<p><st c="843">Pinokyo döndü ve duvara ağır ağır tırmanan kocaman bir cırcırböceği gördü.</st></p>
			<p><st c="918">“Söyle bana, Cırcırböceği, kimsin sen?”</st></p>
			<p><st c="958">“Konuşan Cırcırböceği’yim ben, yüz yılı aşkın zamandır bu odada yaşarım.”</st></p>
			<p><st c="1032">“Ama bugünden itibaren bu oda benim,” dedi kukla, “ve eğer beni gerçekten sevindirmek istiyorsan arkana bile bakmadan bir an önce çek git buradan.”</st></p>
			<p><st c="1180">“Buradan gidecek değilim,” diye karşılık verdi Cırcırböceği, önce sana büyük bir gerçeği söyleyeyim, öyle.”</st></p>
			<p><st c="1288">“Söyle madem, çabuk ol ama.”</st></p>
			<p><st c="1317">“Ana babasına karşı gelen, paşa keyfine uyup baba evini terk eden çocukların vay haline! </st><st c="1407">Bu dünyada artık gün yüzü göremez onlar, er ya da geç pişmanlığın acısını tadacaklardır.”</st></p>
			<p><st c="1496">“Sen öt bakalım böyle, Cırcırböceğim benim, kafana estiği gibi: Ben de şunu biliyorum ki yarın şafakla beraber buradan gitmek niyetindeyim. </st><st c="1637">Eğer burada kalırsam bütün o diğer çocukların başına gelenler benim de başıma gelecek, yani beni okula gönderecekler. </st><st c="1755">İstesem de istemesem de ders çalışmak zorunda kalacağım; bense, sana dürüstçe söyleyeyim, ders çalışmaya hiç hevesli değilim. </st><st c="1881">Kelebek peşinde koşmak, ağaçlara tırmanıp kuş yuvalarındaki yavruları toplamak çok daha eğlenceli geliyor bana.”</st></p>
			<p><st c="1993">“Ah benim kafasızım! </st><st c="2015">Peki ama böyle yaparsan </st><span epub:type="pagebreak" title="31" id="page31"></span><st c="2039">büyüdüğünde basbayağı bir eşek olup çıkacağını, herkesin de seninle alay edeceğini bilmiyor musun?”</st></p>
			<p><st c="2138">“Sus be, pis şom ağızlı Cırcırböceği sen de!” diye haykırdı Pinokyo.</st></p>
			<p><st c="2207">Fakat sabırlı ve filozof ruhlu olan Cırcırböceği bu saygısızlığa gücenmek yerine aynı ses tonuyla devam etti:</st></p>
			<p><st c="2317">“Okula gitmeyi sevmiyorsan neden alnının teriyle ekmeğini kazanacağın bir meslek öğrenmiyorsun peki?”</st></p>
			<p><st c="2419">“İster misin söyleyeyim?” diye cevap verdi sabrını yitirmeye başlayan Pinokyo. </st><st c="2499">“Dünyadaki meslekler içinde sadece bir tanesi ilgimi çekiyor benim.”</st></p>
			<p><st c="2567">“Hangisiymiş o?”</st></p>
			<p><st c="2584">“Yemek, içmek, uyumak, eğlenmek ve sabahtan akşama başıboş dolaşmak.”</st></p>
			<p><st c="2654">“Sendeki bu kafayla...” dedi Konuşan Cırcırböceği aynı sakin tavrıyla, “Senin şu dediğini yapanların sonu hemen hemen her zaman ya hastanedir ya hapishane.”</st></p>
			<p><st c="2811">“Bana bak pis şom ağızlı Cırcırböceği! </st><st c="2851">Tepemi attırma, karışmam sonra!”</st></p>
			<p><st c="2883">“Zavallı Pinokyo! </st><st c="2902">Acıyorum sana.”</st></p>
			<p><st c="2917">“Neden acıyormuşsun bana?”</st></p>
			<p><st c="2944">“Çünkü sen bir kuklasın, daha beteri, tahta kafalısın.”</st></p>
			<p><st c="3000">Bu son sözler üzerine Pinokyo öfkeden deliye dönüp tezgâhın üstündeki çekici kaptığı gibi Konuşan Cırcırböceği’ne savurdu.</st></p>
			<p><span epub:type="pagebreak" title="33" id="page33"></span><st c="3123">Belki de isabet ettireceğini bile düşünmemişti ama ne yazık ki tam kafasından vurdu onu, öyle ki zavallı Cırcırböceği ancak bir cır-cır-cır diyecek soluğu bulmasıyla birlikte ezilip duvara yapışmış halde kalakaldı.</st></p>
			<figure>
				<img src="image/img12.jpg" alt="Görsel 12" />
			</figure>
		</section>
	<div id="charCountTotal" value="3338"></div></body>
</html>
