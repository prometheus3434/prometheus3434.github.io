<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pinokyo’nun Serüvenleri</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter36">
		<section>
			<h1><span><st c="0">36</st></span><span><span epub:type="pagebreak" title="263" id="page263"></span><st c="3">Pinokyo sonunda </st><br /><st c="20">kuklalıktan kurtulup bir çocuk olur.</st></span></h1>
			<p><span><st c="56">P</st></span><st c="58">inokyo kıyıya ulaşmak için hızla yüzerken; sırtına binmiş, bacaklarının yarısı suda olan babasının sıtma nöbeti geçiriyor gibi tir tir titrediğini fark etti.</st></p>
			<p><st c="215">Soğuktan mı titriyordu yoksa korkudan mı? </st><st c="258">Kim bilir? </st><st c="269">Belki biraz ondan, biraz öbüründen. </st><st c="305">Ama Pinokyo bu titremenin korkudan olduğunu düşünerek, onu rahatlatmak için “Cesaret, baba!” dedi. </st><st c="404">“Birkaç dakika sonra karaya varıp kurtulmuş olacağız.”</st></p>
			<p><st c="458">“İyi ama nerede bu mübarek kıyı?” diye sordu ihtiyarcık, gitgide daha da tedirginliğe kapılıp iğneyi ipliğe geçiren terziler gibi gözlerini kısıyordu. </st><st c="610">“Burada böyle, dört bir yana bakıp gökyüzü ve denizden başka bir şey görmüyorum.”</st></p>
			<p><span epub:type="pagebreak" title="264" id="page264"></span><st c="691">“Ama ben kumsalı da görüyorum,” dedi kukla. </st><st c="736">“Size göre kedi gibiyimdir ben: Geceleyin gündüzden daha iyi görürüm.”</st></p>
			<p><st c="806">Zavallı Pinokyo keyfi yerindeymiş gibi davranıyordu, ama aslında... </st><st c="875">Aslında cesareti kırılmaya başlamıştı. </st><st c="914">Gücü tükeniyor, soluğu ağırlaşıp tıkanıyordu... </st><st c="962">Yani artık yapamıyordu, kıyı çok uzaklardaydı.</st></p>
			<p><st c="1008">Nefesi yettiğince yüzdü, sonra başını Geppetto’ya çevirip kesik kesik konuşarak “Babacığım... </st><st c="1103">Yardım edin bana... </st><st c="1123">Ölüyorum!” dedi.</st></p>
			<p><st c="1139">Baba-oğul artık boğulmak üzerelerdi ki akordu bozuk bir gitar sesi duydular, ses “Kim o ölen?” dedi.</st></p>
			<p><st c="1240">“Ben ve zavallı babam!”</st></p>
			<p><st c="1264">“Bu sesi tanıyorum! </st><st c="1285">Sen Pinokyo’sun!”</st></p>
			<p><st c="1302">“Evet öyle. </st><st c="1315">Ya sen?”</st></p>
			<p><st c="1323">“Ben Tonbalığı’yım. </st><st c="1344">Köpekbalığı’nın karnındaki hapis arkadaşın.”</st></p>
			<p><st c="1388">“Nasıl kaçtın peki?”</st></p>
			<p><st c="1409">“Seni örnek aldım. </st><st c="1429">Yolu öğreten sen oldun bana, senin ardından ben de kaçtım.”</st></p>
			<p><st c="1488">“Tam zamanında geldin Toncuğum! </st><st c="1521">Minik yavru tonbalıklarının aşkına, yalvarırım yardım et bize, yoksa mahvolduk.”</st></p>
			<p><st c="1601">“Seve seve, bütün kalbimle. </st><st c="1630">İkiniz de takılın kuyruğuma, gerisini bana bırakın. </st><st c="1682">Dört dakikada kıyıya çıkarırım sizi.”</st></p>
			<p><st c="1719">Tahmin edebileceğiniz gibi, Geppetto ve Pinokyo hemen kabul ettiler bu teklifi ama Tonbalığı’nın </st><span epub:type="pagebreak" title="265" id="page265"></span><st c="1817">kuyruğuna tutunmak yerine sırtına oturmayı daha rahat buldular.</st></p>
			<figure>
				<img src="image/img80.jpg" alt="Görsel 80" />
			</figure>
			<p><st c="1880">“Çok mu ağır olduk?” diye sordu Pinokyo.</st></p>
			<p><st c="1921">“Ne ağırı? </st><st c="1933">Sırtımda iki istiridye kabuğu var sanki,” diye cevap verdi iki yaşında bir dana gibi iri ve gürbüz bir cüsseye sahip olan Tonbalığı.</st></p>
			<p><st c="2065">Kıyıya vardıklarında babasının inmesine yardım etmek için ilk Pinokyo atladı aşağı, sonra Tonbalığı’na dönüp duygusal bir sesle konuştu:</st></p>
			<p><span epub:type="pagebreak" title="266" id="page266"></span><st c="2202">“Dostum, babamı sen kurtardın! </st><st c="2234">Sana ne kadar teşekkür etsem azdır! </st><st c="2270">İzin ver de teşekkür etmek için seni bir öpeyim!”</st></p>
			<figure>
				<img src="image/img81.jpg" alt="Görsel 81" /><st c="2319"></st>
			</figure>
			<p><st c="2332">Tonbalığı burnunu sudan çıkarıp uzattı ve Pinokyo diz çöküp ağzına sevgi dolu bir öpücük kondurdu. </st><st c="2431">Bu kendiliğinden ve candan sevgi gösterisi karşısında, böyle şeylere hiç alışık olmayan Tonbalığı öyle duygulandı ki çocuk gibi ağladı, bunun görülmesinden utanarak başını suyun içine çekip gözden kayboldu.</st></p>
			<p><st c="2637">Bu arada gün doğmuştu.</st></p>
			<p><st c="2660">Pinokyo, ayakta duracak hali kalmayan Geppet</st><span epub:type="pagebreak" title="267" id="page267"></span><st c="2705">to’ya kolunu uzatıp “Koluma dayanın da gidelim, babacığım,” dedi, “karıncalar gibi ağır ağır gider, yorulunca da durur dinleniriz.”</st></p>
			<p><st c="2837">“Nereye gidiyoruz peki?” diye sordu Geppetto.</st></p>
			<p><st c="2883">“Bize iyilik edip bir lokma ekmek ve yatak niyetine bir parça saman verecekleri bir ev veya kulübe aramaya.”</st></p>
			<p><st c="2992">Daha yüz adım yürümemişlerdi ki yol kenarındaki duvarın üstüne oturmuş sadaka isteyen iki çirkin surat gördüler.</st></p>
			<p><st c="3105">Kedi’yle Tilki’ydi bunlar. </st><st c="3133">Ama eski hallerinin yerinde yeller esiyordu. </st><st c="3178">Düşünün, Kedi kör numarası yapa yapa sonunda gerçekten kör olmuştu. </st><st c="3246">Yaşlanmış, uyuz olmuş, bir yanına da inme inmiş olan Tilki’ninse kuyruğu bile yoktu artık. </st><st c="3337">Öyle işte. </st><st c="3348">Bu adi, pis hırsız korkunç bir sefalete düşüp o güzelim kuyruğunu bile gezgin bir tüccara satmak zorunda kalmıştı, sinekkovan yapmak için satın almıştı kuyruğunu adam.</st></p>
			<p><st c="3515">“Ey Pinokyo,” diye seslendi Tilki ağlamaklı bir sesle, “bu iki zavallı düşküne bir iyilik yapıver.”</st></p>
			<p><st c="3615">“Düşküne!” diye yineledi Kedi.</st></p>
			<p><st c="3646">“Hoşça kalın, düzenbazlar sizi!” diye karşılık verdi kukla. </st><st c="3707">“Beni bir kez aldatmıştınız, bir daha kandıramazsınız.”</st></p>
			<p><st c="3762">“Pinokyo, inan ki gerçekten yoksul ve perişan durumdayız!”</st></p>
			<p><st c="3821">“Gerçekten!” diye yineledi Kedi.</st></p>
			<p><st c="3854">“Yoksulsanız müstahaktır size. </st><st c="3886">Ne demişler ata</st><span epub:type="pagebreak" title="268" id="page268"></span><st c="3901">sözünde: ‘Çalınan maldan hayır gelmez insana.’ Haydi hoşça kalın şimdi, düzenbazlar sizi!”</st></p>
			<p><st c="3992">“Acı bize!”</st></p>
			<p><st c="4004">“Bize!”</st></p>
			<p><st c="4012">“Hoşça kalın düzenbazlar! </st><st c="4039">Ne demişler atasözünde: ‘Şeytanın unu, kepek bulur alan bunu.’”</st></p>
			<p><st c="4102">“Bırakma bizi!”</st></p>
			<p><st c="4118">“...izi!” diye yineledi Kedi.</st></p>
			<p><st c="4148">“Hoşça kalın, düzenbazlar! </st><st c="4176">Ne demişler atasözünde: ‘Komşusunun ceketini çalan gömleksiz ölür.’”</st></p>
			<p><st c="4244">Böyle deyip sessizce yollarına devam etti Pinokyo ile Geppetto. </st><st c="4309">Yüz adım daha yürüdükten sonra tarlaların ortasında, bir patikanın ucunda çatısı kiremit ve tuğlayla örtülü, tamamen samandan yapılmış güzel bir kulübe gördüler.</st></p>
			<p><st c="4470">“Bu kulübede biri oturuyordur,” dedi Pinokyo. </st><st c="4517">“Gidip kapısını çalalım.”</st></p>
			<p><st c="4542">Gidip kapıyı çaldılar.</st></p>
			<p><st c="4565">”Kim o?” dedi içeriden ince bir ses.</st></p>
			<p><st c="4602">“Ekmeksiz çatısız, zavallı bir babayla oğuluz,” diye cevap verdi kukla.</st></p>
			<p><st c="4674">“Anahtarı çevirin, kapı açılır!” dedi aynı ince ses.</st></p>
			<p><st c="4727">Pinokyo anahtarı çevirdi, kapı açıldı. </st><st c="4767">İçeri girer girmez sağa sola baktılar, kimseyi göremediler.</st></p>
			<p><st c="4826">“Kulübenin sahibi nerede?” dedi Pinokyo şaşkınlıkla.</st></p>
			<p><st c="4879">“Buradayım, yukarıda!”</st></p>
			<p><st c="4902">Baba oğul hemen tavana doğru döndüler ve kirişin üstünde Konuşan Cırcırböceği’ni gördüler.</st></p>
			<p><span epub:type="pagebreak" title="269" id="page269"></span><st c="4993">“Aa, sevgili Cırcırböceğim,” dedi Pinokyo onu kibarca selamlayarak.</st></p>
			<p><st c="5061">“Şimdi ‘sevgili Cırcırböceğin’ oldum, öyle mi? </st><st c="5109">Beni evinden kovmak için üstüme çekiç sapı fırlattığını ne çabuk unuttun?”</st></p>
			<p><st c="5183">“Haklısın Cırcırböceğim! </st><st c="5209">Sen de beni kov... </st><st c="5228">Üstüme çekiç sapı da fırlat, ama zavallı babama acı...”</st></p>
			<p><st c="5283">“Babaya da oğula da acıyacağım ama bu dünyada, ihtiyacımız olduğu zaman iyilikle karşılaşmak istiyorsak, herkese karşı elden geldiğince iyi davranışta bulunmamız gerektiğini öğretmek için, bana karşı yaptığın o çirkin hareketi hatırlatmak istedim sana.”</st></p>
			<p><st c="5537">“Haklısın Cırcırböceğim, hem de çok haklısın ve bana verdiğin bu dersi aklımda tutacağım. </st><st c="5628">Ama söylesene, nasıl satın aldın bu güzel kulübeyi?”</st></p>
			<p><st c="5680">“Bu kulübeyi bana dün, çok güzel mavi tüyleri olan sevimli bir keçi armağan etti.”</st></p>
			<p><st c="5763">“Nereye gitti peki bu keçi?” diye sordu büyük bir merakla Pinokyo.</st></p>
			<p><st c="5830">“Bilmiyorum.”</st></p>
			<p><st c="5844">“Ne zaman dönecek?”</st></p>
			<p><st c="5864">“Hiç dönmeyecek. </st><st c="5882">Dün giderken çok kederliydi, melerken sanki, ‘Zavallı Pinokyo... </st><st c="5947">Artık onu hiç göremeyeceğim... </st><st c="5978">Köpekbalığı çoktan yutmuştur onu!’ diyordu.”</st></p>
			<p><st c="6022">“Öyle mi dedi sahi? </st><st c="6043">O zaman oydu bu! </st><st c="6060">Bu oydu! </st><st c="6069">Benim sevgili Periciğimdi!” diye haykırmaya başladı Pinokyo hıçkıra hıçkıra, iki gözü iki çeşme ağlayarak.</st></p>
			<p><span epub:type="pagebreak" title="270" id="page270"></span><st c="6175">İyice ağladıktan sonra gözlerini kuruladı, samanlardan güzelce bir yatak hazırlayıp yaşlı Geppetto’yu yatırdı. </st><st c="6287">Sonra Konuşan Cırcırböceği’ne dönüp sordu:</st></p>
			<p><st c="6329">“Söylesene Cırcırböceğim, zavallı babam için bir bardak sütü nereden bulabilirim?”</st></p>
			<p><st c="6412">“Buradan üç tarla ötede yaşayan bahçıvan Giangio’nun inekleri var. </st><st c="6480">Ona git, onda süt vardır.”</st></p>
			<p><st c="6506">Pinokyo bir koşu bahçıvan Giangio’nun evine gitti. </st><st c="6558">Bahçıvan ona “Ne kadar süt istiyorsun?” dedi.</st></p>
			<p><st c="6603">“Bir bardak dolusu istiyorum.”</st></p>
			<p><st c="6634">“Bir bardak süt bir lira. </st><st c="6661">Önce bir lirayı görelim bakalım.”</st></p>
			<p><st c="6694">“Meteliğim bile yok,” diye karşılık verdi Pinokyo buruk bir şekilde.</st></p>
			<p><st c="6763">“Fenaymış kuklacığım,” dedi bahçıvan. </st><st c="6802">“Senin meteliğin yoksa benim de bir parmak olsun sütüm yok.”</st></p>
			<p><st c="6862">“N’apalım,” dedi Pinokyo ve gitmeye davrandı.</st></p>
			<p><st c="6908">“Dur hele,” dedi Giangio. </st><st c="6935">“Aramızda anlaşabiliriz. </st><st c="6960">Çıkrığı çevirmeye var mısın?”</st></p>
			<p><st c="6989">“Çıkrık ne?”</st></p>
			<p><st c="7002">“Sarnıçtan su çekip bostanı sulamaya yarayan tahta araç.”</st></p>
			<p><st c="7060">“Denerim...”</st></p>
			<p><st c="7073">“O zaman bana yüz kova su çek, ben de sana bir bardak süt vereyim.”</st></p>
			<p><st c="7141">“Olur.”</st></p>
			<p><st c="7149">Giangio kuklayı bostana götürüp çıkrığı nasıl çevireceğini gösterdi. </st><st c="7219">Pinokyo da hemen işe koyuldu </st><span epub:type="pagebreak" title="271" id="page271"></span><st c="7248">ama yüz kova suyu çekmeden baştan ayağa ter içinde kaldı. </st><st c="7306">Ömründe böyle yorulmamıştı.</st></p>
			<p><st c="7333">“Şimdiye kadar bu çıkrık çevirme işini,” dedi bahçıvan, “sıpama yaptırıyordum, ama zavallı hayvan bugün hayatının sonuna geldi.”</st></p>
			<p><st c="7462">“Beni ona götürür müsünüz, bir göreyim?” dedi Pinokyo.</st></p>
			<p><st c="7517">“Seve seve.”</st></p>
			<p><st c="7530">Pinokyo ahıra girdiği anda samanların üstünde, açlıktan ve çok çalışmaktan bitik halde güzel bir sıpanın uzandığını gördü. </st><st c="7654">Ona iyice baktıktan sonra etkilenip kendi kendine “Ben bu sıpayı tanıyorum yahu! </st><st c="7735">Yüzü hiç yabancı değil!” dedi.</st></p>
			<figure>
				<img src="image/img82.jpg" alt="Görsel 82" />
			</figure>
			<p><span epub:type="pagebreak" title="272" id="page272"></span><st c="7765">Sonra yaklaşıp üzerine iyice eğilerek, eşek diliyle sordu:</st></p>
			<p><st c="7824">“Kimsin sen?”</st></p>
			<p><st c="7838">Sıpa bu soru üzerine ölüm döşeğinde gözlerini açtı, aynı dille kekeleyerek cevap verdi:</st></p>
			<p><st c="7926">“Fi... </st><st c="7934">ti... </st><st c="7940">lim ben...”</st></p>
			<p><st c="7951">Sonra gözlerini tekrar kapayıp son nefesini verdi.</st></p>
			<p><st c="8002">“Ah! </st><st c="8008">Zavallı Fitil!” dedi Pinokyo alçak sesle, sonra bir avuç saman alıp yanağından aşağı süzülen bir damla gözyaşını sildi.</st></p>
			<p><st c="8127">“Sana maddi bir fayda getirmeyen bir eşek için mi bu kadar üzülüyorsun?” dedi bahçıvan. </st><st c="8216">“Ona tıkır tıkır para sayan ben ne yapayım peki şimdi?”</st></p>
			<p><st c="8271">“Söyleyeyim size... </st><st c="8292">Arkadaşımdı o benim!”</st></p>
			<p><st c="8313">“Arkadaşın mı?”</st></p>
			<p><st c="8329">“Okuldan bir arkadaşımdı!”</st></p>
			<p><st c="8356">“Nasıl yahu?” diye haykırdı Giangio bir kahkaha patlatarak. </st><st c="8417">“Nasıl yahu? </st><st c="8430">Okul arkadaşların eşekler miydi senin? </st><st c="8469">Tam da beraber ders çalışmalık ha!”</st></p>
			<p><st c="8504">Bu sözlerle küçük düşmüş hisseden kukla cevap vermedi, sıcak sayılacak bir bardak sütünü alıp kulübeye döndü.</st></p>
			<p><st c="8614">Beş aydan fazla bir süre, her sabah şafak sökmeden kalkıp babasının hassas sağlığına çok iyi gelen o bir bardak sütü kazanmak üzere çıkrığı çevirmeye gitti. </st><st c="8772">Bununla da yetinmedi, boş zamanlarında sazdan irili ufaklı sepetler örmeyi öğrendi, bunlardan elde ettiği parayla gayet hesaplı bir şekilde bütün günlük masrafları karşılıyordu. </st><st c="8950">Bütün bunlara </st><span epub:type="pagebreak" title="273" id="page273"></span><st c="8964">ek olarak, güzel günlerde babasını gezmeye götürüp temiz hava aldırmak için küçük, sevimli bir de araba yapmıştı kendi başına.</st></p>
			<p><st c="9090">Geceleri uyanık kalıp okuma yazma çalışıyordu. </st><st c="9138">Komşu köyden çok ucuza, kapağı ve içindekiler kısmı olmayan kalın bir kitap almıştı, bununla okumasını yapıyordu. </st><st c="9252">Yazmaya gelince, ucunu sivrilttiği ince bir dalı kalem niyetine kullanıyor, hokkası ve mürekkebi olmadığından karadut ve kiraz suyu doldurduğu küçük bir şişeye batırıyordu.</st></p>
			<p><st c="9424">Çalışıp çabalamak için gösterdiği iyi niyetle hep hasta olan babasını neredeyse sıkıntısız yaşatmayı başarmakla kalmamış, üstüne kendine yeni bir giysi almak için kırk lira biriktirmişti.</st></p>
			<p><st c="9612">Bir sabah babasına “Kendime bir ceket, bir şapka, bir çift de ayakkabı almak için yakındaki pazara gidiyorum. </st><st c="9723">Eve döndüğümde,” dedi gülerek, “öyle güzel giyinmiş olacağım ki büyük bir bey sanacaksınız beni.”</st></p>
			<p><st c="9820">Evden çıkıp sevinç içinde koşmaya başladı. </st><st c="9864">Birden adıyla çağrıldığını duyunca arkasını döndü, çitin arkasından çıkıveren güzel bir Salyangoz gördü.</st></p>
			<p><st c="9968">“Beni tanımadın mı?” dedi Salyangoz.</st></p>
			<p><st c="10005">“Gözüm bir yerden ısırıyor, ama...”</st></p>
			<p><st c="10041">“Mavi saçlı Peri’ye hizmetçilik yapan Salyangoz’u anımsamıyor musun? </st><st c="10111">Sana ışık tutmaya inmiştim hani, sen de bir ayağın evin kapısına saplanmış kalmıştın ya, hatırlamadın mı?”</st></p>
			<p><st c="10217">“Hatırladım!” diye bağırdı Pinokyo. </st><st c="10254">“Çabuk cevap </st><span epub:type="pagebreak" title="274" id="page274"></span><st c="10267">ver bana güzel Salyangozcuk, nerede bıraktın benim iyi Peri’mi? </st><st c="10331">Ne yapıyor? </st><st c="10343">Beni bağışladı mı? </st><st c="10362">Hatırlıyor mu beni? </st><st c="10382">Hâlâ seviyor mu? </st><st c="10399">Buradan uzakta mı? </st><st c="10418">Gidip onu bulabilir miyim?”</st></p>
			<p><st c="10445">Acele acele, nefes almadan sıralanan bütün bu sorulara her zamanki ağırlığıyla cevap verdi Salyangoz.</st></p>
			<p><st c="10547">“Pinokyocuğum! </st><st c="10563">Zavallı Peri bir hastane köşesinde yatıyor!”</st></p>
			<p><st c="10607">“Hastanede mi?”</st></p>
			<p><st c="10623">“Maalesef. </st><st c="10635">Onca felaketin ağırlığı altında ciddi şekilde hastalandı, bir lokma ekmek alacak durumu yok.”</st></p>
			<p><st c="10728">“Gerçekten mi? </st><st c="10744">Ah! </st><st c="10748">Ne büyük acı verdin bana! </st><st c="10774">Ah! </st><st c="10778">Zavallı Peri! </st><st c="10792">Zavallı Peri! </st><st c="10806">Bir milyonum olsa koşar ona götürürdüm... </st><st c="10848">Ama kırk liram var topu topu... </st><st c="10880">İşte burada. </st><st c="10893">Kendime yeni bir giysi almaya gidiyordum ben de. </st><st c="10942">Al bunları Salyangoz, hemen iyi Peri’me götür.”</st></p>
			<p><st c="10989">“Ya yeni giysin?”</st></p>
			<p><st c="11007">“Yeni giysinin artık ne önemi var benim için? </st><st c="11054">Ona yardım edebilmek için sırtımdaki şu paçavraları bile satardım! </st><st c="11121">Haydi Salyangoz, acele et. </st><st c="11148">İki gün sonra buraya dön, birkaç kuruş daha verebilirim sana umarım. </st><st c="11217">Şimdiye kadar babama bakmak için çalıştım, bugünden itibaren iyi yürekli anneciğime de bakmak için beş saat daha fazla çalışacağım. </st><st c="11349">Hoşça kal Salyangoz, iki gün sonra bekliyorum seni.”</st></p>
			<p><st c="11401">Salyangoz, her zamankinin tersine, bu kavurucu ağustos sıcağında kertenkele gibi koşmaya başladı.</st></p>
			<p><span epub:type="pagebreak" title="275" id="page275"></span><st c="11499">Pinokyo eve döndüğünde babası ona sordu:</st></p>
			<p><st c="11540">“Yeni giysin n’oldu?”</st></p>
			<p><st c="11562">“Üzerime uyan bir giysi bulamadım. </st><st c="11598">N’apalım! </st><st c="11608">Başka sefere alırım.”</st></p>
			<p><st c="11629">Pinokyo, saat ona kadar oturacağına gece yarısına kadar uyanık kaldı ve sekiz değil on altı hasır sepet yaptı.</st></p>
			<p><st c="11740">Sonra yatağına gidip uykuya daldı. </st><st c="11776">Bütün güzelliği ve gülümseyişiyle Peri’yi gördü rüyasında, Peri ona bir öpücük verdikten sonra şöyle dedi:</st></p>
			<p><st c="11882">“Aferin Pinokyo! </st><st c="11900">İyi yürekliliğinden dolayı bugüne kadar yapmış olduğun bütün yaramazlıklarını bağışlıyorum. </st><st c="11992">Yokluk ve hastalık çektikleri zaman anne babalarına sevgiyle destek olan çocuklar, her zaman büyük övgü ve büyük sevgiyi hak etmiş olurlar; hatta söz dinleme ve iyi davranış gösterme konusunda örnek gösterilemeseler bile böyledir bu. </st><st c="12226">Gelecekte de aklını kullan, mutlu olursun.”</st></p>
			<p><st c="12269">Rüya tam burada sona erdi. </st><st c="12297">Pinokyo uyandı, gözleri fal taşı gibi açıldı.</st></p>
			<p><st c="12342">Uyandığında artık tahtadan bir kukla olmadığını, öteki çocuklar gibi olduğunu görünce yaşadığı şaşkınlığı düşünün şimdi. </st><st c="12464">Çevresine bir göz attı ve kulübenin o bildik saz duvarları yerine ince bir yalınlıkla dayanıp döşenmiş küçük, güzel bir oda gördü. </st><st c="12595">Yataktan aşağı atlayınca yepyeni, güzel bir giysi, yeni bir şapka, bir çift de deri çizme buldu, tam ona göreydi hepsi de.</st></p>
			<p><st c="12717">Giyindiğinde doğal olarak ellerini cebine sokacağı </st><span epub:type="pagebreak" title="276" id="page276"></span><st c="12769">tuttu, çıkardığında fildişinden bir cüzdan vardı elinde, üstünde şu sözler yazılıydı: “Mavi saçlı Peri sevgili Pinokyosuna kırk lirasını geri ödüyor ve iyi yürekliliğinden dolayı çok teşekkür ediyor.” Cüzdanı açınca kırk bakır lira değil, hepsi de gıcır gıcır kırk altın lira gördü.</st></p>
			<p><st c="13051">Sonra gidip aynaya baktı, bambaşka biri olmuş gibi hissetti. </st><st c="13113">O bildiği tahtadan kuklanın görüntüsü değil, kestane rengi saçları, gök mavisi gözleri ve bayram sevinci içindeki yakışıklı bir çocuğun canlı ve zeki görüntüsüydü karşısındaki.</st></p>
			<p><st c="13289">Birbiri ardına gelen bu güzel olayların ortasında Pinokyo, gerçekte uyanık mı olduğunu yoksa rüya mı gördüğünü anlayamıyordu.</st></p>
			<p><st c="13415">“Peki babam nerede?” diye bağırdı birden ve yandaki odaya girince yaşlı Geppetto’yu eskiden olduğu gibi sapasağlam, kıpır kıpır, keyfi yerinde buldu; oymacılık işine geri dönmüştü hemen. </st><st c="13603">Yapraklar, çiçekler ve çeşitli hayvan başlarıyla süslü pek güzel bir çerçeve yapmakla uğraşıyordu.</st></p>
			<p><st c="13701">“Bir merakımı giderin babacığım. </st><st c="13735">Bütün bu ani değişim nasıl oldu?” diye sordu Pinokyo boynuna atılıp onu öpücüklere boğarken.</st></p>
			<p><st c="13827">“Evimizdeki bu ani değişim senin sayende,” dedi Geppetto.</st></p>
			<p><st c="13885">“Neden benim sayemde?”</st></p>
			<p><st c="13908">“Çünkü kötüyken iyi olan çocuklar, ailelerine de yeni ve güler yüzlü bir görünüm kazandırma özelliğine sahiptir.”</st></p>
			<figure>
				<img src="image/img83.jpg" alt="Görsel 83" />
			</figure>
			<p><span epub:type="pagebreak" title="277" id="page277"></span><st c="14022">“Peki o eski tahta Pinokyo nereye saklanmıştır şimdi?”</st></p>
			<p><st c="14077">“İşte şuraya,” diye karşılık verdi Geppetto ve bir iskemleye dayanmış kocaman kuklayı gösterdi ona; başı bir yana dönmüş, kolları sarkmış, bacakları ortadan bükük ve çaprazlanmış haliyle dik durması mucizeydi.</st></p>
			<p><st c="14287">Pinokyo ona bakmak için döndü, biraz baktıktan sonra kendi kendine çok büyük bir sevinçle “Ne gülünçmüşüm kuklayken!” dedi, “Doğru düzgün bir çocuk olduğum için ne kadar mutluyum şimdi!”</st></p>
		</section>
	<div id="charCountTotal" value="14474"></div></body>
</html>
