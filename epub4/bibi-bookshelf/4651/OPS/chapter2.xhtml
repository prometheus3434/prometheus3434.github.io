<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pinokyo’nun Serüvenleri</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
		<section>
			<h1><span><st c="0">2</st></span><span><span epub:type="pagebreak" title="15" id="page15"></span><st c="2">Kiraz Usta odun parçasını </st><br /><st c="28">dostu Geppetto’ya hediye eder. </st><br /><st c="59">O da bundan dans etmeyi, </st><br /><st c="84">kılıç kullanmayı, havada taklalar atmayı bilen hayranlık uyandırıcı </st><br /><st c="152">bir kukla yapmaya niyetlenir.</st></span></h1>
			<p><span><st c="181">O</st></span><st c="183"> anda kapı çalındı.</st></p>
			<p><st c="202">“Girin, girin,” dedi marangoz ayağa kalkacak gücü bulamadan.</st></p>
			<p><st c="263">Şen şakrak bir ihtiyar adamcağız girdi dükkândan içeri, Geppetto’ydu adı, ama o çevredeki çocuklar tepesini attırmak istedikleri zaman mısır lapasına çok benzeyen sarı peruğundan dolayı Lapacık lakabıyla çağırırlardı onu.</st></p>
			<p><st c="485">Çabuk parlardı Geppetto. </st><st c="511">Ona Lapacık diyenin vay haline! </st><st c="543">Bir zıvanadan çıkardı ki aniden, karşısına çıkabilene aşk olsun.</st></p>
			<p><st c="607">“Günaydın Antonio Usta,” dedi Geppetto. </st><st c="648">“Yere oturmuş, ne yapıyorsunuz öyle?”</st></p>
			<p><st c="685">“Karıncalara hesap yapmayı öğretiyorum.”</st></p>
			<p><span epub:type="pagebreak" title="16" id="page16"></span><st c="726">“Kolay gelsin.”</st></p>
			<p><st c="742">“Nedir sizi buraya getiren dostum Geppetto?”</st></p>
			<p><st c="787">“Bacaklarım. </st><st c="801">Şöyle söyleyeyim, bir ricada bulunmak üzere geldim size Antonio Usta.”</st></p>
			<p><st c="871">“İşte karşınızdayım, size hizmet etmeye hazırım,” diye cevap verdi marangoz dizlerinin üstünde doğrularak.</st></p>
			<p><st c="978">“Bu sabah aklıma bir fikir geldi de.”</st></p>
			<p><st c="1016">“Ne fikriymiş o?”</st></p>
			<p><st c="1034">“Tahtadan güzel bir kukla yapayım dedim kendime, ama şöyle hayranlık uyandırıcı bir kukla; hani dans etmeyi, kılıç kullanmayı, havada taklalar atmayı bilen bir şey. </st><st c="1200">Bu kuklayla dünyayı dolaşsam diyorum, bir parça ekmek, bir bardak şarap bulayım kendime diye: Ne dersiniz buna?”</st></p>
			<p><st c="1312">“Yaşa be Lapacık!” diye bağırdı nereden geldiği anlaşılamayan şu bizim incecik ses.</st></p>
			<p><st c="1396">Kendisine Lapacık dendiğini duyduğu anda Geppetto öfkeden biber gibi kıpkırmızı kesildi ve marangoza dönüp zıvanadan çıkmış halde şöyle dedi:</st></p>
			<p><st c="1538">“Ne diye canımı sıkıyorsunuz ki şimdi? </st><st c="1578">“</st></p>
			<p><st c="1579">“Canınızı sıkan kim?”</st></p>
			<p><st c="1600">“Bana Lapacık dediniz ya!”</st></p>
			<p><st c="1627">“Ben demedim!”</st></p>
			<p><st c="1642">“Ben dedim herhalde, hale bak yahu! </st><st c="1679">Siz dediniz diyorum.”</st></p>
			<p><st c="1700">“Hayır!”</st></p>
			<p><st c="1709">“Evet!”</st></p>
			<p><st c="1717">“Hayır!”</st></p>
			<p><span epub:type="pagebreak" title="17" id="page17"></span><st c="1726">“Evet!”</st></p>
			<p><st c="1734">İş gitgide çığrından çıktı; sözden eyleme geçtiler, birbirlerini saçlarından yakalayıp tırmaladılar, ısırdılar, paraladılar.</st></p>
			<p><st c="1859">Kavga sona erdiğinde Antonio Usta, Geppetto’nun sarı peruğunu kendi ellerinin arasında buldu, Geppetto da marangozun kır peruğunun kendi ağzında olduğunu fark etti.</st></p>
			<p><st c="2024">“Verin peruğumu bana be!” diye bağırdı Antonio Usta.</st></p>
			<p><st c="2077">“Siz de benimkini verin, barışalım tekrar.”</st></p>
			<p><st c="2121">İki ihtiyarcık her biri kendi peruklarına kavuştuktan sonra el sıkışıp ömürleri boyunca iyi birer dost kalacaklarına söz verdiler.</st></p>
			<p><st c="2252">“Deyin bakalım dostum Geppetto,” dedi marangoz, barıştıklarının işareti olarak, “benden istediğiniz şey nedir?”</st></p>
			<p><st c="2364">“Kuklamı yapmak için bir odun parçası isteyecektim, verir misiniz?”</st></p>
			<p><st c="2432">Antonio Usta gayet memnun halde hemen gidip tezgâhın üstünden demin onca korkmasına neden olan odun parçasını aldı. </st><st c="2549">Ama tam onu arkadaşına verecekken odun parçası şiddetle sarsılıp ellerinden kayarak zavallı Geppetto’nun sıska baldırlarına olanca ağırlığıyla iniverdi.</st></p>
			<p><st c="2701">“Ah, malınızı da pek kibarca hediye ediyormuşsunuz ha Antonio Usta! </st><st c="2770">Az daha topal bırakıyordunuz beni!”</st></p>
			<p><st c="2805">“Yemin ederim ben yapmadım!”</st></p>
			<figure>
				<img src="image/img07.jpg" alt="Görsel 07" />
			</figure>
			<p><span epub:type="pagebreak" title="18" id="page18"></span><st c="2834">“Ha, ben yaptım yani?”</st></p>
			<p><st c="2857">“Bütün suç şu odunda...”</st></p>
			<p><st c="2882">“Tabii, odunda elbet: Ama onu bacaklarıma fırlatan sizsiniz!”</st></p>
			<p><st c="2944">“Ben fırlatmadım!”</st></p>
			<p><st c="2963">“Yalancı!”</st></p>
			<p><st c="2974">“Geppetto, bana hakaret etmeyin, ben de size Lapacık derim sonra!”</st></p>
			<p><st c="3041">“Eşek!”</st></p>
			<p><st c="3049">“Lapacık!”</st></p>
			<p><st c="3060">“Merkep!”</st></p>
			<p><st c="3070">“Lapacık!”</st></p>
			<p><st c="3081">“Çirkin maymun!”</st></p>
			<p><st c="3098">“Lapacık!”</st></p>
			<p><st c="3109">Üçüncü kez Lapacık dendiğini duyunca Geppetto’nun gözü döndü, marangozun üzerine atıldı, bir anda girdiler birbirlerine.</st></p>
			<p><st c="3230">Kavga sona erince Antonio Usta burnunda iki tırmık daha olduğunu gördü, beriki de yeleğinde iki düğmenin eksik olduğunu. </st><st c="3352">Böylece ödeşmiş oluyorlardı, </st><span epub:type="pagebreak" id="page19" title="19"></span><st c="3381">el sıkışıp ömürleri boyunca iyi birer dost kalacaklarına söz verdiler.</st></p>
			<p><st c="3451">Derken Geppetto o pek kıymetli odun parçasını aldı, Antonio Usta’ya teşekkür edip topallaya topallaya evinin yolunu tuttu.</st></p>
		</section>
	<div id="charCountTotal" value="3574"></div></body>
</html>
