<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pinokyo’nun Serüvenleri</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter13">
		<section>
			<h1><span><st c="0">13</st></span><span><span epub:type="pagebreak" title="79" id="page79"></span><st c="3">“Kırmızı Istakoz” Hanı</st></span></h1>
			<p><span><st c="26">Y</st></span><st c="28">ürüdüler, yürüdüler, yürüdüler ve sonunda, akşam olduğunda yorgunluktan perişan halde Kırmızı Istakoz Hanı’na vardılar.</st></p>
			<p><st c="147">“Burada duralım biraz,” dedi Tilki, “bir lokma bir şeyler yer, birkaç saat dinleniriz. </st><st c="235">Sonra gece yarısı, yarın şafak vaktinde Mucizeler Tarlası’nda olacak şekilde yeniden yola koyuluruz.”</st></p>
			<p><st c="336">Hana girince üçü bir masaya kuruldular, ama hiçbirinin iştahı yoktu.</st></p>
			<p><st c="405">Zavallı Kedi midesinden bayağı rahatsız olduğu için domates salçalı otuz beş tekir balığıyla dört porsiyon Parma usulü işkembeden başka bir şey yiyemedi. </st><st c="560">İşkembe de ona iyi terbiye edilmemiş gibi </st><span epub:type="pagebreak" title="80" id="page80"></span><st c="602">geldiğinden, üstüne üç kez tereyağı ve rendelenmiş peynir getirtti!</st></p>
			<figure>
				<img src="image/img25.jpg" alt="Görsel 25" />
			</figure>
			<p><st c="669">Tilki’nin de bir şeyler atıştırası vardı, ama doktor ona sıkı bir perhiz vermiş olduğundan semiz piliç ve genç horozlarla sunulan besili ve tatlı bir yabantavşanıyla yetinmek zorunda kaldı. </st><st c="860">Yabantavşanından sonra büyük bir tepsi keklik, sülün, tavşan, kurbağa, kertenkele ve cennet üzümü getirtti, başka da bir şey istemedi. </st><st c="995">Yemekten öyle içi bulanmıştı ki, dediğine göre, ağzına hiçbir şey süremiyordu artık.</st></p>
			<p><span epub:type="pagebreak" title="81" id="page81"></span><st c="1079">İçlerinde en az yiyen Pinokyo oldu. </st><st c="1116">Bir diş cevizle bir parçacık ekmek istedi, hepsini de tabağında bıraktı. </st><st c="1189">Zavallı çocuk, sürekli Mucizeler Tarlası’nı düşündüğü için altın hazımsızlığına tutulmuştu şimdiden.</st></p>
			<p><st c="1289">Yemeklerini bitirdikleri zaman Tilki hancıya “Bana iki güzel oda verin,” dedi, “biri Pinokyo Bey için, diğeri de benimle arkadaşım için. </st><st c="1427">Gitmeden biraz kestirelim şöyle. </st><st c="1460">Yolumuza devam etmek üzere gece yarısı uyandırılmak istediğimizi de unutmayın ama.”</st></p>
			<p><st c="1543">“Tabii efendim,” diye karşılık verdi hancı ve “Çaktım köfteyi, anlaştık!” dercesine Tilki’yle Kedi’ye göz kırptı.</st></p>
			<p><st c="1657">Pinokyo yatağa girdiği gibi uykuya dalıp rüya görmeye başladı. </st><st c="1721">Rüyasında bir tarlanın ortasındaydı ve tarla salkımlarla yüklü küçük küçük ağaçlarla doluydu, bu salkımlarda da rüzgârda sallanırken adeta “Bizi kim istiyorsa gelip alsın,” dercesine çın çın çınlayan altınlar vardı. </st><st c="1937">Ama Pinokyo rüyanın en güzel yerinde, yani elini uzatıp bütün bu canım altınları avuç avuç cebine dolduracakken odanın kapısına yapılan üç şiddetli vuruşla uyanıvermiş buldu kendini.</st></p>
			<p><st c="2119">Saatin gece yarısını vurduğunu söylemeye gelen hancıydı bu.</st></p>
			<p><st c="2179">“Arkadaşlarım hazır mı?” diye sordu kukla.</st></p>
			<p><st c="2222">“Hazır da ne ki! </st><st c="2240">İki saat oldu onlar gideli.”</st></p>
			<p><st c="2268">“Aceleleri neymiş?”</st></p>
			<figure>
				<img src="image/img26.jpg" alt="Görsel 26" />
			</figure>
			<p><span epub:type="pagebreak" title="82" id="page82"></span><st c="2288">“Kedi’ye büyük yavrusunun ayaklarının donduğu, hayatının tehlikede olduğu haberi geldi de ondan.”</st></p>
			<p><st c="2386">“Yemeğin parasını ödediler mi peki?”</st></p>
			<p><st c="2423">“Hiç olur mu canım! </st><st c="2444">Onlar görgülü kimselerdir, sizin gibi bir beyefendinin olduğu yerde böyle bir şey yapmaları hakaret sayılırdı.”</st></p>
			<p><st c="2555">“Tüh be! </st><st c="2565">Böyle bir hakaret pek de hoşuma giderdi hani!” dedi Pinokyo kafasını kaşıyarak. </st><st c="2645">Sonra sordu:</st></p>
			<p><st c="2657">“Peki beni nerede bekleyeceklerini söyledi bu güzel dostlar?”</st></p>
			<p><st c="2719">“Mucizeler Tarlası’nda, yarın sabah, gün doğarken.”</st></p>
			<p><st c="2771">Pinokyo kendinin ve arkadaşlarının yemeği için bir altın ödedi, sonra da çıktı.</st></p>
			<p><st c="2851">Ama denebilir ki el yordamıyla gidiyordu, çünkü </st><span epub:type="pagebreak" title="83" id="page83"></span><st c="2900">hanın dışında bir karanlık, hem de öyle bir karanlık vardı ki bir adım ötesi görülmüyordu. </st><st c="2991">Çevredeki tarlalarda yaprak kımıldaması olsun duyulmuyordu. </st><st c="3051">Yalnızca, ara sıra bir çitten diğerine uçarken yoldan geçen birkaç gece kuşu kanatlarını burnuna çarpıyordu Pinokyo’nun, o da korkudan geriye sıçrayıp bağırıyordu: “Kim var orada?” Ve çevredeki tepelerden yankısı geliyordu sesinin, ta uzaklardan: “Kim var orada? </st><st c="3314">Kim var orada? </st><st c="3329">Kim var orada?”</st></p>
			<p><st c="3344">Yürümekteyken, birden bir ağacın gövdesi üstünde, saydam porselen bir fenerin içinde parıldayan gece ışığı gibi soluk, mat bir ışık saçan küçük bir hayvan gördü.</st></p>
			<p><st c="3506">“Sen kimsin?” diye sordu Pinokyo.</st></p>
			<p><st c="3540">“Konuşan Cırcırböceği’nin gölgesiyim,” diye cevap verdi hayvancık, öbür dünyadan geliyormuşçasına kısık, incecik bir sesle.</st></p>
			<p><st c="3664">“Ne istiyorsun benden?” dedi kukla.</st></p>
			<p><st c="3700">“Sana bir öğüt vermek istiyorum. </st><st c="3734">Geri dön, elinde kalan o dört altını da seni göremediği için ağlayıp umutsuzluğa düşen zavallı babana götür.”</st></p>
			<p><st c="3843">“Babam yarın büyük bir bey olacak, çünkü bu dört altın iki bin olacak.”</st></p>
			<p><st c="3915">“Yavrucuğum, seni bir gün içinde zengin edeceklerini vaat edenlere inanma. </st><st c="3991">Genellikle ya delidir öyleleri ya da dolandırıcı. </st><st c="4041">Beni dinle sen, evine dön.”</st></p>
			<p><st c="4068">“Ben yoluma devam etmek istiyorum ama.”</st></p>
			<p><st c="4108">“Saat çok geç!”</st></p>
			<p><st c="4124">“Yoluma devam etmek istiyorum.”</st></p>
			<p><span epub:type="pagebreak" title="84" id="page84"></span><st c="4156">“Etraf karanlık...”</st></p>
			<p><st c="4176">“Yoluma devam etmek istiyorum.”</st></p>
			<p><st c="4208">“Yol tehlikeli...”</st></p>
			<p><st c="4227">“Yoluma devam etmek istiyorum.”</st></p>
			<p><st c="4259">“Şımarıklık edip kendi bildiklerini okuyan çocuklar eninde sonunda pişman olurlar, bunu unutma.”</st></p>
			<p><st c="4356">“Hep aynı hikâye. </st><st c="4375">İyi geceler Cırcırböceği.”</st></p>
			<p><st c="4401">“İyi geceler Pinokyo, Tanrı seni çiyden, katillerden esirgesin.”</st></p>
			<p><st c="4466">Bu son sözleri söylediği gibi, hani lambaya üflersiniz de söner ya, işte öyle, sönüp yok oluverdi Konuşan Cırcırböceği, yol da eskisinden bile karanlık oldu.</st></p>
		</section>
	<div id="charCountTotal" value="4624"></div></body>
</html>
