<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pinokyo’nun Serüvenleri</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter34">
		<section>
			<h1><span><st c="0">34</st></span><span><span epub:type="pagebreak" title="245" id="page245"></span><st c="3">Denize atılan Pinokyo </st><br /><st c="26">balıklar tarafından yenir ve eski günlerdeki gibi tekrar kukla olur </st><br /><st c="94">ama kurtulmak için yüzerken korkunç Köpekbalığı tarafından yutulur.</st></span></h1>
			<p><span><st c="161">S</st></span><st c="163">ıpa suyun dibini boyladıktan elli dakika sonra, adam kendi kendine söylendi:</st></p>
			<p><st c="239">“Zavallı topal sıpam çoktan boğulup gitmiştir. </st><st c="287">İyisi mi yukarıya çekeyim de derisiyle şu güzel davulu yapıvereyim.”</st></p>
			<p><st c="355">Ve ipi çekmeye başladı. </st><st c="380">Çek, çek, çek, nihayet suyun üstünde... </st><st c="420">Tahmin edin ne gördü? </st><st c="442">Suyun üstünde ölü sıpa yerine, yılanbalığı gibi çırpınıp duran bir kuklanın belirdiğini gördü.</st></p>
			<p><st c="536">Bu tahtadan kuklayı görünce rüya gördüğünü sandı zavallı adam; ağzı bir karış açık, gözleri yuvalarından fırlamış, öylece kalakaldı.</st></p>
			<p><st c="669">İlk şaşkınlığından biraz sıyrılınca ağlayıp kekeleyerek “Denize attığım sıpa nerede?” dedi.</st></p>
			<figure>
				<img src="image/img76.jpg" alt="Görsel 76" />
			</figure>
			<p><span epub:type="pagebreak" title="246" id="page246"></span><st c="761">“O sıpa benim işte!” diye cevap verdi kukla gülerek.</st></p>
			<p><st c="814">“Sen misin?”</st></p>
			<p><st c="827">“Benim.”</st></p>
			<p><st c="836">“Bak sen! </st><st c="847">Benimle alay etmeye kalkıyorsun ha?”</st></p>
			<p><st c="883">“Sizinle alay etmek mi? </st><st c="908">Tam tersine sevgili sahibim, sizinle gayet ciddi konuşuyorum.”</st></p>
			<p><st c="970">“Ama nasıl oluyor da daha demin bir sıpa olan sen suda kalınca tahtadan bir kuklaya dönüşmüş oluyorsun?”</st></p>
			<p><span epub:type="pagebreak" title="247" id="page247"></span><st c="1075">“Deniz suyunun etkisindendir. </st><st c="1106">Deniz böyle şakalar yapar.”</st></p>
			<p><st c="1133">“Kukla, sana söylüyorum! </st><st c="1159">Benimle böyle eğlenebileceğini sanma! </st><st c="1197">Sabrım taşarsa fena yaparım!”</st></p>
			<p><st c="1226">“Peki patron. </st><st c="1241">Gerçeği öğrenmek istiyor musunuz? </st><st c="1275">Şu bacağımı çözün de anlatayım.”</st></p>
			<p><st c="1307">Şapşal adam işin aslını öğrenmek hevesiyle Pinokyo’ya bağlı olan ipin düğümünü hemen çözdü, o zaman kendini bir kuş kadar özgür bulan Pinokyo başladı anlatmaya:</st></p>
			<p><st c="1468">“Öncelikle şunu bilin ki bugün nasıl bir kuklaysam önceden de böyle bir kuklaydım ben, hatta bir çocuk olmak üzereydim, bu dünyadaki birçokları gibi. </st><st c="1619">Ne var ki okumaya karşı isteksiz oluşum ve kötü arkadaşlara uymam yüzünden evden kaçtım... </st><st c="1710">Bir gün uyandığımda eşeğe dönüştüğümü anladım... </st><st c="1759">Kocaman kulaklarımla... </st><st c="1783">Upuzun kuyruğumla! </st><st c="1802">Nasıl bir utanç oldu benim için bu! </st><st c="1838">Bir utanç ki, sevgili patronum, Aziz Antonius size yaşatmasın böylesini! </st><st c="1911">Eşek pazarına satılmaya götürülüp, bir kumpanyanın beni büyük bir dansçı ve çember atlayıcısı yapmayı kafasına koymuş olan Yönetmen’i tarafından satın alındım. </st><st c="2071">Ama bir akşam gösteri sırasında çok kötü düştüm, iki bacağım birden topal kaldı. </st><st c="2152">O zaman da Yönetmen topal bir eşekle ne yapacağını bilemeyip beni yeniden satılmaya gönderdi, siz de beni satın aldınız!”</st></p>
			<p><st c="2273">“Maalesef! </st><st c="2285">Yirmi kuruş da para verdim. </st><st c="2313">Kim verecek şimdi benim yirmi kuruşumu?”</st></p>
			<p><span epub:type="pagebreak" title="248" id="page248"></span><st c="2353">“Peki neden satın aldınız beni? </st><st c="2386">Derimden davul yapmak için aldınız! </st><st c="2422">Davul!”</st></p>
			<p><st c="2429">“Maalesef! </st><st c="2441">Şimdi başka deriyi nereden bulacağım ben?”</st></p>
			<p><st c="2483">“Umutsuzluğa kapılmayın patron. </st><st c="2516">Bu dünyada bir sürü sıpa var!”</st></p>
			<p><st c="2546">“Söyle bakalım köftehor, hikâyen burada bitiyor mu?”</st></p>
			<p><st c="2599">“Hayır!” diye cevapladı kukla. </st><st c="2631">“Bir iki lafım daha var. </st><st c="2656">Satın aldıktan sonra öldürmek için buraya getirdiniz beni, ama sonra, insanlığınız tutup acıma duyarak boynuma bir taş bağladınız ve dosdoğru denizin dibine yolladınız. </st><st c="2825">Bu iyiliğiniz size büyük değer katıyor, size sonsuz minnet duyacağım bunun için. </st><st c="2906">Hem sevgili patron, Peri aklınızda bile yoktu...”</st></p>
			<p><st c="2955">“Kim bu Peri?”</st></p>
			<p><st c="2970">“Benim annem; çocuklarını çok seven, gözlerinin önünden asla ayırmayan, başlarına bir dert geldiğinde, kendi düşüncesizlikleri ve kötü davranışları yüzünden terk edilip bir başlarına kalmayı hak ettiklerinde bile sevgiyle yardımlarına koşan bütün o iyi annelere benzeyen annem. </st><st c="3249">İşte bu iyi Peri boğulma tehlikesiyle karşı karşıya olduğumu fark eder etmez etrafıma bir balık sürüsü gönderdi, bunlar da beni ölü bir sıpa sanıp başladılar yemeye! </st><st c="3415">Nasıl yiyorlardı hapır hupur! </st><st c="3445">Balıkların çocuklardan bile daha obur olduklarına hayatta inanmazsınız! </st><st c="3517">Kimi kulaklarımı yiyordu, kimi burnumu, kimi boynumu, kimi yelemi, ayaklarımın derisini, sırtımdaki tüyleri... </st><st c="3628">Hele </st><span epub:type="pagebreak" title="249" id="page249"></span><st c="3633">aralarında öyle nazik bir balıkçağız vardı ki kuyruğumu yemek inceliğini bile gösterdi.”</st></p>
			<p><st c="3721">“Bugünden itibaren,” dedi içi ürperen adam, “balık etini ağzıma sürmeyeceğime yemin ederim. </st><st c="3814">Kızarmış bir barbun ya da mezgitin içini açıp da bir sıpanın kuyruğunu bulmak hiç hoşuma gitmez doğrusu!”</st></p>
			<p><st c="3919">“Ben de sizin gibi düşünüyorum,” diye karşılık verdi kukla gülerek. </st><st c="3988">“Ayrıca bilmeniz gerekir ki balıklar beni tepeden tırnağa kaplayan bütün o eşek derisini yiyip bitirdiklerinde doğal olarak sıra kemiklere... </st><st c="4130">Daha doğrusu, şu gördüğünüz çok sert tahtalara geldi. </st><st c="4184">Ama ilk ısırıklardan sonra bu obur balıklar tahtanın dişlerine göre olmadığını anlayıp bu sindirilmesi güç besinden tiksinerek, bir teşekkür bile etmeden dağıldılar. </st><st c="4350">İşte, ipi çektiğinizde nasıl olup da ölü bir sıpa yerine canlı bir kukla bulduğunuzu anlatmış oldum.”</st></p>
			<p><st c="4451">“Vız gelir bana senin hikâyen be!” diye bağırdı adam zıvanadan çıkarak. </st><st c="4524">“Ben seni almak için yirmi kuruş verdiğimi bilirim ve paramı geri istiyorum. </st><st c="4601">Ne yapacağım biliyor musun? </st><st c="4629">Seni tekrar pazara götürüp ocakta yakılacak kuru odun diye kiloyla satacağım.”</st></p>
			<p><st c="4707">“Satarsanız satın, bana hava hoş,” dedi Pinokyo.</st></p>
			<p><st c="4756">Bunu der demez bir sıçrayışta suya atladı. </st><st c="4800">Sevinçle yüzüp kıyıdan uzaklaşırken zavallı adama seslendi:</st></p>
			<p><st c="4859">“Hoşça kalın patron, davul yapacak deriye ihtiyacınız olursa beni hatırlayın.”</st></p>
			<p><span epub:type="pagebreak" title="250" id="page250"></span><st c="4938">Sonra gülerek yüzmeye devam etti, biraz sonra da geri dönerek daha yüksek sesle haykırdı:</st></p>
			<p><st c="5028">“Hoşça kalın patron, ocakta yakacak biraz kuru oduna ihtiyacınız olursa beni hatırlayın.”</st></p>
			<p><st c="5118">Göz açıp kapayıncaya kadar uzaklaştı kıyıdan, neredeyse görülmüyordu bile; denizin yüzeyinde sadece, ara sıra bacaklarını sudan çıkarıp yukarı diken, keyfi yerinde bir yunus gibi taklalar atıp sıçrayan küçük, siyah bir nokta görülüyordu.</st></p>
			<p><st c="5356">Pinokyo böyle rastgele yüzerken denizin ortasında beyaz mermere benzeyen bir kayalık, kayalığın tepesinde de sevgiyle meleyen, ona yaklaşmasını işaret eden güzel bir oğlak gördü.</st></p>
			<p><st c="5535">Asıl tuhaf olan şuydu: Oğlağın postu öteki keçilerinki gibi beyaz, siyah ya da alacalı değil, masmaviydi, ama öyle parlak bir mavi ki o güzel Kız’ın saçlarını akla getiriyordu.</st></p>
			<p><st c="5712">Zavallı Pinokyo’nun kalbi nasıl gümbür gümbür atmaya başladı siz düşünün! </st><st c="5787">Tüm gücü ve enerjisiyle beyaz kayalığa doğru yüzmeye başladı. </st><st c="5849">Yolu yarılamıştı ki bir deniz canavarının korkunç başı sudan çıkıp ona doğru gelmeye başladı. </st><st c="5943">Uçurum gibi bir ağzı vardı ve ağzının içinde, resmi bile ödünüzü patlatabilecek üç sıra diş gözüküyordu.</st></p>
			<p><st c="6047">Peki bu deniz canavarı kimdi biliyor musunuz?</st></p>
			<p><st c="6093">Bu hikâyede birçok kez sözü edilen, yaptığı kıyımlar ve doymak bilmez yırtıcılığıyla “balıkların ve balıkçıların Attila’sı” lakabını alan o dev Köpekbalığı’ndan başkası değildi.</st></p>
			<figure>
				<img src="image/img77.jpg" alt="Görsel 77" />
			</figure>
			<p><span epub:type="pagebreak" title="251" id="page251"></span><st c="6271">Canavarı gördüğünde zavallı Pinokyo’nun korkusunu düşünün. </st><st c="6331">Sakınmaya, yolunu değiştirmeye çalıştı, kaçmaya çalıştı ama o ardına kadar açılmış, uçsuz bucaksız ağız yıldırım hızıyla üzerine geliyordu.</st></p>
			<p><st c="6470">“Acele et Pinokyo, n’olur!” diye meliyordu güzel oğlak.</st></p>
			<p><st c="6526">Pinokyo da kollarıyla, göğsüyle, bacaklarıyla ve ayaklarıyla umutsuzca yüzüyordu.</st></p>
			<p><st c="6608">“Hızlan Pinokyo, canavar yaklaşıyor!”</st></p>
			<p><st c="6646">Pinokyo bütün gücünü toplayarak yüzerken soluk soluğa kalmıştı.</st></p>
			<p><st c="6710">“Dikkat Pinokyo, canavar yetişiyor! </st><st c="6747">Geldi! </st><st c="6754">Geldi! </st><st c="6761">Acele et n’olur, yoksa mahvoldun!”</st></p>
			<p><st c="6795">Pinokyo öyle bir yüzüş yüzüyordu ki mermi gibi </st><span epub:type="pagebreak" title="252" id="page252"></span><st c="6843">gidiyordu. </st><st c="6854">Artık kıyıya yanaşmıştı. </st><st c="6879">Oğlak da denize doğru sarkmış, sudan çıkmasına yardım etmek üzere ön ayaklarını uzatmıştı! </st><st c="6970">Ama...</st></p>
			<p><st c="6976">Ama iş işten geçmişti! </st><st c="7000">Canavar ona yetişti. </st><st c="7021">Nefesini içine çekerek zavallı kuklayı tavuk yumurtası içer gibi yuttu. </st><st c="7093">Öyle şiddetle, öyle açgözlülükle yuttu ki Köpekbalığı’nın karnına çok sert bir darbeyle düşen Pinokyo, çeyrek saat boyunca sersemlemiş halde kaldı.</st></p>
			<p><st c="7240">Bu afallamanın ardından kendine geldiğinde hangi dünyada olduğunu anlayamadı. </st><st c="7319">Her yan karanlıktı, öyle koyu ve derin bir karanlıktı ki bu, kafasını dopdolu bir mürekkep hokkasına daldırmış gibi geliyordu ona.</st></p>
			<p><st c="7449">Durup kulak kabarttı, hiçbir ses duymadı; yalnızca ara sıra yüzüne çarpan şiddetli rüzgârı hissediyordu. </st><st c="7555">Başta nereden estiğini anlayamadı bu rüzgârın ama sonra canavarın akciğerlerinden çıktığını anladı. </st><st c="7655">Çünkü Köpekbalığı astım hastalığı çekiyordu ve nefes aldığında kuzey rüzgârı esiyor gibi oluyordu.</st></p>
			<p><st c="7753">Önce biraz cesaret toplamaya çalıştı Pinokyo ama o yana dön, bu yana dön; deniz canavarının karnında sıkışıp kaldığını anlayınca ağlamaya, haykırmaya başladı. </st><st c="7913">Ağlarken de “İmdat! </st><st c="7933">İmdat!” diyordu, “Ah yazık bana! </st><st c="7966">Gelip beni kurtaracak kimse yok mu?”</st></p>
			<p><st c="8002">“Seni kim kurtarsın istersin bahtsız?” dedi o karanlıkta, çatlak, akordu bozuk, kötü bir gitar sesi.</st></p>
			<p><st c="8103">“Kim bu konuşan?” diye sordu korkudan buz kesen Pinokyo.</st></p>
			<p><span epub:type="pagebreak" title="253" id="page253"></span><st c="8160">“Benim! </st><st c="8169">Köpekbalığı’nın seninle birlikte yuttuğu zavallı Tonbalığı’yım ben. </st><st c="8237">Sen ne balığısın peki?”</st></p>
			<p><st c="8260">“Balık malık değilim ben. </st><st c="8287">Bir kuklayım.”</st></p>
			<p><st c="8301">“E madem balık değilsin, neden yutturdun kendini canavara?”</st></p>
			<p><st c="8361">“Ben yutturmadım, o geldi yuttu beni! </st><st c="8400">Ne yapacağız şimdi bu karanlıkta?”</st></p>
			<p><st c="8434">“Durumu kabullenip Köpekbalığı’nın bizi sindirmesini bekleyeceğiz.”</st></p>
			<p><st c="8502">“Ama ben sindirilmek istemiyorum!” diye haykırdı Pinokyo yeniden ağlamaya başlayarak.</st></p>
			<p><st c="8588">“Ben de istemem!” diye ekledi Tonbalığı, “ama epeyce filozofumdur ben, Tonbalığı olarak doğdun mu yağda ölmektense suda ölmek daha saygın bir şeydir diyerek avutuyorum kendimi!”</st></p>
			<p><st c="8766">“Amma da saçma!” diye bağırdı Pinokyo.</st></p>
			<p><st c="8805">“Ben böyle düşünüyorum,” diye karşılık verdi Tonbalığı, “ve siyasetçi Tonbalıklarının dediği gibi, düşüncelere saygı gösterilmelidir!”</st></p>
			<p><st c="8940">“Neyse yahu... </st><st c="8956">Ben buradan gitmek istiyorum... </st><st c="8988">Kaçmak istiyorum...”</st></p>
			<p><st c="9008">“Kaçabilirsen kaç bakalım!”</st></p>
			<p><st c="9036">“Bizi yutan bu Köpekbalığı çok mu büyük?” diye sordu kukla.</st></p>
			<p><st c="9096">“Düşün, gövdesi bir kilometreden uzun, kuyruğunu saymıyorum bile.”</st></p>
			<p><st c="9163">Karanlıkta böyle konuşurlarken, epeyce uzakta ışığa benzer bir şey görür gibi oldu Pinokyo.</st></p>
			<p><st c="9255">“Şu uzaktaki ışık ne acaba?” dedi.</st></p>
			<p><span epub:type="pagebreak" title="254" id="page254"></span><st c="9290">“Sindirilmeyi bekleyen kader ortaklarımızdan biridir!”</st></p>
			<p><st c="9345">“Gidip onu bulmak istiyorum. </st><st c="9375">Bana kaçış yolunu öğretebilecek yaşlı bir balıktır belki de.”</st></p>
			<p><st c="9436">“Umarım öyledir sevgili kukla.”</st></p>
			<p><st c="9468">“Hoşça kal Tonbalığı.”</st></p>
			<p><st c="9491">“Hoşça kal kukla. </st><st c="9510">İyi şanslar.”</st></p>
			<p><st c="9523">“Bir daha nerede görüşürüz?”</st></p>
			<p><st c="9552">“Kim bilir? </st><st c="9565">Bunu düşünmemek daha iyi olabilir.”</st></p>
		</section>
	<div id="charCountTotal" value="9600"></div></body>
</html>
