<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pinokyo’nun Serüvenleri</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter17">
		<section>
			<h1><span><st c="0">17</st></span><span><span epub:type="pagebreak" title="103" id="page103"></span><st c="3">Pinokyo şekeri yer </st><br /><st c="23">ama ilacı içmek istemez; </st><br /><st c="48">fakat kendisini götürmeye gelen mezarcıları görünce ilacını içer. </st><br /><st c="114">Sonra bir yalan söyler ve ceza olarak burnu uzar.</st></span></h1>
			<p><span><st c="163">Ü</st></span><st c="165">ç doktor odadan çıkar çıkmaz Peri, Pinokyo’ya yaklaştı, alnına dokununca onun tarifi imkânsız ateşler içinde yandığını anladı.</st></p>
			<p><st c="291">Bunun üzerine yarım bardak suda beyaz bir toz eritti ve kuklaya uzatarak “İç bunu, birkaç günde iyileşirsin,” dedi sevgiyle.</st></p>
			<p><st c="416">Pinokyo bardağa baktı, yüzünü buruşturdu, sonra ağlamaklı bir sesle sordu:</st></p>
			<p><st c="491">“Tatlı mı, acı mı?”</st></p>
			<p><st c="511">“Acı, ama seni iyi edecek.”</st></p>
			<p><st c="539">“Acıysa istemem.”</st></p>
			<p><st c="557">“Beni dinle. </st><st c="571">İç bunu.”</st></p>
			<p><st c="580">“Acı sevmem ben.”</st></p>
			<p><span epub:type="pagebreak" title="104" id="page104"></span><st c="598">“İç. </st><st c="604">Bak, içtiğin zaman sana güzel bir şeker veririm, ağzın tatlanır.”</st></p>
			<p><st c="669">“Nerede şeker?”</st></p>
			<p><st c="685">“İşte burada,” dedi Peri altın şekerlikten bir tane çıkararak.</st></p>
			<p><st c="748">“Önce şekeri istiyorum, sonra içerim o pis, acı suyu...”</st></p>
			<p><st c="805">“Söz mü?”</st></p>
			<p><st c="815">“Söz...”</st></p>
			<p><st c="824">Peri şekeri verdi, Pinokyo da anında şapır şupur yuttuktan sonra dudaklarını yalayarak “Şeker de ilaç olsaydı ne güzel olurdu!” dedi. </st><st c="959">“Her gün yerdim.”</st></p>
			<p><st c="976">“Şimdi de sözünü tut ve seni sağlığına kavuşturacak şu birkaç damlacık suyu iç.”</st></p>
			<p><st c="1057">Pinokyo isteksizce bardağı eline alıp burnunun ucunu içine soktu, ağzına yaklaştırdı, sonra tekrar burnunun ucunu içine soktu, sonunda “Çok acı! </st><st c="1203">Çok acı! </st><st c="1212">Ben bunu içemem!” dedi.</st></p>
			<p><st c="1235">“Tadına bile bakmadan nereden biliyorsun acı olduğunu?”</st></p>
			<p><st c="1291">“Biliyorum işte! </st><st c="1309">Kokusundan anladım. </st><st c="1329">Önce bir şeker daha isterim... </st><st c="1360">Sonra içerim!”</st></p>
			<p><st c="1374">Peri bunun üzerine iyi bir annenin sabrıyla bir şeker daha koydu onun ağzına, sonra yeniden uzattı bardağı.</st></p>
			<p><st c="1482">“Böyle içemem ki!” dedi kukla yüzünü gözünü buruşturarak.</st></p>
			<p><st c="1540">“Neden?”</st></p>
			<p><st c="1549">“Ayaklarımın üstündeki şu yastık daraltıyor beni.”</st></p>
			<p><span epub:type="pagebreak" title="105" id="page105"></span><st c="1600">Peri yastığı kaldırdı.</st></p>
			<p><st c="1623">“Boşuna! </st><st c="1633">Böyle de içemem.”</st></p>
			<p><st c="1650">“Yine ne oldu?”</st></p>
			<p><st c="1666">“Oda kapısı da daraltıyor beni, aralık ya.”</st></p>
			<p><st c="1710">Peri gidip kapattı odanın kapısını.</st></p>
			<p><st c="1746">“Ya öfff!” diye bağırdı Pinokyo, gözyaşlarına boğulup. </st><st c="1802">“O pis acı suyu içmek istemiyorum, hayır, istemiyorum ya!”</st></p>
			<p><st c="1860">“Yavrum, pişman olursun bak...”</st></p>
			<p><st c="1892">“Bana ne...”</st></p>
			<p><st c="1905">“Hastalığın ağır...”</st></p>
			<p><st c="1926">“Bana ne...”</st></p>
			<p><st c="1939">“Ateşin birkaç saate kalmaz seni öbür dünyaya gönderir...”</st></p>
			<p><st c="1998">“Bana ne...”</st></p>
			<p><st c="2011">“Ölümden korkmuyor musun?”</st></p>
			<p><st c="2038">“Korkmuyorum işte! </st><st c="2058">O berbat ilacı içeceğime ölürüm daha iyi.”</st></p>
			<p><st c="2100">O sırada odanın kapısı ardına kadar açıldı ve içeriye omuzlarında küçük bir tabut taşıyan mürekkep kadar siyah dört tavşan girdi.</st></p>
			<p><st c="2230">“Ne istiyorsunuz benden?” diye bağırdı Pinokyo korkuyla doğrularak.</st></p>
			<p><st c="2298">“Seni almaya geldik,” dedi tavşanlardan en irisi.</st></p>
			<p><st c="2348">“Beni almaya mı? </st><st c="2366">Ama ben daha ölmedim ki!”</st></p>
			<p><st c="2391">“Daha ölmedin, ama ateşini düşürecek ilacı içmeyi reddedersen birkaç dakikalık ömrün kaldı sadece!”</st></p>
			<p><st c="2491">“Ah Periciğim, ah Periciğim!” diye feryadı bastı </st><span epub:type="pagebreak" title="106" id="page106"></span><st c="2541">kukla. </st><st c="2548">“Hemen şu bardağı verin bana... </st><st c="2580">Çabuk olun n’olur, çünkü ölmek istemiyorum ben, hayır... </st><st c="2637">Ölmek istemiyorum.”</st></p>
			<p><st c="2656">Bardağı iki eliyle kaptığı gibi bir solukta içiverdi.</st></p>
			<figure>
				<img src="image/img32.jpg" alt="Görsel 32" />
			</figure>
			<p><st c="2710">“N’apalım!” dedi tavşanlar. </st><st c="2739">“Bu sefer boşuna yapmışız yolculuğu.” Küçük tabutu yeniden omuzlarına aldıkları gibi dişlerinin arasından homurdana söylene odadan çıktılar.</st></p>
			<p><st c="2879">Birkaç dakika sonra da Pinokyo gayet güzel iyileşmiş halde yataktan fırlayıp indi, çünkü bilmek gere</st><span epub:type="pagebreak" title="107" id="page107"></span><st c="2980">kir ki tahtadan kuklaların nadiren hastalanmak ve çabucak iyileşmek gibi bir ayrıcalıkları vardır.</st></p>
			<p><st c="3079">Peri onun genç bir horoz gibi odanın içinde neşeyle koşturup oynadığını görünce “Anlaşılan, ilacım sana çok iyi geldi!” dedi.</st></p>
			<p><st c="3205">“İyi de söz mü! </st><st c="3222">Beni yeniden dünyaya getirdi!”</st></p>
			<p><st c="3252">“Peki o zaman ne diye içmek için bizi yalvarttın?”</st></p>
			<p><st c="3303">“Biz çocuklar böyleyizdir işte, n’aparsınız! </st><st c="3349">Hastalıktan çok, ilaçtan korkarız.”</st></p>
			<p><st c="3384">“Ayıp ama! </st><st c="3396">Çocuklar bilmelidir ki zamanında alınan iyi bir ilaç onları ağır bir hastalıktan, hatta belki ölümden bile kurtarır...”</st></p>
			<p><st c="3515">“Ya! </st><st c="3521">Ama bir dahaki sefere böyle yalvartmayacağım! </st><st c="3567">Omuzlarında tabutlarıyla gelen o siyah tavşanları hatırlayacağım... </st><st c="3635">İşte o zaman da bardağı elime aldığım gibi, lık lık lık...”</st></p>
			<p><st c="3694">“Şimdi gel şöyle yanıma da katillerin eline nasıl düştün, onu anlat bana.”</st></p>
			<p><st c="3769">“Şöyle oldu, kuklacı Ateşyiyen bana beş altın verdi ve dedi ki: ‘Al, bunları babana götür!’ Bense tersine, yolda çok iyi iki kişi olan bir Tilki’yle bir Kedi’ye rastladım, bana dediler ki: ‘Bu paraların bin, iki bin olmasını ister misin? </st><st c="4008">Bizimle gel, seni Mucizeler Tarlası’na götürelim.’ Ben de ‘Gidelim,’ dedim. </st><st c="4084">‘Şurada, Kızıl Istakoz Hanı’nda duralım, gece yarısından sonra yola devam ederiz,’ dediler. </st><st c="4176">Uyandığımda ortada yoklardı, gitmişlerdi. </st><st c="4218">Ben de geceleyin yola düştüm, inanılmaz karanlıktı ortalık, yolda kömür çuvallarına bürünmüş iki katille karşılaş</st><span epub:type="pagebreak" title="108" id="page108"></span><st c="4331">tım, bana ‘Çık paraları!’ dediler, ben ‘Param yok ki!’ dedim, altınları ağzıma saklamıştım, katillerden biri ellerini ağzıma sokmaya kalktı, ben de bir ısırıkta elini koparıp tükürdüm, ama el değil kedi patisiydi tükürdüğüm. </st><st c="4557">Katiller peşimden koştu, ben de koşturdum mu sana, sonunda bana yetiştiler, bu ormandaki bir ağaca boynumdan astılar ve ‘Yarın buraya döneceğiz, o zaman ağzın açık halde ölmüş olacaksın, böylece biz de dilinin altına saklamış olduğun altınları alacağız,’ dediler.”</st></p>
			<p><st c="4821">“O dört altını şimdi nereye koydun peki?” diye sordu Peri.</st></p>
			<p><st c="4880">“Kaybettim!” diye cevap verdi Pinokyo ama yalan söylemişti, altınlar cebindeydi.</st></p>
			<p><st c="4961">Yalan söyler söylemez, zaten uzun olan burnu hemen iki parmak daha uzadı.</st></p>
			<p><st c="5035">“Nerede kaybettin peki?”</st></p>
			<p><st c="5060">“Hemen şu yakındaki ormanda.”</st></p>
			<p><st c="5090">Bu ikinci yalanla, burnu biraz daha uzadı.</st></p>
			<p><st c="5133">“Yakındaki ormanda kaybettiysen,” dedi Peri, “arar buluruz, çünkü o ormanda kaybolan her şey daima bulunur.”</st></p>
			<p><st c="5242">“Ah! </st><st c="5248">Şimdi hatırladım,” diye karşılık verdi kukla kafası karışarak, “o dört altını kaybetmedim, ilacı içerken farkına varmadan yuttum.”</st></p>
			<p><st c="5378">Bu üçüncü yalanla burnu öylesine olağanüstü bir şekilde uzadı ki zavallı Pinokyo hiçbir yana dönemez oldu. </st><st c="5486">O yana dönse burnu yatağa ya da pencere camlarına, bu yana dönse odanın duvarlarına ya da </st><span epub:type="pagebreak" title="109" id="page109"></span><st c="5576">kapısına çarpıyor, başını birazcık fazla kaldırsa burnunu Peri’nin gözüne sokma tehlikesi yaşıyordu.</st></p>
			<figure>
				<img src="image/img33.jpg" alt="Görsel 33" />
			</figure>
			<p><st c="5676">Peri’yse ona bakıp gülüyordu.</st></p>
			<p><st c="5706">“Neden gülüyorsunuz?” diye sordu kukla, bu göze çarpacak denli uzayan burnundan şaşkına dönmüş, tedirgin olmuş halde.</st></p>
			<p><st c="5824">“Söylediğin yalana gülüyorum.”</st></p>
			<p><st c="5855">“Yalan söylediğimi nereden biliyorsunuz?”</st></p>
			<p><st c="5897">“Yalanlar hemen anlaşılır, yavrum, iki tür yalan </st><span epub:type="pagebreak" title="110" id="page110"></span><st c="5947">vardır da ondan: Kısa bacaklı yalanlar vardır, uzun burunlu yalanlar bir de. </st><st c="6024">Seninki uzun burunlu olanlardan.”</st></p>
			<p><st c="6057">Utancından nereye saklanacağını bilemeyen Pinokyo odadan kaçmaya kalktı, ama başaramadı. </st><st c="6147">Burnu o kadar uzamıştı ki kapıdan geçemiyordu.</st></p>
		</section>
	<div id="charCountTotal" value="6193"></div></body>
</html>
