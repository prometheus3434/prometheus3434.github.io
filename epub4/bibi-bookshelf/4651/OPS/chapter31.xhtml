<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pinokyo’nun Serüvenleri</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter31">
		<section>
			<h1><span><st c="0">31</st></span><span><span epub:type="pagebreak" title="213" id="page213"></span><st c="3">Beş ay yan gelip yattıktan sonra Pinokyo başında bir çift eşek kulağı çıktığını büyük bir şaşkınlıkla görür, kuyruğuyla muyruğuyla </st><br /><st c="135">tam bir sıpa olur.</st></span></h1>
			<p><span><st c="153">S</st></span><st c="155">onunda araba geldi, hem de hiç ses çıkarmadan geldi; tekerleklerine kıtık ve çaputlar sarılmıştı çünkü.</st></p>
			<p><st c="258">Hepsi aynı büyüklükte ama farklı renklerde on iki çift sıpa çekiyordu arabayı.</st></p>
			<p><st c="337">Kimi kül rengi, kimi beyaz, kimi biber ve tuz atılmış gibi benekli, kimi de sarı ve mavi çizgiliydi.</st></p>
			<p><st c="438">Ama işin en tuhaf yanı şuydu: Bu on iki çift, yani yirmi dört tane sıpanın ayaklarında, diğer yük taşıma veya çekme hayvanlarında olduğu gibi nal değil, beyaz deriden yapılmış insan çizmeleri vardı.</st></p>
			<p><st c="637">Ya arabanın sürücüsü?</st></p>
			<p><st c="659">Boydan ziyade enden gelişmiş ufak tefek bir adam düşünün; bir topak tereyağ gibi yumuşak, elma gibi </st><span epub:type="pagebreak" title="214" id="page214"></span><st c="760">kırmızı, ufacık suratlı, sahibinin iyi yüreğine seslenen bir kedininki gibi incecik, okşayıcı bir sesle sürekli gülen küçücük ağızlı bir adamcağız.</st></p>
			<figure>
				<img src="image/img64.jpg" alt="Görsel 64" />
			</figure>
			<p><st c="907">Bütün çocuklar görür görmez bayılıyorlardı ona. </st><st c="956">Arabasına atlayıp haritada “Oyuncak Diyarı” adıyla bilinen o tam anlamıyla ye iç yan gel yat ülkesine onun tarafından götürülmek için birbirleriyle yarışıyorlardı.</st></p>
			<p><st c="1119">Gerçekten de araba, salamura balık gibi üst üste yığılmış sekiz ile on iki yaş arası çocuklarla doluydu. </st><st c="1225">Sıkış sıkış, çok kötü haldeydiler, nefes alamıyorlardı neredeyse, ama hiçbiri “Of!” bile demiyordu. </st><st c="1325">Birkaç saat sonra ne kitap ne okul ne öğretmen bulunan bir ülkeye varacaklarını bilmenin avuntusu onları öyle mutlu etmiş, öyle duruma razı bir hale getirmişti ki ne rahatsızlık ne yorgunluk ne açlık ne susuzluk ne de uykusuzluk hissediyorlardı.</st></p>
			<p><st c="1570">Araba durduğunda ufak tefek Adam, Fitil’e dön</st><span epub:type="pagebreak" title="215" id="page215"></span><st c="1616">dü, ağzını yüzünü oynatıp acayip tavırlarla gülümserken sordu:</st></p>
			<p><st c="1679">“Söyle bakalım güzel yavrum, sen de bu muhteşem ülkeye gelmek istiyor musun?”</st></p>
			<p><st c="1757">“İstiyorum elbette.”</st></p>
			<p><st c="1778">“Ama benden söylemesi cancağızım, arabada yer kalmadı. </st><st c="1834">Gördüğün gibi, her yer dolu!”</st></p>
			<p><st c="1863">“N’apalım!” diye karşılık verdi Fitil. </st><st c="1903">“İçeride yer kalmadıysa ben de arabanın oklarının üstüne ilişiveririm.”</st></p>
			<p><st c="1974">Ve bir sıçrayışta okların üstüne ata biner gibi oturdu.</st></p>
			<p><st c="2030">“Ya sen, bir tanem?” dedi bütün sevimliliğiyle Adamcağız Pinokyo’ya. </st><st c="2100">“Sen ne yapmayı düşünüyorsun? </st><st c="2130">Bizimle geliyorsun musun, kalıyor musun?”</st></p>
			<p><st c="2171">“Ben kalıyorum,” diye cevap verdi Pinokyo. </st><st c="2215">“Evime dönmek istiyorum, bütün akıllı çocuklar gibi derslerime çalışıp okulda başarılı olmak istiyorum.”</st></p>
			<p><st c="2319">“Kolay gelsin o zaman sana!”</st></p>
			<div></div>
			<figure>
				<img src="image/img65.jpg" alt="Görsel 65" />
			</figure>
			<p><span epub:type="pagebreak" title="216" id="page216"></span><st c="2348">“Pinokyo!” dedi o zaman Fitil, “Sen beni dinle. </st><st c="2397">Bizimle gel, bak nasıl eğleneceğiz.”</st></p>
			<p><st c="2433">“Hayır, hayır, olmaz!”</st></p>
			<p><st c="2456">“Bizimle gel, bak nasıl eğleneceğiz!” diye bağırdı arabanın içinden dört ses daha.</st></p>
			<p><st c="2539">“Bizimle gel, bak nasıl eğleneceğiz!” diye haykırdı yüz ses hep birden.</st></p>
			<p><st c="2611">“Sizinle gelirsem iyi yürekli Peri’m ne der?” dedi yumuşayıp geri adım atmaya başlayan kukla.</st></p>
			<p><st c="2705">“Bırak şimdi bunlara kafayı takıp üzülmeyi yahu. </st><st c="2755">Düşünsene, sabahtan akşama kadar dilediğimiz gibi şamata yapabileceğimiz bir ülkeye gidiyoruz!”</st></p>
			<p><st c="2850">Pinokyo cevap vermedi, içini çekti sadece, sonra bir daha içini çekti, üçüncü bir kez daha; nihayet “Şöyle biraz yer açın, ben de gelmek istiyorum!” dedi.</st></p>
			<p><st c="3005">“Her yer dolu,” diye karşılık verdi Adam, “ama ne kadar sevildiğini göstermek için kendi yerimi bırakabilirim sana...”</st></p>
			<p><st c="3124">“Ya siz?”</st></p>
			<p><st c="3134">“Ben yürüyerek giderim.”</st></p>
			<p><st c="3159">“Yo, olmaz, kabul edemem bunu. </st><st c="3191">Şu sıpalardan birinin sırtına binmeyi tercih ederim!” diye bağırdı Pinokyo.</st></p>
			<p><st c="3266">Dediği gibi, birinci çiftteki sıpalardan sağdakine yaklaştı, sırtına binecek oldu, ama hayvan birden dönüp burnuyla karnına bir tane indirdiği gibi Pinokyo’nun ayaklarını yerden kesiverdi.</st></p>
			<p><st c="3455">Bunu seyreden bütün o çocuklardan nasıl küs</st><span epub:type="pagebreak" title="217" id="page217"></span><st c="3499">tahça ve zincirlerinden boşanmışçasına bir kahkaha patladığını varın siz düşünün!</st></p>
			<figure>
				<img src="image/img66.jpg" alt="Görsel 66" />
			</figure>
			<p><st c="3581">Ama Adam gülmedi. </st><st c="3600">Sevgiyle dolu bir şekilde yanaştı asi sıpaya ve öpecekmiş gibi yaparak sağ kulağının yarısını bir ısırışta kopardı.</st></p>
			<p><st c="3715">Bu arada Pinokyo yerden öfkeyle kalkıp bir sıçrayışta bu zavallı hayvanın sırtına bindi. </st><st c="3805">Sıçrayışı o kadar güzeldi ki çocuklar gülmeyi kesip “Yaşa Pinokyo!” diye bağrışmaya, ardı arkası kesilmeden alkışlamaya başladılar.</st></p>
			<p><st c="3936">Tam o sırada sıpa iki arka ayağını birden kaldırıp çok sert bir çifte atarak zavallı kuklayı sokağın ortasına, bir kum yığınının üstüne savuruverdi.</st></p>
			<p><st c="4085">O zaman yeniden koptu kahkahalar, ama ufak tefek Adam gülmeyip bu tedirgin sıpacığa öyle bir sev</st><span epub:type="pagebreak" title="218" id="page218"></span><st c="4182">gi duydu ki bir öpücükte öteki kulağının yarısını da temize havale etti. </st><st c="4256">Sonra kuklaya “Hadi tekrar bin, korkma,” dedi, “bu sıpanın aklı bir karış havadaydı, ama ben onun kulağına iki çift söz söyledim, umarım artık akıllı uslu olmayı öğrenmiştir.”</st></p>
			<p><st c="4431">Pinokyo bindi ve araba hareket etti. </st><st c="4469">Sıpalar dörtnala koşarken, araba anayolun çakılları üstünde ilerlerken boğuk ama anlaşılır bir ses duymuş gibi oldu kukla, şöyle diyordu ses:</st></p>
			<p><st c="4610">“Zavallı saftirik! </st><st c="4630">Canımın istediğini yapayım dedin, ama pişman olacaksın!”</st></p>
			<p><st c="4686">Pinokyo korkuya kapılarak bu sözlerin nereden geldiğini anlamak için sağına soluna bakındı, ama kimseyi göremedi. </st><st c="4801">Sıpalar dörtnala koşuyor, araba ilerliyor, arabanın içindeki çocuklar uyuyor, Fitil fındıkfaresi gibi horluyor, ufak tefek Adam da peykesinde oturmuş, dişlerinin arasından bir şarkı mırıldanıyordu:</st></p>
			<div>
				<span><st c="4998">Herkes uyur geceleyin</st></span>
				<span><st c="5020">Bense hiç uyumam...</st></span>
			</div>
			<p><st c="5040">Yarım kilometre daha gidince aynı kısık sesi işitti Pinokyo, şöyle diyordu ses bu sefer:</st></p>
			<p><st c="5129">“Şunu aklında tut, seni mankafa! </st><st c="5163">Okumayı bırakıp kitaplara, okullara, öğretmenlere sırt çevirerek kendilerini hepten oyuna, eğlenceye veren çocukların sonu olsa olsa felaket olur! </st><st c="5310">Kendimden biliyorum! </st><st c="5331">İşte o yüzden sana söylüyorum! </st><st c="5362">Görürsün bak, </st><span epub:type="pagebreak" title="219" id="page219"></span><st c="5376">benim şimdi ağlamam gibi bir gün sen de ağlayacaksın ama iş işten geçmiş olacak!”</st></p>
			<p><st c="5457">Bu boğuk fısıltılardan hayatında hiç korkmadığı kadar korkan kukla, sıpanın sırtından atladı ve onu burnundan yakaladı.</st></p>
			<p><st c="5577">Sıpanın ağladığını... </st><st c="5600">Hem de çocuk gibi ağladığını görünce ne hale geldiğini düşünün!</st></p>
			<p><st c="5663">“Hey, Sayın Beyefendi!” diye bağırdı bunun üzerine Pinokyo arabanın sahibine. </st><st c="5742">“Ne oldu biliyor musunuz? </st><st c="5768">Bu sıpa ağlıyor.”</st></p>
			<p><st c="5785">“Bırak ağlasın. </st><st c="5802">Damat olunca güler.”</st></p>
			<p><st c="5822">“Yoksa konuşmayı da mı öğrettiniz mi ona?”</st></p>
			<p><st c="5865">“Hayır, bir eğitimli köpekler kumpanyasında üç yıl kaldığından kendi kendine birkaç kelime gevelemeyi öğrenmiş.”</st></p>
			<p><st c="5978">“Zavallı hayvan!”</st></p>
			<p><st c="5996">“Hadi, hadi,” dedi Adam, “bir sıpanın ağladığını izlemekle vakit kaybetmeyelim. </st><st c="6077">Bin sırtına da gidelim. </st><st c="6101">Hava serinledi, yolumuz uzun.”</st></p>
			<p><st c="6131">Pinokyo tek kelime etmeden adamın dediğini yaptı. </st><st c="6182">Araba yeniden yola koyuldu ve şafak sökerken sevinçle vardılar “Oyuncak Diyarı”na.</st></p>
			<p><st c="6264">Bu ülke, dünyanın başka hiçbir ülkesine benzemiyordu. </st><st c="6319">Nüfusunun tamamı çocuklardan oluşuyordu. </st><st c="6360">En büyükleri 14 yaşındaydı, en küçükleriyse 8. </st><st c="6407">Sokaklarda bir neşe, bir şamata; bağırış çağırışlar insanın beynini zıplatıyordu! </st><st c="6489">Her yanda grup grup yumurcaklar: Kimi cevizlerle, kimi top oynuyor, kimi kaydıraktan kayıyor, kimi bisiklet sürüyor, </st><span epub:type="pagebreak" title="220" id="page220"></span><st c="6606">kimi tahtadan ata biniyordu. </st><st c="6635">Kimisi körebe, kimisi kovalamaca oynuyordu. </st><st c="6679">Bazıları palyaço kıyafeti içinde alev topları yutuyor, kimi tiyatro oynuyor, kimi şarkı söylüyor, kimi taklalar atıyor, kimi amuda kalkmış eğleniyor, kimi çember çeviriyor, kimi general gibi giyinmiş, başında yapraktan miğferi, elinde kâğıttan kılıcıyla geziniyor, kimi gülüyor, kimi haykırıyor, kimi birine sesleniyor, kimi ellerini çırpıyor, kimi ıslık çalıyor, kimi yeni yumurtlamış tavuk gibi gıdaklıyordu. </st><st c="7090">Kısacası, öyle bir yaygara, öyle bir cıvıltı, öyle azgın bir curcuna vardı ki sağır olmamak için kulaklara pamuk tıkamak lazımdı. </st><st c="7220">Bütün alanlarda sabahtan akşama çocuklarla dolan küçük çadır tiyatroları görülüyordu. </st><st c="7306">Evlerin bütün duvarlarında kömürle yazılmış, şöyle çok güzel sözler okunuyordu: Yaşasın oyunçaklar (oyuncaklar yazamamışlardı), Artık okol (okul demek istiyorlardı) istemiyoruz, Kahrolsun Matetamik (matematik yerine) ve bunlara benzer inciler.</st></p>
			<p><st c="7549">Pinokyo, Fitil ve ufak tefek Adam’la gelmiş olan bütün diğer çocuklar kente ayak basar basmaz hemen bu müthiş kargaşaya karıştılar ve tahmin edebileceğiniz üzere, birkaç dakika içinde herkesle arkadaş oldular. </st><st c="7760">Onlardan mutlusu, onlardan keyiflisi yoktu artık.</st></p>
			<p><st c="7809">Şenliklerle ve çeşit çeşit eğlencelerle saatler, günler, haftalar yıldırım hızıyla geçiyordu.</st></p>
			<p><st c="7903">“Oh be, ne güzel hayat!” diyordu Pinokyo Fitil’e her karşılaştıklarında.</st></p>
			<figure>
				<img src="image/img67.jpg" alt="Görsel 67" /><st c="7976"></st>
			</figure>
			<p><span epub:type="pagebreak" title="221" id="page221"></span><st c="7984">“Haklıymışım değil mi?” diyordu o da. </st><st c="8022">“Gelmek istemiyordun bir de! </st><st c="8051">Şu senin Peri’nin evine dönmeyi, vaktini ders çalışmakla geçirmeyi takmıştın kafana! </st><st c="8136">Bugün kitaptı, okuldu, bu dertlerden kurtulduysan bana, benim öğütlerime, sözlerime borçlusun, öyle değil mi? </st><st c="8246">Böyle büyük iyilikleri ancak gerçek dostlar yapar.”</st></p>
			<p><st c="8297">“Doğru söylüyorsun Fitil! </st><st c="8324">Bugün gerçekten mutlu bir çocuksam senin sayende. </st><st c="8374">Oysa öğretmen bana senin hakkında ne diyordu, biliyor musun? </st><st c="8435">‘O Fitil haylazıyla arkadaşlık etme, çünkü Fitil kötü bir arkadaştır, sana kötülükten başka bir şey öğütlemez!’ diyordu.”</st></p>
			<p><st c="8556">“Zavallı öğretmen!” diye karşılık verdi öteki başı</st><span epub:type="pagebreak" title="222" id="page222"></span><st c="8607">nı sallayarak. </st><st c="8623">“Biliyorum, ne yazık ki onun canını sıkıyordum, işi gücü bana kara çalmaktı, ama yüce gönüllüyümdür ben, bağışlıyorum onu!”</st></p>
			<p><st c="8746">“Yüce ruhlu arkadaşım!” dedi Pinokyo Fitil’e sevgiyle sarılıp iki gözünün ortasından öperek.</st></p>
			<p><st c="8839">Her gün her gün güzelim oyunlar ve eğlencelerle, kitap okul yüzü görmeden keyif dolu beş ay geçmişti ki Pinokyo bir sabah uyandığında, hani derler ya, bütün tadını tuzunu kaçıran bir sürprizle karşılaştı.</st></p>
		</section>
	<div id="charCountTotal" value="9044"></div></body>
</html>
