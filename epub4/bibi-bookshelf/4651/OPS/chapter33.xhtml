<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pinokyo’nun Serüvenleri</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter33">
		<section>
			<h1><span><st c="0">33</st></span><span><span epub:type="pagebreak" title="233" id="page233"></span><st c="3">Pinokyo gerçek bir sıpa olunca satılmaya götürülür, bir palyaço kumpanyasının Yönetmen’i </st><br /><st c="93">dans edip çemberden atlamayı öğretmek üzere onu satın alır ama o, bir akşam sakatlanır ve o zaman da derisinden davul yapmak üzere </st><br /><st c="224">onu bir başkası satın alır.</st></span></h1>
			<p><span><st c="251">K</st></span><st c="253">apının açılmadığını gören ufak tefek Adam çok sert bir tekmeyle kapıyı ardına kadar açtı, içeri girince de her zamanki kıs kıs gülüşüyle Pinokyo ve Fitil’e “Aferin çocuklar!” dedi. </st><st c="434">“İyi anırdınız, sesinizden anında tanıdım sizi. </st><st c="482">İşte bu yüzden buradayım.”</st></p>
			<p><st c="508">Bu sözler üzerine sıpalar, süklüm püklüm, başları önlerinde, kulakları düşmüş, kuyrukları bacaklarının arasında kalakaldılar.</st></p>
			<p><st c="634">Adam önce okşayarak düzeltti tüylerini, sonra bir kaşağı çıkararak güzelce tımar etmeye başladı onları. </st><st c="739">Tımar edip iki ayna gibi pırıl pırıl parlatınca, satıp şöyle hatırı sayılır bir kazanç elde etme umuduyla yular takarak pazarın kurulduğu alana götürdü.</st></p>
			<p><st c="891">Alıcılar da, ne şans, hiç bekletmediler.</st></p>
			<figure>
				<img src="image/img73.jpg" alt="Görsel 73" />
			</figure>
			<p><span epub:type="pagebreak" title="234" id="page234"></span><st c="932">Fitil’i bir gün önce eşeği ölen bir köylü satın aldı. </st><st c="987">Pinokyo ise palyaço ve ip cambazları kumpanyasının Yönetmen’ine satıldı, onu eğiterek kumpanyadaki diğer hayvanlarla birlikte zıplatıp dans ettirmek için satın almıştı adam.</st></p>
			<p><st c="1160">O ufak tefek Adam’ın ne güzel bir mesleği olduğunu şimdi anladınız değil mi küçük okurlarım? </st><st c="1254">Görünüşte sütten çıkmış ak kaşık olan bu berbat, korkunç adam ara sıra arabasıyla dünyayı geziyor, yolda rastladığı, kitaplardan ve okullardan nefret eden ne kadar tembel çocuk varsa hepsini tatlı dili ve vaatleriyle topluyor, arabasına doldurduktan sonra bütün zamanlarını oyunla, şamatayla, eğlenceyle geçirsinler diye doğruca “Oyuncak Diyarı”na götürüyordu. </st><st c="1615">Sonra bu aldatılan zavallı çocuklar zamanlarını hiç </st><span epub:type="pagebreak" title="235" id="page235"></span><st c="1667">ders çalışmadan, sürekli oyunla geçire geçire sıpaya dönüşünce, gayet memnun ve mesut, onları ele geçirerek götürüp panayırlarda, pazarlarda satıyordu. </st><st c="1819">Böyle böyle birkaç yıl içinde paraya para dememiş, milyoner olmuştu.</st></p>
			<p><st c="1887">Fitil’in başına neler geldi, bilmiyorum; ama bildiğim, Pinokyo’nun ilk günlerinden itibaren çok kötü muameleler gördüğü, çok zor bir hayatla karşı karşıya kaldığıdır.</st></p>
			<p><st c="2054">Ahıra götürüldüğünde yeni sahibi yemliğine saman doldurdu, ama Pinokyo samanın tadına bakar bakmaz tükürdü.</st></p>
			<p><st c="2162">O zaman sahibi homurdanarak yemliğe kuru ot doldurdu, ama Pinokyo kuru otu da beğenmedi.</st></p>
			<p><st c="2251">“Ya! </st><st c="2257">Kuru otu da beğenmedin ha?” diye bağırdı sahibi parlayarak. </st><st c="2317">“Dur hele sen güzel sıpa, ben şimdi sana mızmızlık etmek ne demekmiş gösteririm!”</st></p>
			<p><st c="2398">Ve aklı başına gelsin diye kırbacı bacaklarına yapıştırıverdi onun.</st></p>
			<p><st c="2466">Pinokyo duyduğu büyük acıdan ağlayıp anırmaya başladı, ağlarken de:</st></p>
			<p><st c="2534">“Aa-iii, aa-iii, samanı sindiremem ki ben!”</st></p>
			<p><st c="2578">“O zaman kuru ot ye!” diye karşılık verdi eşek dilini çok iyi anlayan sahibi.</st></p>
			<p><st c="2656">“Aa-iii, aa-iii, kuru ot karnımı ağrıtır!”</st></p>
			<p><st c="2699">“Ne yani, senin gibi bir eşeği de tutup tavuk göğsüyle, piliç etli yemekle mi besleyeceğim sanıyorsun?” diye ekledi sahibi iyice hiddetlenip kırbacı ikinci kez vurarak.</st></p>
			<p><span epub:type="pagebreak" title="236" id="page236"></span><st c="2868">Bu ikinci kırbaçtan sonra Pinokyo, n’olur n’olmaz diye hemen sustu, tek kelime etmedi.</st></p>
			<p><st c="2955">Sonra ahırın kapısı kapandı ve Pinokyo tek başına kaldı, saatlerdir bir şey yemediği için açlıktan esnemeye başladı. </st><st c="3073">Esnerken de ağzını fırın gibi açıyordu.</st></p>
			<p><st c="3112">Sonunda, yemlikte başka bir şey bulamadığından bir parça kuru ot çiğnemeye razı geldi, iyice çiğnedikten sonra da gözlerini kapatıp yutuverdi.</st></p>
			<p><st c="3255">“Bu kuru ot da fena değilmiş,” dedi kendi kendine, “ama ders çalışmaya devam etsem ne iyi olurdu! </st><st c="3354">Şimdi kuru ot değil, bir parça taze ekmekle bir dilim salam yiyor olurdum! </st><st c="3429">N’apalım ya!”</st></p>
			<p><st c="3442">Ertesi sabah uyandığında yemlikte biraz daha kuru ot aradı hemen, ama bulamadı, geceleyin hepsini yemişti çünkü.</st></p>
			<p><st c="3555">O zaman, bir lokma kıyılmış saman aldı ağzına, bunun tadının Milano usulü pilava da Napoli usulü makarnaya da hiç benzemediğini düşündü.</st></p>
			<p><st c="3692">“Of!” dedi çiğnemeye devam ederek. </st><st c="3728">“Bu başıma gelenler söz dinlemeyen, okumak istemeyen bütün çocuklara bir ders olsa bari. </st><st c="3817">Of ki ne of!”</st></p>
			<p><st c="3830">“Şimdi başlarım ofuna da ha!” diye haykırdı o sırada ahıra giren sahibi. </st><st c="3904">“Yoksa seni sırf yedirip içirmek için mi satın aldım sanıyorsun güzel sıpam benim? </st><st c="3987">Çalışasın, bana çok para kazandırasın diye aldım seni. </st><st c="4042">Hadi bakalım, iş başına! </st><st c="4067">Benimle Sirk’e geliyorsun, orada sana çemberden atlamayı, kâğıt kaplamaları kafanla parçalamayı, arka ayaklarının üstünde durup vals ve polka yapmayı öğreteceğim.”</st></p>
			<p><span epub:type="pagebreak" title="237" id="page237"></span><st c="4230">Zavallı Pinokyo bu birbirinden güzel şeyleri ister istemez yaptı, ama öğrenmek için üç ay ders alması, derisinin de kırbaç darbelerinden defalarca yüzülmesi gerekti.</st></p>
			<p><st c="4396">Sonunda sahibinin, gerçekten sıradışı bir gösterinin duyurusunu yapabildiği gün geldi çattı. </st><st c="4490">Sokak köşelerine iliştirilen rengârenk afişlerde şöyle yazıyordu:</st></p>
			<div>
				<p><st c="4555">BÜYÜK GALA</st></p>
				<p><st c="4566">BU AKŞAM</st></p>
				<p><st c="4575">BÜTÜN SANATÇILARIMIZ</st></p>
				<p><st c="4596">VE KUMPANYAMIZDAKİ HER İKİ CİNSTEN</st></p>
				<p><st c="4631">BÜTÜN ATLARIN KATILDIĞI</st></p>
				<p><st c="4655">HER ZAMANKİ ATLAYIŞLAR</st></p>
				<p><st c="4678">VE ŞAŞIRTICI GÖSTERİLER</st></p>
				<p><st c="4702">GERÇEKLEŞTİRİLECEKTİR.</st></p>
				<p><st c="4725">AYRICA</st></p>
				<p><st c="4732">İLK DEFA</st></p>
				<p><st c="4741">ÜNLÜ SIPA</st></p>
				<p><st c="4751">PİNOKYO</st></p>
				<p><st c="4759">NAMI DİĞER</st></p>
				<p><st c="4770">DANS YILDIZI</st></p>
				<p><st c="4783">HUZURLARINIZDA OLACAKTIR.</st></p>
				<p><st c="4809">SALONUMUZ GÜNDÜZ GİBİ AYDINLATILACAKTIR.</st></p>
			</div>
			<p><st c="4850">O akşam, tahmin edebileceğiniz gibi, gösterinin başlamasından bir saat önce salon dolmuştu.</st></p>
			<p><span epub:type="pagebreak" title="238" id="page238"></span><st c="4942">Ağırlığınızca altın verseniz dahi tek bir koltuk, boş yer, loca bulamazdınız.</st></p>
			<p><st c="5020">Sirkin her yeri ünlü sıpa Pinokyo’nun dansını görmek için meraktan yanıp tutuşan küçük çocuklarla, her yaştan kız ve oğlanlarla kaynıyordu.</st></p>
			<p><st c="5160">Gösterinin ilk bölümü bittiğinde kumpanya Yönetmen’i, sırtında siyah bir ceket, altında beyaz dar pantolon ve ayağında dizlerine kadar çıkan deri çizmelerle, kalabalık seyirci kitlesinin karşısına çıktı ve yerlere kadar eğilerek selam verdikten sonra büyük ciddiyetle şu abuk sabuk konuşmayı yaptı:</st></p>
			<p><st c="5459">“Saygıdeğer seyirciler, hanımlar, beyler!</st></p>
			<p><st c="5501">Bu meşhur şehirden geçmekte olan bendeniz, siz hatırı sayılır ve zeki seyircilere, Avrupa’nın bütün büyük saraylarında, Majesteleri İmparator huzurunda dans etmek onuruna mazhar olmuş ünlü bir sıpayı takdim etmek zevkinin yanı sıra onurunu da yaşıyorum.</st></p>
			<p><st c="5755">Sizlere teşekkür ederken cana can katan varlığınızla bize destek olmanızı, kusurlarımızdan affolunmayı dileriz!”</st></p>
			<p><st c="5868">Bu konuşma kahkaha ve alkışlarla karşılandı, ama sıpa Pinokyo’nun Sirk’in ortasında görünmesiyle alkışlar çoğalıp kasırga halini aldı. </st><st c="6004">Bayram çocuğu gibi süslenip püslenmişti Pinokyo. </st><st c="6053">Pirinç toka ve kakmalı, parlak deriden yeni bir gem takılmıştı ağzına; kulaklarında iki beyaz kamelya vardı; yelesi örülüp lüleler haline getirilmiş, üzerine kırmızı ipekten fiyonklar bağlanmıştı; beline altın ve gümüşten bü</st><span epub:type="pagebreak" title="239" id="page239"></span><st c="6277">yük bir şerit takılmıştı, kuyruğu da koyu kırmızı ve açık mavi kadifeden kurdelelerle örülmüştü. </st><st c="6375">Görenin âşık olacağı bir sıpaydı kısacası!</st></p>
			<p><st c="6417">Yönetmen onu seyirciye takdim ederken şu sözleri ekledi:</st></p>
			<p><st c="6474">“Saygıdeğer seyircilerim! </st><st c="6501">Burada size, bu memeli hayvan sıcak ülkelerde dağdan dağa özgürce gezip otlarken, onu yakalamak için katlandığım büyük zorluklar hususunda yalanlar söyleyip duracak değilim. </st><st c="6675">Gözlerinden akan şu vahşiliğe dikkat buyurun rica ederim, onu uygar dört ayaklıların yaşayışına uydurmak için uyguladığım onca yöntemin üstüne kırbacın tatlı diline de başvurmak zorunda kalmama rağmen böyle olduğuna dikkat edin. </st><st c="6904">Fakat benim bütün bu sevecenliğim ondan kıymet göreceğine onu bana karşı iyice kötüleştirdi. </st><st c="6997">Ben de Galler sistemini izleyerek kafasında küçük bir kıkırdak buldum. </st><st c="7068">Bunun saç çoğaltıcı ve savaş dansı yaptırıcı bir kök olduğunu Paris Tıp Fakültesi ilan ediyor üstelik. </st><st c="7171">Böylece ona dans etmeyi, bunun yanı sıra çemberlerden atlamayı, kâğıt kaplamaların içinden geçmeyi öğretmek istedim. </st><st c="7288">Hayranlıkla izleyin onu! </st><st c="7313">Karar sizin yine! </st><st c="7331">Ancak, huzurlarınızdan ayrılmadan önce, hanımlar beyler, sizleri yarın akşamki gündüz gösterisine davet etmeme izin verin. </st><st c="7454">Ama olur da yağmur sulaması tehlikesi baş gösterirse o zaman gösteri, yarın akşam değil, erkene alınıp yarın sabah, öğleden sonranın öncesi saat 11’de yapılacaktır.”</st></p>
			<p><st c="7619">Yönetmen burada pek gösterişli bir selam daha </st><span epub:type="pagebreak" title="240" id="page240"></span><st c="7666">verdi, sonra Pinokyo’ya dönerek “Hadi bakalım Pinokyo!” dedi. </st><st c="7728">“Gösterilerine başlamadan önce bu saygıdeğer seyircilere, beylere, hanımlara ve çocuklara selam ver!”</st></p>
			<p><st c="7829">Pinokyo söz dinleyerek hemen iki ön dizini büktü ve Yönetmen kırbacını şaklatıp haykırana kadar diz çökmüş halde kaldı:</st></p>
			<p><st c="7949">“Ağır adım!”</st></p>
			<p><st c="7962">O zaman sıpa dört ayak üstüne kalkıp Sirk’in çevresini ağır adım dönmeye başladı.</st></p>
			<p><st c="8044">Biraz sonra Yönetmen bağırdı:</st></p>
			<p><st c="8074">“Tırıs!” ve Pinokyo buyruğa uyup tırısa geçti.</st></p>
			<p><st c="8121">“Dörtnala!” ve Pinokyo dörtnala kalktı.</st></p>
			<p><st c="8161">“Doludizgin!” ve Pinokyo doludizgin koşmaya başladı. </st><st c="8215">Böyle yarış atı gibi koşarken Yönetmen kolunu havaya kaldırarak tabancayla bir el ateş etti.</st></p>
			<p><st c="8307">Bu atış üzerine yaralanmış gibi yapan sıpa, gerçekten ölüyormuşçasına Sirk’in ortasına boylu boyunca seriliverdi.</st></p>
			<p><st c="8421">Yıldızlara kadar ulaşan bir alkış, çığlık ve tezahürat tufanı ortasında ayağa kalkınca başını kaldırıp yukarı bakacak oldu ki... </st><st c="8551">Boynuna ucunda altın bir madalyon asılı büyük bir gerdanlık takmış olan güzel bir kadın gördü. </st><st c="8646">Madalyonda bir kuklanın resmi vardı.</st></p>
			<p><st c="8682">“Bu benim resmim! </st><st c="8701">Bu kadın Peri!” dedi kendi kendine onu hemen tanıyan Pinokyo; büyük sevinçle dolup taşarak bağırmaya kalkıştı:</st></p>
			<p><st c="8811">“Ah, Peri’m benim! </st><st c="8831">Peri’m benim!”</st></p>
			<p><span epub:type="pagebreak" title="241" id="page241"></span><st c="8845">Ama bu sözler yerine boğazından öyle yüksek sesli ve uzadıkça uzayan bir anırma çıktı ki bütün seyirciler, özellikle de çocuklar kahkahaya boğuldu.</st></p>
			<p><st c="8993">O zaman Yönetmen, seyircinin yüzüne karşı öyle anırmanın görgüye sığmayacağını ona öğretmek için kırbacın sapıyla burnuna bir tane indirdi.</st></p>
			<p><st c="9133">Zavallı sıpa, duyduğu acıyı belki böyle dindirebileceğini sanarak dilini bir karış dışarı çıkarıp en az beş dakika yaladı durdu burnunu.</st></p>
			<p><st c="9270">Fakat ikinci kez dönüp yukarı bakınca locanın boşaldığını, Peri’nin ortadan kaybolduğunu görerek öyle bir umutsuzluğa kapıldı ki...</st></p>
			<p><st c="9402">Ölecekmiş gibi hissetti kendini. </st><st c="9436">Gözleri yaşlarla doldu, hüngür hüngür ağlamaya başladı. </st><st c="9492">Yönetmen dahil kimse farkına varmadı bunun. </st><st c="9536">Hatta o, kırbacını şaklatarak haykırdı:</st></p>
			<p><st c="9575">“Hadi Pinokyo! </st><st c="9591">Sayın seyircilere çemberden ne incelikle atladığını göstereceksin şimdi.”</st></p>
			<p><st c="9664">Pinokyo iki üç kez denedi ama çemberin önüne her geldiğinde içinden geçeceğine, daha rahat yol olan altından geçiyordu. </st><st c="9785">Sonunda bir sıçrayışta içinden geçti çemberin, ama ne yazık ki arka ayakları çembere takıldı, çemberin öbür tarafında paldır küldür seriliverdi yere.</st></p>
			<p><st c="9934">Ayağa kalktığında topallıyordu, ahıra güçbela gidebildi.</st></p>
			<p><st c="9991">“Pinokyo sahneye! </st><st c="10010">Sıpayı istiyoruz! </st><st c="10028">Sıpa sahneye!” diye bağrışıyordu salonun ön kısmında oturan ve üzücü olaydan etkilenip sıpaya acıyan çocuklar.</st></p>
			<figure>
				<img src="image/img74.jpg" alt="Görsel 74" />
			</figure>
			<p><span epub:type="pagebreak" title="242" id="page242"></span><st c="10138">Ama o akşam sahnede bir daha görünmedi sıpa.</st></p>
			<p><st c="10183">Ertesi sabah veteriner onu muayene ettiğinde ömrü boyunca topal kalacağını bildirdi.</st></p>
			<p><st c="10268">Bunun üzerine Yönetmen ahır uşağı olan çocuğa:</st></p>
			<p><st c="10315">“Topal bir eşeği ne yapayım ben? </st><st c="10349">Yesin içsin, çalışmasın, öyle mi? </st><st c="10383">Götür meydana, sat geri,” dedi.</st></p>
			<p><st c="10414">Meydana vardıklarında hemen bir alıcı buldular, alıcı ahır uşağına sordu:</st></p>
			<p><st c="10488">“Ne kadar istiyorsun bu topal eşeğe?”</st></p>
			<p><st c="10526">“Yirmi lira.”</st></p>
			<p><span epub:type="pagebreak" title="243" id="page243"></span><st c="10540">“Yirmi kuruş veririm. </st><st c="10563">Hizmet ettirmek için aldığımı sanma, sırf derisi için alıyorum onu. </st><st c="10631">Gördüğüm kadarıyla sert bir derisi var, derisiyle köyümün bandosu için davul yapmak istiyorum.”</st></p>
			<p><st c="10726">Kaderinde davul olmanın yazdığını duyunca zavallı Pinokyo’nun ne denli keyiflendiğini düşünmeyi sizlere bırakıyorum çocuklar!</st></p>
			<p><span epub:type="pagebreak" title="244" id="page244"></span><st c="10852">Alıcı yirmi kuruşu öder ödemez sıpayı deniz kıyısına götürdü, boynuna bir taş bağlayıp ayağına da bir ucunu elinde tuttuğu bir ip takarak birden suya attı.</st></p>
			<p><st c="11008">Pinokyo, boynunda bu taş parçasıyla doğruca suyun dibini boyladı. </st><st c="11075">İpi elinde sıkı sıkı tutan alıcı da bir kayanın üstüne oturup, sonradan derisini yüzüp almak üzere sıpanın boğulup ölmesini beklemeye başladı.</st></p>
			<figure>
				<img src="image/img75.jpg" alt="Görsel 75" />
			</figure>
		</section>
	<div id="charCountTotal" value="11217"></div></body>
</html>
