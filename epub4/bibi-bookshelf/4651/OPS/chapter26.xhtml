<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pinokyo’nun Serüvenleri</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter26">
		<section>
			<h1><span><st c="0">26</st></span><span><span epub:type="pagebreak" title="169" id="page169"></span><st c="3">Pinokyo okuldan arkadaşlarıyla </st><br /><st c="35">deniz kenarına, </st><br /><st c="51">korkunç Köpekbalığı’nı görmeye gider.</st></span></h1>
			<p><span><st c="88">E</st></span><st c="90">rtesi gün Pinokyo devlet okuluna başladı.</st></p>
			<p><st c="131">Okullarına bir kuklanın girdiğini gördüklerinde o yaramaz çocukların halini düşünün! </st><st c="217">Bir kahkaha koptu ki dur durak bilmedi. </st><st c="257">Biri bir şaka yaptı, diğeri başka bir şaka. </st><st c="301">Biri elinden şapkasını kaptı, öbürü arkasından ceketini çekiştirdi. </st><st c="369">Biri mürekkeple burnunun altına iki koca bıyık çizmeye kalktı, öbürü elleriyle ayaklarına ip bağlayıp onu oynatmaya çalıştı.</st></p>
			<p><st c="493">Pinokyo önce aldırmayıp idare etti, ama sonunda sabrı taştı ve kendisiyle en çok kafa bulanlara döndü, asık suratla “Bakın çocuklar,” dedi, “ben buraya sizin soytarınız olmaya gelmedim. </st><st c="680">Ben başkalarına saygı gösteririm, başkalarından da saygı beklerim.”</st></p>
			<p><span epub:type="pagebreak" title="170" id="page170"></span><st c="747">“Aferin kerata! </st><st c="764">Kitap gibi konuştun valla!” diye bağrıştı yaramazlar deliler gibi gülmekten kendilerini yerlere atarak; içlerinden en yüzsüz olanı da kuklayı burnunun ucundan yakalamak üzere elini uzattı.</st></p>
			<p><st c="952">Ama hızlı davranamadı, çünkü Pinokyo masanın altından bacağını uzattığı gibi onun kaval kemiklerine tekmeyi yapıştırıverdi.</st></p>
			<p><st c="1076">“Of! </st><st c="1082">Amma sert ayakları varmış be!” diye çığlığı bastı çocuk kuklanın morarttığı yeri ovuşturarak.</st></p>
			<p><st c="1175">“Dirsekleri de! </st><st c="1192">Ayaklarından bile daha sert yahu!” dedi yaptığı eşek şakaları yüzünden midesine dirsek yiyen bir başkası.</st></p>
			<p><st c="1297">Bu tekme ve dirsekten sonra okuldaki bütün çocukların saygı ve sevgisini kazandı Pinokyo, herkes kuklanın sırtını sıvazlıyor, ona içten sevgi duyuyordu.</st></p>
			<p><st c="1450">Öğretmen de övüyordu Pinokyo’yu, çünkü onu dikkatli, çalışkan, zeki, okula her zaman ilk girip dersler bittiğinde ayağa en son kalkan öğrenci olarak görüyordu.</st></p>
			<p><st c="1610">Tek kusuru çok fazla arkadaş edinmesiydi, arkadaşları arasında okuyup adam olmaya pek istekli olmayışlarıyla tanınan bir sürü haylaz vardı.</st></p>
			<p><st c="1750">Öğretmen her gün onu uyarıyor, iyi yürekli Peri de ona defalarca tekrarlamaktan geri kalmıyordu:</st></p>
			<p><st c="1847">“Bak Pinokyo! </st><st c="1862">O senin kötü okul arkadaşların eninde sonunda okuma sevgini kaybettirecek sana, hatta belki de başına büyük bir dert açacaklar.”</st></p>
			<p><st c="1990">“Öyle bir tehlike yok!” diye karşılık veriyordu </st><span epub:type="pagebreak" title="171" id="page171"></span><st c="2039">kukla, omuz silkip işaretparmağıyla alnının ortasına, “Bunun içi akılla dolu!” der gibi dokunarak.</st></p>
			<p><st c="2137">Derken, güzel bir gün okula gidiyordu ki birkaç arkadaşına rastladı. </st><st c="2207">Bu çocuklar, kuklanın karşısına geçip “Büyük haberi duydun mu?” dediler.</st></p>
			<figure>
				<img src="image/img51.jpg" alt="Görsel 51" />
			</figure>
			<p><st c="2279">“Hayır.”</st></p>
			<p><st c="2288">“Buraya, hemen yakındaki denize dağ kadar büyük bir Köpekbalığı gelmiş.”</st></p>
			<p><st c="2361">“Sahiden mi? </st><st c="2375">Zavallı babamın boğulduğu zamanki Köpekbalığı olmasın bu?”</st></p>
			<p><span epub:type="pagebreak" title="172" id="page172"></span><st c="2433">“Biz kıyıya onu görmeye gidiyoruz. </st><st c="2469">Sen de gelmek ister misin?”</st></p>
			<p><st c="2496">“Gelemem. </st><st c="2507">Okula gideceğim.”</st></p>
			<p><st c="2524">“N’apacaksın okulu? </st><st c="2545">Okula yarın gideriz. </st><st c="2566">Ha bir ders eksik, ha bir ders fazla, eşek yine eşektir.”</st></p>
			<p><st c="2623">“Öğretmen ne der sonra?”</st></p>
			<p><st c="2648">“Ne derse desin. </st><st c="2666">Bütün gün homur homur etmek için para alıyor, n’olacak.”</st></p>
			<p><st c="2722">“Ya annem?”</st></p>
			<p><st c="2734">“Annelerin dünyadan haberi olmaz,” diye yanıt verdi haylazlar.</st></p>
			<p><st c="2797">“Ne yapacağım, biliyor musunuz?” diye karşılık verdi Pinokyo. </st><st c="2860">“Kendime ait bazı nedenlerle o Köpekbalığını görmek istiyorum... </st><st c="2925">Ama okuldan sonra gideceğim onu görmeye.”</st></p>
			<p><st c="2966">“Vay salak!” diye karşılık verdi çocuklardan biri. </st><st c="3018">“O kadar büyük bir balık orada öyle durup senin keyfini mi bekler sanıyorsun? </st><st c="3096">Canı sıkıldı mı çeker başka bir yere gider, ondan sonra gör görebilirsen.”</st></p>
			<p><st c="3170">“Buradan kıyıya ne kadar zamanda gidilir?” diye sordu kukla.</st></p>
			<p><st c="3231">“Bir saatte rahat gider döneriz.”</st></p>
			<p><st c="3265">“Hadi o zaman! </st><st c="3281">Sona kalan donakalır!” diye bağırdı Pinokyo.</st></p>
			<p><st c="3325">Yola çıkma işareti verilince, kitapları defterleri kollarının altında, tarlalardan koşmaya başladı bizim haylazlar. </st><st c="3442">Pinokyo hep en öndeydi, ayaklarında kanat vardı sanki.</st></p>
			<figure>
				<img src="image/img52.jpg" alt="Görsel 52" />
			</figure>
			<p><st c="3496">Ara ara arkasına dönüp epey geride kalan arka</st><span epub:type="pagebreak" title="173" id="page173"></span><st c="3542">daşlarıyla alay ediyor, onları nefes nefese, tükenmiş, dilleri bir karış dışarıda ve toz toprak içinde görünce katıla katıla gülüyordu. </st><st c="3679">O anda, ne korkunçluklara, ne belalara doğru gittiğini bilmiyordu zavallıcık!</st></p>
		</section>
	<div id="charCountTotal" value="3756"></div></body>
</html>
