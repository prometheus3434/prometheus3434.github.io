<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pinokyo’nun Serüvenleri</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
		<section>
			<h1><span><st c="0">8</st></span><span><span epub:type="pagebreak" title="49" id="page49"></span><st c="2">Geppetto Pinokyo’ya </st><br /><st c="22">yeni ayaklar yapar ve ona Abece almak için ceketini satar.</st></span></h1>
			<p><span><st c="80">K</st></span><st c="82">ukla açlığını giderir gidermez ağlayıp sızlamaya başladı, bir çift yeni ayak istiyordu çünkü.</st></p>
			<p><st c="175">Fakat Geppetto yaptığı yaramazlıkları cezalandırmak için, yarım gün boyunca bıraktı ağlasın, yesin dursun kendini. </st><st c="291">Sonra “Ne diye yeniden ayak yapacakmışım ki sana?” dedi ona. </st><st c="352">“Tekrar evinden kaçtığını göreyim diye mi?”</st></p>
			<p><st c="395">“Söz veriyorum size,” dedi kukla hıçkırarak, “bugünden itibaren uslu olacağım...”</st></p>
			<p><st c="477">“Bütün çocuklar,” diye karşılık verdi Geppetto, “bir şey elde etmek istediklerinde böyle söylerler.”</st></p>
			<p><st c="578">“Size söz veriyorum, okula gideceğim, derslerime çalışacağım, takdir göreceğim...”</st></p>
			<figure>
				<img src="image/img15.jpg" alt="Görsel 15" />
			</figure>
			<p><span epub:type="pagebreak" title="50" id="page50"></span><st c="661">“Bütün çocuklar bir şey elde etmek istediklerinde aynı hikâyeyi tekrarlar.”</st></p>
			<p><st c="737">“Ama ben başka çocuklar gibi değilim! </st><st c="776">Ben hepsinden daha iyiyim, her zaman doğruyu söylerim. </st><st c="831">Size söz veriyorum, baba, bir zanaat öğrenecek, yaşlılığınızda avuntunuz ve dayanağınız olacağım.”</st></p>
			<p><st c="929">Sert bir ifade takınsa da zavallı Pinokyocuğunu bu acıklı durumda görünce gözleri yaşlarla, yüreği şefkatle dolan Geppetto başka bir şey söylemedi, alet edevatıyla iki parça kuru tahtayı eline alıp var gücüyle çalışmaya koyuldu.</st></p>
			<p><st c="1158">Bir saatten az zamanda ayaklar güzelce yapılmıştı: ancak büyük bir sanatçının elinden çıkabilecek nitelikte çevik, ince, yay gibi iki ayacık.</st></p>
			<p><span epub:type="pagebreak" title="51" id="page51"></span><st c="1300">O zaman Geppetto kuklaya “Kapa gözlerini de uyu!” dedi.</st></p>
			<p><st c="1356">Pinokyo da gözlerini kapayıp uyuyor numarası yaptı. </st><st c="1409">O uyuyormuş gibi yaptığı sırada Geppetto, bir yumurta kabuğu içinde erittiği tutkalla iki ayağı yerlerine yapıştırdı, öyle de güzel yapıştırdı ki yapıştırıldıkları belli olmuyordu.</st></p>
			<p><st c="1589">Kukla ayaklarına kavuştuğunu fark eder etmez uzanmış olduğu masadan aşağı zıpladı, sevinçten deliye dönmüş halde taklalar atmaya, hoplayıp zıplamaya başladı.</st></p>
			<p><st c="1747">“Benim için yaptığınız bunca şeyin karşılığını ödemek için,” dedi Pinokyo babasına, “hemen okula başlamak istiyorum.”</st></p>
			<figure>
				<img src="image/img16.jpg" alt="Görsel 16" />
			</figure>
			<p><st c="1865">“Aferin oğlum.”</st></p>
			<p><st c="1881">“Ama okula gitmek için giysiye ihtiyacım var.”</st></p>
			<p><st c="1928">Yoksul olan, cebinde metelik bulunmayan Geppetto çiçekli kâğıttan bir giysi, ağaç kabuğundan bir çift ayakkabı, ekmek içinden de bir şapkacık yaptı.</st></p>
			<p><st c="2077">Pinokyo hemen koşup su dolu bir kovadan ken</st><span epub:type="pagebreak" title="52" id="page52"></span><st c="2121">dine baktı ve kendini öyle beğendi ki kurumlanarak “Tam bir beyefendi oldum ha!” dedi.</st></p>
			<p><st c="2208">“Hakikaten de,” diye karşılık verdi Geppetto, “çünkü, şunu aklında tut, insanı beyefendi yapan güzel elbise değil, temiz elbisedir.”</st></p>
			<p><span epub:type="pagebreak" title="53" id="page53"></span><st c="2341">“Unutmadan,” diye ekledi kukla, “okula gitmek için bir şeyim eksik kaldı, hem de en gerekli şey.”</st></p>
			<figure>
				<img src="image/img17.jpg" alt="Görsel 17" />
			</figure>
			<p><st c="2439">“Neymiş o?”</st></p>
			<p><st c="2451">“Abece’m yok.”</st></p>
			<p><st c="2466">“Haklısın. </st><st c="2478">Peki nereden bulunur o?”</st></p>
			<p><st c="2502">“Çok kolay. </st><st c="2515">Kitapçıya gidip alınır.”</st></p>
			<p><st c="2539">“Ya parası?”</st></p>
			<p><st c="2552">“Bende yok.”</st></p>
			<p><st c="2565">“Bende de,” diye ekledi yufka yürekli ihtiyar üzüntüyle.</st></p>
			<p><st c="2622">Çok neşeli bir çocuk olmasına rağmen Pinokyo da üzüldü. </st><st c="2679">Çünkü yoksulluk, gerçekten de yoksulluk olduğunda, herkes anlar onu. </st><st c="2748">Çocuklar da.</st></p>
			<p><st c="2760">“N’apalım!” diye bağırarak birden ayağa fırladı Geppetto, her tarafı yırtık pırtık, yamalı pamuklu ceketini sırtına geçirdiği gibi koşarak evden çıktı.</st></p>
			<p><st c="2912">Kısa süre sonra döndü. </st><st c="2936">Elinde oğlu için bir Abece vardı ama ceketi yoktu. </st><st c="2987">Zavallı adam gömlekle kalmıştı, dışarıdaysa kar yağıyordu.</st></p>
			<p><st c="3045">“Ceketinize n’oldu baba?”</st></p>
			<p><st c="3071">“Sattım.”</st></p>
			<p><st c="3081">“Neden sattınız?”</st></p>
			<p><st c="3099">“Fazla sıcak tutuyordu.”</st></p>
			<p><st c="3124">Pinokyo bu cevabı hemen kavradı, iyi yüreğinden kabaran coşkunluğa engel olamayarak Geppetto’nun boynuna atıldığı gibi yüzünü gözünü öpmeye başladı.</st></p>
		</section>
	<div id="charCountTotal" value="3273"></div></body>
</html>
