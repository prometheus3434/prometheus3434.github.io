<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nurjuvazi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik2" id="calibre_toc_32"><br class="chapter" />
  <br class="chapter" />
  <br class="chapter" />
  KİTAP YÜKLÜ EŞEKLER (!)</h2>

  <p class="resim"><img alt="" class="calibre3" src="../Images/01.jpg" /></p>

  <p class="ortayazi"><span class="idebolditalik">Tevrat'la yükümlü tutulup ta<br class="chapter" />
  daha sonra taşımayanların örneği,<br class="chapter" />
  itap yüklü eşeğe benzer.<br class="chapter" />
  Allah'ın ayetlerini uygulamayan<br class="chapter" />
  bir toplumun hali ne kötüdür.<br class="chapter" />
  Allah zalim topluma yol göstermez.<br class="chapter" />
  &nbsp;(CUMUA suresi 5. ayet)&nbsp;</span></p>

  <p class="normal">Kuran'ın etkili benzetmelerinden biri de, Yahudi Ruhbanlar üzerinden, evrensel bir "ruhban tipolojisi" tanımlamak sureti ile yaptığı bu benzetmedir.</p>

  <p class="normal">Ayette geçen "eşek" kavramına muhatap olanlar, yine aynı surenin devamında tanımlanmaktadır;</p>

  <p class="normal">Tevrat'la yükümlü tutulup ta daha sonra taşımayanların örneği, kitap yüklü eşeğe benzer. Allah'ın ayetlerini yalanlayan bir toplumun hali ne kötüdür. Allah zalim topluma yol göstermez.</p>

  <p class="normal">Ama onlar, ellerinin üretip önden gönderdikleri yüzünden ölümü asla temenni edemezler. Allah, zalimleri bilmektedir.</p>

  <p class="normal">De ki: "Bakın, kendisinden kaçtığınız ölüm, eninde sonunda sizi yakalayacaktır; o zaman, hem yaratılmışların zihinsel kavrayışlarının ötesinde olanları, hem de duyular yoluyla yahut akıl ile kavranabilen şeyleri bilen Allah'a döndürüleceksiniz; ve O, orada size (hayatta iken) yaptıklarınızın tümünü gösterecektir. (CUMUA suresi 5-6-7. ayetler)</p>

  <p class="normal">Efendim, eşeklik temayülü ayette önemli bir koşula bağlanmıştır. "Allah'ın ayetini yalanlamak."</p>

  <p class="normal">Bu durum, Allah'ı reddetmek manasına gelmez. Bu bizzat kabul edip, Allah'ın hükmünü biçimsel olarak algılanamaz hale getirmek, dine müdahale etmek manasına gelir.</p>

  <p class="normal">Yani bu ayete muhatap olmak için, din elbisesini tersten giymek gerekir...</p>

  <p class="normal">Bu kimseler, yanlarında bulunan kitabın gerçeklerinin üzerini örterek, kendi algısını din olarak dayatan, kurumsal dinin temsilcileridir...</p>

  <p class="normal">Yine bu temsilciler Kuran'da ruhban olarak anılır. Ve ruhban karakteri şu ayetler ile belirginleştirilir;</p>

  <p class="normal">(TEVBE suresi 34-35. ayetler)</p>

  <p class="normal">Ey iman edenler, ahbar ve ruhbanlar halkın mallarını gasp ederek kenz ederler ve bu yolla insanları Allah yolundan alıkoyarlar. Altın ve gümüşü kenz edip, Allah yolunda harcamayanlara elim bir azap müjdele.</p>

  <p class="normal">O gün, kenz ettikleri eritilip, onunla; yanları, sırtları ve böğürleri dağlanacak. Ve şöyle denilecek; tadın işte nefsiniz için kenz ettikleriniz.</p>

  <p class="normal">Kuran'ın genel yapısı itibari ile "Allah yolu" şu biçimde ele alınmalıdır;</p>

  <p class="normal">kurba vel yetama vel mesakin</p>

  <p class="normal">Kurban/yaklaşma kavramı, Kuran'da çoğunlukla yukarıdaki kalıpta irdelenir. Allah'a yaklaşmanın yolu, yetim ve miskinlerdir. Dolayısı ile Allah'ın yolu; "en-nas" yani halktır.</p>

  <p class="normal">Kuran'da Allah yazan yerlere "en-nas" koyduğunuzda mana değişmediği gibi, sosyolojik anlam ortaya çıkar. Allah yolunda yapılacak harcama, gösterişli tapınak inşa etmek değil, halk yolunda harcama yapmaktır.</p>

  <p class="normal">Sosyal güvenlik, sosyal paylaşım, eğitim, sağlık ve benzeri harcamaların tamamı infaktır. İhtiyaç sahiplerine barınak, gıda temini bir borçtur...</p>

  <p class="normal">Yukarıdaki ayette belirtildiği üzere, kenz; halk düşmanlığıdır. Bu düşmanlığın mimarları da "ahbar ve ruhbanlardır."</p>

  <p class="normal">Ahbar(h-b-r), haber veren; halkta olmayan bir bilginin kendisinde olduğunu iddia eden, bunu haber eden demektir.</p>

  <p class="normal">Ruhban(rehb) ise, korkutan, özel bilgisi ile korku salan manasındadır.</p>

  <p class="normal">Bilgiyi tekelleştiren, edindiği bilgi üzerinden tahakküm kuran herkes "ruhbandır."</p>

  <p class="normal">Dolayısı ile, bir politikacı, felsefeci, doktor da ruhban olabileceği gibi, kendisine din adamı diyen herkes ruhbandır.</p>

  <p class="normal">Çünkü din adamı olmadığı gibi, ancak dindar adam olabilir. Ve din adına özel yetki ve güce sahip olduğu iddia edilen her kişi ve kurum, doğrudan "h-b-r"(ahbar) kökünün muhatabıdır.</p>

  <p class="normal">Kuran'a göre, bütün ruhbanlar "halk düşmanıdır."</p>

  <p class="normal">Bugün de bu durum belirgin biçimde karşımıza çıkacaktır. Çünkü kapitalizmin beslendiği güç odaklarının başında "din sınıfı gelir." Ruhban sömürüsü; mutlak anlamda zulmün en güçlü silahıdır.</p>

  <p class="normal">Ortaçağ pratiğinde de görmekteyiz ki, ruhban sınıfı; kitleleri afyonlamak sureti ile sömürmekte idi. Bugün de bu aynı biçimde devam etmektedir.</p>

  <p class="normal">Bir diğer açıdan, kenzi mübah gören herkes ruhbandır. Kenz varsa ruhban vardır, ruhban varsa kenz vardır. Bu ikili; Kuran'da daima birlikte anılır...</p>

  <p class="normal">Hele ki, kenz gibi vurucu bir kavramın geçtiği ayerlerde "ahbar ve ruhban" kavramlarının geçiyor olması çok düşündürücüdür. Ancak, yine de birçok kimseyi düşündürmediği de aşikardır.</p>

  <p class="normal">Bugün birileri oturmuş, kapitalist patronların, emperyalist güçlerin taşeronluğunu yaparken; kendisine tayin edilen "kudsi alan" dahilinde palazlandırdığı şirk dininin kenzine destek vermektedir.</p>

  <p class="normal">Efendim, bir beldede sömürü var ise, orada okul açıp; risale okutmak "ruhbanlıktır."</p>

  <p class="normal">Dindarlık ise, sömürü tasallutu altında ezilenleri, emperyal güçlere karşı mücadeleye çağırmak, onlarla birlikte olmak, ezilenin, açların, yoksulların derdi ile dertlenmek ve onların namusuna göz dikmiş şer şebekeleri ile el sıkışmaksızın mücadele etmektir.</p>

  <p class="normal">Halbuki bugün bu durum tam tersi yönde işlemektedir. Batı Emperyalizminin haçlı politikalarına eklemlenen birtakım ruhbanlar, bırakın direniş ve mücadeleyi; dini altüst ederek, bu şer odakları ile "dialog" öngörmektedirler...</p>

  <p class="normal">Kişi sevdiğiyle beraberdir." (Ebû Dâvûd, Edeb: 113; Müslim, Birr: 50)</p>

  <p class="normal">Allah elçisinin bu sözüne binaen, küresel çete ile kol kola gezenlerin vaziyeti daha belirgin görülecektir.</p>

  <p class="normal">Türkiye'de bir dönem; komünizm ile mücadele derneklerine başkanlık yapmış ruhbanlar, komünizm ile; ilkesel çelişkiler hasebi ile değil, sırf Amerika öngördü diye muhalefet etmişlerdir. Yani, beraber oldukları güruh; ezilenler değil, ezenler olmuş; bu bağlamda, Allah elçisinin bu sözü ile karşılık bulan bir hezimete mazhar olmuşlardır.</p>

  <p class="normal">Lakin, bizim iman ve itikadımıza göre bu cenahlar; mutlak anlamda ızdıraba düçar olmaya mahkumdurlar.</p>

  <p class="normal">Kitap yüklü eşeklerin etrafına kümelenen yığınlar için de Kuran aynı uyarıyı yapmaktadır;</p>

  <p class="normal">(BAKARA suresi 104. ayet) Ey iman edenler! "Râina" demeyin, "unzurna" deyin/"bizi davar gibi güt" diye konuşmayın, "bize bak" diye konuşun ve dinleyin. Kâfîrler için korkunç bir azap vardır.</p>

  <p class="normal">Halkın "davarlaşması" akabinde, davara öncülük edenin de ancak "eşek" olabileceğini söyleyen Kuran, insanlığa; bizi güt demeyin, biçiminde bir uyarı yaparak; sürü psikolojisinin yıkımını öngörmüştür.</p>

  <p class="normal">Sürüye katılmayın, özgürleşin, kendiniz olun, eşeklerin arkasına takılmayın.</p>

  <p class="normal">İnsan "Hakkın kerim sıfatıyla sıfatlanmaksızın" üretemez. Ancak zann denizine gark olur. Bu, dinsel metnin içsel kurgusu üzerinde yapılan tahrif edici yorum ve beyanlarda da göze çarpar...</p>

  <p class="normal">Mesela; mistisize edilen, sürekli başka noktalara çekilen bir mesele "Sidre'tül Münteha"dır. Üzerine sayısız hurafe bina edilmiştir. Esasında yapılanın tam karşılığı şudur;</p>

  <p class="normal">(FUSSİLET suresi 26. ayet) O inkarcılar: -Bu Kur'an'ı dinlemeyin, okunurken gürültü yapın, belki bastırırsınız, demişlerdi.</p>

  <p class="normal">Buradaki gürültü, ses kirliliği dairesi içine girecek bir gürültü olmayıp, vahyin asli meselelerini örten ve öteleyen üretimleri kasteden bir gürültüdür...</p>

  <p class="normal">Açlığın, yoksulluğun, fakirliğin, sınıfsal uçurumların, miskinliğin yaygınlaştığı günümüzde, dinin ana meselesi; bu hususlardır.</p>

  <p class="normal">Hele ki, Sidre'tül Münteha kavramı da tamamen bu meseleye işaret etmektedir.</p>

  <p class="normal">Sidre'tül Münteha; son sınır, son sınırdaki ağaç manalarına gelmektedir. Kullanımı itibari ile; düşüncenin sınırlarına dayanmak, yoğun biçimde tefekkür etmek biçiminde ele alınır.</p>

  <p class="normal">Bu düşünce nedir ?</p>

  <p class="normal">Allah elçisinin aklının uç noktalarını tırmalayan bu düşünce nedir? İlgili surenin (Necm Suresi) devamında bu açıklanır;</p>

  <p class="normal">(14-15) Sidretü'lMüntehâ'nın yanında. Onun yanında ise Cennetü'lMe'vâ bulunmaktadır.</p>

  <p class="normal">Son sınırın yanında "Cennet" vardır. Yani; Allah elçisi insanlığa sunacağı mesajı içselleştirirken, "cehennemi gözlemlemiş", yeryüzündeki çelişkilerin cehenneme işaret ettiğini algılamış, akabininde kesri sınırın ötesinde, paradigmanın çöküşü ile mümkün bir cennet idealinin olduğunu fark etmiştir.</p>

  <p class="normal">Resullerin ahiret inancı, yarınlara duydukları umuttur. Bu umut; ideolojik düzlemde, inandıkları idealin gerçekliğine dayanır...</p>

  <p class="normal">Bu, nitelikli bir gözlemin ürünü, düşünsel yoğunlaşmanın neticesidir...</p>

  <p class="normal">Yani, Mekke'nin Rableri(kenzolar/para babaları) karşısındaki duruş, Cennet idealine, yani sınıfsız, kölesiz, ortaklaşacı ve çelişkisiz toplum idealine sırt dayanarak geliştirilecektir...</p>

  <p class="normal">Sidre ağaç demektir. Ağaç; kökleri toprağa tutunmuş bir canlıdır. Toprak; emeği, tevazuyu ve sıfır egoyu temsil eder. Dolayısı ile, toprak, emek, tevazu gibi değerleri yücelten bir toplumun; vahiy dilinde cennet olduğu gerçeğince; işaret edilenin de bu ideal olduğunu söylemek gerekir...</p>

  <p class="normal">Vahyin gerçeklerinin üzerini örtmek ancak bir zulümdür.</p>

  <p class="normal">Esas ilginç olan ise; Kuran'da "zulm" şeklinde tam 19 kere kullanılan bu kavram, kullanıldığı her yerde; mal biriktirme, mülk edinme ve zenginlikle birlikte anılmıştır.</p>

  <p class="normal">İşte o ayetlerden bazıları;</p>

  <p class="normal">Yetimlerin mallarını yemek sureti ile zulme sapmış olanlar, kesinlikle karınlarına bir ateş yerler ve çılgın bir ateşe yaslanırlar. (Nisa Suresi 10.ayet)</p>

  <p class="normal">Ey inananlar! Mallarınızı aranızda bâtıl bir yolla/tutarsız bahanelerle yemeyin. Kendi hoşnutluğunuzla gerçekleşmiş bir ticaret olursa başka. Kendi canlarınıza kıymayın/intihar etmeyin. Hiç kuşkusuz, Allah, size karşı çok merhametlidir. Kim düşmanlık ve zulümle intihar günahını işlerse onu ateşe sokacağız. Bu, Allah için çok da kolaydır. (NİSA suresi 30. ayet)</p>

  <p class="normal">Halkı iyilik ve barış sevenler olsaydı, Rabbin o kentleri/medeniyetleri zulümle helâk edecek değildi ya! (HÛD suresi 117. ayet)</p>

  <p class="normal">Dolayısı işle bu zulüm, servet ve iktidar ediniminden dolayı ortaya çıkmıştır diyebiliriz.</p>
</body>
</html>
