<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nurjuvazi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik2" id="calibre_toc_12"><br class="chapter" />
  <br class="chapter" />
  <br class="chapter" />
  DİN MASKELİ TALAN</h2>

  <p class="resim"><img alt="" class="calibre3" src="../Images/01.jpg" /></p>

  <p class="ortayazi"><span class="idebolditalik">İbn Abbas'tan; Resulullah vefat ettiğinde,<br class="chapter" />
  ne para, ne pul, ne deve ne de köle miras bırakmıştır.<br class="chapter" />
  Sadece üç ölçek yiyecek karşılığında,<br class="chapter" />
  bir yahudiye rehin bıraktığı zırhı kalmıştır.<br class="chapter" />
  &nbsp;(Ahmed bin Hanbel, Kitabu'z Zühd, sf.32/10)&nbsp;</span></p>

  <p class="normal">Aişe valide Allah elçisini tanımlarken diyor ki;</p>

  <p class="normal">Ah! Babam O'na feda olsun, bir defa dahi karnını buğday ekmeği ile doyurmadan bu dünyadan çekip gitti. (Fethu'l Bari, 9/549)</p>

  <p class="normal">Ve bir gazete manşetinde gördüğüm ibret ve dehşet verici bir gerçeklik;</p>

  <p class="normal">İşte Suud Kralı Fahd'ın mal varlığı;</p>

  <p class="normal">32 milyar dolar nakit para, Riyad ve Cidde'de 5 milyar dolar değerinde iki saray, Fransız Rivierası'nda bir şato, Boeing 747 tipi bir uçak, Cadillac marka onlarca araba, İspanya'nın Marbella kasabasında 250 dönüm alanda yaptırılmış bir saray...</p>

  <p class="normal">Allah adına talan ve bozgun mesleğinin müdavimlerinden olan Müteveffa lider Fahd'ın kayıt dışı servetinden bahsetmedim bile...</p>

  <p class="normal">Ki, Allah elçisinin yaşam biçimini "taklit" noktasında, surattaki kılın uzunluğuna kadar "ölçü" tayin eden bu güruhun, Allah elçisinin pratik eylemleri ile taban tabana zıt uygulamalar sergilemesi, düşündürücüdür.</p>

  <p class="normal">Bugün din, şirk ve kenz(mal istifleme) elbisesi giydirilmiş bir gladyatör muamelesi görmektedir. Bunun nedeni, aydınlanmacılığın iddiasının aksine; Allah elçisinin beyanındaki tutarsızlık değildir. Bu durumun yegane nedeni; Allah elçisinin sözünün "anlaşılmamış, ya da üzerinin örtülmüş olmasıdır."</p>

  <p class="normal">Din maskeli zulüm, yaşadığımız coğrafyanın namusuna musallat olmuş bir şer hareketidir. Ki bu şer hareketi; insanlığın maddi ve manevi değerlerini gasp etmek sureti ile yayılır.</p>

  <p class="normal">Bu yayılmacılık, dini temelde biçimlenirken 2 ana yöntem üzerinden faaliyet yürütür;</p>

  <p class="normal">1. Kuran'dışı din algısı yaratmak/ Kuran'ı safdışı bırakmak</p>

  <p class="normal">2. Peygamber adına yalan iftira düzmek/ Uydurma hadisler</p>

  <p class="normal">Bu iki yöntem iç içe girmiş, girift uygulamalardır. Çünkü, uydurma hadisler yoluyla "Kuran" saf dışı bırakılır. Kuran saf dışı bırakılarak, din dışı hurafeler "hadis adı altında" dine monte edilir...</p>

  <p class="normal">Hatta, sıradan insanların Kuran'ı anlayamayacağı, bu nedenle "Kuran'ı tefsir niteliği taşıdığı iddia edilen Risaleleri okumanın şart olduğu" düşüncesi şırınga edilerek, saf beyinler zehirlenir...</p>

  <p class="normal">Hali hazırda; sıradan insanların anlayamayacağı düşüncesi Kuran'a göre şirktir. Çünkü, insanlar arasında sınıf/katman oluşturma temelinde ortaya çıkan bu düşünce Kuran'ın şu mesajına bariz biçimde karşıt konumlanır;</p>

  <p class="normal">(ABESE suresi 11. ayet) ELBETTE, bu (mesaj)lar yalnızca birer hatırlatma ve öğütten ibarettir:</p>

  <p class="normal">(ABESE suresi 12. ayet) kim istekliyse O'nu hatırlayıp öğüt alabilir</p>

  <p class="normal">(MÜZZEMMİL suresi 19. ayet) Bu, şüphesiz, bir öğüt ve uyarıdır: öyleyse, dileyen Rabbine ulaştıran yola koyulsun!</p>

  <p class="normal">(HÂKKA suresi 48. ayet) Gerçek şu ki bu (Kuran), Allah'a karşı sorumluluk bilinci duyan herkes için bir öğüt ve uyarıdır.</p>

  <p class="normal">(SÂD suresi 1. ayet) Sad. DÜŞÜN öğüt ve uyarılarla dolu olan bu Kuran'ı!</p>

  <p class="normal">(TEKVÎR suresi 27. ayet) O, âlemlere bir öğütten başka şey değildir.</p>

  <p class="normal">(A'LÂ suresi 9. ayet) Eğer hatırlatmak yarar sağlarsa hatırlat/öğüt ver!</p>

  <p class="normal">(A'LÂ suresi 10. ayet) İçine ürperti düşen, öğüt alacaktır.</p>

  <p class="normal">(MÜDDESSİR suresi 55. ayet) Dileyen düşünür onu, öğüt alır.</p>

  <p class="normal">Hatta Kamer Suresi içinde 6 defa ısrarla "aynı cümleye sığdırılan mesaj" aynen şu biçimdedir;</p>

  <p class="normal">(KAMER suresi 22. ayet) Yemin olsun ki, biz, Kur'an'ı öğüt ve ibret için kolaylaştırdık. Fakat düşünen mi var?</p>

  <p class="normal">Ki aynı cümlenin, yine aynı sure içinde bu kadar çok tekrar edilmesi; bir sorunun varlığına işaret etmekle beraber; surenin ve kitabın temel derdini de gözler önüne serme özelliği gösterir.</p>

  <p class="normal">Sorun, kitabi olmayan bir toplumun; kulaktan dolma bilgilere itibar edişidir. Akabinde, vahyin yerini alacak hurafe yığınlarını meşru kılacak sosyolojik etkinin varlığıdır.</p>

  <p class="normal">Kitabın temel derdi de; mutlak anlamda anlaşılmaktır.</p>

  <p class="normal">Evvelki çalışmalarda ve bu eserde de göreceğiniz üzre, kitabın mesajının anlaşılmasının; belli çıkar odaklarının işine gelmeyeceği aşikardır. Çünkü, insanlık tarihini düzenli bir dialektik içinde sunarak, birçok ihtilafa çözüm önerileri sunan bu kitap, anlaşıldığı taktirde; insanlığın kanına musallat olan yarasalar kaçacak delik arayacaktır.</p>

  <p class="normal">Bu mutlak anlamda birçok çıkar grubunu endişelendirmesi muhtemel bir durumdur. Ki, insanlık tarihi boyunca bunun olmaması için birçok faaliyetin yürütüldüğü görülmektedir...</p>

  <p class="normal">Bu faaliyetleri de iki ayrı kategoride incelememiz gerekir;</p>

  <p class="normal">1. Mistik palavralar yoluyla "afyonlama"</p>

  <p class="normal">2. Sınıfsal çelişkiler yaratarak, "din sınıfı üretip, tahakküm kurma"</p>

  <p class="normal">Belirgin bir gerçektir ki; dikey/ast üst tandanslı bir ilişki biçimini ihtiva eden hiçbir örgütlenme, halk ile yatay ilişki kuramaz. Yani, bir kurum, yapı, platform ya da dinsel düşünce; kendi içinde "dikey" ilişki kuruyorsa, insanlık ile de dikey ilişki kurmak durumundadır. Bu bağlamda, bugünün sınıflı toplumunun yaşadığı hezeyanı anlamak daha mümkün olacaktır.</p>

  <p class="normal">Ancak Kuran, bu ilişki biçimini şu ayetler ile paramparça etmektedir;</p>

  <p class="normal">(KADİR suresi 1. ayet) Biz onu Kadir Gecesi'nde indirdik.</p>

  <p class="normal">(ALAK suresi 18. ayet) Biz de çağıracağız zebanileri!</p>

  <p class="normal">(TÎN suresi 4. ayet) Biz insanı, gerçekten en güzel bir biçimde yarattık.</p>

  <p class="normal">(LEYL suresi 13. ayet) Sonrası da öncesi de sadece bizimdir.</p>

  <p class="normal">(LEYL suresi 12. ayet) Yemin olsun, doğruya ve güzele kılavuzlamak sadece bizim işimizdir.</p>

  <p class="normal">(BELED suresi 4. ayet) Biz insanı gerçekten bir sıkıntı ve zorluk içinde yarattık.</p>

  <p class="normal">(NEBE suresi 6. ayet) Biz bu yeryüzünü bir beşik yapmadık mı?</p>

  <p class="normal">"La ilahe illallah" lafzı ile başlayan bir amentünün, Allah dışında birilerini daha yaratıma ortak kılması garipsenebilir. Lakin, bu "biz" vurgusunda yatan giz, kitabın tutarlılığına atıftır. Yani, kendi içinde yatay/halka tipi yapılanan bu kitapta, hiyerarşik yapılanma ön görülmez. Dolayısı ile, sınıfsızlaşma eğilimi ihtiva etmesi muhtemeldir.</p>

  <p class="normal">Bundan dolayıdır ki, kitabı devre dışı bırakarak;</p>

  <p class="normal">• Hocaefendiler</p>

  <p class="normal">• Bediüzzamanlar</p>

  <p class="normal">• Gavslar</p>

  <p class="normal">• Şeyhler</p>

  <p class="normal">• Mürşitler</p>

  <p class="normal">• Aracılar</p>

  <p class="normal">İnşa ederek, kitapta olmayan hiyerarşik ilişki biçiminin sürdürülmesi gerekir. Aksi taktirde, sömürü ve tasallut imkansızlaşacaktır. Hele ki; yukarıda saydığımız zümrelerin; mutlak şahsiyetler olması, hatasızlaştırılması, hatta kutsanması gerekir. Ve foyanın meydana çıkmaması için; "Kuran'ı sen anlaman, hocalar bilir" safsatasının yaygınlaşması gerekir. Ya da, manası bilinmeksizin okumak/orijinal lafızdan tekrarlamak gerekir.</p>

  <p class="normal">Kuran bu ve benzeri odakları; endad, şüreka, dunillah ve benzeri isimlerle anar. Kuran'a göre tüm bu odakların varlığı; şirkin alametidir. Çünkü dinsel alanda "hiyerarşi söz konusu değildir."</p>

  <p class="normal">Ki bu gerçeği haykıran Allah Elçisi şu şekilde ifade eder;</p>

  <p class="normal">(EN'ÂM suresi 50. ayet) Onlara şunu söyle: "Ben size Allah'ın hazineleri yanımdadır demiyorum. Gaybı da bilmem ben! Size ben bir meleğim de demiyorum. Yalnız bana vahyedilene uyarım ben!" Sor onlara: "Körle gören bir olur mu? Hâlâ düşünmüyor musunuz?"</p>

  <p class="normal">Bu çerçevede; Allah elçisi, hiçbir surette "gaybi bir bilgisi olmadığını, doğaüstü bir yönünün bulunmadığını, sıradan bir insan olup, tek farkının kendisine vahyedildiğini" belirterek, insanlığı bu alanda uyarmıştır.</p>

  <p class="normal">Bu tavrın meali şu biçimdedir;</p>

  <p class="normal">Ben, Allah'ın elçisi olmama rağmen gaybı bilmiyorum. Sizden bir farkım yok. Sizi aldatan bu madrabazların iddialarına sakın kulak asmayın...</p>

  <p class="normal">Hele ki;</p>

  <p class="normal">(YUNUS Suresi 100. ayet)Allah aklını kullanmayanlar üzerine pislik yağdırır.</p>

  <p class="normal">Ayetinin bahsine konu olan "aklın işletimi, kullanılması gerçeğine binaen", bu gerçekler haykırılmıştır...</p>

  <p class="normal">Bu çerçevede, zulmün bayrağı haline getirilen din algısının gözden geçirilmesi, Kuran'ın, dine egemen bir araç haline dönüşmesi gereklidir. İşte buna "Kuran'a dönüş" diyoruz.</p>

  <p class="normal">Çünkü Kuran'ın merkeze alındığı bir din algısı, halkanın ön planda olacağı, ezen-ezilen çelişkisinin bertaraf edileceği bir zihin üretecektir. Aksi taktirde; sınıflı bir zihnin sınıfsızlaşma eğilimi göstermesi imkansız olduğu gibi, din ile kapitalizm arasındaki köprülerin yıkılması imkansızlaşacaktır...</p>

  <p class="normal">Hele ki, tarihsel süreçte insanlığı yıkıma sürükleyen "kapitalizm", din ile mutlak müttefik olmuştur. Ama, deminden beri bahsettiğimiz "afyon ve kalpazan" din ile...</p>

  <p class="normal">Kuran'ın uzlaşmaz duruşundan ürken bu yaban eşekleri, okutmayıp geveleterek; Kuran'ı kendi ideolojik bataklığında eritme çabasına girişmiş, kısmi olarak "zihinlerde başarı elde etmişlerdir."</p>

  <p class="normal">Bu başarının temsili ve kurumsallaşmış hali Abdestli Kapitalizm, toplumsal statüsü de Nurjuvazi'dir...</p>

  <p class="normal">Ki tarihsel süreci analiz ettiğimde, ne demek istediğimi daha iyi anlayacağınızı düşünüyorum.</p>

  <p class="normal">Bu çerçevede; dinin gelişme sürecini bir kez daha irdelemek adına "Jip,Villa ve Maun" bölümüne geçelim...</p>
</body>
</html>
