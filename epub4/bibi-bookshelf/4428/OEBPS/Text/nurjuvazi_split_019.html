<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nurjuvazi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik2" id="calibre_toc_19"><br class="chapter" />
  <br class="chapter" />
  <br class="chapter" />
  KURAN VE SAPMA</h2>

  <p class="resim"><img alt="" class="calibre3" src="../Images/01.jpg" /></p>

  <p class="normal">&nbsp;</p>

  <p class="normal">Bundan önce dindarlar, sömürgecilik ve emperyalizmin boyunduruğunda olmalarına rağmen; gündeme gelen dini amel; dini tavır onlar için şu anlama geliyordu: Bireysel günahlardan arınmak, ibadetle ahiret için sevap devşirmek, Rasul ve imamlar ile salihlerin şefaatini kazanmak... Peki ya emperyalizm ve sömürgecilik?!!</p>

  <p class="normal">Evet, sen Kur'an diyorsun, ama hangi Kur'an? Cehaletin elinde teberrük edilip kutsanan bir nesne olan Kur'an mı? Cinayetin mızraklarının ucundaki Kur'an mı? Yoksa çeyrek yüzyıldan daha az bir sürede, çölün dağınık ve düşman kabilelerini birleştirerek, dünyanın egemen güçlerini -Bizans, Sasani- çökerten, insanlığın kaderini ele geçiren, devrimci yapısıyla insanlık tarihinde yepyeni bir medeniyet ve kültür meydana getiren bir kitap olarak mı Kur'an? (ALİ ŞERİATİ)</p>

  <p class="normal">Dillerinizin yalana alışmışlığından dolayı, Allah'a yalan isnad etmek için "şu helaldir, bu haramdır" deyip durmayın.</p>

  <p class="normal">Böyle yapanlar Allah'a iftira etmiş olurlar. Allah'a iftira edenler asla kurtuluşa eremezler...</p>

  <p class="normal">(Nahl Suresi 116. ayet)</p>

  <p class="normal">Müfteri çetesi Allah'a iftira etme hastalığından vazgeçmiyor!</p>

  <p class="normal">Binyıllık hengamenin baş sorumlusu olan Emevi dalkavukluğu, durmadan, hız kesmeden sürdürülüyor..</p>

  <p class="normal">Efendim neymiş ? Kadının erkekle tokalaşması "günah"mış...</p>

  <p class="normal">Tevbe Haşa! Allah'a, Resul'e, Kitaba iftiranın en allı pullu şekli bu olsa gerek...</p>

  <p class="normal">Adamın biri çıkmış döktürüyor;</p>

  <p class="normal">Kadının erkekle tokalaşması günahtır.</p>

  <p class="normal">Ve devam ediyor;</p>

  <p class="normal">Batı medeniyeti kadını hürleştireyim derken onu nice konularda tahkir etmiş şeref, iffet ve namusunu ayaklar altına almıştır.</p>

  <p class="normal">* Kadını seks aracı haline düşürmüştür.</p>

  <p class="normal">* Bazı kadınlara resmî fuhuş vesikaları vererek para mukabilinde kendilerini satmalarına izin vermiştir.</p>

  <p class="normal">* Aile bağlarını zayıflatmıştır.</p>

  <p class="normal">* Nikah dışı birlikteliklere izin vermiştir.</p>

  <p class="normal">* Hiç alâkası olmayan konularda bile kadını ticarî reklam amacı olarak kullandırmıştır.</p>

  <p class="normal">* Nikah dışındaki cinsel münasebetlere göz yummuştur. Kadın konusunda dinimizin kaynakları şunlardır:</p>

  <p class="normal">* Allah'ın Kitabı Kur'ân. (Kur'ânı herkes kendi kafasına, re'yine, heva ve hevesine göre yorumlayamaz. İcazetli ulemâ, fukaha ve müfessirler yorumlayabilir.)</p>

  <p class="normal">* Peygamberimizin (Salat ve selam olsun ona) Sünneti.</p>

  <p class="normal">*İcmâ-i ümmet.</p>

  <p class="normal">* Selef-i sâlihînin (Ashab, Tâbiîn, Tebe-i Tâbiîn) yorumları, görüşleri, uygulamaları.</p>

  <p class="normal">* Cumhur-i ulemânın yolu.</p>

  <p class="normal">Birtakım modern, çağdaş, reformcu, yenilikçi, değişimci, BOP'çu, Fazlurrahmancı, Kemalist,mezhepsiz, telfik-i mezahipçi, Farmason Afganîci ilâhiyatçıların kadın konusunda (ve diğer konularda) Ehl-i Sünnete ve Şeriata aykırı görüşlerinin, naylon ictihadlarının, bozuk fetvalarının hiçbir kıymeti yoktur." (M.Şevket Eygi)</p>

  <p class="normal">Allah'ın dinini herkesin anlayamayacağını, kimsenin Kuran'ı okuyamayacağını, bunun sadece ÖZEL bir ZÜMREYE ait olduğunu iddia etme cüreti gösterebilen –ki Kuran'ın şirk dediği daire içine girme pahasına buna cesaret edebilen- ve bu kelimelerin sahibi olan vatandaş'a göre, kadınla tokalaşmak günah!</p>

  <p class="normal">Ancak;</p>

  <p class="normal">Emperyalistler ile tokalaşmak, hatta birlik olmak "SEVAP"...</p>

  <p class="normal">Bunu nerden mi çıkarttım...</p>

  <p class="normal">Bir süre önce bu zat'ı şahane, bir tv programında Yaşar Nuri hoca ile bir tartışma yaşamıştı. O programda kendi beyanı şöyle idi;</p>

  <p class="normal">Komünistlere karşı, Amerikanın yanında olduk!</p>

  <p class="normal">Allah Allah! Hayret verici bir şey...</p>

  <p class="normal">6. Filoyu taşlayan gençler için ölüm fetvaları veren bu şahsiyet, bugün muhaliflerini tekfir edebilmek için onları reformist, yenilikçi..vs. sıfatlar ile tanımlayarak kurtaracağını sanıyor...</p>

  <p class="normal">Efendim, bu şahıslar; Allah'ın helal dediğini haram, haram dediğini helal etmişlerdir. Bunlara göre; Kapitalizm gibi bir problem yoktur! Sömürü, tasallut gibi bir dertleri olmadığı gibi, ana sorunları "kadının erkekle tokalaşmasıdır."</p>

  <p class="normal">Bu güruh, Kuran yapraklarını "mızraklara geçirebilecek" cüretin torunlarıdır. Yaşayan Kuran'ları Rebeze çölünde katledebilecek hadsizliğin selefleridir.</p>

  <p class="normal">Bunlara göre, mal mülk yığmak mübah, ancak kadının elini sıkmak günahtır...</p>

  <p class="normal">Uçkuruna sahip çıkamayan erkek bozuntularının edepsizliğini, kadınlara atfederek; insanlığı dinden soğutma adına hertürlü pervasızlığı gösterebilen bu güruh, bugün İslam'ın geldiği noktanın müsebbibidir...</p>

  <p class="normal">Şunu yürekten belirtmek gerekir ki;</p>

  <p class="normal">Allah elçisi Musa a.s.'ın en büyük mucizesi "isyan" idi. Nasıl mı ?</p>

  <p class="normal">Kuran'da asa, asıyyen/asayan formunda kullanılıp, isyan ile aynı kökten gelmektedir...</p>

  <p class="normal">Evet! Firavun'un baskısına isyan edemeyen, hatta körelmiş, afyon din ile uyutulmuş halkın arasından, hiç beklenmeyen bir biçimde isyan eden bir kişi!</p>

  <p class="normal">İşte Musa'nın en büyük mucizesi budur...</p>

  <p class="normal">Ve görmek gerekir ki, hiçbir elçi; bu kadar abes ve basit ilkeler için mücadele etmemişlerdir. Adem'in yasak ağacı olan "mülkiyet" gerçeğinin dışında çok fazla teferruat içermeyen ilkeler ile, "özgürlük ve aydınlanma" adına gayret sarf etmişlerdir.</p>

  <p class="normal">Ancak bu hakikatler, "mülkperest mele ve mütrefler" eliyle, içi boş saçmalıklar haline evriltilmiş; Allah'ın Resulünün beyan ettiği dinden sapma oluşmuştur...</p>

  <p class="normal">Kuramsal olarak insan, iletişim kurulabilen hayvandır. Nitekim, kendisini hayvanlar aleminin bir parçası haline getiren yegane unsur; geliştirdiği davranış biçimi, ve tabiatla kurduğu ilişkidir...</p>

  <p class="resim"><img alt="" class="calibre3" src="../Images/01.jpg" /></p>

  <p class="normal">Küresel paradigma tıkanmıştır.</p>

  <p class="normal">Brecht'in balta salladığı putlardan biri olan mülkiyet şu basit cümle ile sallanır hale gelmiştir;</p>

  <p class="normal">Banka soymak, banka açmaktan daha büyük bir suç değildir...</p>

  <p class="normal">Her zaman söylerim; kalabalık karanlıktır. Çünkü kalabalığın bir arada yaşaması için üretilen değerler silsilesi; bireyleri içi boş fıçılara dönüştürmüştür. Ve boş fıçı çok ses çıkartır.</p>

  <p class="normal">Ve Victor Hugo bu durumu şöyle izah eder; "Kalp boşaldıkça, kese dolar..."</p>

  <p class="normal">Vay haline eksik ölçüp tartanların! (MUTAFFİFÎN suresi 1. ayet)</p>

  <p class="normal">Vay haline Hümeze ve Lümezenin, O ki mal biriktirip sayar (Humeze Suresi 1 ve 2. ayetler)</p>

  <p class="normal">Allah'ın mülkünden ihtiyaç fazlası mal istiflemek, haramdır, şirktir...</p>

  <p class="normal">Ve sana neyi infak edeceklerini de soruyorlar. De ki: "Helal kazancınızın size ve bakmakla yükümlü olduklarınıza yeterli olanından artanını verin." İşte Allah, ayetleri size böyle açıklar ki, derin derin düşünebilesiniz. (Bakara Suresi 219. Ayet)</p>

  <p class="normal">(TEĞÂBÜN suresi 16. ayet) O halde, gücünüz ölçüsünde Allah'tan korkun, dinleyin, itaat edin. Ve benlikleriniz için bir hayır olarak infakta bulunun. Nefsinin cimrilik ve doymazlığından korunanlar, kurtuluşa erenlerin ta kendileridir.</p>

  <p class="normal">(TALÂK suresi 7. ayet) Geniş imkâna sahip olan bu geniş imkânından harcasın. Rızkı kendisine ölçü ile verilmiş olan da Allah'ın kendisine verdiğinden infak etsin. Allah hiçbir benliği, kendisine verdiği şey dışında yükümlü tutmaz. Allah, bir güçlükten sonra bir kolaylık yaratacaktır.</p>

  <p class="normal">(KASAS suresi 54. ayet) İşte böylelerine ödülleri, sabrettikleri için iki kez verilir. Onlar, kötülüğü güzellikle karşılayıp savarlar. Ve onlar, kendilerine verdiğimiz rızıktan infak ederler.</p>

  <p class="normal">(TEVBE suresi 91. ayet) Güçsüzlere, hastalara, infak edecek bir şey bulamayanlara, Allah ve resulü için öğüt verdikleri takdirde bir sorumluluk yoktur. Güzel davrananlar aleyhine bir yol yok. Allah Gafûr'dur, Rahîm'dir.</p>

  <p class="normal">İnfak edecek bir şey bulamayanlara, öğüt verirlerse sorumluluk yoktur. Yani, malı biriktirip; infak etmeyenlere sorumluluk vardır. Ve Allah'a inandım dediği halde, Kuran'ın bu direk emrini uygulamamak; Allah'a hükümde de ortak koşmaktır ki; alenen şirktir.</p>

  <p class="normal">(ÂLİ IMRÂN suresi 92. ayet) Sevdiğiniz şeylerden infak etmedikçe hayırda erginliğe/dürüstlüğe asla ulaşamazsınız. İnfak etmekte olduğunuz her şeyi, Allah çok iyi bilmektedir.</p>

  <p class="normal">(BAKARA suresi 274. ayet) Mallarını; gece ve gündüz, gizli ve açık infak edenler var ya, içte onlar için Rableri katında kendilerine özgü ödüller vardır. Korku yoktur onlar için; tasalanmayacaklardır onlar.</p>

  <p class="normal">(BAKARA suresi 254. ayet) Ey iman edenler! Alış-verişin, dostluğun, şefaatin olmadığı o gün gelmeden önce size verdiğimiz rızktan infak edip dağıtın. Küfre sapanlar zalimlerin ta kendileridir.</p>

  <p class="normal">Bakara suresi 254. ayete göre infak etmeyenler kafirlerdir. Yani, ihtiyacından artan malı elinde tutan, kenz eden, biriktiren, buna rağmen dindarlık iddia edenler; "kafirdir."</p>

  <p class="normal">Ve Kur'an Şirk ile Zulüm arasında kurduğu ilişkiyi, infak köprüsü üzerinden kurgular. İnfak vermeyen, mülkte Allah'a ortaklık iddia eder. Malı kendisine ait kılar, mülkü sahiplenir, melikleşir.</p>

  <p class="normal">Veren ise, mülk Allah'a aittir, dolayısı ile emrettiği gibi insanlığa taksim etmeliyim demiş olur. Ve bu taksimatı içinden gelerek yapar...</p>

  <p class="normal">Bugün Abdestli Kapitalizmin yaşadığı kriz budur. Artık o sahte din yıkılmıştır, Hak gelmiş, batıl zayi olmuştur. Çırpınmalar boşunadır; tüm "kıvırmalar" boşa kürek çekmedir.</p>

  <p class="normal">İslam'ın temel meselesi; açlık, fakirlik, miskinlik olmak ile beraber, zulüm ve adaletsizliktir...</p>

  <p class="normal">Ve bu yolun öncüsü Ebu Kasım der ki;</p>

  <p class="normal">Altına tapanlar lanetlidir! Gümüşe tapanlar lanetlidir!</p>

  <p class="normal">İşte sapma budur. Kapitalizme karşı durması gerekenlerin; kapitalizmin koluna girmesi, sapmanın güncel resmidir...</p>

  <p class="normal">Sapanlara ve saptıranlara...</p>
</body>
</html>
