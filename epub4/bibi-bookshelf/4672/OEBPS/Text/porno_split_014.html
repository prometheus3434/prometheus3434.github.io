<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>porno</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:59daf418-8dae-43ca-992c-aaad555ee455" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12"><br class="chapter" />
  <br class="chapter" />
  9. Dümen # 18.736</h2>

  <p class="normal">Kapının önünden sabah postasını almaya giderken koridor kedi sidiği kokuyor ama iyi haberler keyfimi yerine getiriyor. Resmî belge! Artık yasallaştım. Nihayet, amına koyayım, Simon David Williamson, buralı iş adamı, Leith'deki köklerine geri dönüyor, Edinburgh meclisinin kararıyla. Leith'in yaşanacak bir yer olduğunu hep söylemişimdir ve Liman bölgesinin yeniden kazanılmasında SDW önemli bir rol üstlenebilir.</p>

  <p class="normal"><span class="ideitalik">Evening News</span> başlıklarını şimdiden görebiliyorum: yeni nesil dinamik girişimcilerden Williamson, Leith'in <span class="ideitalik">News</span> gazetesinden dostu John Gibson ile görüşüyor.</p>

  <p class="normal"><span class="ideitalik">JG: Simon, Londra'da örnek başarı hikâyelerine imza atmış Terence Conran ve senin gibi insanların bölgeye ciddi yatırımlar yapmayı düşünmesini gerektirecek neler var bu Leith'de?</span></p>

  <p class="normal"><span class="ideitalik">SDW: John, biraz tuhaf gelecek ama geçenlerde bir yardım yemeğinde biz de Terry ile aynı şeyi konuşuyorduk ve ikimiz de aynı sonuca vardık: Leith hızla kalkınmakta ve biz de bu başarı hikâyesinin bir parçası olmak istiyoruz. Buradan çıkmış bir çocuk olarak, bu benim için aynı zamanda duygusal bir bağ demek. Amacım Port Sunshine'ı geleneksel bir pab olarak korumak fakat bölge tamamen geliştiğinde burayı bir restoran haline getirme esnekliğine sahip olmak. Her şey bir gecede olmayacak ama yaptıklarımı Leith'e olan bağlılık ve inancımın bir göstergesi olarak algılıyorum. Eski limanı seviyorum derken içimde en küçük bir art niyet yok. Leith'in bana iyi davranmış olduğunu düşünmek hoşuma gidiyor ve şimdi de ben ona olan borcumu ödüyorum.</span></p>

  <p class="normal"><span class="ideitalik">JG: Yani Leith'in geleceği bu olacak diyorsun?</span></p>

  <p class="normal"><span class="ideitalik">SDW: John, Leith uzun zamandır tatlı ve yaşlı bir kadın. Evet, onu seviyoruz, onun sıcaklığını, anaçlığını seviyoruz; soğuk, karanlık kış gecelerinde yaslanacak heybetli, yumuşacık bir göğüs o. Ama ben onu seksi, şehvetli ve genç bir fahişe olarak yeniden yaratmak ve o ahlaksız küçük orospuya pezevenklik yapıp hak ettiği parayı kazanmasını sağlamak istiyorum. İnsanlar 'Leith' adını duyduğunda akıllarına "iş" gelsin istiyorum. Leith Limanı, İş Limanı.</span></p>

  <p class="normal">Meclis üyesi Tom Mason'dan gelen mektubu dikkatle inceliyorum, ruhsatı veren Şehir Meclisi yönetim kurulunun başkanıymış.</p>

  <p class="ortayazi"><span class="idebold">Edinburgh Şehri<br class="chapter" />
  Ruhsat Komitesi</span></p>

  <p class="indentmetin">Sayın Bay Williamson,</p>

  <p class="indentmetin">Port Sunshine Arms olarak bilinen 56 Murray Sokak, Edinburgh EH6 7ED adresindeki bina ve müştemilatında alkollü içki satma ruhsatı almak için yaptığınız başvurunun kabul edildiğini bilgilerinize arz ederim. Ruhsat kullanımı ilişikteki detaylı koşul ve şartların kabulü ile mümkündür.</p>

  <p class="indentmetin">Lütfen bu sözleşmenin her iki kopyasını da imzalayarak 8 Ekim Pazartesi gününe kadar tarafımıza teslim ediniz.</p>

  <p class="indentmetin">Saygılarımla,</p>

  <p class="indentmetin">M.Ü. T.J. Mason</p>

  <p class="indentmetin">Başkan, Ruhsat Komitesi</p>

  <p class="indentmetin">&nbsp;</p>

  <p class="normal">Tom ve ben yakında biğ ağaya gelmeliyiz, belki şehğe biğ dahaki gelişinde Sean'la<sup class="calibre3"><a href="../Text/porno_split_101.html#footnote-579-14" id="footnote-579-14-backlink">[14]</a></sup> beğabeğ Gleneagles'da biğaz golf oynağız. Ondokuzuncu delikte biğaz mola veğiğiz. Ben de Walk'ta açmayı planladığım ikinci kafe bağı Tom'a çıtlatıveğiğim. Belki Sean da kendi şehğini asığlağdığ mahkum edildiği bu vasatlıktan kuğtağmak için buğaya yatığım yapması konusunda ikna edilebiliğ.</p>

  <p class="normal"><span class="ideitalik">Evet Saymın, buğda kesinlikle yatığım potansiyeli vağ. Ama önce bu pabın müşteği poğtföyünü oluştuğan bu uygunszj insanlağdan kuğtulmamıs geğek.</span></p>

  <p class="normal">Kesinlikle Şan. Yeni Leith'de bu insanlağa yeğ yok.</p>
</body>
</html>
