<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>10 -ilahi Olana Açılan Pencereler</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><a id="a72" class="calibre2"></a>10 -ilahi Olana Açılan Pencereler</h1>
<p class="calibre4"><span class="t2"> </span></p>
<p class="p4"><span class="t2">Hint felsefesinde nihai gerçe</span><span class="t2">ğ</span><span class="t2">in tan</span><span class="t2">ı</span><span class="t2">m</span><span class="t2">ı</span><span class="t2">, gerçek (satyam), güzellik (sundram) ve iyilik (shivam) olarak yap</span><span class="t2">ı</span><span class="t2">l</span><span class="t2">ı</span><span class="t2">yor. Bunlar Tanr</span><span class="t2">ı</span><span class="t2">'n</span><span class="t2">ı</span><span class="t2">n özellikleri midir?</span></p>
<p class="calibre4">Bunlar Tanrı'nın vasıfları değil, bizim Tanrı'yı deneyimleme biçimlerimizdir. İlahi özellikler değildir; bizim algılamalarımızdır. İlahi olanı bilmek mümkün değildir. O ya her özelliğin birleşimidir ya da hiçbir özellik taşımaz. Ama insan beyninin yapısı gereği ilahi olan, üç pencere aracılığı ile deneyimlenebilir. O'nu birazcık olsun görebilmek ya güzellik ya gerçek ya da iyilik penceresinden olur.</p>
<p class="calibre4">Bu üç boyut insan zihnine özgüdür. Bunlar bizim kısıtlamalarımızdır. Bize bir çerçeve verilmiş; ilahi olanın çerçevesi yoktur. Örneğin bir pencereden gökyüzünü görebiliriz. O pencere gökyüzünü çevreleyen bir çerçeve gibi görünür ama gerçekte gökyüzünün çerçevesi yoktur. O sonsuzdur. İşte güzellik, gerçek ve iyilik de ilahi olana bu şekilde bir çerçeve oluşturur.</p>
<p class="calibre4">İnsan kişiliği üç katmandan oluşur. Zeka baskınsa, ilahi olan gerçek kılığında, gerçek olarak görülür. Entelektüel yaklaşım gerçek penceresini, gerçek çerçevesini yaratır. Zihin duygusalsa -kişi gerçeğe kafası ile değil de kalbi ile yaklaşıyorsa- o zaman ilahi olan güzellik haline gelir. Ona bu şiirsel nitelik sizin tarafınızdan verilmiştir. Yalnızca bir çerçevedir. Kişilik ne duygusal ne de entelektüel ise o zaman çerçeve iyilik olur.</p>
<p class="calibre4">Hindistan'da ilahi olan için üç terim kullanırız. <span class="t1">Bhakti</span> yoga, duygusal tipin inanış biçimidir. Tanrı güzellik olarak görülür. <span class="t1">Jnana</span> yoga, bilgi yoludur. Tanrı gerçeklik olarak görülür. <span class="t1">Karma</span> yoga ise eylem yoludur. Ona göre Tanrı iyiliktir.</p>
<p class="calibre4">Tanrı (God) sözcüğü iyilik sözcüğünden türemiştir. Bu Tanrı için en fazla kullanılan sözcüktür çünkü insanlığın büyük çoğunluğu aktif, yani eylemseldir, entelektüel ya da duygusal olanların sayısı çok azdır. Eylemsel yaklaşım Tanrıyı "iyi olan" yapar.</p>
<p class="calibre4">Tabii her şeyin bir zıddının olması gerektiğinden Tanrı iyilik, şeytan ise kötülük olarak algılanır. Eylemsel zihin şeytanı kötülüğün simgesi olarak, duygusal zihin çirkin, entelektüel zihin ise gerçek olmayan, sahte ve hayal ürünü olarak algılar.</p>
<p class="calibre4">Bu üç özellik "gerçek, iyilik ve güzellik" aslında çerçevesi olmayan ilahi olana insanların koyduğu çerçevelerdir. Bunlar O'nun özellikleri değildir. İnsan zihni O'na dördüncü bir boyuttan bakabilseydi, bu boyut da onun bir özelliği haline gelecekti. İlahi olanda iyilik özelliğinin bulunmadığını söylemek istemiyorum. Söylemek istediğim bu özelliğin bizim tarafımızdan seçildiği, bizim tarafımızdan görüldüğü. İnsan var olmasaydı ilahi olan iyi, güzel ya da gerçek olmayacaktı. Olduğu gibi var olmaya devam edecekti ama bizim verdiğimiz bu özellikleri olmayacaktı. Bunlar yalnızca insanın algılama biçimleridir. İlahi olanı başka özelliklerle de algılıyor olabilirdik.</p>
<p class="calibre4">Hayvanların da O'nu algılayıp algılamadığını ya da bir şey algılayıp algılamadıklarını bilmiyoruz.</p>
<p class="calibre4">Bir kişinin zihni baskın olarak entelektüel ise, Tanrı'nın nasıl güzel olduğunu anlayamaz. Bu ona son derece yabancı bir kavramdır. Bir şair gerçeğin güzellikten öte bir anlam taşıyamayacağını düşünür. Ona göre bunun başka bir anlamı olamaz. Gerçek güzelliktir; geri kalan her şey yalnızca entelektüeldir. Bir şair, bir ressam ve dünyayı kalbinin penceresinden gören biri için güzellik olmadan gerçek çıplak kalır.</p>
<p class="calibre4">Böylece entelektüel zihin ile duygusal zihin birbirlerini anlayamaz. Bu yüzden dünyada bu kadar çok yanlış anlamalar ve bu kadar çeşitli kavramlar mevcut. Tek bir kavramın tüm insanlık tarafından benimsenmesi mümkün değil. Tanrı sizin kendi kavramlarınız içindedir. Tanrıyı tanımladığınızda siz de o tanımın bir parçasısınız. O tanım sizden kaynaklanıyor; gerçekte Tanrı tanımlanamaz olandır. O'na bu üç pencereden bakanlar O'na bir anlamda kendi tanımlamalarını yüklemiş olurlar.</p>
<p class="calibre4">Kişiliğinin bu üç katmanını aşmış birisi için ilahi olanı görmenin dördüncü bir yolu vardır. Biz buna kısaca <span class="t1">turiya</span> (dördüncü) diyoruz. Bu bilinç durumunda ne entelektüel, ne duygusal ne de eylemselsinizdir. Gökyüzüne bir pencereden bakmıyorsunuz. Evinizden dışarı çıktınız ve çerçevelenmemiş bir gökyüzüne bakıyorsunuz.</p>
<p class="calibre4">Bu tip bilinçliliğe ulaşan, diğer üçünün kısıtlamalarını anlayabilir. Onların birbirlerini neden anlamadıklarını görebilir. Aynı zamanda güzellik, gerçek ve iyiliğin temelde paralel kavramlar olduğunu bilir. Yalnızca dördüncü tip anlayabilir ve hoşgörülü olabilir. Diğer üç tip sürekli çatışacaktır.</p>
<p class="calibre4">Bütün dinler bu üç kategorinin birine girer. Ve sürekli birbirleri ile çatışırlar. Buda'nın bu çatışmaların içinde yer alması mümkün değildir. O dördüncü tiptir. "Bunların hepsi saçmadır" der, "İlahi özellikler değil, pencereler konusunda kavga ediyorsunuz. Hangi pencereden bakarsanız bakın gökyüzü hep aynıdır."</p>
<p class="calibre4">Demek ki bunlar ilahi özellikler değil, bizim onları algılayış biçimlerimizdir! Pencerelerimizi yok edebilseydik, ilahi olanın özellik ötesi, <span class="t1">nirguna</span> olduğunu görebilirdik. Ancak o zaman özelliklerin ötesine geçerdik ve işin içine insanların yansımaları girmezdi; ama o zaman da bir şeyleri sözcüklere dökmek son derece güçleşirdi.</p>
<p class="calibre4">İlahi olan için her söylenen ancak pencereler aracılığı ile söylenebiliyor. Bu yüzden söylenen hiçbir şey gerçekte gökyüzünün kendisi hakkında değil. Pencerelerin ötesinden bakabildiğimizde gökyüzü o kadar büyük, o kadar sınırsızdır ki, tanımlanamaz; tüm sözcükler geçersiz, tüm teoriler yetersiz kalır.</p>
<p class="calibre4">Demek ki dördüncü boyuttan bakan daima sessiz kalandır. İlahi olanın tanımları hep ilk üç tipten gelir. Dördüncü bu konuda konuşsaydı, kullandığı terimler bize saçma, mantıksız ve tutarsız gelirdi. Çelişkilerle dolu olurdu. Bu çelişkilerle bize bir şeyleri göstermek isterdi -söylemek değil, göstermek.</p>
<p class="calibre4">Wittgenstein bu ayırımı yapmıştır. O, bazı gerçeklerin sözcüklerle ifade edilebileceğini, bazılarının ise yalnızca gösterilebileceğini söyler. Bir şey ancak başka şeylerle birlikte olduğunda tanımlanabilir. Başka şeylerle bağlantılıdır, kıyaslanabilir. Örneğin bir masanın iskemle olmadığını güvenle söyleyebiliyoruz. Onu, başka bir şeyi referans alarak tanımlayabiliyoruz. Bir başlangıç ve bir bitiş sınırı var. O sınırdan sonra başka bir şey başlar. Aslında tanımlanan yalnız bu sınır. Tanım, bir başka şeyin başladığı sınır anlamına gelir.</p>
<p class="calibre4">Ama ilahi olan hakkında bir şey söylemek mümkün değildir. O her şeydir, bu yüzden sınırları yoktur. Onun ötesinde bir başka şeyin başladığı bir sınıra sahip değildir. "Bir başka şey" yoktur. Sınırları olmadığından tanımlanamaz.</p>
<p class="calibre4">Dördüncü boyuttan bakan yalnız gösterebilir, yalnız işaret edebilir. Bu nedenle hep gizemli gelir. O en gerçekçi olandır çünkü insan algılaması ile kısıtlı değildir. Bütün büyük azizler işaret etmişlerdir; bir şey söylememişlerdir. Buda, Mahavir ya da Krishna için bu fark etmez. Onlar bir şey söylemiyor; yalnız bir şeyleri gösteriyorlar; gökteki ayı gösteren bir parmak gibi.</p>
<p class="calibre4">Ne var ki o parmağa takılıp kalmanız tehlikesi de her zaman mevcut. Parmağın bir anlamı yoktur; o başka bir <span class="t1">ş</span><span class="t1">eyi</span> gösteriyor. Gözünüz ona takılıp kalmamalı. Ayı görmek istiyorsanız parmağı tümüyle aklınızdan çıkarmalısınız.</p>
<p class="calibre4">İlahi olanı görmekteki en büyük güçlük budur. İşareti görürsünüz ve gerçeğin o olduğunu düşünürsünüz. Asıl amaç yok olur gider. O parmak ay değildir. İkisi son derece farklıdır. Ay parmakla gösterilebilir ama gözler parmakta kalmamalı. Bir Hıristiyan İncil'i unutamaz, bir Hindu Gita'yı unutamaz. Böylece amaç yok oluyor. Her şey amaçsız, anlamsız ve bir anlamda din karşıtı haline geliyor.</p>
<p class="calibre4">İnsan ilahi olana yaklaşımında kendi zihninin farkında olmalıdır. O'na zihinle yaklaşıldığında O, zihnin rengini alır. O'na arada zihin olmadan, siz olmadan, insan olmadan yaklaşırsanız; O'na bir boşluk, bir hiçlik olarak yaklaşırsanız; hiçbir önyargı ve belirli bir şeyle karşılaşma beklentisi taşımadan yaklaşırsanız, o zaman ilahi olanın nitelik ötesi varlığını görürsünüz. Başka türlüsü mümkün değildir. Aksi halde O'na yüklenen tüm özellikler insan penceresi ile ilgili olur.</p>
<p class="calibre4"><span class="t1">Gökyüzünü görmek için pencerelere ihtiyac</span><span class="t1">ı</span><span class="t1">m</span><span class="t1">ı</span><span class="t1">z olmad</span><span class="t1">ığı</span><span class="t1">n</span><span class="t1">ı</span><span class="t1"> m</span><span class="t1">ı</span><span class="t1"> söylüyorsunuz?</span></p>
<p class="calibre4">Evet. Pencereden bakmak hiç bakmamaktan daha iyidir ama çerçevesiz gökyüzü ile kıyaslanamaz.</p>
<p class="calibre4"><span class="t1">İ</span><span class="t1">nsan gökyüzüne penceresiz bakmak için odadan nas</span><span class="t1">ı</span><span class="t1">l ç</span><span class="t1">ı</span><span class="t1">kar?</span></p>
<p class="calibre4">Pencerenin içinden geçerek çıkabilirsiniz, yalnız pencerede kalmamaya dikkat edin. Yoksa pencere hep orada olur. Onu arkanızda bırakmalısınız. İçinden geçilip aşılmalıdır.</p>
<p class="calibre4"><span class="t1">Gökyüzüne ula</span><span class="t1">ş</span><span class="t1">ı</span><span class="t1">ld</span><span class="t1">ığı</span><span class="t1">nda art</span><span class="t1">ı</span><span class="t1">k sözcükler olmuyor -odaya geri dönünceye kadar. Öyleyse...</span></p>
<p class="calibre4">Evet, insan geri dönebilir ama artık aynı kişi değildir. Şekli olmayanı, sonsuzu görmüştür. Artık pencereden bile baktığında onu çerçevesiz görür. Pencere artık onu aldatamaz. Pencere kapansa ve oda karartılsa bile o sonsuz gökyüzünün orada olduğu bilir. Artık tekrar aynı insan olamaz.</p>
<p class="calibre4">Sonsuzu bildiğinizde, siz de sonsuz olursunuz. Bizler bildiklerimiz, hissettiklerimizden ibaretiz. Sınırsızı ve sınırsızlığı gördükten sonra siz de bir bakıma sonsuzlaşırsınız. Bir şeyi bilmek o olmaktır. Sevgiyi bilmek sevgi olmaktır; duayı bilmek dua olmaktır; ilahi olanı bilmek ilahi olmaktır. Bilmek gerçekleştirmektir; bilmek olmaktır.</p>
<p class="calibre4"><span class="t1">Bu durumda üç pencere birle</span><span class="t1">ş</span><span class="t1">ip, bir olur mu?</span></p>
<p class="calibre4">Hayır. Her biri olduğu gibi kalır. Değişen pencere değil, sizsiniz. Kişi duygusal ise yine o pencereden girip çıkar ama artık öteki pencereleri inkar etmez. Onlara karşı çıkmaz. Başkalarını anlar. Öteki pencerelerin de aynı gökyüzüne açıldığını bilir.</p>
<p class="calibre4">Gökyüzünün altında durduğunuzda öteki pencerelerin de aynı eve ait olduğunu görürsünüz. Artık isterseniz diğer pencerelere de gidebilirsiniz. Ya da gitmezsiniz. Bu size bağlı. Aslında başka bir pencereye gitmenize gerek yok. Bir tanesi yeter. Ramakrishna gibi, biri oralardan görünenin de aynı gökyüzü olup olmadığını anlamak için ötekileri de dolaşabilir. Bu, kişiye kalmış bir şeydir.</p>
<p class="calibre4">Ama gerçekten buna gereksinim yoktur. Gökyüzünü bilmek yeterlidir. Ama meraklanıp araştırmak isteyerek öteki pencerelerden bakanlar olur. Ama gökyüzünü bir kez bildikten sonra insan artık öteki pencereleri yani öteki yaklaşımları inkar etmez. Onların da aynı şeye açıldığını onaylar. Bu nedenle gökyüzünü bilen kişi "dindar" olur, asla mezhepçi olmaz. Mezhepçi zihin pencerenin arkasında kalır, "dindar" zihnin ötesine geçer.</p>
<p class="calibre4">Gökyüzünü gören biri dolaşabilir, diğer pencerelere gidebilir. Sonsuz sayıda pencereler vardır. Sözünü ettiklerim üç ana tiptir. Pek çok birleşim olasıdır.</p>
<p class="calibre4"><span class="t1">Her bilinçlilik için, her insan için ayr</span><span class="t1">ı</span><span class="t1"> bir pencere mi vard</span><span class="t1">ı</span><span class="t1">r?</span></p>
<p class="calibre4">Evet. Herkes ilahi olana kendi penceresinden ulaşır. Ve her pencere temelde bir diğerinden farklıdır ve sayıları sonsuzdur. Her insanın kendine özgü bir mezhebi vardır. İki Hıristiyan birbirinin aynı değildir. İkisi arasındaki fark Hıristiyanlıkla Hinduizm arasındaki fark kadar büyüktür.</p>
<p class="calibre4">Gökyüzünü bir kere bildikten sonra tüm farklılıkların eve ait olduğunu anlarsınız. Onlar asla size ait değildir. İçinde yaşadığınız, içinden dışarı baktığınız, aracılığı ile hissettiğiniz eve aittir, size değil.</p>
<p class="calibre4">Gökyüzünün altında durduğunuzda sizin de onun bir parçası olduğunuzu anlarsınız. Tek farkınız sizin duvarlar içinde yaşıyor olmanızdır. Evden görülen gökyüzü ile dışından görünen arasında bir fark yoktur. Dışarı çıktığımızda aramızdaki duvarların gerçek olmadığını anlarız. Duvarlar bile gökyüzü için engel oluşturmaz, onu bölmez. Yalnızca bölünmüşlük görüntüsü verir: bu benim evim, şu senin evin. Benim evimden görünen gökyüzü bana ait, seninkinden görünen ise sana. Ama gökyüzünü gerçekten tanıyınca arada bir fark kalmaz. Bireyler arasında da fark kalmaz. Dalgalar kaybolmuş ve yalnızca okyanus kalmıştır. Evinize yine dönersiniz ama artık sizin de gökyüzünden farkınız kalmamıştır.</p>
<p class="calibre4"><span class="t1">Gökyüzüne ula</span><span class="t1">ş</span><span class="t1">ı</span><span class="t1">p sonra bu kavramla geri dönmü</span><span class="t1">ş</span><span class="t1"> pek az H</span><span class="t1">ı</span><span class="t1">ristiyan var galiba.</span></p>
<p class="calibre4">Birkaç tane var. Aziz Francis, Eckhart, Böhme....</p>
<p class="calibre4"><span class="t1">Onlar bize gökyüzünün ayn</span><span class="t1">ı</span><span class="t1"> gökyüzü oldu</span><span class="t1">ğ</span><span class="t1">unu söylemediler de</span><span class="t1">ğ</span><span class="t1">il mi?</span></p>
<p class="calibre4">Söyleyemezlerdi. Gökyüzü hep aynıydı ama onlar onu aynı şekilde anlatamazlardı. Anlatımların farklı olması kaçınılmazdır ama anlatılan aynıdır.</p>
<p class="calibre4">Anlatılanı bilmeyenler için o anlatılanlar her şey olacaktır. O zaman farklılıklar keskinleşir. Aslında seçmeli bir anlatım olmuştur. Bütün anlatılamaz. Anlatıldığında ölür.</p>
<p class="calibre4">Aziz Francis, ancak Aziz Francis'in anlatabileceklerini anlattı. O, başkasının anlattığı gibi anlatamaz çünkü anlatılan gökyüzünden gelmiyor. Anlatan kişiden, onun hafızasından, almış olduğu eğitimden, deneyimlerinden, kullandığı sözcüklerden, dilden, mezhebinden, yani yaşayandan geliyor. Bu yüzden gerçeği Aziz Francis'in anlatması mümkün değildi çünkü o zaman kişisel bir şey olurdu. Bu anlatım ya toplu olur ya da tümüyle başarısız.</p>
<p class="calibre4">Ben kendi kişisel dilimde anlatsam kimse anlamaz. Gökyüzünü deneyimlediğimde bunu toplumla birlikte yaşamadım. O biliş anında tümüyle yalnızdım. Dil yoktu; sözcükler yoktu. Ama yaşadığımı başkalarına aktarırken onlara yaşamadıkları bir şeyi anlatıyorum. Onların diliyle konuşmam gerekiyor. Bildiğimi bilmeden önceki dilimi kullanmalıyım.</p>
<p class="calibre4">Aziz Francis Hıristiyan dilinde konuşur. Bence dinler farklı dillerden başka bir şey değildir. Hıristiyanlık da İsa'dan kaynaklanan bir dildir. Hinduizm bir başka dildir; Budizm başka. Ama fark daima dil farklılığının ötesine geçmez. Ne var ki insan yaşanan deneyimi değil de yalnızca dili bilirse o zaman, o fark çok büyük olur.</p>
<p class="calibre4">İsa, "Tanrı'nın krallığı" dedi çünkü dinleyenlerin anlamadığı bir dille konuşuyordu. "Krallık" sözcüğünü bazıları anladı, bazıları anlamadı. Ardından çarmıha gerilme geldi. "Tanrı'nın krallığı" sözcüğünü anlamayanlar yeryüzünde bir krallıktan söz edildiğini sandılar.</p>
<p class="calibre4">Ama İsa Buda'nın sözcüklerini kullanamazdı. Buda asla "krallık" sözcüğünü kullanmazdı. Aradaki bu farklılığın pek çok nedeni vardır. İsa fakir bir aileden geliyordu, dili fakir bir adamın diliydi. Fakir biri için "krallık" sözcüğü çok anlamlıdır ama Buda için bunun hiçbir önemi yoktu çünkü o bir prensti. "Krallık" sözcüğü İsa için anlamlı, Buda için ise anlamsızdı.</p>
<p class="calibre4">Buda sonradan bir dilenci oldu, İsa ise kral. Bu kaçınılmazdı. Bir şeyin aksi kutbu anlam kazanır. Bilinmeyen kutup bilinenin ifadesi olur. Buda için dilenmek en bilinmeyen şeydi. Onun için bilinmeyenin, dilencinin biçimini aldı. Onun açısından <span class="t1">bhikku</span> (dilenci) en anlamlı sözlük haline geldi.</p>
<p class="calibre4"><span class="t1">Bhikku</span> sözcüğü Hindistan'da hiç kullanılmaz çünkü orada çok fazla dilenci bulunur. Onun yerine biz <span class="t1">swami</span> (efendi) sözcüğünü kullanırız. Bir kişi <span class="t1">sannyasin</span> olduğunda, yani tüm malını mülkünü reddettiğinde bir <span class="t1">swami</span>, bir efendi olur. Ama Buda bunu yaptığında bir <span class="t1">bhikku</span>, dilenci oldu. Buda için bu sözcük İsa için taşıyamayacağı bir anlam taşıyordu.</p>
<p class="calibre4">İsa ancak Yahudi kültüründen ödünç aldığı terimlerle konuşabilirdi. O dilde ufak tefek bazı değişiklikler yapabiliyordu, ama dilin tümünü değiştiremezdi çünkü o zaman kimse onu anlamazdı. Yani İsa bir bakıma Hıristiyan değildi. Aziz Francis'in ortaya çıktığı çağda Hıristiyan kültürü artık kendi dilini geliştirmişti. Bu bağlamda Aziz Francis İsa'dan daha Hıristiyan'dı. İsa hep Yahudi olarak kaldı, tüm yaşamı Yahudi yaşam biçimiydi. Başka türlü olması da mümkün değildi.</p>
<p class="calibre4">Bir Hıristiyan olarak doğmuşsanız, Hıristiyanlık size bir şey ifade etmeyecektir, size dokunamaz. Onun hakkında ne kadar çok şey bilirseniz size o kadar anlamsız gelecektir. Gizem kaybolmuştur. Bir Hıristiyan'a Hindu dini daha anlamlı, daha önemli gelir çünkü onun açısından o bilinmeyen olduğundan, bilinmeyenin ifadesi olabilir.</p>
<p class="calibre4">Ben bir insanın doğuştan edindiği dinde kalmaması taraftarıyım. Doğduğunda ona mal edilen tutum ve inançlar bir noktaya gelince inkar edilmelidir. Yoksa gerçek macera asla başlayamaz. İnsan doğduğu an bulunduğu noktada kalmamalı. Bilinmeyen sınırlara doğru ilerlemeli ve bunun coşkusunu hissetmeli.</p>
<p class="calibre4">Bazen en iyi anladığımızı düşündüğümüz şeyi anlayamayız. Bir Hıristiyan Hıristiyanlığı anladığını sanır. Bu da bir engel oluşturur. Bir Budist Budizm'i anladığını sanır çünkü onu bilmektedir ama bu zan onun engeli olur. Yalnız bilinmeyen insanı çeker, yalnız bilinmeyenin mıknatıslı gizemi vardır.</p>
<p class="calibre4">İnsan doğduğu ortamın koşullarını aşmalıdır. Hıristiyan ya da Hindu olarak doğmuş olabilirsiniz. Orada takılıp kalmayın. Dini açıdan yeniden doğmalısınız. Bilinmeyene gidin. İşte heyecan bundadır. Keşif gezisi başladı.</p>
<p class="calibre4">Dinler bu anlamda misafirperverdir. Başkalarının da işine yaramalı, başkalarını da kabul etmelidirler. Bir Hıristiyan, bir Hindu ya da bir Musevi din değiştirmenin heyecanını tatmalıdır. Bu değişim ve heyecan dönüşüme ortam hazırlar. Ne zaman birisi Batı'dan Doğu'ya gelse onun için yeni bir şeyler başlar. Doğu o kadar farklıdır ki onu bildik kategorilere koyamazsınız. Alışık olduğunuz her şeyden o kadar değişiktir ki onu anlamak istiyorsanız kendiniz değişmek zorundasınız.</p>
<p class="calibre4">Aynı şey Doğu'dan Batı'ya giden biri için de geçerlidir. Bu değişim, olması <span class="t1">gerekli</span> bir şeydir. Bunun olması için de insanın kendini açması gerekir. Değişimi yaratacak olan bilinmeyen, bildik olmayandır.</p>
<p class="calibre4">Biz Hindistan'da Hıristiyanlık gibi dinler yaratmayız. Bir Teoloji, bir Vatikan, bir Kilise oluşturmayız. Doğulu zihni temelde mantıksızdır, bu yüzden kaos yaratmaya eğilimlidir. Kişiseldir, organize olamaz.</p>
<p class="calibre4">Bir Katolik rahip ise bambaşka bir kalıptadır. O bir organizasyonun parçası olmak üzere eğitilir. Hiyerarşi içinde bir yeri vardır. Ve bu sistem çalışır. Bir kurum, bir hiyerarşi mantık içerir; Hıristiyanlık bu yüzden dünyaya yayılabildi.</p>
<p class="calibre4">Hinduizm hiç kimseyi çekmeye, dinini değiştirtmeye çalışmaz. Bir kişi kendiliğinden bile dönmüş olsa Hinduizm bundan rahatsızlık duyar. O başka dinlerden olanları kendine döndürmek istemeyen, organize olmayan bir dindir. Katoliklikte olduğu anlamda rahiplik sistemi yoktur. Bir Hindu keşişi, yalnızca serbestçe ve başıboş dolaşan bir bireydir. Hiçbir hiyerarşinin, hiçbir sistemin parçası değildir. Hiçbir anlamda kökü yoktur. Dış dünya açısından bu yaklaşım kesinlikle başarısız olmaya mahkumdur ama insanın içsel derinliği açısından başarıya ulaşması kesindir.</p>
<p class="calibre4">Vivekananda Hıristiyanlığa büyük ilgi duyuyordu. Katolik rahiplerin sistemini temel alarak Ramakrishna sistemini yarattı. Bu Doğu için son derece yabancı, tamamen Batı'ya özgü bir şeydi. Nasıl Vivekananda'nın Batılı olduğunu söylüyorsam, aynı şekilde Eckhart'ın ve Aziz Francis'in de Doğulu olduğunu söylüyorum; onlar temelde Doğu'ya ait.</p>
<p class="calibre4">İsa da Doğu'ya aitti ama Hıristiyanlık Doğu'ya değil Batı'ya aittir. İsa temelde Doğuluydu, kilise karşıtı, organizasyon karşıtıydı; çelişki de buradaydı.</p>
<p class="calibre4">Batılı zihni mantık, tutarlılık, sistem ve savlar bağlamında düşünür. Fazla derine inemez; yüzeyde kalır. Kapsamlı olabilir ama yoğunlaşamaz.</p>
<p class="calibre4"><span class="t1">Demek ki organize dinler önümüzde bir perde olu</span><span class="t1">ş</span><span class="t1">turuyor. Gökyüzünü görebilmemiz için ortadan kalkmalar</span><span class="t1">ı</span><span class="t1"> gerekiyor.</span></p>
<p class="calibre4">Evet. Onlar pencereyi kapatan perdelerdir, engellerdir.</p>
<p class="calibre4"><span class="t1">Bat</span><span class="t1">ı</span><span class="t1">l</span><span class="t1">ı</span><span class="t1"> zihnin Do</span><span class="t1">ğ</span><span class="t1">ulu zihin kadar geni</span><span class="t1">ş</span><span class="t1">ledi</span><span class="t1">ğ</span><span class="t1">i zaman gelecek mi?</span></p>
<p class="calibre4">Batılı zihin bilimde çok başarılı oldu ama dinsel bilinçlilikte başarılı olamaz. Dinsel bir zihin Batı'da bile oluşsa bu zihin yine de Doğuludur. Eckhart'ın, Böhme'nin zihinleri Doğu niteliklerini taşır. Doğu'da oluşan bilimsel bir zihin ise gerçekte Batılıdır. Doğu ve Batı sözcüklerini coğrafik anlamda kullanmıyorum. "Batı" Aristo ekolu, "Doğu" ise Aristo karşıtı anlamına geliyor. "Batı" denge, "Doğu" ise denge yokluğu demektir. "Batı" rasyonel, "Doğu" ise mantıksızdır.</p>
<p class="calibre4">Tertullian Batı'nın en Doğulu zihinlerinden birine sahipti. "Tanrı'ya inanmak mümkün olmadığı için O'na inanıyorum" dedi. "O'na inanmak saçma olduğu için inanıyorum." Bu Doğunun temel yaklaşımıdır: <span class="t1">İ</span><span class="t1">nan</span><span class="t1">ı</span><span class="t1">lmaz</span>, <span class="t1">saçma</span> olduğu için. Batı'da kimse bunu söyleyemez. Orada bir şeye mantıklı olduğu için inanılır. Yoksa bu yalnızca iman ya da batıl inanç olur.</p>
<p class="calibre4">Doğu zihni taşıyan Eckhart, "Mümkün olana inandığınızda, bu inanç değildir" der. "Bir sava inandığınızda, bu din değildir. Bunlar bilimin parçalarıdır. Ancak "olamayacağa" inandığınızda zihnin ötesinde bir şeylere ulaşırsınız." Bu Batılı bir kavram değildir. Doğu'ya aittir. Eckhart bu yüzden Doğuludur.</p>
<p class="calibre4">Öte yandan Konfüçyüs Batılı bir zihindir. Batılılar Konfüçyüs'ü anlayabilirler ama Lao Tzu'yu anlayamazlar. Lao Tzu, "Yalnızca mantıksal olmakla aptallık ediyorsunuz" der. "Mantıklı ve tutarlı olmak yeterli değildir. Mantıksız olanın çıkış noktaları vardır. Bir kişi ancak hem mantıklı hem de mantıksız olduğunda mantıklıdır."</p>
<p class="calibre4">Tamamen mantıklı bir kişi asla mantıklı olamaz. Mantık kendi içinde mantıksızlığın karanlık köşelerini taşır. Çocuk rahmin karanlığından doğar. Bir çiçek toprağın karanlıklarındaki köklerinden çıkar. Karanlık inkar edilmemelidir, temel odur. O en önemli, en hayat veren şeydir.</p>
<p class="calibre4">Batı'nın dünyaya katkısı bilimdir, din değil. Doğu ise ancak dini verebilir, bilim ya da teknoloji değil. Bu ikisinin arasındaki farkı ve birbirlerini nasıl tamamladıklarını görebildiğimizde daha iyi bir dünya kültürü ortaya çıkacaktır.</p>
<p class="calibre4">Bilim gerektiğinde Batı'ya gidin ama Batı'nın yarattığı hiçbir din bir teoloji olmaktan ileri gidemez. Batı'da Tanrı'nın varlığını ispatlamak için kendinize kanıtlar gösterirsiniz, savlar ileri sürersiniz. Tanrı'nın varlığını ispatlayacak kanıtlar mı! Bu Doğu'da düşünülemez bir şeydir. Bu çabanın kendisi tümüyle anlamsızdır. Kanıtlanan bir şey Tanrı olamaz, ancak bilimsel bir sonuç olur. Doğu'da biz Tanrı'nın "kanıtlanamaz olan" olduğunu söyleriz. Kanıtlardan sıkıldığınızda deneyimin içine sıçrayın: İlahi olanın içine atlayın.</p>
<p class="calibre4">Doğu zihnindeki bilimsellik nasıl sahteyse, Batı zihnindeki din de sahtedir. Sizler Batı'da yalnız engin bir teoloji yarattınız, din geleneği değil. Aynı şekilde bizler de Doğu'da ne zaman bilim yapmaya girişsek ortaya bilim insanları değil, yalnız teknisyenler çıkıyor. Bunlar "nasıl yapıldığını" biliyor, yenilikçi ve yaratıcı olamıyor.</p>
<p class="calibre4">Bu yüzden Doğu'ya Batılı bir zihinle yaklaşmayın yoksa her şeyi yanlış anlarsınız. Sonra da bu yanlış anlamayı anlayış olarak taşırsınız. Doğu'da ise bunun tam tersi bir tutum vardır. Bu iki karşıt tutum birbirini tamamlayıcıdır -dişi ve erkek gibi.</p>
<p class="calibre4">Doğu zihni dişidir; Batı zihni ise erkek. Batı zihni saldırgandır. Mantığın saldırgan ve şiddete eğilimli olması kaçınılmazdır. Din alıcıdır, tıpkı bir kadın gibi. Tanrı ancak alınabilir; asla keşfedilemez ya da icat edilemez. Kişi bir kadın gibi olmalıdır: tümüyle alıcı, açık ve yalnızca bekleyen. Meditasyondan kastım budur: Açık olmak ve beklemek.</p>
<p class="calibre4"><span class="t1">Ramakrishna, bhakti yakla</span><span class="t1">ş</span><span class="t1">ı</span><span class="t1">m</span><span class="t1">ı</span><span class="t1">n</span><span class="t1">ı</span><span class="t1">n ça</span><span class="t1">ğı</span><span class="t1">m</span><span class="t1">ı</span><span class="t1">z için en uygunu oldu</span><span class="t1">ğ</span><span class="t1">unu söylüyor. Bu do</span><span class="t1">ğ</span><span class="t1">ru mu?</span></p>
<p class="calibre4">Hayır. Ramakrishna, bhakti yoganın en iyi yaklaşım olduğunu söyledi çünkü ona uyan buydu. Bu onun gökyüzüne çıktığı pencereydi. Belirli bir çağ için belirli bir yaklaşım diye kavram olamaz. Çağlar bağlamında düşünemeyiz.</p>
<p class="calibre4">Yüzyıllar kendine has özellikleri ile yaşanır. Bizler de çağdaşmışız gibi görünürüz ama olmayabiliriz. Ben yirmi yüzyıl geride yaşıyor olabilirim. Hiçbir şey tam anlamıyla geçmiş kapsamına girmez. Birisi için o şimdidir. Hiçbir şey tam anlamı ile gelecekte değildir. Bir kişi için geçmiştir, bir diğeri için henüz gelmemiştir. Onun için çağlarla ilgili kategoriler oluşturamayız.</p>
<p class="calibre4">Ramakrishna tam bir dindardır. Tanrı'ya dua ve sevgi ile, duygu ile ulaştı. O bunu böyle yaptığı için herkes için de geçerli olduğunu düşündü. Başkalarına bunun zor gelebileceği aklına gelmedi. Ne kadar iyi niyetli olursak olalım, başkalarını kendi deneyimlerimizin ışığı altında görürüz. Ramakrishna için de bhakti yoga yegane yoldu: Tanrı'ya giden yol.</p>
<p class="calibre4">Çağlar bağlamında düşünmek istiyorsak, çağımızın en entelektüel, en bilimsel, en teknolojik -en az dindar- ve en az duygusal çağ olduğunu söyleyebiliriz. Ramakrishna'nın söyledikleri çevresindekiler ve onun için doğruydu ama Ramakrishna hiçbir zaman dünyanın büyük bölümünü etkileyemedi. Onun söyledikleri köy için, bilimsel ve teknik olmayan zihin için geçerliydi. O bir köylüydü. Eğitimsizdi, dünyayı tanımamıştı. Onun için köy dilinde konuşuyordu. Bugünkü günleri tahmin etmesi mümkün değildi. O, temelde zekanın hiçbir önem taşımadığı ve duygunun her şey olduğu köy dünyasında yaşıyordu. Söyledikleri, yaşadığı dünya açısından geçerliydi ama bugünkü dünya için geçerli değil.</p>
<p class="calibre4">Bu üç tip her zaman var olmuştur: Entelektüel tip, eylemsel tip ve duygusal tip. Bunların arasında hep bir denge mevcuttur, tıpkı dişi ve erkek arasında olduğu gibi. Bu denge bazen bozulsa da bu uzun sürmez, yeniden yerine gelir.</p>
<p class="calibre4">Sizler Batı'da bu dengeyi yitirdiniz. Zeka baskın faktör oldu. Ramakrishna, "Bu çağın yolu Tanrı'ya bağlılık yoludur" dediğinde bu sizin hoşunuza gidiyor çünkü dengeyi yitirdiniz. Ama Vivekananda bunun tam zıddını söylüyor. Doğu dengeyi yitirdiğinden Vivekananda da entelektüellik baskın. Bunun amacı aşırılığı dengelemek. Bir anlamda gerekli.</p>
<p class="calibre4">Ramakrishna duygusal tipti, baş müridi ise entelektüel tip. Böyle olması gerekiyordu. Bu dişi ile erkeğin birleşmesidir. Ramakrishna kesinlikle dişiydi: saldırganlığı yoktu, alıcıydı. Seks yalnızca biyolojik değildir; her yerde, her şeyde seks vardır. Kutupların var olduğu her alanda seks mevcuttur ve karşıtlar birbirini çeker.</p>
<p class="calibre4">Vivekananda'nın bir entelektüele çekim duyması mümkün değildi çünkü o karşı kutupta değildi. Bengal'de entelektüel devler vardı. Gidip onları ziyaret eder ve eli boş dönerdi. Onlara çekim duymazdı. Ramakrishna'da ise hiç entelektüellik yoktu. O Vivekananda'nın olmadığı her şey, aynı zamanda aradığı her şeydi.</p>
<p class="calibre4">Vivekananda Ramakrishna'nın tam zıddıydı. Bu yüzden onun Ramakrishna adına öğrettikleri Ramakrishna'nın öğretilerinin ruhuna aykırıydı. Bu nedenle Ramakrishna'ya Vivekananda aracılığı ile ulaşan bir kişi aslında asla ona ulaşmış olmaz. Vivekananda'nın Ramakrishna'yı yorumu onu anlayan bir yorum değildir çünkü bu yorum zıt kutuptan geliyor.</p>
<p class="calibre4">"Vivekananda olmasaydı, Ramakrishna'yı anlamamız mümkün olmazdı" diyenler bir bakıma doğru söylüyorlar. O olmasaydı dünya Ramakrishna'yı bilmeyecekti. Ama onun aracılığı ile bilinen Ramakrishna temelde sahte. Onun yanlış bir yorumu. Bunun nedeni bu ikisinin zıt tipler olmaları. Ramakrishna asla tartışmazdı, Vivekananda ise tartışmacıydı. Ramakrishna cahildi, Vivekananda bilgili bir adamdı. Onun Ramakrishna hakkında söyledikleri kendi aynasından yansıyordu. Ramakrishna'nın gerçek söyledikleri değildi. Olamazdı.</p>
<p class="calibre4">Bu her an böyle oluyor ve böyle olmaya devam edecek. Buda kendi zıttı kişileri kendine çekiyor. Mahavir ve İsa spiritüel olarak karşı cinsten olanları çekerler. Sonra bu zıtlar sistemi, düzeni yaratır. Onlar yorumlar. Bu müritler çarpıtıcı olanlardır. Ne var ki bu kaçınılmazdır.</p>
<p class="p"><span class="t"> </span></p>
<p class="p"><span class="t"> </span></p>
<p class="p">﻿ </p>
<p class="calibre4"> </p>
</body>
</html>
