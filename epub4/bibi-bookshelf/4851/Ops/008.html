<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>4 -Köklere Dönüş: Kundalini Yoga</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><a id="a54" class="calibre2"></a>4 -Köklere Dönüş: Kundalini Yoga</h1>
<p class="calibre4"><span class="t2"> </span></p>
<p class="p4"><span class="t2">Kundalini yoga nedir ve Bat</span><span class="t2">ı</span><span class="t2">'ya nas</span><span class="t2">ı</span><span class="t2">l yard</span><span class="t2">ı</span><span class="t2">m edebilir? Sizin geleneksel ve kontrollü metotlar d</span><span class="t2">ı</span><span class="t2">ş</span><span class="t2">ı</span><span class="t2">nda Kundalini'yi uyand</span><span class="t2">ı</span><span class="t2">rma yönteminiz nedir?</span></p>
<p class="calibre4">Varoluş enerjidir, enerjinin pek çok biçimde devinimidir. Kundalini insanın varoluş enerjisi, yani insan bedeninin ve ruhunun odaklanmış enerjisidir.</p>
<p class="calibre4">Enerji ortaya çıkabilir de çıkmayabilir de. Tohumda kalabilir ya da bir biçim alarak görünebilir. Her enerji ya tohum halindedir ya da biçim almıştır. Kundalini sizin bütün potansiyelinizdir. Ama yine de bir tohumdur, bir potansiyeldir. Kundalini'yi uyandırmak potansiyelinizi gerçekleştirmektir.</p>
<p class="calibre4">Bu yüzden ilk önce Kundalini'nin benzeri olmayan, eşsiz bir şey olmadığını anlamak gerekir. Yalnızca enerjinin insanda olan biçimidir. Ama genelde çok küçük bir parçası çalışır. Ve o küçük parça bile uyumla çalışmaz; çatışma içindedir. İşte azap budur. Enerjiniz uyumlu işlev gördüğünde mutluluğu yaşarsınız ama çatışıyorsa -kendi kendisi ile savaşıyorsa- o zaman son derece mutsuz olursunuz.</p>
<p class="calibre4">Neden enerjinin tümü bir potansiyelden ibarettir, neden tümü kullanılmıyor? Çünkü günlük yaşamda tümüne gereksinim yoktur. Yalnız gerektiği zaman gerektiği kadar kullanılır. Günlük yaşamda onu gerektirecek zorluklar yoktur. Bu yüzden son derece küçük bir bölümü ortaya çıkar. Bu küçük parça bile günlük yaşamınızda bütünlenme olmadığı için uyumsuzdur.</p>
<p class="calibre4">Gereksinimleriniz çatışır. Toplumun sizden istediği şeyler ile içgüdülerinizin gerektirdikleri zıttır. Toplumun, ahlak kurallarının dayattıkları ile kişisel gereksinimleriniz farklıdır. Bu çatışmalar insanın uyumlu bir bütün olmasını önler. Bunlar insanı parçalar haline getirir.</p>
<p class="calibre4">Sabah bir şey gerekir, öğleden sonra başka bir şey. Eşiniz sizden bir şey ister, anneniz bambaşka bir şey. Böylece günlük yaşamınızda sürekli birbiri ile çatışan taleplerle başa çıkmaya çalışırsınız. Enerjinizin kullanılan o küçücük parçası da kendi kendisi ile çatışma içine düşer.</p>
<p class="calibre4">Bunun dışında ikinci bir çatışma daha olmaktadır: ortaya çıkan enerji ile her an çatışma içinde olan henüz kullanılmayan enerji. Potansiyel ortaya çıkmaya çabaladıkça açığa çıkan bölüm onu bastırır.</p>
<p class="calibre4">Psikolojik terimlerle söylemek gerekirse, bilinçaltı daima bilinçüstü ile çatışır. Bilinçüstü bilinçaltına hükmetmeye çalışır çünkü onun her an ortaya çıkma tehlikesi olduğunu bilir. Bilinç kontrol altındadır, bilinçaltı ise değildir. O patladığı an güvenliğiniz yok olur. Onu kontrol edemezsiniz. İşte bilinçüstünün tüm korkusu budur. Ortaya çıkan enerji ile çıkmak isteyen enerji arasındaki bu çatışma çatışmaların en büyüğüdür.</p>
<p class="calibre4">Bu iki çatışma yüzünden uyum içinde değilsiniz. Uyum içinde olmadığınızda ise enerjiniz size karşı olur. Enerjinin hareket etmeye ihtiyacı vardır. Hareket ise her zaman kullanılmayanın kullanılmasıdır, tohumdan ağaca, karanlıktan ışığa doğru gidiştir.</p>
<p class="calibre4">Bu devinim ve uyum ancak baskı olmadığında gerçekleşebilir. Aksi halde kendi enerjiniz sizin düşmanınız haline gelir. Kendi içinizde parçalara bölünürsünüz. Tek kişilik bir kalabalık olursunuz. O zaman da tek değil, çok olursunuz.</p>
<p class="calibre4">İşte günümüzde insanların durumu budur. Ama böyle olmamalı. Çirkinliklerin ve acıların nedeni budur. Mutluluk ve güzellik, yalnız yaşam enerjiniz devinim halindeyken mümkündür; kolayca, rahatça, bastırılmamış, kısıtlanmamış, bütünlenmiş, parçalanmamış biçimde hareket ederken. Kendisi ile çatışma içinde olmadan, tek ve organik bir bütün olarak. Kundalini yalnızca enerjinizin bu uyumlu bütünlüğe ulaşmasının teknik tanımıdır. Tüm enerjinizin sizin için, bir yandaş olarak organik biçimde uyum içinde ortaya çıkmasıdır. İşte o zaman bir dönüşüm gerçekleşir -eşi olmayan ve bilinmeyen bir dönüşüm.</p>
<p class="calibre4">Enerjiler çatıştıkça siz onları boşaltmak istersiniz çünkü ancak onları dışarı atınca kendinizi rahat hissedersiniz. Ama onları her boşalttığınızda yaşam enerjiniz, canlılığınız aşağı ya da dışarı doğru hareket eder. Aşağı doğru hareket, dışarıya doğrudur, yukarı doğru hareket ise içeri doğrudur. Enerjileriniz yukarı çıktıkça, içeri girer, aşağı indikçe dışarı çıkar. Bu yüzden çatışan enerjilerinizi dışarı atmanız sizi rahatlatır ama bu, yaşamınızı parça parça, bölüm bölüp fırlatıp atmanız olur. Bu intihardır. Yaşam enerjisi uyumlu bir bütün haline gelmediği ve akışı içeri doğru olmadığı sürece bizler intihar etmekteyiz.</p>
<p class="calibre4">Enerjinizi boşalttığınızda duyduğunuz rahatlama anlık olmak zorundadır çünkü siz sürekli bir enerji kaynağısınız. Enerji yeniden birikir, yeniden ondan kurtulmak zorunda kalırsınız. Zevk adıyla bildiğiniz duygu yalnızca çatışan enerjilerin dışarı atılmasıdır, bir yükten kurtulmaktır. Daima negatiftir, asla pozitif değildir. Ama mutluluk pozitiftir. Yalnız enerjileriniz doyuma ulaştığında gelir.</p>
<p class="calibre4">Enerjileriniz dışarı atılmayıp da içe doğru çiçek açtığında onlarla çatışmak yerine onlarla birleşirsiniz. O zaman içeri doğru bir akış olur. Bu sonsuz bir harekettir. Gittikçe derinleşir. Derinleştikçe de daha fazla mutluluk ve vecd getirir.</p>
<p class="calibre4">Özetle, enerjinin gidebileceği iki yön var. Birincisi yalnızca bir rahatlama, size ağır gelen enerjilerin dışarı atılması. Burada enerji kullanılmıyor, yaratıcılık yok. Bu durum anti-Kundalini'dir.</p>
<p class="calibre4">İnsanların normal durumu budur. Enerji merkezden dışa doğru hareket eder çünkü bu <span class="t1">sizin</span> gittiğiniz yöndür. Kundalini ise bunun tam aksidir. Güçler, enerjiler dıştan merkeze doğru hareket eder.</p>
<p class="calibre4">İçeri doğru hareket büyük mutluluk getirir. Dışarı doğru olan ise hem mutluluk hem de mutsuzluk getirir. Getirdiği mutluluk anlıktır ama mutsuzluk kalıcıdır. Mutluluk yalnız boşluklar sırasında hissedilir. Yalnız ümitlendiğinizde, beklentileriniz olduğunda boşluk vardır ama gerçekte sonuç hep mutsuzluktur.</p>
<p class="calibre4">Mutluluk beklentidedir, umuttadır, arzu etmektedir, hayal kurmaktadır. Yalnız yükünüzü attığınızda hissedilir. Bu mutluluk tümüyle negatiftir. Gerçek mutluluk değildir. Yalnızca mutsuzluğun yokluğudur. Bu yokluk mutluluk sanılır.</p>
<p class="calibre4">Sürekli yeni enerjiler üretiyorsunuz. Yaşamın anlamı budur: Yeni yaşam enerjileri yaratmayı sürdürme kapasitesi. Bu kapasite sona erdiğinde ölüsünüz. İşte paradoks buradadır: Enerjiler üretip durursunuz ama onlarla ne yapacağınızı bilemezsiniz. Bu yüzden ürettiğinizi dışarı atarsınız, üretmediğiniz zaman çok mutsuz olursunuz.</p>
<p class="calibre4">Yaşam gücü üretilmediğinde hemen hasta olursunuz ama üretildiğinde de hasta olursunuz. Birincisinde hastalığın nedeni kendinizi zayıf hissetmenizdir, ikincisinde ise ürettiğiniz enerjilerin size yük olmasıdır. Onları uyumlu hale getiremiyor, yaratıcılığa ve mutluluğa dönüştüremiyorsunuz. Ürettiğinizi ne yapacağınızı bilemediğiniz için fırlatıp atarsınız. Sonra yenilerini yaratırsınız. Bu çok saçmadır ama insan yaşamı dediğimizde genellikle bu saçmalığı kastederiz.</p>
<p class="calibre4">Seksin bu kadar önem kazanması bu yüzdendir; çünkü enerjinizden kurtulmanın bir yoludur. Bir toplum zenginleştikçe daha fazla enerji yaratma kaynaklarına sahip olursunuz. O zaman cinsellik daha da vurgulanır çünkü kurtulmanız gereken daha fazla gerginlik vardır.</p>
<p class="calibre4">Yeterince zeki ve duyarlı bir insansanız bu durumun saçmalığının, anlamsızlığının farkına varırsınız. Bunun sonucunda yaşamınızın bir amacı olmadığını düşünürsünüz. Siz yalnızca enerjiler yaratıp sonra onları dışarı boşaltan bir araç mısınız? Bunun anlamı nedir? Böyle var olmaya gerek var mı? Bir insan ne kadar duyarlı ise bildiğimiz anlamda yaşam ona o kadar anlamsız gelir.</p>
<p class="calibre4">Kundalini, bu saçma durumu değiştirip, anlamlı kılmak demektir. Kundalini Bilimi, anlaşılması en zor bilimlerdendir. Fiziksel bilimler de enerji ile ilgilenir ama onların üstünde durduğu ruhsal değil maddesel enerjidir. Yoga ruhsal enerji ile ilgilenir. Metafizik olanın, aşkın olanın bilimidir.</p>
<p class="calibre4">Tıpkı maddesel enerji gibi ruhsal enerji de hem yaratıcı hem de zararlı ve yıkıcı olabilir; kullanılırsa yaratıcı, kullanılmazsa yıkıcı olur. Ama yaratıcı olmayan biçimde de kullanılabilir. Onu yaratıcı hale getirmek için, önce potansiyelinizin yalnız bir bölümünü gerçekleştirmemeniz gerektiğini anlamanız gerekir. Küçük bir bölümü gerçekleşir ve geri kalanı kullanılmazsa buna yaratıcılık denemez.</p>
<p class="calibre4">Potansiyelinizin <span class="t1">tümü</span> kullanılmalıdır. Bunu yapmanın, potansiyelinizi uyandırmanın yöntemleri vardır. O uyuyor, tıpkı bir yılan gibi. Bu yüzden ona yılan gücü, uyuyan yılan anlamına gelen Kundalini adı verilmiştir.</p>
<p class="calibre4">Hiç uyuyan bir yılan gördünüz mü? İşte tıpkı öyledir. Çöreklenmiştir. Hiç hareket etmez. Ama kuyruğunun üzerinde dimdik de durabilir. Enerjisini kullanarak dikilir. Sembol olarak yılanın kullanılma nedeni budur. Sizin yaşam enerjiniz de çöreklenmiş, uyuyor. Ama dikleşebilir; uyanabilir ve tüm potansiyeli gerçekleşebilir. O zaman siz de değişeceksiniz.</p>
<p class="calibre4">Yaşam ve ölüm yalnızca enerjinin iki durumudur. Yaşam, enerjinin işlev görmesi, ölüm ise görmemesidir. Yaşam, enerjinin uyanık olmasıdır. Ölüm ise onun yeniden uykuya dalmasıdır. Enerjinizin kullanılan bölümü sizin hayatınızdır. Geri kalanı ise sanki hiç yokmuş gibi uyuyor.</p>
<p class="calibre4">Ama uyandırılabilir. Kundalini yoga bunu yapmanın pek çok metodunu içerir. Örneğin, <span class="t1">pranayama</span> (nefes kontrolü) bu uyuyan enerjiyi dürtmenin bir yoludur. Nefes almak sizin yaşam enerjiniz -<span class="t1">pranan</span><span class="t1">ı</span><span class="t1">z</span>- orijinal hayat kaynağınız ile gerçek varoluşunuz arasında bir köprüdür. Potansiyel ile gerçekleşen arasındaki köprüdür.</p>
<p class="calibre4">Nefes alıp verme sisteminizi değiştirdiğinizde tüm enerji sisteminiz değişir. Uykuda da nefesiniz değişir. Uyanınca da değişir. Öfkeliyken, aşık olduğunuzda, cinsel arzular içindeyken farklı farklıdır. Her duygusal durumda farklı bir yaşam gücü devrededir, bu nedenle soluk alıp vermeniz değişiktir.</p>
<p class="calibre4">Kızgınken ya da tehlike içindeyken -saldırmak ya da kendinizi korumak zorundaysanız- çeperlerde daha fazla enerjiye gereksinim olur. Enerji hızla merkezden dış kenarlara akar.</p>
<p class="calibre4">Seks eylemi sırasında büyük miktarda enerji harcandığı için seksten sonra yorgun düşersiniz. Ama sevgi dolu bir an yaşadıktan sonra yorgunluk duymazsınız. Aksine kendinizi tazelenmiş hissedersiniz. Dua ettikten sonra da aynı duygular vardır. Neden böyle oluyor? Sevgi dolu anlar yaşanırken çeperlerde enerji gereksinimi olmaz çünkü tehlikede değilsiniz. Gevşek ve rahat bir durumdasınız, bu yüzden enerji içe doğru akıyor. İçe aktığında tazelenirsiniz.</p>
<p class="calibre4">Derin nefesler alıp verdikten sonra da böyle olur çünkü enerji yine içe akmaktadır. Canlanırsınız, rahatlarsınız, kendinizi iyi hissedersiniz.</p>
<p class="calibre4">Bir şey daha olur: enerji içeri akarken nefes alışınız değişir. Rahat, ritmik ve uyumludur. Nefesinizi hiç hissetmediğiniz anlar olacaktır, durmuş sanırsınız. O derece hafifler! Enerji gereksinimi olmadığı için soluk alıp verme durur. "Samadhi" yani vecd içindeyken insan soluğunun tümüyle durduğunu görür. Enerji dışarı akmazken nefes almak gerekli değildir.</p>
<p class="calibre4"><span class="t1">Pranayama</span> yoluyla içinizdeki bu potansiyel enerji sistematik olarak uyandırılır. Bu <span class="t1">asanas</span> (Yoga pozisyonları) ile de yapılabilir çünkü bedeninizin her noktası enerji kaynağı ile bağlantılıdır.</p>
<p class="calibre4">Buda'nın kullandığı pozisyonun adı <span class="t1">padmasan</span> yani lotus pozisyonudur. Bu en az enerji gerektiren pozisyonlardan biridir. Dik oturduğunuzda bu oturuş o kadar dengelidir ki yeryüzü ile birleşirsiniz. Yerçekimi etkili değildir. Elleriniz ve ayaklarınız kapalı devre oluşturacak biçimdeyse hayat elektriği bir çember içinde hareket eder. Enerji daireseldir, dışarı atılmaz.</p>
<p class="calibre4">Enerji dışarı hep parmaklardan, el ya da ayaklardan çıkar. Ama dairesel bir biçimden dışarı akamaz. Bu yüzden kadınlar erkeklerden daha dayanıklı olurlar ve daha uzun yaşarlar. Beden ne kadar yuvarlaksa dışarı o kadar az enerji akar.</p>
<p class="calibre4">Seksten sonra kadınlar bitkin düşmez çünkü cinsel organları yuvarlak ve emicidir. Cinsel organlarının biçimi nedeni ile daha fazla enerjileri dışarı aktığı için sekste erkekler daha fazla yorulur. Dışarı atılan yalnız biyolojik değil, aynı zamanda ruhsal enerjidir.</p>
<p class="calibre4">Padmasanda bütün enerji çıkış noktaları birleşmiştir böylece enerji içerde kalır. Ayaklar üst üste atılmıştır, eller ayaklara, ayaklar ise cinsel merkeze dokunur. Bu pozisyonda enerji dışarı akmadığı için insan bedenini tümüyle unutabilir. Gözler de ya yarı ya da tam kapalı ve göz bebekleri hareketsizdir, çünkü gözler enerjinin en fazla dışarı çıktığı noktalardan biridir.</p>
<p class="calibre4">Rüya görürken bile gözler hareketli olduğundan dışarı çıkan enerji vardır. Rüyasız uyku sırasında gözler hareketsiz olduğu için tüm enerji içeri akar.</p>
<p class="calibre4"><span class="t1">Asanas</span>, <span class="t1">pranayama</span> gibi, enerjilerin içeri akmasını sağlayan pek çok yöntem vardır. İçeri aktıklarında bir olurlar çünkü merkezde birden fazla olmaları mümkün değildir. Bu yüzden ne kadar fazla enerji içeri akarsa o kadar uyum ortaya çıkar. Çatışmalar biter. Merkezde çatışma yoktur. Bütünün organik birleşimi vardır. Mutluluk duyulmasının nedeni budur.</p>
<p class="calibre4">Bir şey daha: <span class="t1">Asanas</span> ve <span class="t1">pranayama</span> beden için son derece yararlı ve önemlidir ama yalnızca fiziksel açıdan. Zihninizde çatışmalar varsa pek fazla yararlı olamazlar çünkü aslında zihin ve beden iki ayrı şey değildir. Tek bir şeyin iki parçasıdırlar. Siz zihin ve bedenden oluşmuyorsunuz; Siz zihin/bedensiniz. Psiko/somatik ya da somato/psikosunuz. Zihin ve bedenden iki ayrı şeymiş gibi söz ederiz ama bunlar tek bir enerjinin iki kutbudur. Beden somuttur, zihin değildir ama enerji aynıdır.</p>
<p class="calibre4">İnsan her iki kutuptan işlev görmelidir. Beden için <span class="t1">hatha</span> yoga vardır: <span class="t1">asanas</span>, <span class="t1">pranayama</span>, vb. Zihin için <span class="t1">raja</span> yoga ve diğer yogalar bulunur.</p>
<p class="calibre4">Beden ve zihin tek bir enerjidir. Örneğin kızgınken nefes alışınızı kontrol edebilirseniz öfkeniz geçer. Ritmik nefes alıp vermeyi sürdürebilirseniz öfkeniz sizi yenemez. Aynı şekilde seks dürtüsünü de yenebilirsiniz. Var olmaya devam eder ama ortaya çıkmaz. Kimse onun orada olduğunu anlamaz, siz bile. Yani seks bastırılabilir. Ama seksin öfkesi hep orada olacaktır. Beden onu bastırmıştır ama içerde, aynen durmaktadır.</p>
<p class="calibre4">Hem beden hem zihin üzerinde çalışılmalıdır. Beden yoga ile, zihin farkındalıkla eğitilir. Yogayı uyguladıkça daha fazla farkındalığa gereksinmeniz olur çünkü her şey gittikçe daha belirsizleşir. Öfkenizin farkında olursunuz çünkü bu somut bir şeydir. Ama <span class="t1">pranayama</span> yapıyorsanız öfkenin farkında olmak için daha fazla farkındalığa ve duyarlılığa ihtiyacınız olacak çünkü öfkeniz artık daha az belirli hale gelmiştir. Beden artık öfke ile işbirliği yapmamaktadır, bu nedenle öfkenin fiziksel belirtileri yoktur.</p>
<p class="calibre4">Kişi, farkında olma teknikleri ile yoga metotlarını birlikte uygularsa farkındalığın çok daha derin boyutlarını deneyimler. Aksi halde yalnızca somut olanın farkında olur. Somutu değiştirip belirgin olmayanı değiştirmezseniz bir ikilem içinde kalırsınız. Çatışma kendini başka bir biçimde gösterir.</p>
<p class="calibre4">Yoga yararlıdır ama işin yalnız bir bölümüdür. Diğer bölümü Buda'nın "farkında olmak" dediğidir. Bedeninizin ritmik ve işbirliği içinde olması için yoga yapın. Aynı zamanda farkında olma egzersizleri de yapmalısınız.</p>
<p class="calibre4">Yogada nefes alıp verişinizi değiştirmeniz gerekecek. Soluğunuzun farkında olun. Yalnızca farkında olun. Ancak nefes alıp verişinizin farkında olabildiğinizde düşüncelerinizin farkında olabilirsiniz.</p>
<p class="calibre4">Düşüncelerinin direkt olarak farkında olmaya çalışanlar bunu başaramaz. Bu son derece zordur. Nefesinizi bir an durdurabilirseniz, düşünmeniz de durur. Düşünme biçiminiz karışıksa, nefesiniz de karışık olur. Nefes alma düşüncelerinizi aynen yansıtır.</p>
<p class="calibre4">Buda <span class="t1">anapanasatiden</span> söz eder; soluğun giriş ve çıkışının yogadaki farkındalığından. "Buradan başlayın" der. Ve bu doğru başlangıç noktasıdır. Asla düşünce eyleminden başlamayın.</p>
<p class="calibre4">Düşünmenin farkında olmak zihni değiştirir; <span class="t1">asanas</span> ve <span class="t1">pranayama</span> bedeni değiştirir. Daha sonra zihnin ve bedenin hiçbir çatışma olmadan bir olduğu an gelir. Onlar eş zamanlı olduğu zaman artık siz ne zihinsiniz ne de beden. İlk kez kendinizi <span class="t1">ben</span> olarak bilirsiniz. Öteye geçtiniz.</p>
<p class="calibre4">Öteye ancak çatışma olmadığında geçebilirsiniz. Beden ve zihnin çatışma olmaksızın bir olduğu o uyum anında siz ikisini de aşarsınız. Artık ikisi de değilsiniz. Bir anlamda hiçbir şeysiniz: hiç-şey. Yalın bilinçsiniz. Bu bir şeyin bilincinde olmak anlamında değildir, siz farkındalığın kendisisiniz.</p>
<p class="calibre4">Bir şeyin farkında olmadan farkında oluş, bir şeyin bilincinde olmadan bilinçli oluş, patlama anıdır. Potansiyeliniz gerçekleşir. Yeni bir boyuta girersiniz: nihai olana. Bütün dinlerin amacı budur.</p>
<p class="calibre4">Bu nihai boyuta ulaşmanın birçok yolu vardır. Bu Kundalini de olabilir, bir başkası da; önemi yoktur. Kundalini yalnızca bir sözcüktür. Başka bir sözcük kullanabilirsiniz. Ama Kundalini sözcüğünün anlattığı şu ya da bu şekilde enerjinin içeri akması orada mevcut olacaktır.</p>
<p class="calibre4">Bu içeri akış yegane devrimdir, yegane özgürlüktür. Bu olmadığında cehennemler yaratmaya devam edersiniz çünkü dışarı doğru çıktıkça kendinizden uzaklaşırsınız. Kendinizden ayrı kaldıkça da daha fazla hastalıklı olmaya mahkumsunuz.</p>
<p class="calibre4">Kundalini tüm yaşamın asıl kaynağıdır ama çok çeşitli şekillerde onunla bağlantınız kesilmiş durumda. Bu da sizi kendinize yabancılaştırıyor ve evinize nasıl döneceğinizi bilemiyorsunuz. Bu geri dönüşün adı yogadır. İnsanın dönüşümü konusunda Kundalini yoga en üstün bilimdir.</p>
<p class="calibre4">Bana geleneksel yöntemler sistematikken, benim yöntemimin neden karmaşık olduğunu sordunuz. Geleneksel metotların sistematik olmalarının nedeni eski çağlardaki insanlar için geliştirilmiş olmalarıdır. Modern insan çok yeni bir fenomendir. Hiçbir geleneksel metot olduğu gibi kullanılamaz çünkü modern insan daha önce ortada yoktu. Yani geleneksel yöntemler etkinliklerini yitirdi denebilir.</p>
<p class="calibre4">Örneğin, beden o kadar değişti ki. Artık Patanjali'nin yoga sistemini geliştirdiği zamanlardaki gibi doğal değil, son derece farklı. O kadar uyuşturulmuş durumda ki hiçbir geleneksel yöntem ona yardım edemez.</p>
<p class="calibre4">Geçmişte <span class="t1">hatha</span> yogilere her türlü ilaç yasaktı, kesinlikle izin verilmezdi çünkü kimyasal değişiklikler yalnız yöntemleri zorlaştırmakla kalmaz, aynı zamanda zararlıdır da. Günümüzde ise tüm ortam yapay hale geldi: hava, su, toplum, yaşam koşulları. Hiçbir şey doğal değil. Dünyaya yapay biçimde geliyorsunuz, öyle gelişiyorsunuz. Bu yüzden geleneksel metotlar bugün artık zararlı. Modern çağa göre değiştirilmeleri gerekiyor.</p>
<p class="calibre4">Bir şey daha: Zihnin niteliği de temelde değişti. Patanjali'nin zamanında, insan kişiliğinin temeli beyin değildi; kalpti. Ondan önce ise kalp bile değildi. Daha aşağılarda, göbek çukurunun yakınındaydı. <span class="t1">Hatha</span> yoga kişilik merkezi göbeğindeki insanlar için yararlı ve anlamlı olacak yöntemler geliştirmişti. Sonra merkez kalp oldu. <span class="t1">Bhakti</span> yoga ancak o zaman kullanılabildi. <span class="t1">Bhakti</span> yoga kişilik merkezi göbek çukurundan kalbe geçtiği için ortaçağda oluşturuldu.</p>
<p class="calibre4">Bir metot uygulandığı kişiye göre değiştirilmelidir. Şimdi <span class="t1">bhakti</span> bile geçersiz. Artık merkez beyin. Krishnamurti'ninki gibi yöntemler bu nedenle tutuluyor. Gerçekte hiçbir metoda, tekniğe gerek yok. Yalnızca anlayış yeterli. Ama bu yalnızca sözel, entelektüel anlayış ise, hiçbir şey değişmez, hiçbir şey dönüşmez. Yine bilgi birikiminden başka bir şey elde edilemez.</p>
<p class="calibre4">Ben geleneksel metotlar yerine karmaşık metotlar kullanıyorum, çünkü bunlar merkezi beyinden aşağılara itmede çok yararlı oluyor. Merkez sistematik metotlarla aşağıya itilemez çünkü sistemleştirme beyinsel bir iştir. Sistematik metotlarla beyin güçlendirilir, daha fazla enerji yüklenir.</p>
<p class="calibre4">Karmaşık metotlarla beyin etkisiz hale getirilir. Ona yapacak bir iş kalmaz. Bu metot o kadar karmaşıktır ki merkez otomatik olarak beyinden kalbe doğru itilir. Bu yüzden ilk önce bilinç merkezini beyinden kalbe taşımak için karmaşık metotlara gereksinim vardır. Sonra kalbi yükünden ve bastırılmışlığından kurtarmak ve onu açmak için arınma gerekir. Kalp hafiflediğinde bilinç merkezi daha da aşağılara kayar; göbek çukuruna gelir. Göbek çukuru canlılık kaynağıdır, her şeyin, bedenin ve zihnin kaynaklandığı tohumun kaynağıdır.</p>
<p class="calibre4">Karmaşık metodu kullanıyorum çünkü sistematik metodoloji uygulandığında beyin bunu alıp kendi aracı olarak kullanır. "Bhajan" sözcüklerinin ahenkli tekrarı da artık işe yaramaz çünkü kalp o kadar ağırlık altında ki bunlarla çiçek açamaz. Bu ahenkli tekrarlar onun için yalnızca bir kaçış olur, dua da onun için bir kaçış yoludur. Kalp o kadar bastırılmış ki dua ile de açılamaz. Duanın derinliklerine gerçekten dalabilen tek bir kişiye bile rastlamadım. Sevgi imkansız hale geldiği için dua da imkansız oldu.</p>
<p class="calibre4">Bilinç aşağıdaki kaynağa, köklere itilmelidir. Ancak o zaman değişim olasılığı ortaya çıkar.</p>
<p class="calibre4">Siz karmaşa ve kaos içindeyken beynin çalışması durur. Örneğin, araba kullanırken önünüze aniden birisi çıktığında çok hızlı tepki verirsiniz. Bu beynin işi olamaz. Beynin zamana ihtiyacı vardır. Ne yapılması ve ne yapılmaması gerektiğini düşünmesi gerekir. İşte bu yüzden bir kaza olasılığında frene bastığınızda göbek çukurunuzun çevresinde bir takım duygular hissedersiniz, sanki mideniz tepki veriyordur. Kaza olasılığı yüzünden bilinciniz göbek çukurunuza inmiştir. Kaza önceden kestirilebilseydi beyin onunla başa çıkabilirdi. Ama kaza önceden bilinmeyen bir şeydir.</p>
<p class="calibre4">Bir Zen keşişine, "Nerenden düşünürsün?" diye sorsanız, ellerini midesinin üstüne koyar. Batılılar ilk kez Japon keşişleri ile karşılaştıklarında bunu hiç anlayamamışlardı. "Ne saçmalık! Midenden nasıl düşünebilirsin?" Ama Zen'in yanıtı çok anlamlıdır. Bilinç bedendeki her merkezi kullanabilir ve orijinal kaynağa en yakın merkez göbek çukurudur. En uzak olanı ise beyindir. Bu yüzden yaşam enerjisi dışarı akıyorsa, bilinç merkezi beyin olacaktır. İçeri aktığında göbek çukuru merkez olur.</p>
<p class="calibre4">Karmaşık metotlar bilinci köklerine doğru itmek için gereklidir çünkü değişim ancak köklerde mümkündür. Aksi halde sözselleştirmeyi sürdürürsünüz ve değişim olmaz. Neyin doğru olduğunu bilmek yeterli değildir. Kökleri değiştirmelisiniz, yoksa değişemezsiniz.</p>
<p class="calibre4">Bir kişi neyin doğru olduğunu biliyor ama o konuda bir şey yapamıyorsa son derece gerginleşir. Anlıyor ama yapamıyor. Anlayış ancak göbek çukurundan, köklerden geldiğinde bir anlam taşır. Beyinde anlamak değişim getirmez.</p>
<p class="calibre4">"Nihai olan" beyin yoluyla bilinemez çünkü beyninizle yaşadığınızda geldiğiniz yer olan köklerinizle çatışma halindesiniz. Tüm sorununuz göbek çukurunuzdan uzaklaşmış olmanız. Siz oradan doğdunuz ve oradan öleceksiniz. İnsanın köklerine dönmesi gerekir ama bunu yapmak çok zor olduğundan büyük çabalar gerekir.</p>
<p class="calibre4">Kundalini yoga yaşam enerjisi ve onun içeri akışı ile ilgilidir. Bedeni ve zihni öteye geçmenin mümkün olacağı bir noktaya getirir. O zaman her şey değişir. Beden değişir, zihin değişir, yaşam değişir. O artık yalnızca <span class="t1">ya</span><span class="t1">ş</span><span class="t1">amd</span><span class="t1">ı</span><span class="t1">r</span>.</p>
<p class="calibre4">At arabası yararlıdır ama artık ona gereksinim yok. Şimdi otomobil kullanıyorsunuz. At arabası ile kullandığınız yöntemler otomobil ile işe yaramaz.</p>
<p class="calibre4">Geleneksel metotlar çok eski oldukları ve geçmişte pek çok insana yararlı oldukları için çekici geliyor. Artık bizim işimize yaramıyor olabilirler ama Buda'nın, Mahavir'in, Patanjali'nin ya da Krishna'nın işine yaradılar. O zamanlar için anlamlıydılar. Artık anlamlarını yitirdiler ama Buda onlarla başarılı olduğu için hala geçerli oldukları düşünülüyor. Geleneksel yöntemler yanlısı şöyle diyor: "Buda onları kullanarak başarıya ulaştıysa, ben neden ulaşamayayım?" Ama artık her şey tümüyle farklı. Bütün ortam, bütün düşünce-küresi değişti. Her metot belirli bir durumda, belirli bir insan, belirli bir zihin için uygundur.</p>
<p class="calibre4">Krishnamurti ise tamamen farklı bir uçta. O tüm metotları reddediyor. Ama bunu yapmak için Buda'yı da reddetmesi gerekir. Buda'yı reddetmiyorsanız, onun metotlarını da reddedemezsiniz.</p>
<p class="calibre4">Bunlar aşırı uçlardaki düşünceler. Aşırılıklar her zaman yanlıştır. Bir yanlışa karşı çıkmak için onun tam aksi noktasında yer alamazsınız çünkü o aşırı uç da yanlış olacaktır. Gerçek daima ortalarda yer alır. Bu nedenle bana göre eski metotlar işe yaramıyor demek hiçbir metot işe yaramaz demek değildir. Yalnızca metotların değiştirilmesi gerekir anlamına gelir.</p>
<p class="calibre4">Hiç metot kullanmamak bile bir metottur. Birisi için tek yöntem bu olabilir. Burada genelleme yapılamaz. Gerçeklerde genelleme yapıldığında gerçek olmaktan çıkar, yanlış olurlar. Böylece bir şey kullanıldığında ya da bir şey söylendiğinde o belirli bir insana hitap eder, başka birine değil.</p>
<p class="calibre4">Bu da günümüzde zor bir hale geldi. Eskiden öğretmen ve mürit arasında daima teke tek bir ilişki olurdu. Bu, kişisel bir ilişki ve kişisel bir iletişimdi.</p>
<p class="calibre4">Günümüzde bu artık kişisel olmaktan çıktı. Kalabalıklara hitap ediliyor, bu yüzden genelleme yapılmak zorunlu oluyor. Ama genelleştirilen gerçekler yanlıştır. Ancak bir kişiye yöneltildiğinde anlamlı olurlar.</p>
<p class="calibre4">Bu sorunla her gün karşılaşıyorum. Gelip bana bir şey sorarsanız yanıtım yalnız sizin için olur, bir başkası için değil. Bir başka gün başka birisi bir soru sorar, yanıtım yine o kişiye özeldir. İki yanıtım birbiri ile çelişiyor olabilir çünkü o soruları soran insanlar birbirine zıt olabilir. Bu yüzden size yardım edebilmem için yalnız size hitap etmeliyim. O zaman da ayrı ayrı kişilere söylediğim şeylerde çelişkiler olur.</p>
<p class="calibre4">Genelleme yaparak konuşan kişi söylediklerinde tutarlı olabilir ama gerçek yanlışa dönüşür. Kuşkusuz gerçek ebedidir -asla ne yeni ne de eskidir- ama gerçek anlayıştır, sondur. Ona ulaşma yolları ise her kişi için başka başkadır.</p>
<p class="calibre4">Modern insan o kadar değişti ki yeni yöntemlere, yeni yollara ihtiyacı var. Karmaşık metotlar ona yardımcı olur çünkü modern insanın kendisi karmaşıktır. Ondaki bu karmaşa, bu isyan aslında başka şeylere karşıdır; beden zihne ve onun eziciliğine karşıdır. Yoga terimleri ile söylersek kalp merkezinin ve göbek çukuru merkezinin beyne karşı isyanıdır.</p>
<p class="calibre4">Bu merkezler beyne karşıdır çünkü beyin insan ruhunu tümüyle tekeli altına almış durumda. Buna artık daha fazla izin verilemez. Üniversiteler bu yüzden isyan odakları haline geldi. Bu bir rastlantı değildir. Toplumu organik bir beden olarak düşünürseniz, üniversiteler onun başı, beynidir.</p>
<p class="calibre4">Modern zihin asi olduğu için karmaşık metotlara eğilim duyar. Dinamik Meditasyon, merkezi beyinden uzaklaştırır. O zaman kişi asla asi olmaz çünkü isyan nedeni ortadan kalkmıştır, artık huzurludur.</p>
<p class="calibre4">Bana göre meditasyon yalnız, kişi için bir kurtuluş yolu, onun değişim aracı değildir, aynı zamanda bütün toplumu değiştirir. İnsan ya intihar edecek ya da enerjisini dönüştürecek.</p>
<p class="p"><span class="t"> </span></p>
<p class="p"><span class="t"> </span></p>
<p class="p">﻿ </p>
<p class="calibre4"> </p>
</body>
</html>
