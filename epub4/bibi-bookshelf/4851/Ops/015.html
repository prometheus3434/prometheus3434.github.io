<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>11 -Doğru Sorgulama</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><a id="a75" class="calibre2"></a>11 -Doğru Sorgulama</h1>
<p class="calibre4">Teorik sorular sormayın. Teoriler çözümden çok karmaşa getirir. Teoriler olmasaydı, daha az sorun olurdu. Onlar ne sorunları çözümler ne de soruları yanıtlar. Tam aksine, sorular yaratırlar.</p>
<p class="calibre4">Felsefi sorular da sormayın. Felsefi sorular soru gibi görünseler de değildir. Bu nedenle yanıtları yoktur. Bir soru gerçekten soruysa, yanıtlanabilir ama değilse dildeki bir karışıklık olmaktan öteye gitmez. Felsefe yüzyıllardır yanıtlar veriyor ama sorular yine aynı kalıyor. Felsefi bir soruya bir yanıt verdiğinizde o gerçek bir yanıt değil, çünkü sorunun kendisi sahte. O soru doğası nedeni ile yanıtlanamaz.</p>
<p class="calibre4">Metafiziksel sorular da sormayın. Örneğin dünyayı kim yarattı diye sorarsanız, bu soru yanıtlanamaz. Saçmadır. Bu metafiziksel soruların gerçek sorular olmadığı anlamına gelmez ama yanıtlanamaz sorulardır. Çözümlenebilirler ama yanıtlanamazlar.</p>
<p class="calibre4">Kişisel, özel, varoluşçu sorular sorun. İnsan ne sorduğunun farkında olmalı. Gerçekten sizin için bir anlam taşıyor mu? Yanıtlanırsa sizin için yeni bir boyut mu açılacak? Varlığınıza bir katkısı olacak mı, varlığınızda herhangi bir değişime neden olacak mı? Yalnız bu tip sorular dinseldir.</p>
<p class="calibre4">Din sorunlarla ilgilenir, sorularla değil. Bir soru meraktan kaynaklanabilir ama bir sorun özel ve kişiseldir. Bir soru sizin dışınızda bir şeydir, sorun ise sizsiniz. Onun için bir şey sormadan önce derine inin, özel ve kişisel, aklınızı karıştıran, sizin de içinde olduğunuz bir şey sorun. Ancak o zaman yardım görebilirsiniz.</p>
<p class="calibre4">Kaderimiz önceden mi belirleniyor?</p>
<p class="calibre4">Bu kişisel değil, felsefi bir soru.</p>
<p class="calibre4">Kaderimiz önceden hem belirlendi hem de belirlenmedi. Hem evet hem hayır. Ve bu iki yanıt da yaşam konusundaki her soru için geçerlidir.</p>
<p class="calibre4">Bir bakıma önceden belirlenmiştir. Sizde, fiziksel, zihinsel ne varsa hepsi önceden belirlendi. Yine de içinizde sürekli belirlenmemiş önceden kestirilemeyecek bir şey var. Bu şey sizin bilinçliliğinizdir.</p>
<p class="calibre4">Bedeniniz ve maddesel varlığınız ile özdeşleşmişseniz, etki ve tepki yasası sizin için aynı oranda geçerli olur. O zaman siz bir makinesiniz. Ama bedensel ve zihinsel anlamda maddesel varlığı ile özdeşleşmemiş bir kişiyseniz, kendinizi bunlardan ayrı, farklı, ötede ve onları aşmış hissediyorsanız, bu önceden belirlenmemiş bir şeydir. Bilinçlilik özgürlük demektir; madde köleliktir. Demek ki her şey kendinizi nasıl tanımladığınıza bağlı. "Ben yalnızca bir bedenim" diyorsanız, o zaman sizinle ilgili her şey tümüyle önceden belirlenmiştir.</p>
<p class="calibre4">Ben yalnızca bir bedenim diyenin kaderinin önceden çizilmemiş olması mümkün değildir. Genelde bilinçlilik diye bir şeyin varlığına inanmayanlar kadere de inanmazlar. Buna karşın dindar ve bilinçliliğe <span class="t1">inanan</span> kişiler kaderlerinin önceden belirlenmiş olduğuna inanır. Bu söylediklerim çok çelişkili gelebilir ama yine de bu böyledir.</p>
<p class="calibre4">Bilinçliliği <span class="t1">bilen</span> özgürlüğü bilir. Bu nedenle yalnızca spiritüel bir kişi kader diye bir şey yoktur diyebilir. Bu farkındalığa ancak bedeniniz ile kendinizi tamamen ayrı düşündüğünüzde ulaşırsınız. Yalnız maddesel bir varlık olduğunuzu düşünüyorsanız özgür olmanız mümkün değildir. Madde olduğunda özgürlük olamaz. Madde özgürleşemeyecek şey anlamına gelir. Etki ve tepki yasasına uymak zorundadır.</p>
<p class="calibre4">Tam bilinçliliğe ulaşmış, aydınlanmış kişi etki tepki yasasının tümüyle dışındadır. Tüm varlığı önceden kestirilemez bir nitelik kazanmıştır. Onun hakkında hiçbir tahminde bulunamazsınız. O, anlık yaşar; varoluşu atomiktir.</p>
<p class="calibre4">Sizin yaşamınız ise, her halkası geçmiş tarafından belirlenen bir zincir gibi sürüp gider. Geleceğiniz, gerçek gelecek değildir; yalnızca geçmişin bir yan ürünüdür. Geleceğinizi belirleyen, ona biçim veren ve koşullandıran geçmişinizdir. Geleceğiniz bu anlamda önceden belirlenmiş durumda.</p>
<p class="calibre4">Skinner'e göre insan da her şey gibi önceden kestirilebilen bir varlık. İnsanın geleceğini tahmin etmedeki tek zorluk geçmişinin tam olarak bilinememesi. Onun geçmişinin tüm detaylarını bilebildiğiniz an geleceğini de tüm detayları ile görebilirsiniz. Üzerinde çalıştığı kişiler Skinner'in haklı olduğunu gösterdi. Yüzlerce insan üzerinde deneyler yaptı ve hepsinin mekanik varlıklar olduklarını, içlerinde özgürlük denebilecek bir şeyin yaşamadığını gördü.</p>
<p class="calibre4">Ne var ki bu çalışmalar sınırlı kalıyor. Buda'nın deney yapabileceği bir laboratuarı yoktu. Bir kişi bile özgürse, bir kişi bile mekanik ve kestirilebilir değilse, Skinner'in teorisi bütünüyle yıkılır. Bütün insanlık tarihinde tek bir kişi bile özgür ve tahmin dışıysa, o zaman insan potansiyel olarak özgürdür ve tahmin dışıdır.</p>
<p class="calibre4">Özgürlük potansiyeli tamamen, sizin bedeninizi mi yoksa bilinçliliği mi vurguladığınıza bağlıdır. Eğer siz yalnızca yaşamın dış akışına kapılmış gidiyorsanız, o zaman sizinle ilgili her şey önceden belirlenmiştir. Yoksa siz aynı zamanda içsel bir varlık mısınız? Önceden formüle edilmiş bir yanıt vermeyin. "Ben ruhum" demeyin. İçinizde bir şeyin varlığını hissetmiyorsanız dürüst olun. Bu dürüstlük bilinçliliğin içsel özgürlüğüne giden ilk basamak olacaktır.</p>
<p class="calibre4">İçinizin derinliklerine indiğinizde oradaki her şeyin yalnızca dışarının bir parçası olduğunu göreceksiniz. Bedeniniz dış dünyadan geliyor, düşünceleriniz dışarıdan geliyor, kişiliğiniz bile size başkaları tarafından verildi. Bu yüzden başkalarının sizin hakkınızda düşündüklerinden bu kadar korkuyorsunuz çünkü kontrolünüz tümüyle onların elinde. Her an fikirlerini değiştirebilirler. Benliğiniz, bedeniniz ve düşüncelerinizi size dışarısı veriyor. Öyleyse içerde ne var? Siz dışarıdan gelenlerin bir sürü katmanından oluşuyorsunuz. Siz bu dışarıdan gelen benlikle özdeşleştiğiniz sürece her şeyiniz önceden belirlenmiş durumda.</p>
<p class="calibre4">Dışarıdan gelen her şeye karşı uyanık olun ve onunla özdeşleşmeyin. Böylece dışarının yok olduğu bir an gelecek. Kendinizi bir boşlukta bulacaksınız. O boşluk dışarı ile içeri arasında bir geçit, bir kapıdır.</p>
<p class="calibre4">Boşluktan, boş olmaktan o denli korkuyorsunuz ki dışarıdan gelen o birikime sımsıkı tutunuyorsunuz. O birikimle özdeşleşmeyi bırakacak ve boşlukta kalabilecek kadar yürekli olmalısınız. Yeterince cesur olamadığınızda dışarı çıkıp bir şeylere tutunursunuz, boşluğu onunla doldurursunuz. Ama o boşlukta olma anı meditasyondur. Yeterince yürekliyseniz o anda kalırsınız ve çok kısa zamanda tüm varlığınız kendiliğinden içe döner.</p>
<p class="calibre4">Dışarıda tutunacak bir şey kalmadığında kendi içinize dönersiniz. O zaman, kendiniz olduğunu sandığınız her şeyi aşan bir şey olduğunuzu ilk kez anlarsınız. Artık oluştan farklı bir şeysiniz; oldunuz, varlıksınız. O varlık özgürdür, hiçbir şey onun geleceğini belirleyemez. Bu mutlak özgürlüktür. Hiçbir etki tepki mümkün değildir.</p>
<p class="calibre4">Davranışlarınız geçmişteki davranışlarınızdan kaynaklanıyor. <span class="t1">A</span>, <span class="t1">B</span>'yi oluşturacak ortamı hazırladı; <span class="t1">B</span> ise <span class="t1">C</span>'nin oluştuğu ortamı. Eylemleriniz geçmişe bağlı ve bu bağ başlangıçsız bir başlangıçtan, sonu olmayan sonsuzluğa kadar uzanıyor. Sizin yaşamınızı belirleyen yalnız sizin eylemleriniz değil. Annenizin, babanızın eylemleri de sizinkilerle devam ediyor, içinde yaşadığınız toplum, tarihiniz, daha önce olmuş her şey bir şekilde şu anda yaptığınızla bağlantılı. Filizlenen tüm tarih sizinle çiçek açıyor.</p>
<p class="calibre4">Davranışınızla daha önce olmuş olan her şeyin bağlantısı varsa, bu davranışın önceden belirlenmiş olduğu çok açıktır. Bu, resmin tümünün yalnız minik bir parçasıdır. Tarih çok büyük bir yaşamsal güçtür, kişisel bir eylem ise onun çok küçük bir parçasıdır.</p>
<p class="calibre4">Marks bunu şöyle anlatıyor: "Toplum koşullarını belirleyen bilinçlilik değildir. O bilinci toplum belirler. Büyük toplumları yaratanlar büyük adamlar değildir. Büyük toplumlar büyük adamları yaratır." Bir bakıma da haklıdır çünkü eylemlerinizin kaynağı siz değilsiniz. Onlar tüm tarih tarafından belirleniyor. Siz yalnızca onları yerine getiriyorsunuz.</p>
<p class="calibre4">Biyolojik hücreleriniz tüm evrim süreci tarafından ortaya çıkarıldı. Öyleyse içinizdeki bu hücreler başka bir kişiyi oluşturabilir. Babanın siz olduğunuzu sanabilirsiniz ama yalnızca tüm biyolojik evrimin üzerinde sahnelendiği ve eylemlerinizi yönlendirdiği bir basamaktı. Babası olduğunu sandığınız daha önceden yaratılmıştı çünkü o, sizin ötenizdedir. O sizin aracılığınızla süren tüm evrimdir.</p>
<p class="calibre4">Bu, eylemlerin geçmiş eylemlerle bağlantısının bir türü. Ama kişi aydınlandığında yeni bir fenomen oluşmaya başlar. Eylemler artık geçmişle ilintili değildir. Artık her eylem yalnız o kişinin bilinçliliğine bağlıdır. Aydınlanmış kişi bu yüzden tahmin ötesi kişidir.</p>
<p class="calibre4">Skinner geçmiş eylemleriniz bilindiğinde gelecek eylemlerinizin de bilinebileceğini ileri sürüyor. Eski bir atasözünü kullanıyor ve "Bir atı suya götürebilirsiniz ama onu içmeye zorlayamazsınız" diyor. Bu yanlış. Zorlayabilirsiniz. Öyle bir ortam yaratırsınız ki, at su içmeye mecbur kalır. At zorlanabiliyorsa, siz de zorlanabilirsiniz çünkü eylemlerinize içinde bulunduğunuz koşullar neden oluyor. Ama bir Buda'yı nehre getirebilseniz bile, onu su içmeye zorlayamazsınız. Zorladıkça, bu daha imkansızlaşır. Hiçbir ısı ona su içirtemez. Binlerce güneşin sıcaklığı onu yaksa bile içmez. Bir Buda'nın eylemleri başka bir yerden kaynaklanır. Başka eylemlerle değil, ondaki bilinçlilik ile ilintilidir.</p>
<p class="calibre4">İşte bu yüzden davranışlarınızda bilinçli olmanızı vurguluyorum. O zaman hiçbir eyleminiz geçmiş bir eylemin devamı olmaz. Özgürsünüz. <span class="t1">Ş</span><span class="t1">imdi</span> gerçek eylemler yapıyorsunuz ve artık hiç kimse sizin ne yapacağınızı önceden kestiremez.</p>
<p class="calibre4">Alışkanlıklar matematikseldir; kendilerini tekrarlar. Bir şeyi ne kadar çok tekrar ederseniz, o kadar ustalaşırsınız. Usta olunduğunda ise artık bilinçlilik gerekmez. Bir kişi daktilo yazmada ustaysa artık hiçbir çaba harcamıyor demektir. Onun için daktiloda yazmak bilinçlilik gerektirmez. Başka bir şeyler düşünürken bile daktiloda yazı yazabilir. Yazan bedendir; kişiye ihtiyaç yoktur. Ustalık bir şeyde hata yapmayacak bir kesinliğe ulaşmak demektir. Özgürlükte ise yanlış yapmak her zaman olasıdır. Bir makine hata yapmaz. Hata yapmak için bilinçli olmak gerekir.</p>
<p class="calibre4">Demek ki eylemleriniz geçmiş eylem zincirinizin bir halkası. Gençlik çağınız çocukluğunuzu içinde taşır; gençliğiniz yaşlılık döneminizi, doğumunuz ölümünüzü belirler. Her şey önceden belirlenmiştir. Buda, "Etkiyi yaratırsanız, tepki onu izleyecektir" demişti. Bu her şeyin önceden belirlendiği bir etki ve tepki dünyasıdır.</p>
<p class="calibre4">Tam bir bilinçlilikle hareket ettiğinizde ise durum çok farklıdır. O zaman her şey anlıktır. Bilinçlilik akıcıdır, durağan değildir. Bu durumda yaşamın kendisi değişim içindedir. Yaşayan bir şeydir. Sürekli genişler, gittikçe daha yeni, daha taze ve daha genç olur. O zaman davranışlarınız içten, kendiliğinden oluşacaktır.</p>
<p class="calibre4">Aklıma bir Zen öyküsü geldi. Bir Zen üstadı öğrencisine bir soru sorar. Aldığı yanıt tam verilmesi gereken yanıttır. Ertesi gün usta yine aynı soruyu sorar. Öğrenci, "Ama ben bu soruyu dün yanıtlamıştım" der.</p>
<p class="calibre4">Üstat, "Şimdi yine soruyorum" der. Öğrenci yine aynı yanıtı verir. Üstat, "Bilmiyorsun!" der.</p>
<p class="calibre4">Öğrenci, "Ama dün de aynı yanıtı vermiştim ve siz de başınızla onaylamıştınız. Ben de bunu yanıtımın doğru olduğu şeklinde yorumladım. Neden şimdi fikrinizi değiştirdiniz?" der.</p>
<p class="calibre4">Usta şöyle der: "Yinelenebilen hiçbir şey senden gelmez. Yanıt sana hafızandan geldi, bilincinden değil. Gerçekten bilseydin yanıtın farklı olurdu çünkü dünden beri pek çok şey değişti. Ben dün sana soruyu sorduğum zamanki kişi değilim. Durum tümüyle değişik. Sen de farklısın ama yanıtın aynı. Aynı yanıtı verip vermeyeceğini görmek için sana o soruyu tekrar sordum. Gerçekte hiçbir şey tekrarlanamaz."</p>
<p class="calibre4">Ne kadar canlıysanız, o kadar az tekrarcı olursunuz. Yalnız bir ölü tutarlı olabilir. Yaşamak tutarsız olmaktır; yaşam özgürlüktür. Özgürlük tutarlı olamaz. Neyle tutarlı olacak? Yalnız geçmişle tutarlı olabilirsiniz.</p>
<p class="calibre4">Aydınlanmış bir kişi yalnız bilinci ile tutarlıdır, asla geçmişi ile değil. Tümüyle o an yaptığının içindedir. Geride ve dışarıda bıraktığı hiçbir şey yoktur. Bir sonraki an o yaptığı bitmiştir ve bilinci yeniden taptazedir. Karşına hangi durum çıkarsa çıksın bilinçlilik içindedir ama her eylemi mutlak özgürlük içinde yapar. Her seferinde ilk kezmiş gibi, o durumu ilk kez yaşıyormuşçasına.</p>
<p class="calibre4">Sorunuza bu yüzden hem evet hem hayır yanıtını verdim. Bu size bağlı; sizin bir bilinç mi yoksa bir birikim, bedensel bir varlık mı olduğunuza bağlı.</p>
<p class="calibre4">Bilinçlilik özgürlük getirir. Bilim madde hakkında ne kadar çok şey öğrenirse dünya da o kadar tutsak haline gelir. Maddenin tüm fenomeni etki ve tepkidir. "Şu" olursa "bu" olur diyorsanız, o zaman her şey önceden bilinebilir.</p>
<p class="calibre4">Bu yüzyıl sona ermeden insanlığın geleceğinin pek çok alanda belirlendiğini göreceğiz. Olabilecek en büyük felaket nükleer bir savaştır. Yıkımdan başka bir sonucu olamaz. Gerçek felaket ise psikoloji biliminden kaynaklanacak. İnsanı tümüyle kontrol etmeyi öğrenecekler. Bizler bilinçli olmadığımız için belirli bir biçimde davranmaya yönlendirilebiliriz.</p>
<p class="calibre4">Şu anda olduğumuz gibi olduğumuz için, her şeyimiz önceden belirlenmiş durumda. Birisi Hindu, bir diğeri Hıristiyan. Bu kaderdir, özgürlük değil. Ebeveynler bunu belirlemiş. Toplum hala belirliyor. Bir kişi doktor, bir diğeri mühendis oldu. Artık davranışları belirlendi.</p>
<p class="calibre4">Davranışlarımız sürekli kontrol ediliyor ama bunun metotları hala çok ilkel. Gelecekte bulunacak yeni teknikler davranışlarımızı o derece belirleyebilecek ki, artık kimse bir ruha sahip olduğunu söyleyemeyecek. Her tepki bir yönlendirme sonucu olduğunda ruhun ne anlamı kalır?</p>
<p class="calibre4">Tepkileriniz bedeninizdeki kimyasallar tarafından da belirlenebilir. Alkol aldığınızda davranışlarınız değişik olur. Bir zamanlar en üst aşamadaki tantra tekniği uyuşturucu almak ve bilinçli kalmaktı. Kişi, bilincini kaybetmesi için her türlü koşul varken bilinçli kalabilirse, o zaman tantraya göre aydınlanmış oluyordu.</p>
<p class="calibre4">Bedenin kimyasal durumu bilincinizi etkileyebiliyorsa, o zaman bilinçliliğin anlamı nedir? Bir iğne bilincinizi yitirmenize neden olabiliyorsa, bunun anlamı nedir? Demek ki o kimyasal ilaç sizin bilincinizden daha güçlü. Tantraya göre her uyuşturucunun ötesine geçmek ve bilinçli kalmak mümkün. Uyarıcı veriliyor ama tepki yok.</p>
<p class="calibre4">Seks kimyasal bir fenomendir. Belirli bir hormonun belirli bir miktarı cinsel arzuları uyandırır. Siz arzu olursunuz. Beden kimyasallarınız eski düzeyine döndüğünde pişmanlık duyabilirsiniz ama bu anlamsızdır. O hormonlar yeniden ortaya çıktığında yine cinsel istek duyacaksınız. Bu nedenle tantra seksle de deneyler yaptı. Tümüyle cinsel bir ortamda cinsel istek duymuyorsanız, o zaman siz özgürsünüz. Bedeninizdeki kimyasalları aşıp arkanızda bıraktınız. Beden orada ama siz değilsiniz.</p>
<p class="calibre4">Öfke de yalnızca kimyanın eseridir. Kimyagerler yakın gelecekte sizi öfkelenmez ya da cinsel istek duymaz hale getirecekler. Ama yine bir Buda olmayacaksınız. Buda öfkelenemez değildi. Öfke kapasitesine sahipti ama öfke duygusunun etkisini almıyordu.</p>
<p class="calibre4">Beden kimyasallarınız kontrol altına alınabildiğinde öfkelenemez olacaksınız. Öfke duygusuna neden olan kimyasallar olmayınca öfkenin etkisi de olmayacak. Ya da seks hormonlarınız bedeninizden alınabilir, o zaman cinselliğiniz olmayacak. Ama asıl nokta cinsel ya da öfkeli olup olmadığınız değil, ortada farkındalığınızı gerektiren bir durumun nasıl farkında olacağınız; yalnız bilinçsizlik ortamında ortaya çıkan bir durumun nasıl bilincinde olacağınız.</p>
<p class="calibre4">Böyle bir durumla karşılaştığınızda onun üzerinde meditasyon yapın. Kıskançlık hissediyorsanız onun üzerinde meditasyon yapın. Tam zamanıdır. Beden kimyasallarınız çalışıyor. Bilincinizi yitirmenize, çılgın gibi davranmanıza neden olacaklar. Şimdi bilinçli olun. Bırakın kıskançlık duygusu olduğu yerde kalsın ama bilinçli olun, onu yalnızca gözlemleyin, yalnızca bir tanık olun.</p>
<p class="calibre4">Öfke duygusu varsa, onun bir gözlemcisi olun; seks varsa onun gözlemcisi olun. İçinizde her ne oluyorsa bırakın olsun ve var olan durum üzerinde meditasyon yapmaya başlayın. Zamanla, farkındalığınız arttıkça, davranışlarınızın dışınızdan bir şey tarafından belirlenme olasılığı azalacak. Özgür olacaksınız. <span class="t1">Moksha</span>, özgürlük, bundan başka bir şey değildir, bir bilincin artık hiçbir şeyin kaderini belirleyemeyeceği kadar özgürleşmesidir.</p>
<p class="calibre4"><span class="t1">İ</span><span class="t1">lahi a</span><span class="t1">ş</span><span class="t1">k nedir? Ayd</span><span class="t1">ı</span><span class="t1">nlanm</span><span class="t1">ı</span><span class="t1">ş</span><span class="t1"> bir insan a</span><span class="t1">ş</span><span class="t1">k</span><span class="t1">ı</span><span class="t1"> nas</span><span class="t1">ı</span><span class="t1">l ya</span><span class="t1">ş</span><span class="t1">ar?</span></p>
<p class="calibre4">Önce sorunun kendisini ele alalım. Bunu sormayı epey beklemiş olmalısınız. Şu anda çıkmış olamaz, bunu önceden hazırlamışsınız. Sorulmayı bekliyor ve sizi zorluyormuş. Bunu hazırlayan bilinciniz değil, hafızanız. Bilinçli olsaydınız, bu anın içinde olsaydınız bu soru ortaya çıkmazdı. Anlattıklarımı dinliyor olsaydınız bu soruyu sormanız mümkün olmazdı.</p>
<p class="calibre4">İçinizde bu soru mevcutken benim söylediğim hiçbir şeyi duymanız mümkün değildi. Zihinde sürekli bir sorunun var olması gerginlik yaratır, bu gerginlik yüzünden de burada olamazsınız. Bu nedenle bilinciniz özgür davranamıyor. Bunu anladıysanız, şimdi sorunuza gelebiliriz.</p>
<p class="calibre4">Sorunun kendisi iyi bir soru ama onu düşünen zihin hastalıklı. Farkındalık her an mevcut olmalı, yalnız eylemde değil, her soruda, her harekette. Parmağımı kaldırdığımda bu sadece bir alışkanlık sonucu olabilir. O zaman ben bedenimin hakimi değilim. Ama şu anda bilincimde olan bir şeyin ifadesi olduğunda, bu çok farklı.</p>
<p class="calibre4">Bir Hıristiyan rahibin her hareketi önceden belirlenmiş, ona öğretilmiştir. Ben bir zamanlar bir Hıristiyan ilahiyat fakültesindeydim. O okulda beş yıl geçirdikten sonra ilahiyat doktorası alınıyor. Ne saçma bir şey! İlahiyat doktoru olmak! Ne aptallık! Her konuda eğitiliyorlardı; kürsüde nasıl durulur, vaaza nasıl başlanır, nasıl ilahi söylenir, dinleyicilere nasıl bakılır, nerede susulur, nerede boşluk bırakılır, ara verilir gibi. Her konuda! Bu aptalca hazırlıklar terk edilmeli. Bunlara izin verilmemeli. Bunlar çok yanlış şeyler.</p>
<p class="calibre4">Onun için bu anın içinde, şimdide olun. Hiçbir şeyi önceden belirlemeyin. İçinizde o sorunun varlığının zihninizin kapısını sürekli vurduğunun farkında olun. Siz o soru yüzünden beni hiç duyamıyordunuz! Ben sorunuz üzerinde konuşmaya başladığımda ise zihniniz bir başka soru yaratacak. Yine kaçırdınız. Bunları sadece size söylüyor değilim. Bu herkes için geçerli.</p>
<p class="calibre4">Şimdi soruya gelelim: Aşk her zaman ilahidir. Onun için "ilahi aşk" terimi anlamsızdır. Aşk varsa, ilahidir ama zihin kurnazdır. Zihin der ki; "Aşkın ne olduğunu biliyoruz. Bilmediğimiz <span class="t1">ilahi</span> aşkın ne olduğu." Biz aşkın ne olduğunu bile bilmiyoruz. O en gizemli şeylerden biridir. Hakkında pek çok şey söylenir ama asla yaşanmaz. Bu, zihnimizin bize oynadığı bir oyundur. Yaşayamadığımız bir şey hakkında konuşuruz.</p>
<p class="calibre4">Edebiyat, müzik, şiir, dans; her şey aşkın çevresinde döner. Aşkı gerçekten yaşasaydık onun üzerinde bu kadar çok konuşmazdık. Bu kadar çok konuşmamız bile ortada aşk olmadığını gösteriyor. Konuşarak, dille, sembollerle, sanatla onun var olduğu illüzyonunu yaratıyoruz. Aşkı tanımamış biri tanımış birinden daha güzel aşk şiirleri yazabilir çünkü ondaki boşluk daha derindir. Doldurulması gerekir. Bir başka şey aşkın yerini almalı.</p>
<p class="calibre4">Önce aşkın ne olduğunu anlamalı çünkü ilahi aşkın ne olduğu sorulduğunda aşkın bilindiği varsayımı akla geliyor. Ama aşk bilinmiyor. Aşk diye bilinen bir başka şey. Gerçeğine ulaşmadan önce sahtesini tanımak gerekiyor.</p>
<p class="calibre4">Aşk diye bilinen yalnızca birine tutulmaktır. O kişi tümüyle sizin olduğunda o aşk kısa sürede ölecektir. Arada engeller varsa ve sevdiğinizi elde edemezseniz o zaman aşkınız artar. Engeller ne kadar fazlaysa, aşkı o kadar yoğun hissedersiniz. Ama aşığınızı kazandığınızda aşkınız çabucak ölür.</p>
<p class="calibre4">Bir şeyi isteyip de elde edemediğinizde o isteğiniz çoğalır. Önünüze engeller çıktıkça, egonuz bu konuda bir şeyler yapmak ihtiyacını duyar. Bu bir ego sorunu haline gelir. Elde edemedikçe gerginleşirsiniz. Kendinizi daha çok aşık hissedersiniz. Aşk dediğiniz işte bu gerginliktir. Bu yüzden balayı biter bitmez aşk eskimiştir; hatta daha önce. Aşk sandığınız aşk değildi. Yalnızca egonun bir kişiye vurulması, tutulmasıydı; bir ego gerginliğiydi; bir çabalama, bir çatışmaydı.</p>
<p class="calibre4">Eski insan toplumları çok kurnazdı. Aşkın bitmemesini sağlayacak yöntemler geliştirdiler. Bir erkek karısını uzun süre göremezse ilgisi uyanır, gerginlik ortaya çıkar. O zaman o adam bir ömür boyu bir kadınla kalabilir.</p>
<p class="calibre4">Ne var ki Batı'da artık evlilik kurumu mevcut olamaz. Bu, Batı zihni daha az cinseldir anlamına gelmiyor. Batı'da birisine tutulma duygusunun yoğunlaşmasına izin verilmiyor. Seks o kadar kolay elde edilebiliyor ki evlilik artık yaşayamaz. Böyle bir özgürlük ortamında aşk da yaşayamaz. Bir toplum cinsellik açısından tamamıyla özgürse, yalnızca seks yaşayabilir.</p>
<p class="calibre4">Tutulmanın öbür yüzü de can sıkıntısıdır. Birisine aşık olup da onu elde edemezseniz, aşkınız derinleşir. Elde ettiğinizde ise bıkmaya başlarsınız, can sıkıntısı duyarsınız. Bu durumla ilgili pek çok zıtlık mevcuttur: tutulma/sıkılma, çekilme/tiksinme, aşk/nefret. Tutulduğunuzda bir çekim, bir aşk hissedersiniz. Sıkılmaya başlayınca da tiksinti ve nefret duyarsınız.</p>
<p class="calibre4">Hiçbir tutulma, çekilme gerçekten aşk olamaz çünkü ardından tiksintinin gelmesi kaçınılmazdır. Duygularınızın karşıtlarının oluşmasını önlemek için ve eğer istiyorsanız, bu tutulmanın, vurulmanın bitmemesi için, önünde engeller oluşturmalısınız. Günlük gerginlikler yaratmalısınız. O zaman bu duygunuz devamlı olur. Aşkın önünde engeller yaratan o kadim sistem böyle doğdu.</p>
<p class="calibre4">Ne var ki bir süre sonra bunu da yapmanız mümkün olmayacak. Evlilik ölecek, aşkınız da ölecek ama seks tek başına ayakta duramaz, aksi halde çok mekanik bir hale gelir. Neitzche Tanrı'nın öldüğünü söyledi. Bu yüzyılda asıl ölecek olan sekstir. İnsanların cinselliklerinin yok olacağını söylemiyorum. Cinsel olmaya devam edecekler ama cinselliğin aşırı derecede vurgulanması sona erecek. Seks diğer her şey gibi sıradan bir şey olarak algılanacak; çiş yapmak, yemek yemek gibi örneğin. Artık anlamlı bir şey olmayacak. Zaten onu yalnız çevresinde oluşturan engeller anlamlı kılıyordu.</p>
<p class="calibre4">Sizin aşk dediğiniz aşk değildir, yalnızca ertelenmiş sekstir. Öyleyse aşk nedir? Aşkın seksle hiçbir ilgisi yoktur. İşin içinde seks olabilir de olmayabilir de. Bu durumda bile aşkla hiçbir ilgisi yoktur, bambaşka bir şeydir.</p>
<p class="calibre4">Bana göre aşk meditatif zihnin bir yan ürünüdür. Seksle değil, dhyana ile, meditasyonla bağlantılıdır. İçiniz ne kadar sessiz olursa kendinizi o kadar rahat ve doyumlu hissedersiniz. Aynı zamanda varlığınızın yeni bir ifadesi ortaya çıkar. Sevmeye başlarsınız. Bu sevgi belirli bir kişiye karşı değil, başka bir şeye duyulan sevgidir. Birisini de sevebilirsiniz ama bu başka bir şeydir. Gerçekten <span class="t1">sevmeye</span> başlarsınız. Bu sevgi sizin yaşam biçiminiz haline gelir ve asla tiksintiye dönüşmez çünkü bu tutulma değildir.</p>
<p class="calibre4">Bu ayrımın çok iyi farkında olmalısınız. Normalde birine aşık olduğunuzda aslında ondan sevgi istiyorsunuz; sizden ona sevgi gitmiyor. Hissettiğiniz <span class="t1">ondan</span> size gelecek bir sevginin beklentisidir. Bu yüzden aşk sahiplenicidir. Ondan bir şeyler almak için birisine sahip olursunuz. Ama benim sözünü ettiğim aşk ne sahiplenicidir ne de bir beklentisi vardır. O, yalnızca sizin bir davranış biçiminizdir. O kadar sevgi dolu, o kadar sessiz hale gelirsiniz ki, sessizliğiniz başkalarına ulaşır.</p>
<p class="calibre4">Öfke duyduğunuzda öfkeniz başkalarına ulaşır. Nefret duyduğunuzda ise nefretiniz. Aşık olduğunuzda, aşkınızın başkalarına ulaştığını hissedersiniz ama bu durumda güvenilir değilsiniz. Bir an ortada aşk vardır, hemen ardından yerini nefret alır. Nefret aşkın karşıtı değildir; onun bir parçası, bir devamıdır.</p>
<p class="calibre4">Birisini sevmişseniz, ondan nefret edeceksiniz. Bunu kabul edecek kadar cesaretiniz olmayabilir ama yine de ondan nefret edersiniz. Aşıklar beraberken sürekli çatışma içindedirler. Ayrı olduklarında birbirlerine aşk şarkıları söyleyebilirler ama birlikteyken hep kavga ederler. Beraber yaşayamazlar; ayrı da kalamazlar. Aşık olunan uzaktaysa ona tutkunluk duyulur, iki aşık birbirlerine karşı yeniden aşk duyarlar. Ama aşığı yanındayken tutkunluk yerini yeniden nefrete bırakır.</p>
<p class="calibre4">Benim sözünü ettiğim aşkta artık o kadar sessizsinizdir ki ortada ne öfke, ne tutkunluk ne de tiksinti olabilir. Hiçbir şeye odaklanmış değilsiniz. Aşık ortadan kayboldu; kendinizle başbaşasınız. Bu yalnızlığın içinden aşk size bir rayiha gibi ulaşır.</p>
<p class="calibre4">Birisinin aşkını istemek çok çirkin bir şeydir. Bir başkasına bağımlı olmak, ondan bir şeyler istemek her zaman bağımlılık, acı ve çatışma yaratır. Kişi kendine yetmelidir. Benim meditasyon dediğim bir insanın kendi kendine yetme durumudur. Bir çember gibi yalnız ve bütünleşmiş olursunuz. Mandala tamamlanmıştır.</p>
<p class="calibre4">Sizin yaptığınız ise mandalalayı başkaları ile tamamlamaktır; kadın erkekle, erkek ise kadınla. İki çizginin birleştiği bazı anlar olabilir ama daha o iki kişi buluşmadan ayrılık başlar. Ancak aşk sizin içinizde doğmaya başladığında mükemmel bir çember -kendi kendine yeten bir bütün- olursunuz. O zaman yanı başınızda olan her şeyi seversiniz. Bu asla bir eylem, sizin yaptığınız bir şey değildir. Artık sizin tüm varlığınız, gerçek benliğiniz aşktır. Aşk sizin içinizden akar.</p>
<p class="calibre4">Bu duruma ulaşmış birine, "Beni seviyor musun?" diye sorduğunuzda buna yanıt vermesi zordur. "Seni seviyorum" diyemez çünkü bu onun açısından bir eylem değildir. "Seni sevmiyorum" da diyemez çünkü sever. Gerçekte o sevginin kendisidir.</p>
<p class="calibre4">Bu sevgi ise ancak benim sözünü ettiğim tür özgürlükle gelir. Özgürlük sizin duyduğunuz, sevgi ise başkalarının size karşı duyduğu histir. İçinizde meditasyon olduğunda kendinizi tümüyle özgür hissedersiniz. Bu özgürlük içsel bir duygudur; başkaları tarafından algılanamaz.</p>
<p class="calibre4">Bazen davranışlarınız başkaları için bazı zorluklar yaratır çünkü size neler olduğunu anlayamazlar. Bir anlamda onlar için sorun haline gelirsiniz çünkü davranışlarınız önceden kestirilemez. Artık hakkınızda hiçbir şey bilinmiyor. Şimdi ne yapacaksınız? Ne söyleyeceksiniz? Bunları kimse bilemiyor. Çevrenizdeki herkes belirli bir rahatsızlık duyar. Sizin yanınızda kendilerini rahat hissedemezler çünkü her an her şeyi yapabilirsiniz, yani siz ölü değilsiniz.</p>
<p class="calibre4">Onlar, hiç böyle bir şey hissetmedikleri için sizin özgürlüğünüzü kavrayamazlar. Bu özgürlüğü asla bilmemişlerdir; aramamışlardır bile. O kadar çok biçimlerde bağımlıdırlar ki, özgürlüğün ne olduğunu anlayamazlar. Kafesler içinde yaşarlar, gökyüzünü bilmezler. Bu yüzden onlara gökyüzünden söz etseniz bile bir sonuç alamazsınız. Ama sevginizi hissedebilirler çünkü onların da istediği zaten sevgidir. Kafeslerinin ve bağımlılıklarının içinde bile sevgiyi arıyorlardı. İnsanlara ve nesnelere olan tüm bağımlılıklarını zaten bu sevgi arayışları yüzünden yarattılar.</p>
<p class="calibre4">Demek ki bir insan özgür olabildiğinde onun sevgisi, aşkı hissedilebiliyor. Ama çevresindekiler bu aşkı aşk olarak değil de, şefkat olarak hissederler çünkü o insandaki bu duygu heyecan içermez. Her yana o kadar yayılır ki bir sıcaklık taşımaz. Ilık bile değildir. Heyecan yoktur. O duygu yalnızca vardır, o kadar. Heyecan gelip geçicidir, sürekli olamaz. Bu yüzden Buda'nın aşkında heyecan ortaya çıkarsa onun yeniden nefrete doğru gitmesi gerekir. Heyecan bu nedenle olamaz. İnişleri çıkışları, doruk noktaları yoktur. Olan yalnızca Aşktır. Sizler onu <span class="t1">Karuna</span>, yani şefkat olarak algılarsınız.</p>
<p class="calibre4">Özgürlük dışarıdan hissedilemez; yalnızca aşk hissedilebiIir; o da şefkat olarak. Bu, insanlık tarihinde anlaşılması en zor fenomenlerden biri olmuştur. Aydınlanmış birinin özgürlüğü çevresinde rahatsızlık, aşkı ise şefkat hissettirir. Toplumun bu insanlar konusunda her zaman ikilem içinde olmasının nedeni budur.</p>
<p class="calibre4">İsa'nın yalnızca yarattığı rahatsızlığı hisseden, şefkati hissetmeyen insanlar vardır. Bunlar kişilikleri durağan, varlıklı ve toplumda önemli kişilerdir. Onların şefkate gereksinimi yoktur. Onlar aşka, sevgiye, sağlığa, zenginliğe, saygıya, yani her şeye sahip olduklarını zannederler. İsa "olur" ve her şeye sahip olduğunu düşünenler rahatsızlık hissederler. Bu nedenle onun karşısında yer alırlar. Ama "Sahip olmayanlar" İsa'nın yanındadır çünkü onlar onun şefkatini duyumsayabilir. Onların aşka ihtiyacı vardır. Onları hiç kimse sevmemişti ama bu adam seviyor. Onlar İsa'dan rahatsız olmazlar çünkü ne korkacak ne de kaybedecek bir şeyleri var.</p>
<p class="calibre4">Bir İsa öldüğünde onun şefkatini herkes algılar çünkü artık rahatsızlık ortadan kalkmıştır. Varlıklılar bile onun şefkatini hisseder, ona tapınır. Ama yaşarken o bir asiydi. Asiydi çünkü özgürdü.</p>
<p class="calibre4">Onun asi olmasının sebebi toplumda yanlış bir şeyler olması değildir. Bu çeşit asilik yalnızca politiktir. Toplum değişince bu asiler topluma uygun kişiler haline gelirler. Ama Bir İsa her zaman için asidir. Hiçbir durum ve koşul ondaki isyanı bastıramaz çünkü o <span class="t1">hiçbir </span><span class="t1">ş</span><span class="t1">eye</span> ve <span class="t1">hiç kimseye</span> karşı isyan etmiyor. Ondaki asilik, bilincinin özgür olmasından kaynaklanıyor. Önüne çıkan her engele isyan ediyor. Asilik onun ruhunda. Bu yüzden bugün İsa çıkıp gelse, Hıristiyanlar ondan rahatsız olur. Artık onlar düzenin bir parçası oldular. Ve İsa bugün yine pazar yerine gelse, onların sahip olduğu her şeyi kırıp döker. İsa ile Vatikan'ın, Kilise'nin var olması mümkün değil. Kilise ancak İsa olmadığında var olabiliyor.</p>
<p class="calibre4">Aydınlanmış her öğretmen asidir ama ondan kaynaklanan gelenek asla asi olamaz. O gelenek onun asiliği, onun özgürlüğü ile hiç ilgilenmez. Tek ilgilendiği onun şefkatidir, aşkıdır. Ama o zaman da o gelenek kısır olur. Aşk, özgürlük ve isyan olmadan var olamaz.</p>
<p class="calibre4">Onun kadar özgür olamadıkça, bir Buda gibi sevemezsiniz. Bir Budist rahibi yalnızca şefkatli <span class="t1">olmaya çal</span><span class="t1">ı</span><span class="t1">ş</span><span class="t1">ı</span><span class="t1">r</span>. Şefkat kısırdır, iktidarsızdır çünkü özgürlük orada değildir. Kaynak özgürlüktür. Mahavir şefkatlidir ama bir Jain rahibi değildir. O yalnızca hiç şiddet içermeyen biçimde ve şefkatli davranıyor; gerçekten şefkatli değil. O kurnazdır. Onun şefkatinde ve bunu sergileyişinde bile bir kurnazlık vardır. Ortada şefkat yok çünkü özgürlük yok.</p>
<p class="calibre4">İnsan bilincinde özgürlük varolduğu zaman, özgürlük içerden, aşk ise dışarıdan algılanabilir. Bu aşk, bu şefkat, hem aşkın hem de nefretin olmayışıdır. İkilik tümüyle yok olmuştur. Ne çekilme, ne itilme; ne tutku ne de tiksinti vardır.</p>
<p class="calibre4">Bu yüzden özgür ve seven birisi ile olduğunuzda, ondaki aşkı alıp alamamak size bağlıdır. Size ne kadar sevgi verebileceğim bana bağlı bir şey değil; bu sizin bu aşkın ne kadarını alabileceğinize bağlıdır. Normalde aşk onu verene bağlıdır; verir ya da vermez. Ama benim sözünü ettiğim aşkın verenle ilgisi yoktur. O tümüyle açıktır ve her an vermektedir. Ortada kimse yokken bile ondan aşk yayılır. Aşkının çiçeğinin açması sürer.</p>
<p class="calibre4">Bu tıpkı çöldeki bir çiçek gibidir. Onun açtığını ve rayihasının çevreye yayıldığını kimse bilmez ama o yine de bunu sürdürür; vermeye devam eder. Bu hiç kimseye verilmiyor, yalnızca veriliyor. Çiçek de orada, rayihası da. Yakınından birinin geçip geçmemesinin hiçbir önemi yok. Geçen biri olur ve o kişi duyarlı biri ise verileni alabilir. Ama tümüyle ölü ve duyarsızsa, orada bir çiçek olduğunun farkına bile varamaz.</p>
<p class="calibre4">Aşk var olduğunda, onu alıp almamak size kalmıştır. Yalnız aşk <span class="t1">olmad</span><span class="t1">ığı</span><span class="t1">nda</span>, karşınızdaki size onu verebilir ya da vermekten kaçınabilir. Aşk ve şefkat var olduğunda ilahi olan ile olmayan arasında bir ayırım yoktur. Aşk <span class="t1">ilahidir</span>. Tanrı aşktır.</p>
<p class="p"><span class="t"> </span></p>
<p class="p"><span class="t"> </span></p>
<p class="p">﻿ </p>
<p class="calibre4"> </p>
<p class="p4"><span class="t3"> </span></p>
</body>
</html>
