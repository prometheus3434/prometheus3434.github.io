<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>8 -Oluşmak ve Oluş</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><a id="a66" class="calibre2"></a>8 -Oluşmak ve Oluş</h1>
<p class="calibre4"><span class="t2"> </span></p>
<p class="p4"><span class="t2">Bize yedi bedenin gerginliklerini ve rahatlamalar</span><span class="t2">ı</span><span class="t2">n</span><span class="t2">ı</span><span class="t2"> anlat</span><span class="t2">ı</span><span class="t2">r m</span><span class="t2">ı</span><span class="t2">s</span><span class="t2">ı</span><span class="t2">n</span><span class="t2">ı</span><span class="t2">z lütfen?</span></p>
<p class="calibre4">Tüm gerginliklerin esas kaynağı oluşum sürecidir. İnsan sürekli bir şeyler olmak ister. Kimse kendinden memnun değildir, kendini rahat hissetmez. Olan varlık kabul edilmez, inkar edilir. Başka bir şey ideal olarak görülür ve o olunmak istenir. Böylece olduğunuz ile olmak istediğiniz arasında sürekli bir gerginlik olur.</p>
<p class="calibre4">Bir şey olmak istiyorsunuz. Gerginliğin anlamı olduğunuzdan memnun olmadığınız ve olmadığınız bir şey olmak istediğinizdir. Bu ikisi arasında gerginlik yaratılır. Ne olmak istediğinizin önemi yoktur. Zengin, ünlü, güçlü, hatta özgür, bağımsız, ilahi, ölümsüz olmayı, ilahi kurtuluşu, <span class="t1">moksha</span>'yı isteseniz bile yine gerginlik olacaktır.</p>
<p class="calibre4">Arzu edilen her şey gelecekte olabilecek bir şeydir, şu anda olduğunuzun karşıtıdır, bu da gerginlik yaratır. Seçilen ideale ulaşmak ne kadar imkansızsa, gerginlik de o kadar fazla olur. Bu yüzden materyalist bir insan dindar birine göre daha az gergindir çünkü dindar kişi imkansızı, çok uzaktaki hedefi arzulamaktadır. Hedefle arasındaki mesafe o kadar fazladır ki arayı ancak gerginlik doldurabilir.</p>
<p class="calibre4">Gerginlik ne olduğunuz ile olmak istediğiniz arasındaki boşluktur, uçurumdur. Uçurum ne kadar büyükse, gerginlik de o kadar büyük olur. Küçükse küçük olur. Arada hiç boşluk yoksa kendinizden memnunsunuz. Demek ki zihniniz anda, şimdide yaşıyor. Ortada hiçbir gerginlik nedeni yok. Kendiniz kendinizle rahatsınız. Tao'nun içindesiniz. Benim düşünceme göre siz dindarsınız; <span class="t1">dharma</span>'nın içindesiniz. (Dharma: doğa yasası, evrensel spiritüel yasa.)</p>
<p class="calibre4">Aradaki boşluğun pek çok katmanları olabilir. Arzu fizikselse, gerginlik de fiziksel olur. Belirli bir beden, belirli bir biçim, fiziksel boyutta olduğunuzun dışında bir şey istiyorsanız, o zaman fiziksel bedeninizde gerginlik duyarsınız. Daha güzel olmak istediniz; bedeniniz gerginleşti. Gerginlik önce bedeninizde yani fizikselde başlar ama devam ederse, azalmazsa, daha derinlere inerek diğer katmanlara da sıçrayabilir.</p>
<p class="calibre4">Arzu ettiğiniz psişik güçlere sahip olmaksa, gerginlik psişik düzeyde başlar ve oradan yayılır. Bu yayılma tıpkı bir göle taş atmaya benzer. Taş bir noktaya düşer ama oluşturduğu titreşimler sonsuza kadar yayılır. Bunun gibi gerginlik yedi bedenin herhangi birinde başlayabilir ama orijinal kaynak hep aynıdır: Bulunulan durum ile arzulanan durum arasındaki boşluk.</p>
<p class="calibre4">Ancak kendimizi tümüyle olduğumuz gibi kabullendiğimizde gerginlik olmaz. Toptan kabullenme bir mucizedir, yegane mucizedir. Kendini olduğu gibi, tamamen kabul etmiş bir kişiye rast gelmek yegane şaşırtıcı şeydir.</p>
<p class="calibre4">Varoluşun kendisi gerginliğin yokluğudur. Gerginlik hep varsayımsal, ortada olmayan olasılıklardan kaynaklanır. "Şimdi"de gerginlik yoktur; gerginlik hep gelecekle ilgilidir. Hayal gücü tarafından yaratılır. Kendinizi olduğunuzdan başka türlü hayal edersiniz. Hayal edilen bu potansiyel gerginlik oluşturur. Bu yüzden kişinin hayal gücü ne kadar genişse, o kadar fazla gerginlik olasılığı vardır. Hayal gücü yıkıcı hale gelmiştir.</p>
<p class="calibre4">Hayal gücü yapıcı ve yaratıcı da olabilir. Tüm hayal gücünüz şimdiye, şu ana odaklanmışsa, varoluşunuzu bir şiir gibi görmeye başlarsınız. Hayal gücünüz bir arzu, istek yaratmıyor; onu yaşamak için kullanıyorsunuz. Şimdide yaşamak gerginliğin ötesindedir.</p>
<p class="calibre4">Hayvanlar gergin değildir, ağaçlar gergin değildir çünkü hayal güçleri yoktur. Gerginliğin altındadırlar, aynı zamanda da ötesinde. Gerginlikleri bir potansiyel olarak kalır, gerçekleşmez. Onlar evrim sürecindeler. Onların da benliklerinde gerginliğin patlayacağı ve geleceği arzulayacakları bir an gelecek. Bu kesindir. Hayal gücü bir gün mutlaka aktif hale gelir.</p>
<p class="calibre4">Hayal gücünün ilk aktifleştiği konu gelecektir. İmgeler yaratmaya başlarsınız ve bu imgelerin gerçekle bağlantısı olmaması daha da fazla imge üretmenize yol açar. Ama yaşanan an ile hayal gücünün bir ilgisi olamaz. Şu an hakkında nasıl hayal kurabilirsiniz? Buna gerek yoktur. Bu çok iyi anlaşılması gereken bir noktadır.</p>
<p class="calibre4">Bilinçli olarak "şimdi"de olabilirseniz hayaller içinde yaşamazsınız. O zaman hayal gücü "şimdi"yi yaratmakta özgür kalır. Tek gereken doğru biçimde odaklanmaktır. Hayal gücü gerçek olana odaklanırsa yaratmaya başlar. Bu yaratma herhangi bir şekilde olabilir. Bir şairseniz, şiirler yaratırsınız. Şiir geleceği özlemez; şimdinin bir ifadesidir. Ressamsanız, resimler ortaya çıkar. Bu resimler hayal ettiğiniz şeylerin değil, bildiğiniz ve yaşadığınız şeylerin resimleri olacaktır.</p>
<p class="calibre4">Hayal gücünüzün içinde yaşamadığınızda, "şimdi" size verilecektir. Onu ister ifade edersiniz, ister sessiz kalırsınız. Ama bu sessizlik ölü bir sessizlik değil, üzerinde çalışılmış bir sessizliktir. O da şu anın bir ifadesidir. O an o kadar derindir ki ancak sessizlik aracılığı ile ifade edilebilir. Onu ifade etmek için şiir yeterli değildir, resim yeterli değildir. Sessizlikten başka hiçbir şey onu anlatamaz. Bu sessizlik negatif bir şey değil, aksine pozitif bir çiçek açmadır. İçinizde bir şey yeşerdi, sessizliğin çiçeği açtı ve tüm yaşadıklarınız onun aracılığı ile anlatılıyor.</p>
<p class="calibre4">Anlaşılması gereken ikinci bir nokta daha var. Şimdi yaşanan anın hayal gücü aracılığı ile ifade edilmesi, ne geleceğin hayal edilmesidir ne de geçmişe tepkidir. Yaşanan hiçbir deneyimin ifadesi değildir. O deneyimin -olduğu gibi, yaşadığınız gibi- deneyimlenmesidir. Yaşanmış bir deneyim değil, onu yaşamanın deneyimlenmesidir.</p>
<p class="calibre4">Öyleyse deneyimleriniz ile deneyimlemeniz ayrı iki şey değildir. Öyleyse ortada ressam yok. Deneyimlemenin kendisi resim olmuştur; deneyimleme kendini ifade etmiştir. Yaratıcı siz değilsiniz. Siz yaratıcılıksınız, yaşayan bir enerjisiniz. Siz bir şair değilsiniz; siz şiirsiniz. Deneyim ne geçmişten ne de gelecekten geliyor. Anın kendisi sonsuzluk olmuştur ve her şey ondan gelir; bu bir çiçek açıştır.</p>
<p class="calibre4">Bu çiçek açmanın yedi katmanı vardır, tıpkı gerginliğin yedi katmanı olduğu gibi. Her bedenin içinde mevcuttur. Örneğin fiziksel düzeyde oluştuysa, çok farklı bir anlamda güzel olursunuz. Bu güzellik biçimin değil, biçimi olmayanın, görünenin değil görünmeyenin güzelliğidir. Bedeninizde bu "gerginlik yokluğunu" hissettiğinizde daha önce hiç duymadığınız pozitif bir iyi olma hissi ve dinginlik duyarsınız.</p>
<p class="calibre4">Negatif iyi olma durumları da vardır; hasta olmadığımızda sağlıklı olduğumuzu söylememiz anlamında negatif. Bu sağlık yalnızca hastalığın karşıtıdır. Hiçbir pozitif yönü yoktur. Ortada hastalık yoktur, o kadar. Bu sağlığın tıbbi tanımıdır. Ama sağlığın da pozitif bir boyutu vardır, yalnızca hastalığın yokluğundan ibaret değildir; sağlığın varlığıdır.</p>
<p class="calibre4">Bedeninizin gergin olmaması ancak an be an yaşamakla mümkündür. Bir şey yerken o an sonsuz olmuşsa ne geçmiş ne de gelecek vardır. Tüm var olan yeme eylemidir. O anda siz bir şey yapmıyorsunuz, siz o eylem oldunuz. Gerginlik yok, bedeniniz mutlu. Cinsel birleşme halindeyseniz ve seks yalnızca cinsel gerginliğin giderilmesi amacı ile değil, sevginin pozitif bir ifadesi olarak yapılıyorsa -o an tam ve bütün bir ansa ve siz tamamen o anın içindeyseniz- o zaman bedeninizde pozitif bir iyi olma hissi duyarsınız.</p>
<p class="calibre4">Koşuyorsanız ve koşma eylemi varoluşunuzun tümü haline gelmişse, siz, hissettiğiniz duygulardan ayrı değilseniz, onlarla birleşmişseniz, o duygular olmuşsanız, gelecek yoksa, bu koşmanın bir amacı yoksa, amaç koşmanın kendisiyse; o zaman pozitif iyi olmanın ne olduğunu bilirsiniz. O zaman bedeninizde gerginlik yoktur. Fiziksel boyutta gerginliğin olmadığı bir an yaşadınız.</p>
<p class="calibre4">Aynı şey yedi beden için de geçerlidir. İlk bedende gerginliğin olmadığı anları yaşamak kolaydır çünkü bu beden için iki durum olduğunu biliyoruz: hastalık (pozitif bir rahatsızlık) ve negatif tanımıyla iyi olmak (hastalığın yokluğu). Bunu bildiğimize göre üçüncü bir olasılığı da düşünebiliriz. O da pozitif iyi olmaktır (sağlık). Ama ikinci, yani eterik bedende gerginliğin yokluğunu anlamak biraz daha zordur çünkü bunun hakkında hiçbir bilginiz yok. Yine de bazı şeyler anlaşılabilir.</p>
<p class="calibre4">Rüyalar temelde eterik bedenle ilgilidir. Bu yüzden genelde rüyalardan söz ettiğimizde bu bedenin rüyalarından söz ederiz. Ama fiziksel bedeniniz gerginlik içinde yaşıyorsa o zaman bu bedeniniz tarafından da pek çok rüya yaratılacaktır. Örneğin karnınız açsa ya da oruç tutuyorsanız, buna uygun bir rüya görürsünüz. Bu fiziksel rüyadır. Eterik bedenle ilgisi yoktur.</p>
<p class="calibre4">Eterik bedenin de kendine özgü gerginlikleri vardır. Eterik bedeni yalnızca rüyalarımızdan tanıyoruz. Bu nedenle eterik beden gerginse rüyalar kabuslara dönüşür, gerginlik peşinizi bırakmaz; artık rüyanızda bile gergin olursunuz.</p>
<p class="calibre4">Eterik bedenin ilk gerginliği arzularınızın gerçekleşmesi konusundadır. Hepimiz aşkla ilgili rüyalar görürüz. Seks fizikseldir; aşk değildir. Aşkın fiziksel bedenle hiçbir ilgisi yoktur, o eterik bedenle ilgilidir. Ama ona ait arzularımız gerçekleşmezse fiziksel beden de acı çeker. Fiziksel bedeninizin arzuları olduğu gibi eterik bedeninizin de arzuları ve kendine göre açlığını duyduğu şeyler vardır. Beslenmesi gerekir, besini ise aşktır.</p>
<p class="calibre4">Hepimiz aşkla ilgili rüyalar görürüz ama hiçbirimiz aşık değiliz. Herkes aşkın nasıl olması gerektiği hakkında rüyalar görür ve herkes bu konuda hayal kırıklığı içindedir. Üzüntüler içinde kıvranarak ya gelecek ya da geçmişle ilgili rüyalar görüyoruz ama hiçbirimiz gerçekten sevmiyoruz.</p>
<p class="calibre4">Eterik bedenin başka gerginlikleri de vardır ama aşk bunların içinde en anlaşılır olanıdır. Şu anın içinde sevebilirseniz, eterik bedendeki gerginlik yok olur. Ne var ki sevmek için gelecekle ilgili koşullarınız, talepleriniz ve beklentileriniz varsa sevemezsiniz.</p>
<p class="calibre4">Yaşadığınız şu an tanımlanamaz; neyse odur. Ama gelecekten beklentileriniz olabilir. Nasıl olması gerektiğini tasarlayabilirsiniz. Aşkta da böyle yapıp, "şöyle olmalı", "böyle olmalı" diyoruz. Oysa içinde olduğunuz şu anda sevebilmek için sevginiz koşulsuz ve beklentisiz olmalıdır.</p>
<p class="calibre4">Aynı zamanda, yalnız tek bir insanı seviyorsanız yine asla şimdide, şu anda sevemezsiniz. Sevginiz bir ilişki ise, yani ruhsal bir durum değilse yine şimdide sevemezsiniz çünkü bu da bir koşuldur. Ben yalnız sizi sevdiğimi söylüyorsam, o zaman siz yanımda olmadığınızda ben sevginin içinde değilim demektir. Günün yirmi üç saati sevmiyorum, sonra tek bir saat, sizinle birlikteyken seviyorum. Bu mümkün değil! Bir an aşkın içinde, sonraki an dışında olamazsınız.</p>
<p class="calibre4">Sağlıklıysam, yirmi dört saat sağlıklıyımdır. Bir saat için sağlıklı, geri kalan yirmi üç saat sağlıksız olunmaz. Sağlık bir ilişki değildir; bir durumdur.</p>
<p class="calibre4">Aşk iki insan arasındaki ilişkinin adı değildir. O sizin kendi içinizdeki bir ruh halidir. Seviyorsanız, herkesi seviyorsunuz demektir. Hem yalnızca insanları değil, her şeyi. Tek başınıza olduğunuzda, yanınızda kimse yokken de seviyor olmalısınız. Bu tıpkı nefes almak gibi bir şeydir. Yalnız siz yanımdayken nefes almaya yemin edersem, bu ölüm olur. Nefes almak bir ilişki değildir, hiçbir ilişki ile bağlantısı yoktur. İşte eterik beden için aşk tıpkı nefes almak gibidir. Aşk onun nefesidir.</p>
<p class="calibre4">Demek ki siz ya seviyorsunuz ya da sevmiyorsunuz. İnsanlığın yarattığı sevme biçimi çok tehlikelidir. Hastalıklar bile bu sözde aşk denen şey kadar zararlı değil. Bu yanlış sevgi kavramı yüzünden tüm insanlık hastalıklı.</p>
<p class="calibre4">Sevginizin objesine bağlantılı olmadan seviyorsanız ve sevecenseniz eterik bedeniniz kendini iyi hisseder, pozitif bir rahatlık içindedir. Kabuslar görülmez. Rüyalar şiir olur. O zaman ikinci bedeninizde bir şeyler oluşur ve bu şeylerin parfümü yalnız sizi değil, başkalarını da sarar. Nereye giderseniz gidin, aşkınızın güzel kokusunu yayarsınız. Kuşkusuz bunun yansımasını, karşılığını da alırsınız.</p>
<p class="calibre4">Gerçek aşk egonun bir işlevi değildir. Ego hep güç peşindedir. Bu yüzden aşkta bile -aşkınız gerçek olmadığı, yalnızca egonuzun bir parçası olduğu için- ego zor kullanır. Sevgimiz bir savaşa dönüşür. Baba oğul, anne kız, karı koca sevgili değillerdir. Biz onları düşmana çevirdik. Sürekli birbirleri ile savaşırlar. Ancak savaşmadıklarında aralarında sevgi olduğunu söyleriz. Bu negatif bir tanımlamadır. İki çatışma arasında bir boşluk, bir ateşkes ve barış sürecidir.</p>
<p class="calibre4">Ama gerçekte iki savaş arasında barış olması mümkün değildir. Bu bir sonraki savaşın hazırlık dönemidir. Karı koca arasında barış yoktur, aşk yoktur. Bizim aşk, sevgi dediğimiz yalnızca bir sonraki kavga için hazırlık yapılan bir süreçtir. İki hastalık arasında geçen zamanı sağlık sandığımız gibi iki kavga arasındakinin de sevgi olduğunu düşünüyoruz. Oysa ki bu yalnızca kavgada bir aradır. Yirmi dört saat kavga edemezsiniz, arada bir düşmanınızı sevmeniz gerekir.</p>
<p class="calibre4">Aşkın bir ilişki içinde var olması mümkün değildir, o bir ruh halidir. Ancak o zaman eterik bedeniniz gevşer, rahatlar. Aşkı ve sevgiyi bildiğimizi sandığımız için eterik bedenin başka gerginliklerinden değil, aşktan söz ettim.</p>
<p class="calibre4">Üçüncü beden astral bedendir. Onun da kendi gerginlikleri vardır. Bunlar yalnız şimdiki yaşamınızla değil, daha öncekilerle de ilgilidir. Üçüncü bedenin gerginliklerine, geçmişte olduğunuz, arzu ettiğiniz her şeyin birikimi neden olur. Binlerce ve binlerce yaşam ve onlarda tekrarlanan arzularınızın tümü astral bedeninizdedir. Ve sürekli arzu duyuyordunuz ve duyuyorsunuz! Neyi arzuladığınızın önemi yok. Arzu orada.</p>
<p class="calibre4">Astral beden, tüm arzularınızın, isteklerinizin ve hasretlerinizin depolandığı bedendir. Bu yüzden benliğinizin en gergin parçasıdır. Meditasyon yaparken astral gerginlikleri fark edersiniz çünkü meditasyon üçüncü bedende başlar. Bazı insanlar bana gelip, "meditasyon yapmaya başladığımdan beri gerginlikler arttı" der. Aslında onlar artmamıştır ama siz onların şimdi farkına vardınız. Daha önce var olduklarını bile bilmiyordunuz.</p>
<p class="calibre4">Astral gerginlikler pek çok geçmiş yaşamın kokusunu taşıdıklarından, sözcüklerle tanımlanamazlar. Anlaşılamazlar. Yalnızca yaşanır ve bilinirler.</p>
<p class="calibre4">Arzu etmenin kendisi de bir gerginliktir. Bir şey arzu etmediğimiz bir an yoktur. Arzu etmemeyi arzu edenler bile vardır. Sonunda iş tam bir saçmalığa dönüşür. Arzusuzluğu üçüncü astral bedende arzu edebilirsiniz. Gerçekte en güçlü arzu da budur. Bu, olmak istediğiniz ile olduğunuz arasındaki en büyük boşluğu yaratabilir.</p>
<p class="calibre4">Onun için arzularınızı oldukları gibi kabul edin. Pek çok geçmiş yaşamınızda pek çok arzularınız olduğunu bilin. Sayısız istekleriniz oldu ve bunlar birikti. Onları kabullenin, onlarla mücadele etmeyin, arzulara karşı arzular yaratmayın. Yalnızca kabul edin. Onlarla dolu olduğunuzu bilin ve gevşeyin. O zaman astral bedeninizdeki gerginlik ortadan kalkar.</p>
<p class="calibre4">İçinizdeki sonsuz arzular birikimini onlara karşı arzular yaratmadan kabul edebilirseniz, bir arzular ordusu (tüm geçmiş yaşamlarınız) içinde yaşayabilirseniz ve onları oldukları gibi kabul edebilirseniz; bu tümüyle bir kabulleniş olursa, o zaman bütün birikim yok olur. Onlar ancak olmayan bir şeylerin arzu edildiği bir ortamda yaşayabilirler.</p>
<p class="calibre4">Neyin arzu edildiğinin hiçbir önemi yoktur. Arzusuzluk arzu edildiğinde bile arzu ortamı oluşur. Arzuyu kabullendiğinizde arzusuzluk anı oluşur. Arzunuzu olduğu gibi kabul ettiniz. Artık arzu edilen şey ortadan kalktı; arzu yok oldu. Astral bedeniniz rahatladı. Dördüncü bedene doğru ilerleyebilirsiniz. Aslında <span class="t1">her </span><span class="t1">ş</span><span class="t1">eyi</span> olduğu gibi kabul etmelisiniz.</p>
<p class="calibre4">Dördüncü beden zihinsel bedendir. Astral beden için arzular neyse, zihinsel beden için düşünceler odur. Çelişkili düşüncelerin büyük birikimi içinde her bir düşünce kendini bu birikimin bütünü olarak ortaya atar, sizi ele geçirir. Böylece dördüncü bedendeki gerginliğin yaratıcısı düşünceler olur. Düşüncelerden arınmış olma durumu -uykuda ya da bilinç değil, ama düşünce olmadan bilinçli olmak- dördüncü bedenin sağlığının tanımıdır. Ama hem bilinçli olmak hem de düşünmemek nasıl mümkün olur?</p>
<p class="calibre4">Her saniye yeni düşünceler yaratılır. Her saniye geçmişinize ait bir şey şimdideki bir şeyle çatışır. Eskiden komünisttiniz, şimdi ise Katoliksiniz ama geçmiş hala orada. Katolik olabilirsiniz ama komünistliğinizden sıyrılamazsınız; o daima içinizde kalır. Düşüncelerinizi değiştirebilirsiniz ama eskileri hep içinizde bir yerlerde beklerler. Onları asla hiç var olmamış hale getiremezsiniz. İçinize kök salarlar, bilinçaltınıza yerleşirler. Onları bir kenara atmış olduğunuz için ortaya çıkamazlar ama sürekli fırsat kollarlar. Bekledikleri fırsat bir an ortaya çıkacaktır! Yirmi dört saat içinde bile komünist olduğunuz bir an olur sonra yine Katolik olursunuz. Bu hep böyle sürer gider, sonuç ise karmaşadır.</p>
<p class="calibre4">Zihinsel bedenin gerginliği bu karmaşadır. Çelişkili düşünceler, fikirler, deneyimler, beklentiler sizi aklı karışmış bir hale getirir. Karışmış bir akıl bu karışıklığı aşmaya çabalarsa ancak daha fazla karışıklık yaratır. Böyle bir ortamda ise karışıklığı gidermenin imkanı yoktur.</p>
<p class="calibre4">Sizin aklınız karışık. Spiritüel arayış buna yeni bir boyut daha ekliyor. Bir guru ile karşılaştınız, sonra bir başka guru ile, daha sonra bir başkası ile. Her biri size yeni bir karışıklık getirdi. Eski karışıklıkların hepsi orada duruyor ve onlara durmadan yenileri ekleniyor. Tımarhaneye döndünüz. İşte dördüncü bedende olup bitenler bunlar.</p>
<p class="calibre4">Bu durumdan nasıl kurtulursunuz? Bunun çaresi bir düşünceyi, karşıtına tercih ederek düşüncelerden kurtulmaya çalışmamaktır. Hiçbirini reddetmeyin. Dindar düşünceler uğruna komünizmi reddetmeyin. Ateizm uğruna Tanrı'yı reddetmeyin. Düşündüğünüz her şeyi kabullendiğinizde aralarında bir seçim yapma zorunluluğunun getirdiği gerginlik ortadan kalkar. Seçimler yapmayı sürdürürseniz, gerginliği artırmaya devam edersiniz.</p>
<p class="calibre4">Farkındalık seçimsiz olmalıdır. Tüm düşüncelerinizin, aklınızın tüm karışıklığının farkında olmalısınız. Bunun farkına vardığınız an, hepsinin gereksiz bir karmaşadan ibaret olduğunu anlayacaksınız. Seçim yapmanız gerekmiyor; gereken tümünü fırlatıp atmak. Bunun yalnızca bir karmaşa olduğunu kavradığınızda fırlatıp atmak son derece kolaydır.</p>
<p class="calibre4">Demek ki zihninizin tümünün farkında olmalısınız. Seçim yapmayın; seçimsiz olun. "Ben ateistim", "ben dindarım" demeyin. "Ben Hıristiyan'ım" ya da "Ben Müslüman'ım" demeyin. Seçmeyin. Yalnız bazen ateist, bazen dindar, bazen Hıristiyan bazen komünist, bazen aziz bazen günahkar olduğunuzun farkında olun. Bazı zamanlar bir ideoloji size çekici gelir, diğer zamanlar bir başkası ama bunlar geçici heveslerden başka bir şey değildir.</p>
<p class="calibre4">Bunların tamamen farkında olun. Zihninizin çalışmasının tamamen farkında olduğunuz an kişiliğin ortadan kalktığı andır. O zaman siz zihninizle tanımlanmıyorsunuz. Kendinizi ilk kez bir zihin olarak değil, bir bilinç olarak görüyorsunuz. Zihnin kendisi sizin için bir obje haline geldi. Tıpkı başka insanların, evinizdeki eşyaların farkında olduğunuz gibi zihninizin ve onun işleyişinin farkına vardınız. Artık zihninizle özdeşleşmeyen bir farkındalık içindesiniz.</p>
<p class="calibre4">Zihinsel bedenin sıkıntısı onunla özdeşleşmemizden ileri gelir. Bedeniniz hastalandığında birisi size hasta olduğunuzu söylese alınmazsınız; ama size aklınızda bir hastalık olduğunu söyleseler, "deliriyorsun galiba" deseler çok alınırsınız. Neden?</p>
<p class="calibre4">Size "bedenin hasta görünüyor" dendiğinde size ilgi gösterildiğini düşünürsünüz. Akıl hastalığınız olduğundan söz edilirse -zihninizde bir arıza var, nörotiksiniz denirse- alınır, gücenirsiniz çünkü bedeninizle özdeşleşmezsiniz ama zihninizle kendinizi bir sayarsınız.</p>
<p class="calibre4">İnsanın kendisini bedeninden ayrı düşünmesi kolaydır. "Bu benim elim" dersiniz ama "işte şu benim zihnim" diyemezsiniz çünkü "zihnim demek ben demek" diye düşünürsünüz. Sizin bedeniniz üzerinde yapılacak bir ameliyata izin verirsiniz ama zihninizde buna izin vermezsiniz. "Hayır, bu kadarı çok fazla! Özgürlüğümü yitiririm!" dersiniz. Zihinle o kadar özdeşleşmişiz ki, o biz olmuş. Bunun nedeni onun ötesinde bir şey bilmememiz.</p>
<p class="calibre4">Bedenin ötesinde bir şey olduğunu biliyoruz: zihin. Bunun için bedenle özdeşleşmiyoruz. Ama zihnin ötesini bilmiyoruz. Ancak düşüncelerin farkında olabildiğinizde zihnin bir işleyiş, bir birikim, bir mekanizma, bir depo, geçmişteki deneyimlerinizi, öğrendiklerinizi, bilgilerinizi saklayan bir bilgisayar olduğunu anlarsınız. O, siz değil. Onsuz olabilirsiniz. Üzerinde ameliyat yapılabilir, değiştirilebilir, çıkarılıp atılabilir.</p>
<p class="calibre4">Günümüzde bir sürü yeni olasılıklar ortaya çıktı. Günün birinde zihniniz bile bir başkasına nakledilebilecek. Tıpkı kalp naklinde olduğu gibi er geç hafıza katmanları da nakledilecek. O zaman bir kişi öldüğünde tümüyle ölmüş olmayacak. Hiç olmazsa hafıza kurtarılıp bir yeni doğana nakledilebilecek. O çocuk ölen kişinin tüm anılarını taşıyacak. Yaşamadığı deneyimlerden söz edecek ve "ben bunları bildim" diyecek.</p>
<p class="calibre4">Bu tehlikeli görünüyor ve kişiliğimiz yok olacağı için buna izin vermeyebiliriz. Biz zihinlerimiziz! Ama bence bu olasılıkta çok büyük potansiyel var. Bundan yeni bir insanlık doğabilir.</p>
<p class="calibre4">Gerçekte zihnin farkında olmamız mümkün çünkü o, biz değil; o, "ben" değil. Zihnim de aynı böbreğim gibi bedenimin bir parçası. Bana yeni bir böbrek takıldığında yine aynı insan olarak kalacağım. Hiçbir şey değişmiş olmayacak. Aynı şekilde bana nakledilmiş yeni zihnimle de bir değişiklik olmadan eskiden olduğum insan olarak yaşamıma devam edebilirim. Zihin de bir mekanizmadır. Gerginliği yaratan onunla özdeşleşmektir.</p>
<p class="calibre4">Özetle, dördüncü bedende farkındalık, sağlık; farkında olmamak ise hastalıktır. Farkındalık gerginliğin yokluğu, aksi ise gerginliktir. Düşünceleriniz ve onlarla kendinizi bir sanmanız yüzünden düşüncelerinizin içinde yaşamayı sürdürüyorsunuz bu da sizinle asıl varlığınız arasında bir duvar oluşturuyor.</p>
<p class="calibre4">Uzanıp dokunabileceğiniz bir çiçek var ama siz onun hakkında düşünmekte olduğunuzdan onu asla tanıyamayacaksınız. Çiçek ölüp gidecek ama siz hala onu düşünmeyi sürdüreceksiniz. Düşünmek sizinle onu deneyimlemek arasında bir tül perde oluşturdu. Saydam ama yeterince değil; yalnızca bir saydamlık illüzyonu.</p>
<p class="calibre4">Diyelim ki, beni dinliyorsunuz; söylediklerimi düşünüyorsanız, beni gerçekten dinlemiyorsunuz demektir. Dinlemeyi bırakmışsınız. Sözlerimin ya ilerisine ya da gerisine gitmişsiniz; benimle değilsiniz. Zihninizde ya geçmiş tekrarlanmakta ya da geçmişten yansıtılan gelecek. Her ikisi de benim söylediklerim değil.</p>
<p class="calibre4">Sözlerimi kelimesi kelimesine tekrarlayabilirsiniz. Mekanizmanız onları kaydediyor. "Sizi dinlemiyorsam söylediklerinizi nasıl aynen tekrarlayabildim?" dersiniz. Ama bir teyp beni işitemez. Zihniniz tıpkı bir makine gibi çalışır. Siz orada olabilirsiniz de, olmayabilirsiniz de. Size ihtiyaç yok. Düşünürken aynı zamanda dinleyebilirsiniz. Zihin -dördüncü beden, zihinsel beden- bir engel haline geldi.</p>
<p class="calibre4">Sizinle olan arasında bir engel var. Yaşayabileceğiniz bir deneyime dokunduğunuz an geri çekiliyorsunuz. Bir şeyi görmeye geliyorsunuz ama geri gidiyorsunuz. Elinizi elimin içine alıyorum. Bu gerçek bir olgudur ama siz orada olmayabilirsiniz. Onu kaçırdınız. Bildiniz, -dokundunuz ve deneyimlediniz- ama siz aslında düşüncelerinizin içindeydiniz.</p>
<p class="calibre4">Bu yüzden insan dördüncü bedende düşüncelerinin tümsel olarak farkında olmalıdır. Seçmek değil, karar vermek değil, yargılamak değil, yalnızca farkında olmak. Farkında olduğunuzda özdeşleşmezsiniz. Bu da zihnin gerginliğini yok eden şeydir.</p>
<p class="calibre4">Beşinci beden spiritüel bedendir. Bu bedendeki yegane gerginliğin adı cehalettir; insanın kendini bilmeyiş cehaleti. Var olduğunuz her an kendinizi bilmediğinizi çok iyi bilirsiniz. Tüm yaşamınız boyunca bir sürü şeyler yaparsınız, bir sürü şeyler başarırsınız ama kendini tanımama olgusu hep sizinledir. Hep sırtınızdadır, onu ne kadar unutmaya çalışırsanız çalışın, ondan ne kadar kaçmaya uğraşırsanız uğraşın o sizin daimi yoldaşınızdır. Kendi cehaletinizden kaçamazsınız; bilmediğinizi <span class="t1">biliyorsunuz</span>. Beşinci boyuttaki hastalık budur.</p>
<p class="calibre4">Delphi'de bir tapınağın duvarındaki, "Kendini tanı" yazısı beşinci bedenle ilgilidir. Onu yazanlar bu beden üzerinde çalışıyorlardı. Sokrat bu sözcükleri çok tekrarladı. O da beşinci bedenle ilgili konuşuyordu. Beşinci beden için <span class="t1">atma gyana</span> (kendini tanıma) yegane bilgidir.</p>
<p class="calibre4">Mahavir, "İnsan kendini bildiğinde her şeyi bilir" demişti. Bu doğru değildir. Kendimizi bilince her şeyi bilemeyiz ama bunun aksi doğrudur. Kendimizi bilmiyorsak başka hiçbir şeyi bilemeyiz. Her şeyi biliyor olsam bile, kendimi bilmedikten sonra ne yararı olur? En temel, en nihai olanı kendimi bilmeden nasıl bilebilirim? Bu mümkün değildir.</p>
<p class="calibre4">Beşinci bedende gerginlik, biliş ile cehalet arasındadır. Dikkat edin, "biliş ile cehalet" diyorum, "bilgi ile cehalet" demiyorum. Bilgi kitaplardan edinilebilir, biliş ise her yerden. Bu ikisini karıştıran pek çok insan var. Biliş her zaman sizinledir. Bir kişiden diğerine aktarılamaz. Yalnız bilgi aktarılabilir. Kitaplar bilgi aktarır, biliş değil. Size sizin ilahi, <span class="t1">atman</span> olduğunuzu söyleyebilirler ama bu biliş değildir.</p>
<p class="calibre4">Bu çeşit bilgiye takılıp kalırsanız ortaya büyük bir gerginlik çıkar. Bu aktarılmış sahte bilginin, bu ödünç bilginin yanı sıra cehalet de orada olacaktır. Cahil olacaksınız ama bildiğinizi sanacaksınız. O zaman büyük gerginlik olacak. Cahil olmak ve bunu çok iyi bilerek, "ben cahil bir adamım" demek çok daha iyidir. Bu durumda yine gerginlik vardır ama o kadar fazla değildir. Başkalarından edindiğiniz bilgilerle kendinizi kandırmazsanız kendi içinizde arayışlara girişirsiniz ve bilmek mümkün olur.</p>
<p class="calibre4">Siz, <span class="t1">oldu</span><span class="t1">ğ</span><span class="t1">unuz</span> için, ne olursanız olun <span class="t1">vars</span><span class="t1">ı</span><span class="t1">n</span><span class="t1">ı</span><span class="t1">z</span>. Bu inkar edilemez. Bir şey daha var: Siz bilen bir kişisiniz. Bildiğiniz yalnızca başka insanlar ya da illüzyonlar olabilir, bildikleriniz doğru olmayabilir ama <span class="t1">biliyorsunuz</span>. Öyleyse iki şeyin varlığı kesin: Var olduğunuz ve bilinciniz.</p>
<p class="calibre4">Ama bir üçüncü şey eksik. İnsanın temel potansiyeli üç boyutta algılanır: Var olmak, bilinçlilik ve vecd. Varoluşun kendisi olduğumuzu biliyoruz. Bilen bir kişi olduğumuzu da biliyoruz -bilinçliliğin kendisiyiz. Yalnız vecd eksik. Ama içinizde araştırdığınızda onu da bileceksiniz; O orada. Vecd, varoluşun coşkusu orada. Onu bildiğinizde kendinizi tamamen bilirsiniz: var olduğunuzu, bilinçliliğinizi, vecdinizi.</p>
<p class="calibre4">Vecdi tanımadan kendinizi tanıyamazsınız çünkü kendinden kaçan insan onu hissedemez. Tüm yaşamlarımız kendimizden kaçmakla geçiyor. Başka insanlar bu kaçışta bize yardımcı oldukları için bizim için önemliler. Bunun için başkalarına bağımlıyız. Dindar olduğumuzda bile, yarattığımız Tanrı o başkası oluyor.</p>
<p class="calibre4">Demek ki beşinci aşamada insan kendi içinde kendini aramalı. Bu bir arayış değil, "arayış içinde var olmak"tır.</p>
<p class="calibre4">Size ancak beşinci bedene kadar gereksinim var. Beşincinin ötesinde her şey kolayca ve kendiliğinden olur.</p>
<p class="calibre4">Altıncısı kozmik bedendir. Burada gerginlik, sizinle -birey olma duygularınız, sınırlılığınız- sınırsız kozmos arasındadır. Beşincide bile spiritüel bedeninizin içindesiniz; bir kişisiniz. O "kişi" altıncı için gerginlik nedenidir. Bu yüzden kozmos ile gerginlik olmadan var olmak, onunla uyumlu olmak için birey olmayı terk etmelisiniz.</p>
<p class="calibre4">"Kim kendini kaybederse kendini bulur." Bu cümle altıncı bedenle ilgilidir. Beşinciye kadar anlaşılamaz ve mantıksız gelir ama altıncıdan sonra tek mantıklı olasılık budur: kendini kaybetmek.</p>
<p class="calibre4">Kendimizi zenginleştirdik, kristalleştirdik. Kristalleşme, benlik ve kişilik beşinci bedene kadar taşınmalıdır; ama kişi olarak kalmakta ısrar eden beşincide kalır. Ruhun kendi kişiliği olduğunu ve bu bireyselliğin her şeyden özgürleşildiği bir ortamda bile süreceğini söyleyen her sistem beşincide durur. Böyle bir sistemde Tanrı kavramı olmaz; gerekli değildir.</p>
<p class="calibre4">Tanrı kavramı ancak altıncı bedenle gelir. "Tanrı", kozmik kişilik ya da daha iyisi kozmik kişiliksizlik demektir. Burada var olan "ben" değildir, içimde benim var olmamı mümkün kılan her şeyin tümüdür. Ben yalnızca bir noktayım, sonsuz varoluş zincirlerinin yalnızca bir halkasıyım. Yarın güneş doğmazsa ben olmayacağım. Varlığım sona erecek, ateş sönecek. Ben güneş var olduğu için varım. O benden çok uzakta ama yine de benimle bağlantısı var. Yeryüzü de pek çok gezegenin öldüğü gibi ölürse ben de yaşayamam çünkü yaşamım yeryüzü yaşamıdır. Her şey bir varoluş zinciri içindedir. Bizler ada değiliz, okyanusuz.</p>
<p class="calibre4">Altıncı bedende bireysellik duygusu okyanus olma duygusu içindeki yegane gerginliktir. Okyanus olma duygusu, sınırı başlangıcı ve sonu olmayan, <span class="t1">ben</span> değil <span class="t1">biz</span> olma duygusudur. Ve bu "biz" her şeyi içerir. Yalnızca kişileri değil, yalnızca organik varlıkları değil, var olan her şeyi. "Biz" varoluşun kendisi demektir.</p>
<p class="calibre4">Demek ki altıncıdaki gerginlik "ben"dir. "Ben"i nasıl yok edebilirsiniz, egonuzu nasıl ortadan kaldırabilirsiniz? Bunu şimdi anlayamazsınız ama beşinciye ulaşmayı başarabildiğinizde bu çok kolay olacak. Bu, oyuncağını çok seven ve ondan nasıl vazgeçeceğini bilemeyen bir çocuğun durumuna benzer. Ama çocukluğu sona erer ermez oyuncağını kaldırıp atar. Bir daha ona dönmez. Beşinci bedene kadar ego çok önemlidir ama onun ötesinde bir çocuğun eskiden oynadığı bir oyuncak gibi olur. Kolayca fırlatıp atarsınız.</p>
<p class="calibre4">Ancak beşinci bedene ani bir aydınlanma ile değil de ağır ağır ulaştıysanız zorluk çekersiniz. O zaman altıncıda "ben"i kaldırıp atmak güç gelir. Bu yüzden beşinciden sonra yaşanan ani aşamalar daha yardımcı olur. Beşinciye kadar yavaş yavaş ilerlemek daha kolaydır ama ondan sonra yavaşlık insana engel olur.</p>
<p class="calibre4">Özetle, altıncıdaki gerginlik kişilikle okyanus bilinci arasındadır. Bir damla su okyanus haline gelmek için kendini yok etmelidir. Gerçekte kendini kaybetmez ama o damlanın bakış açısından bu böyledir. Halbuki tam aksine damla kaybolduğu an okyanus kazanılır. Damla kendini kaybetmedi; okyanus oldu.</p>
<p class="calibre4">Yedinci beden nirvanik bedendir. Bu bedendeki gerginlik varoluş ile varolmayış arasındadır. Altıncıda arayışçı <span class="t1">kendini</span> kaybetti, varoluşunu değil. Yine var, birey olarak değil ama kozmik bir varlık olarak. Varoluş hala orada. Altıncıda sona eren felsefe ve sistemler vardır. Bunlar Tanrı'da ya da mokshada (özgürlükte) sona erer. Yedinci, varoluşu bile varolmayışın içinde kaybetmek demektir. Kendini kaybetmek anlamına gelmez. Var olan yokluk haline gelir. O zaman tüm varoluşun çıktığı ve sonra geri döndüğü kaynağa gelirsiniz. Varoluş oradan kaynaklanır; varolmayış oraya geri döner.</p>
<p class="calibre4">Varoluş yalnızca bir süreçtir; sona ermelidir. Gecenin gündüzü takip ettiği gibi, varoluşun ardından varolmayış gelir; varolmayışı varoluş izler. Mutlak bilgiye ulaşmak istiyorsanız varolmayıştan kaçmamalısınız. Döngünün tamamını bilmek istiyorsanız var olmayan olmalısınız.</p>
<p class="calibre4">Kozmik bile bir bütün değildir çünkü varolmayış onun ötesindedir. Tanrı bile bütün değildir. Tanrı yalnızca Brahma'nın bir parçasıdır; Tanrı Brahman değildir. Brahman tüm ışığın ve tüm karanlığın birleşimi anlamına gelir. Tanrı ölüm değildir; O, yalnızca hayattır. Tanrı varolmayış değildir; yalnızca varoluştur; Tanrı yalnızca ışıktır. Varlığın tümünün yalnız bir <span class="t1">parças</span><span class="t1">ı</span><span class="t1">d</span><span class="t1">ı</span><span class="t1">r</span>, tümü değildir.</p>
<p class="calibre4">Tümü bilmek hiçbir şey olmak demektir. Yalnızca hiçlik bütünlüğü bilebilir. Yedinci beden için bütünlük hiçliktir, hiçlik ise yegane bütünlüktür.</p>
<p class="calibre4">İşte yedinci bedenin gerginlikleri bunlardır. Her şey fiziksel ile başlar. Fiziksel bedenin gerginliklerini, rahatlamasını, iyi olma durumunu anlayabiliyorsanız, yedinci bedene doğru rahatça ilerleyebilirsiniz. Birinci bedende kendini rahat hissetmek ikinciye bir basamak oluşturur. İkincide rahatlık duyduğunuzda -gerginliğin mevcut olmadığı eterik bir an yaşadığınızda- üçüncüye doğru adım atılmıştır. Her bedende bu kendini iyi hissetme duygusu ile birlikte bir sonraki kapı otomatik olarak açılır. Ama ilk bedende yenik düşerseniz daha sonraki kapıları açmak çok güçleşir, hatta imkansız olur.</p>
<p class="calibre4">Onun için ilk bedenden başlayın ve diğer bedenleri hiç düşünmeyin. Fiziksel bedeni tam olarak yaşayın, birdenbire önünüzde yeni bir kapı açıldığını göreceksiniz. Sonra oradan devam edin. Sakın diğer bedenleri aklınıza getirmeyin, bu kafanızı karıştırır ve gerginlik yaratır.</p>
<p class="calibre4">Bu yüzden şu ana kadar anlattıklarımın hepsini unutun!</p>
<p class="p"><span class="t"> </span></p>
<p class="p"><span class="t"> </span></p>
<p class="p">﻿ </p>
<p class="calibre4"> </p>
</body>
</html>
