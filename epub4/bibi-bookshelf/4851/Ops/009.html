<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>5 -Büyüme Yolunda Bir Engel: Ezoterik Oyunlar</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><a id="a57" class="calibre2"></a>5 -Büyüme Yolunda Bir Engel: Ezoterik Oyunlar</h1>
<p class="calibre4"><span class="t2"> </span></p>
<p class="p4"><span class="t2">Beden ile zihin, madde ve bilinç, fiziksel ve spiritüel aras</span><span class="t2">ı</span><span class="t2">nda s</span><span class="t2">ı</span><span class="t2">n</span><span class="t2">ı</span><span class="t2">r var m</span><span class="t2">ı</span><span class="t2">d</span><span class="t2">ı</span><span class="t2">r? Beden ve zihni a</span><span class="t2">ş</span><span class="t2">ı</span><span class="t2">p nas</span><span class="t2">ı</span><span class="t2">l spiritüel bilince ula</span><span class="t2">ş</span><span class="t2">ı</span><span class="t2">r</span><span class="t2">ı</span><span class="t2">z?</span></p>
<p class="calibre4">Önce beden ve zihin arasında bir sınır olduğu düşüncesinin tümüyle yanlış olduğunu bilmelisiniz. Böyle bir sınırdan yola çıkarsanız hiçbir yere varamazsınız. Yanlış bir başlangıç olur. Hiçbir sonuç çıkmaz çünkü atılan her adımın kendi evrim mantığı vardır. Birinci adımı ikincisi izler, ikinciyi üçüncü vb. Mantıksal bir sıralama vardır. İlk adımı attığınız an bir anlamda tüm seçimleri yapmış olursunuz.</p>
<p class="calibre4">İlk adım sonuncudan daha önemlidir. Başlangıcın sonuçtan daha önemli olduğu gibi; çünkü sonuç bir semeredir, bir büyümedir. Ama bizler başlangıçlar ve kullanılan yollarla değil hep sonuçlarla ilgileniriz. Sonuç o kadar önemli bir hale geldi ki, tohumu, yani başlangıcı gözden kaçırdık. Bu durumda rüya görmeyi sürdürebiliriz ama gerçeğe ulaşamayız.</p>
<p class="calibre4">Varoluş bölünmüş değildir; bölünmeler yalnızca zihindedir; zihnin içinde bulunduğu hapishanede.</p>
<p class="calibre4">Ama zihnin başka türlü davranması mümkün değildir. Zihin zıt kutuplardaki iki şeyi bir olarak ele alamaz. Zihin mutlaka tutarlı olmak zorundadır. Karanlığın ve ışığın nasıl aynı şey olduklarını kavrayamaz. Tutarsız ve paradoksaldır.</p>
<p class="calibre4">Zihin zıtlıklar yaratmak zorundadır; Tanrı ve şeytan, yaşam ve ölüm, sevgi ve nefret. Sevgi ile nefreti tek bir enerji olarak nasıl düşünebilirsiniz? Böylece zihin bunları böler, ayırır. Ona göre nefret sevginin karşıtıdır, sevgi de nefretin. Artık tutarlı olduğunuza göre içiniz rahat edebilir. Bölmek zihnin işine gelir ama gerçeklik bu değildir.</p>
<p class="calibre4">Kendinizi de ikiye bölmek sizin işinize gelir: beden ve siz. Ama bu bölmeyi yaptığınız anda yanlış adımı da atmış olursunuz. Geri dönüp ilk adımı değiştirmeden hiçbir yere varamazsınız çünkü yanlış bir adım ondan sonraki yanlış adımlara yol açar. Öyleyse baştan doğru başlayın. Bedeniniz ve sizin bir olduğunuzu bilin. Varoluş için bir yeterlidir.</p>
<p class="calibre4">Kendinizi ikiye bölmek yapay bir şeydir. Gerçekte siz bir olduğunuzu daima hissedersiniz ama bunu düşünmeye başladığınızda sorunlar ortaya çıkar. Bedeniniz acı çekerken, o anda iki ayrı şey olduğunuzu asla düşünmezsiniz. Ancak acı geçtikten sonra bölmeyi yaparsınız.</p>
<p class="calibre4">Anda bölünme yoktur. Örneğin birisi göğsünüze bir hançer dayasa, o anda bölünme yoktur. O kişinin sizin bedeninizi öldüreceğini düşünmezsiniz; sizi öldüreceğini düşünürsünüz. Ancak daha sonraları, o an bir anı olduğunda bölmeyi yapabilirsiniz, olayın olduğu anda değil.</p>
<p class="calibre4">Hissettiğiniz zaman, birliği hissedersiniz. Düşündüğünüz zaman bölmeye başlarsınız. Eğer siz beden değilseniz, bir çatışma başlar ve ego yara alır. "Patron kim? Ben mi, beden mi?" Bedeni bastırmaya çalışırsınız. Bedeni bastırdığınızda ise kendinizi bastırıyorsunuz. Beden ile savaştığınızda kendinizle savaşıyorsunuz. Ortaya bunun gibi pek çok karmaşa çıkar.</p>
<p class="calibre4">Ne kadar uğraşsanız da bedeni baskı altına alamazsınız. Sağ elim sol elimi nasıl baskısı altına alabilir? "İki" gibi görünüyorlar ama içlerinden aynı enerji akıyor. Ayrı olsaydı o zaman yalnız bastırma değil tümüyle ortadan kaldırmak bile mümkün olurdu. Ama ikisinin içinden de aynı enerji akarken bu yapılabilir mi? Bu yalnızca bir kandırma olmaktan ileri gitmez. Sağ elimi sol elimin üzerine koyup bastırabilirim ve sağ elimin kazandığını düşünebilirim ama sol elimi kaldırdığım an onu durdurabilecek bir şey yoktur. İşte oynadığımız oyun budur ve sürer gider. Bazen siz cinselliği bastırırsınız, bazen de cinsellik sizi bastırır. Bu bir kısır döngü haline gelir. Seksi asla bastıramazsınız. Başka bir biçime dönüştürebilirsiniz ama asla bastıramazsınız.</p>
<p class="calibre4">Bedeniniz ile kendinizi ayrı algılamak bastırmaya yol açar. Bu yüzden değişim istiyorsanız bölmeyi bırakmalısınız. Değişim ancak "bütün olanı" "bütün" olarak algılamakla başlayabilir. Bastırma isteği, bütünün parçalara bölünebileceğini sanmaktan ileri gelir. İki elimin de bana ait olduğunu bilirken bir tanesini bastırmaya çalışmak saçmadır. Bu yoldaki çabalar da saçma olur çünkü kim kimi bastırıyor? Bedeniniz ile barış içinde olduğunuzda atacağınız ilk adım doğru adım olacaktır. Bölmeler, bastırmalar olmayacaktır.</p>
<p class="calibre4">Kendinizi bedeninizden ayırdığınızda bunu başka şeyler izler. Bedeni ne kadar bastırırsanız o kadar mutsuz olursunuz çünkü bastırma imkansızdır. Bir anlık ateşkes oluşturulabilir ama hemen arkasından yine yenik düşersiniz. Mutsuzluğunuz arttıkça bölünme de artar. Bedeniniz ile aranızdaki uçurum derinleşir. Ona gittikçe daha fazla düşman olmaya başlarsınız. Beden çok güçlü olduğu için onu bastıramadığınızı düşünürsünüz. O zaman da, "öyleyse onunla daha şiddetli savaşmalıyım!" dersiniz.</p>
<p class="calibre4">İşte bu nedenle her şeyin kendine has bir mantığı olduğunu söyledim. Yanlış bir varsayımdan yola çıkarsanız onun mantığı içinde sonuna kadar gidebilirsiniz ama hiçbir yere varmış olmazsınız. Her çatışma bir başka çatışmaya yol açar. Zihin, "Beden güçlü, ben ise zayıfım, onu bastırmak için daha fazla çaba harcamalıyım" ya da "Bedenimi zayıflatmalıyım" diye düşünür. İnsanın kendine katı bir şekilde hakim olma yolunda gösterdiği tüm çabaların amacı bedeni zayıf düşürmektir. Ama bedeniniz zayıfladıkça siz zayıflarsınız. Bedeniniz ve sizin aranızdaki güç oranı göreceli olarak hep aynı kalır.</p>
<p class="calibre4">Zayıf düştüğünüzde bozgun duygusu yaşarsınız çünkü artık daha kolay yeniliyorsunuz. Ve bu konuda yapabileceğiniz bir şey de yok. Zayıfladıkça bedeni yenmeniz daha zorlaşıyor, bu yüzden onunla daha fazla savaşmalısınız.</p>
<p class="calibre4">Demek ki öğrenmeniz gereken ilk şey bölünme kavramı ile düşünmemeniz. Bu -fiziksel ile spiritüel, maddesel ile zihinsel arasındaki- bölünme sözel bir yanlışlıktan başka bir şey değildir. Bütün bu saçmalık dilden kaynaklandı.</p>
<p class="calibre4">Örneğin bana bir şey söylediğinizde "evet" ya da "hayır" demek zorundayım. Nötr kalamam. "Evet" her zaman kesindir, "hayır" da öyle. Hiçbir dilde nötr bir sözcük yoktur. Bu yüzden De Bono, "po" diye yeni bir sözcük icat etti. "Po"nun nötr anlamda kullanılan bir sözcük olması gerektiğini söylüyor. Anlamı: "İfade ettiğiniz düşüncenizi duydum. Ne 'hayır' ne de 'evet' diyorum."</p>
<p class="calibre4">"Po" dediğinizde bütün olasılıklar değişir. "Po" De Bono'nun hy<span class="t1">po</span>thesis (varsayım) ya da <span class="t1">po</span>ssibility (olasılık) ya da <span class="t1">po</span>etry (şiir) sözcüğünden esinlenerek yarattığı yapay bir kelimedir. İçinde hiçbir değerlendirme, reddetme, takdir, katılma ya da karşı çıkma anlamı taşımaz. Birisi size hakaret ediyorsa ona yalnızca "po" deyin. Sonra içinizdeki değişikliğe dikkat edin. Tek bir sözcük o kadar büyük bir değişiklik yapabilir ki! "Po" dediğinizde, "Seni duydum. Şimdi senin bana karşı tutumunu biliyorum. Haklı olabilirsin; haksız da olabilirsin. Bir değerlendirme yapmıyorum" diyorsunuz.</p>
<p class="calibre4">Dil bölünmeler yaratır. Büyük düşünürler bile olmayan şeyleri sözsel olarak yaratırlar. Onlara, "zihin nedir?" diye sorsanız, "madde değildir" derler. "Madde nedir?" deseniz, "zihin değildir" derler. Ne maddeyi ne de zihni açıklayabilirler. Zihni madde ile, maddeyi zihinle tanımlarlar. Kökler açıklanamadan kalır. Bu çok saçmadır ama "Bilmiyorum. Bu konuda bir şey bilinmiyor" demek daha iyi olmaz mı?</p>
<p class="calibre4">"Zihin madde değildir" dediğimizde -sanki bir şeyler tanımlanmış gibi- rahatlarız. Oysa hiçbir şey tanımlanmamıştır. Zihin ve madde iki bilinmezdir ama "bilmiyorum" demek egoyu incitir. Bölündüğümüzde hakkında hiçbir şey bilmediğimiz konularda uzman olduğumuzu sanırız.</p>
<p class="calibre4">Felsefenin yüzde doksanı dil tarafından yaratılır. Farklı diller farklı felsefeler yaratır. Bu nedenle dili değiştirdiğinizde felsefe de değişir. Felsefenin başka dillere çevrilememesinin nedeni budur. Bilim her zaman başka dillere çevrilebilir, felsefe çevrilemez. Şiirin çevrilmesi daha da zordur. Dili değiştirdiğinizde o ruh, o tat kaybolur. O tat, sözcüklerin uyumuna ve kullanımına bağlıdır; çevrilemez.</p>
<p class="calibre4">Bölünme ile başlanmamasını tekrarlıyorum. Ancak ondan sonra işe disiplinle sarılabilirsiniz. "Ben birim" kavramı ile başlayın demiyorum. Yine de bir kavramla başlamanız gerekiyor. Cehaletten yola çıkın. Alçakgönüllü bir "bilmiyorum"la başlayın.</p>
<p class="calibre4">Beden ve zihin ayrıdır diye düşünebilirsiniz ya da tam karşıtında yer alarak "Ben birim. Beden ve zihin benim" diyebilirsiniz. Ama bu bile ayrılık varsayımından yola çıkmaktır. "Bir" diyorsunuz ama ikilik (dualite) hissediyorsunuz. İkilik duygusuna birlikle karşı çıkıyorsunuz. Bu karşı çıkma bile örtülü bir bastırmadır. Onun için işe ikilik içermeyen bir felsefe (<span class="t1">advait</span>) ile başlayın. Varoluş ile başlayın, kavramlar ile değil. Derin, kavramlaştırılmamış bir bilinçlilik ile başlayın. İşte doğru başlangıç dediğim budur. Var olanı hissetmeye çalışın. "Bir" ya da "iki", "şu" ya da "bu" demeyin, ne olduğunu hissedin. Ve yalnızca zihin, kavramlar, felsefeler ve doktrinler orada olmadığında -yani dilin yokluğunda- gerçekten hissedebilirsiniz. Dil olmadığı zaman siz varoluşun içindesiniz. Dil olduğunda ise zihnin içindesiniz.</p>
<p class="calibre4">Değişik bir dille değişik bir zihniniz olur. O kadar çok dil var ki... yalnız dil anlamında değil, aynı zamanda politik ve dini anlamda. Yanımda oturan bir komünist aslında benimle değil, o başka bir dilin içinde yaşıyor.</p>
<p class="calibre4"> Öteki tarafımda <span class="t1">karmaya</span> inanan biri oturuyor. Onunla komünist asla buluşamazlar. Aralarında bir diyalog olması mümkün değildir çünkü aynı dili konuşmuyorlar. Aynı sözcükleri kullanıyor olabilirler ama yine de birbirlerinin ne dediğini anlayamazlar. Farklı evrenlerde yaşıyorlar.</p>
<p class="calibre4">Dil yüzünden herkes farklı evrenlerde yaşıyor. Dil olmadığında ortak bir diliniz; varoluş var. Meditasyondan kastım budur; özel dil dünyanızdan çıkın ve sözsel olmayan varoluşa girin.</p>
<p class="calibre4">Bedeni ve zihni ayrı tutanlar her zaman sekse karşıdır. Bunun bedeni genelde seksin sözsel olmaması ve hepimizin bildiği doğal bir varolma biçimi olmasıdır. Dile hiç gerek yoktur. Sekste dili kullanırsanız onun derinliklerine asla inemezsiniz. Bu yüzden sizin beden olmadığınızı savunanların sekse karşı olmaları kaçınılmazdır çünkü seks kesinlikle bölünemeyen bir bütünlüktür.</p>
<p class="calibre4">Sözsel bir dünyada yaşamayın. Varoluşun içine derinlemesine dalın. Bu yolda istediğiniz aracı kullanın ama tekrar tekrar sözsel olmayan düzeye, bilinçlilik düzeyine dönün. Sözsel olmayan varoluşla yaşayın. O ağaçlarla, kuşlarla, gökyüzü ile, güneşle, bulutlarla, yağmurla her yerdedir. Bunu yaptıkça ikiliğin karşıtı olmayan tekliği daha fazla hissedeceksiniz. Bu teklik iki şeyin birleşiminden oluşmuyor. Anakaranın bir ada ile su yüzeyinin çok altında birleşmesidir. Bu ikisi zaten birdi. Yalnızca yüzeyden iki ayrı şey gibi görünüyorlardı.</p>
<p class="calibre4">İşte dil bu yüzeydir. Bütün dil tipleri (dini, politik) yüzeydedirler. Sözsel olmayan varoluşta yaşadığınızda, matematiksel değil, varoluşçu "birin" içindesiniz.</p>
<p class="calibre4">Bu nedenle kelime oyunları oynamaya kalkmayın: "Beden ve zihin bölünmüştür", "beden ve zihin birdir." Bırakın bunları! İlginç olabilirler ama yararsızdırlar. Gerçeği içerseler bile bu sözsel bir gerçektir. Onlardan ne öğrenebilirsiniz ki? Zihniniz binlerce yıldır bu oyunu oynuyor ama bu çocukçadır. Ne kadar ciddiyetle oynarsanız oynayın, her kelime oyunu çocukçadır. Günlük yaşam bağlamında dil yararlıdır ama onunla varoluşun derinliklerine inemezsiniz çünkü o boyutlar sözsel değildir.</p>
<p class="calibre4">Dil yalnızca bir oyundur. Sözsel ile sözsel olmayan arasında bazı bağlantılar buluyorsanız önemli bir sırrı çözdüğünüzü sanmayın. Bağlantılar size önemli gelebilir ama değillerdir. Zihniniz bilinçli olarak onları yarattığı için vardırlar.</p>
<p class="calibre4">İnsan zihinleri temelde aynıdır, bu nedenle onun yarattığı her şey de temelde aynı olacaktır. Örneğin, "mother" (anne) sözcüğü pek çok dilde benzeşir. Bunun nedeni <span class="t1">ma</span> sesinin her çocuğun en kolay çıkardığı ilk ses olmasıdır. Bir önemi yoktur. Bir sesi sözcüklere dönüştürürsünüz ama ses yine yalnızca sestir. Çocuk <span class="t1">ma</span> sesini çıkarır ama siz onu bir sözcük olarak duyarsınız.</p>
<p class="calibre4">Sözcükler arasındaki benzerlikler ve karşıtlıklardan birçok anlam çıkartıyorsunuz. Büyük bir sözcük okyanusu yaratmayı sürdürüp sonsuz benzerlikler bulabilir ve bundan zevk alabilirsiniz. İyi bir oyundur ama yine oyundur. Bunu unutmayın. Yoksa neyin oyun neyin gerçek olduğunu karıştırır ve gerçeği gözden kaybedebilirsiniz. Bu deliliğe giden yoldur.</p>
<p class="calibre4">Sözcüklerle daha fazla ilgilendikçe aralarında daha fazla bağlantılar keşfeder, onları temel alan koskoca felsefeler oluşturabilirsiniz. Benim demek istediğim, bu oyundan hoşlanıyorsanız, oynayın ama kendinizi aldatmayın. <span class="t1">Aldat</span><span class="t1">ı</span><span class="t1">labilirsiniz</span>. Bu kendinizi kaptırabileceğiniz bir oyundur ama boşuna enerji kaybıdır.</p>
<p class="calibre4">İnsanlar diller arasında pek çok benzerlikler olduğundan bütün dillerin temelde tek bir dilden türediğini sanırlar. Aslında bu benzerlikler eskiden tek bir ortak dil olmasından değil, insanların zihinlerinin birbirine benzemesinden kaynaklanır. Bütün dünyada insanlar öfkelendiklerinde aynı sesleri çıkarırlar; aşık olduklarında aynı sesleri çıkarırlar. Bu da benzer sözcüklerin oluşmasına neden olur. Ama bunu ciddiye almayın çünkü içinde kaybolabilirsiniz. Önemli bazı noktalar keşfetseniz bile bu spiritüel arayış içinde olan birisinin hiçbir işine yaramaz.</p>
<p class="calibre4">Zihin doğası gereği, bir şeyi soruştururken işe önyargılarla başlar. Ben Müslümanların kötü oldukları kanısındaysam sürekli bu düşüncemi destekleyecek kanıtlar bulurum, sonunda da fikrimi ispatlarım. Sonra bir Müslüman'la karşılaştığımda onda kusurlar bulmaya başlarım. Kimse de bana hatalı olduğumu söyleyemez çünkü "kanıtlarım" var.</p>
<p class="calibre4">Bir başka kişinin ise bunun tam karşıtı bir önyargısı olabilir. Ona göre Müslüman'ın anlamı "iyi adam" ise, aynı Müslüman'la o karşılaştığında onda iyiliğin göstergelerini bulacaktır. İyi ve kötü birbirinin karşıtı değildir; birlikte vardırlar. İnsanın ikisini de olma olasılığı vardır, bu yüzden hangisini arıyorsanız onu bulabilirsiniz. İnsan bazı durumlarda iyi, bazı durumlarda kötü olur. Onu yargılamanız durumu nasıl tanımladığınıza ve bakış açınıza bağlıdır.</p>
<p class="calibre4">Bir şeyin kötü olduğunu düşünüyorsanız o şey kötü olacaktır. Belirli bir biçimde davranmayı kötü bulduğunuzda o davranış kötü olur. Biz burada oturmuş konuşurken aramızdan biri uyuya kalırsa ve siz bunun kötü bir şey olduğunu düşünüyorsanız, o zaman kötüdür. Ama gerçekte hiçbir şey iyi değildir; hiçbir şey de kötü değildir. Değişik düşüncede birisi sizin kötü bulduğunuzu iyi bulur. Bir kişinin arkadaşları ile sohbet ederken uyuya kalmasının bir özgürlük belirtisi olduğunu düşünüyorsa, bunu iyi bulur.</p>
<p class="calibre4">A. S. Neill'in, Summerhill adlı okulunda yaptığı bir deneyi okudum. Bu okulda tam özgürlük vardı. Kendisi okulun müdürlüğünü yapıyordu ama hiçbir disiplin uygulanmazdı.</p>
<p class="calibre4">Bir gün öğretmenlerden biri çok hasta oluyor ve Neill çocuklara çok uslu olmalarını ve gece öğretmeni rahatsız etmemelerini söylüyor.</p>
<p class="calibre4">Ama gece çocuklar hasta öğretmenin odasının yanı başında kavga etmeye başlıyorlar. Neill yukarı çıkıyor. Çocuklar birisinin geldiğini duyunca, hemen kavgayı kesip ders kitaplarını açıyorlar. Neill bir pencereden odanın içine bakıyor. Yatmaya hazırlanıyormuş gibi yapan çocuklardan biri onu görüyor. Arkadaşlarına, "Gelen yalnızca Neill'miş, sessiz olmamıza gerek yok" diyor ve kavgaya yeniden başlıyorlar. Üstelik Neill müdür!</p>
<p class="calibre4">Neill olayın sonunda şöyle not almıştı: "Benden hiç korkmamaları ve 'tamam, yalnızca Neill'miş demeleri beni son derece mutlu etti." Neill kendini mutlu hissetmiş; böyle bir şeyin ondan başka bir müdürü mutlu edeceğini hiç sanmıyorum. Asla! Tarihte böyle bir müdür olmamıştır.</p>
<p class="calibre4">İşte her şey sizin bakış açınıza, durumları ve olayları nasıl tanımladığınıza bağlı. Her zaman neyi arıyorsak onu buluruz. Gerçek bir ciddiyetle aradığınızda her şeyi bulabilirsiniz.</p>
<p class="calibre4">Bu yüzden aklınızı belirli bir şeyi bulmaya takarak işe başlamayın. Araştıran bir zihin bir şeyi araştırmaz, yalnızca araştırır; önyargısız ve belirli bir şeyi bulmayı amaçlamadan. Bir şeyleri bulma nedenimiz onları arıyor olmamızdır.</p>
<p class="calibre4">İncil'deki Babil Kulesi öyküsünün anlamı, insanların konuşmaya başladığı an bölündükleridir. Öykü insanların değişik dillerle konuşmaya başlamaları değil, konuşmaya başlamaları hakkındadır. Konuşulduğu anda karmaşa başlar. Ağzınızdan bir şey çıktığı anda bölünürsünüz. Birlik yalnız sessizliktedir.</p>
<p class="calibre4">Pek çok insan bir şeyler arayarak yaşamlarını ziyan etmişlerdir. Bir şeyi ciddiye aldığınızda hayatınızı ziyan etmeniz işten bile değildir. Kelimelerle oynamak egoyu öyle besler ki tüm ömrünüzü bunu yaparak geçirebilirsiniz. İlginç, iyi ve eğlendirici bir oyundur, tamam ama spiritüel arayış içinde olan birisine hiçbir yararı yoktur. Spiritüel arayış bir oyun değildir.</p>
<p class="calibre4">Aynı oyun rakamlarla da oynanabilir. Bağlantılar kurabilirsiniz: haftada neden yedi gün, müzikte yedi nota ve yedi tane küre var vb. Neden hep yedi rakamı karşımıza çıkıyor? O zaman bunun çevresinde bir felsefe oluşturabilirsiniz ama bu sizin hayal gücünüzün bir ürünü olmaktan öteye gitmeyecektir.</p>
<p class="calibre4">Bazen bu işler çok masum bir biçimde başlar. Örneğin sayı saymanın nasıl başladığını bir düşünün. Bütün dünyada sayı işlemi ilk kez insanın parmakları ile başladı. Dokuz tam sayının ortaya çıkmasının tek nedeni insanın on parmağı olmasıdır. On limit kabul edildi. Bu yeterliydi çünkü bunu tekrarlamak yeterliydi. Bu nedenle şimdi tüm dünyada on tamsayı var.</p>
<p class="calibre4">Dokuz üzerinde anlaşma sağlandıktan sonra dokuz tam sayının üstüne ya da altına nasıl inileceğine karar vermek zor oldu. Ama daha azı da kullanılabilir. Dokuz yalnızca bir alışkanlıktır. Leibnitz yalnızca üç tam sayı kullandı: 1, 2 ve 3. Her problem dokuz tam sayı ile olduğu kadar üç tam sayı ile de çözülebilir. Einstein sadece iki tam sayı kullandı: 1 ve 2. O zaman sayı sayma şöyle olur; 1, 2, 10, 11... Bize sekiz tane boşluk var gibi görünür ama boşluk yoktur; o boşluk aslında zihinlerimizdedir.</p>
<p class="calibre4">Üçün ikiden sonra gelmesi gerektiğine bir kere inanmışız. Zorunluluk diye bir şey yoktur yine de aklımızı karıştırıp durur. İki artı ikinin daima dört edeceğini düşünürüz ama onun içinden kaynaklanan, doğal bir zorunluluk yoktur. İkili sistemi kullandığınızda 2 artı 2 işleminin sonucu 11 olur. Ama o zaman "11" ve "4" aynı anlama gelir. İki artı iki iskemle dört iskemle ya da on bir iskemle eder diyebilirsiniz. Fakat hangi sistemi kullanırsanız kullanın, varoluş açısından iskemlelerin sayısı aynı kalır.</p>
<p class="calibre4">Her şeye bir neden bulabilirsiniz -neden haftada yedi gün var, neden kadınlar yirmi sekiz günde bir yumurtlar, neden yedi temel nota var, neden yedi tane küre mevcut? Bunların bazılarının arkasında gerçek nedenler bile olabilir.</p>
<p class="calibre4">Örneğin "menses" sözcüğü ay anlamına gelir. Ayların kadınların aybaşı periyodlarına göre sayılmaya başlanmış olması mümkündür çünkü bu süreç yirmi sekiz gündür. Bu bir ayın geçtiğini anlamak için kolay bir yöntemdi. Karınızın "menses"i başladığında bir ay geçtiğini anlardınız.</p>
<p class="calibre4">Ya da ayları gökteki aya göre sayarsınız. Ama o zaman "bir ay" dediğimiz süreç otuz gün olur. Ay on beş gün büyür, on beş gün küçülür. Bu iki dönemin toplamı otuz gün eder.</p>
<p class="calibre4">Ayları aya göre saptıyoruz ama regl periyoduna ya da Venüs'e göre hesaplarsak yirmi sekiz gün olurlar. Bir ayı yedişer günlük dört hafta olarak düşünerek bu karışıklığı çözebiliriz. Bunu başka şeyler otomatik olarak takip eder. Anlatmak istediğim buydu: Her şeyin kendi mantığı vardır. Yedi günlük haftada karar kıldıktan sonra başka şeylerde de yediler bulursunuz. Yedi önemli ve sihirli bir rakam haline gelir. Aslında değildir tabii. Ya tüm yaşam sihirlidir ya da değildir. Bunlar yalnızca hayal oyunlarıdır.</p>
<p class="calibre4">Böyle oyunlar oynayınca pek çok beklenmedik rastlantılar ortaya çıkar. Dünya o kadar büyük, o kadar sınırsızdır ve her saniye o kadar çok olay olur ki, rastlantılar kaçınılmaz. Bu rastlantılar birikince o denli uzun bir liste oluştururlar ki artık ikna olursunuz. "Neden hep yedi rakamı ortaya çıkıyor? Bunda bir gizem var" demeye başlarsınız. Aslında tek gizem zihninizin rastlantıları görüp onları mantıklı bir biçimde yorumlamaya çalışmasıdır.</p>
<p class="calibre4">Gurdjieff insanın Ay'ın yiyeceği olduğunu söylemiş. Bu son derece mantıklı. Bu da mantıklı olmanın ne kadar aptalca bir şey olduğunu kanıtlıyor. Yaşamdaki her şey bir başka şey için iyidir, bu nedenle Gurdjieff büyük bir yaratıcılıkla şu fikri üretmiş: İnsan neden bir başka şeyin yiyeceği olmasın? Bundan yola çıkmış ve sormuş; "İnsan neyin yiyeceğidir?" Soru mantıklı değil mi?</p>
<p class="calibre4">İnsanı yiyen güneş olamaz çünkü güneşin ışınları başka şeylerin yiyeceğidir; örneğin bitkilerin. Öyle olsaydı insan başka türlerin daha altında yer alırdı. Bu olamaz çünkü insan en üst düzey hayvandır. Demek ki insan güneşin yiyeceği değil.</p>
<p class="calibre4">Ayın bizimle ilişkisi daha gizemli ama Gurdjieff'in söylediği şekilde değil. Bu gizemli bağlantı kadınların periyodları ile ilgili. Gel git olayları yani denizin ilerleyip çekilme hareketi ile bağlantısı var. Daha fazla insan dolunayda aklını kaybediyormuş gibi gözüküyor. Lunatik (deli) sözcüğü de buradan türedi. (Luna: Ay)</p>
<p class="calibre4">Ay insanın zihnini hep hipnotize etti. Gurdjieff, "İnsan Ayın yiyeceği olmalı çünkü yiyecek yiyen tarafından kolaylıkla hipnotize edilir" diyor. Hayvanlar, özellikle yılanlar kurbanlarını önce hipnotize ederler. Kurban hareket edemez hale gelir ve yenir. Bu, Gurdjieff'in gördüğü bir başka rastlantı. Şairler, deliler, dünyadan elini eteğini çekenler, düşünürler hep ay tarafından etkilenen yani hipnotize edilen kişilerdir. Öyleyse bunda bir iş var. Demek ki insan bir yiyecek!</p>
<p class="calibre4">Bu fikirle oynayabilirsiniz. Gurdjieff'inki gibi üretici bir beyin her şeyi bir mantık dizisine sokabilir. Gurdjieff böyle bir dahiydi, her şeyi öyle bir düzenlerdi ki -ne kadar saçma olursa olsunlar- mantıklı ve anlamlı gözükürlerdi. Bir teoriyi ortaya koyar ve birçok bağlantı ve kanıt bulabilirdi.</p>
<p class="calibre4">Her sistem-yapıcı kendi savını kanıtlamak, gerçeği çarpıtmak için bir mantık bulur. Gerçeğe bağlı kalmak isteyenler sistemler yaratamazlar. Örneğin ben asla bir sistem yaratmam çünkü bence bu yolda çaba göstermek bile yanlıştır. Elde edeceklerim yalnız gerçeğin küçük parçaları olur, tümü değil. Boşluklar, bağlantısızlıklar ortaya çıkar. Bir noktadan diğerine sıçramak zorunda kalırım.</p>
<p class="calibre4">Bir sistem yaratmak çok kolaydır çünkü boşluklar hayal gücü ile doldurulabilir. O zaman görünüşte açık, net ve mantıklı olur. Ama mantık yürüttükçe varoluş kaynağından uzaklaşılır.</p>
<p class="calibre4">Daha fazlasını bildikçe boşlukların doldurulamayacağını anlarsınız. Varoluş asla durağan ve tutarlı olamaz, asla. Oysa bir sistemin tutarlı olması gerekir. Bu yüzden hiçbir sistem varoluşu açıklayamaz.</p>
<p class="calibre4">İnsanlar varoluşu açıklamak için her sistem yarattıklarında (Hindistan'da, Yunanistan'da, Çin'de olduğu gibi) oyunlar da yarattılar. İlk adımı doğru kabul ettiğinizde sistem mükemmel görünür. Kabul etmezseniz tüm görkemli görünüşüne karşın sistem yıkılır. Bu görkemli yapı aslında bir hayal gücü egzersizidir. İyidir. Şiirsel ve güzeldir. Ama bir sistem varoluş hakkında kesin doğruya ulaştığını iddia ederse, şiddet içerir ve yıkıcı olur. Güzel olmasına güzeldir ama bu yalnızca şiirsel bir güzelliktir.</p>
<p class="calibre4">Gurdjieff bazı gerçek kırıntılarına işaret ediyor. Ama bir teori bir iki kırıntı üzerine inşa edilemeyeceği için o da pek çok küçük gerçek parçasını bir araya getirdi. Bunlardan anlamlı bir sistem yaratmaya çalıştı. Boşlukları doldurmaya başladı. Ne var ki, boşlukları doldurdukça gerçeği yitirdi. Sonuçta bu doldurulmuş boşluklar yüzünden bütün sistemi yıkıldı.</p>
<p class="calibre4">Öğretmeninin kişiliğinin etkisi altında olan bir kişi onun teorisindeki boşlukları fark etmeyebilir. Oysa öğretmenden etkilenmeyenler yalnızca boşlukları görürler ve gerçek parçacıklarını görmezler. Müritleri için Buda, Buda'dır (aydınlanmış bir kişi) ama diğerlerinin kafasını karıştırır çünkü onlar sadece boşluğu görürler. Boşlukları birbirleri ile birleştirirseniz, bu yıkıcı bir şey olur. Ama gerçek parçacıklarını birleştirdiğinizde bu değişiminize temel oluşturur.</p>
<p class="calibre4">Gerçek küçük parçalardan oluşmak zorundadır. O derece sınırsızdır ki sınırlı bir zihinle tümünü kavramak mümkün değildir. Bunda ısrar ederseniz aklınızı kaçırırsınız, zihninizin ötesine geçersiniz. Ama bir sistem yarattığınızda aklınızı kaçırma tehlikesi yoktur çünkü boşlukları zihniniz doldurur. Sistemi oturtur ve açık bir hale getirirsiniz. Etkileyici, mantıklı ve anlaşılabilir olur ama hepsi o kadar. Aslında size bundan daha fazlası gereklidir: Sizi değiştirecek güç ve enerji. Bu gücü ise yalnızca gerçek parçalarını görebilirseniz elde edersiniz.</p>
<p class="calibre4">Zihin pek çok sistem, pek çok metot geliştirir. Şöyle der: "Yaşadığım hayat biçimini terk edersem daha üstün bir şeye ulaşacağım." Bu çok saçmadır. Ama zihin yine de Tibet'te bir yerlerde, Meru Pravat'ta bir yerlerde "gerçek bir şeyin" olduğuna inanmayı sürdürür. Kalpte ise çatışma vardır: Oraya nasıl ulaşmalı? Oradaki üstatlarla nasıl temasa geçmeli? Zihin daima bir şeyleri başka bir yerlerde arar; asla şimdide ve burada değil. Zihin hiçbir zaman <span class="t1">burada</span> değildir. Her teori insanlara cazip gelir: "Meru Dağında gerçek bir şey <span class="t1">ş</span><span class="t1">imdi</span> oluyor! Oraya git, üstatları bul ve değiş!"</p>
<p class="calibre4">Böyle şeylerin kurbanı olmayın. Bazı gerçeklere dayanıyor olsalar da inanmayın. Birisi size bir şeyin gerçek olduğunu söylüyor ama ona kapılma nedeniniz yanlış. Gerçek şimdi ve burada; sizinle. Onun üzerinde kendi başınıza çalışın. İnsan Meru Dağına da gidebilir ama sonuçta yine kendine dönmek zorundadır. En sonunda Meru Dağının da, Tibet'in de burada olduğunu fark eder: "Burada, benim içimde. Bense başka her yerde arayıp durmuşum..."</p>
<p class="calibre4">Bir sistem ne kadar mantıklı olursa o kadar kolay yıkılır ve mantıksız olanla yüzleşmek zorunlu olur. Ama mantıksızla karşılaştığı an zihin sarsılmaya başlar. Bu yüzden sistemlerle uğraşmayın. Yalnızca şimdinin ve bu anın içine sıçrayın.</p>
<p class="p"><span class="t"> </span></p>
<p class="p"><span class="t"> </span></p>
<p class="p">﻿ </p>
<p class="calibre4"> </p>
<p class="p4"><span class="t3"> </span></p>
</body>
</html>
