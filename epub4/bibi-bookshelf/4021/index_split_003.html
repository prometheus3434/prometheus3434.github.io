<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Mete Han</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">ZAMAN, TÜKENEN BİR MANZUMEDİR!</p>
	<p class="block_12">Zaman, kolay tüketilen bir meta! İnsandan insana değişen ve insanca anlamı olan... Anlamsızlaşan... Yitirilen... Aranan, aranmayan...</p>
	<p class="block_12">Zamanı yararlı geçirmek!</p>
	<p class="block_12">Tersi?</p>
	<p class="block_12">Zamanı boşa geçirmek!</p>
	<p class="block_12">Kim karar verecek buna?</p>
	<p class="block_12">Yine insan!</p>
	<p class="block_12">Zaman, hayatın türevi! Zaman, hayatın merhaleleri! Zaman...</p>
	<p class="block_12">Hep karmaşıktır. Anlamsız uğraşların hedefidir. Ancak tükendikten sonra anlaşılır anlamsızlığı. Ortada yoğun bir çaba olur hep!</p>
	<p class="block_12">...ve bir son!</p>
	<p class="block_12">Tükenen zamanın son hediyesi!</p>
	<p class="block_12">Son!</p>
	<p class="block_12">Son! bir kavram mıdır? Yoksa gerçeğin ta kendisi mi?</p>
	<p class="block_12">Zaman tükenen bir manzumeyse, yok olup gidiyorsa, "Son!" daha anlamlı değil midir?</p>
	<p class="block_12">Israrla hayata tutunur insan! Beklediklerini bulamasa da, kendince bir yol tutturup, yaşamanın tadını almaya çalışır. Bu çaba içindeyken, hayat, değişik anlamlar yüklenir! Kişiden kişiye değişen çizgidedir bu anlamlar. Günü yaşamaktan, belli bir idealin peşinde koşmaya kadar...</p>
	<p class="block_12">Mutluluğu aramak, bulmak, bilmek bir nimettir. Mutluluğun anlamını resmetmeye çalışanlar da çıkar ara sıra. Basit sıradan-lıklara inat, tükenmeyi yeniden doğmak bilenler çıkar. Yaşarken ders vermek, çile çekerken gülümsemek...</p>
	<p class="block_12">Ölürken gülümseyebilmek!</p>
	<p class="block_12">Ülkü tutkularının neşesi... Çile ise, kavuşamamak olsa gerek.</p>
	<p class="block_12">Yaşamak kişiseldir... Kişisel bir seçimdir!</p>
	<p class="block_12">Yaşamak, bir yandan da inanmaktır, inanmayı bilenlere!</p>
	<p class="block_12">Kaç kişiye nasip olur ki inandığmca yaşamak? Kaç kişi yaşadığının, gerçekten farkına varır? Kaç kişi sadece yaşamış olmak için yaşar? Kaç kişi inandığı ülküsüne tutunur? Kaç kişi boş hayallerin peşinde koşar?</p>
	<p class="block_12">Kaç kişi yaşarken yitirir hayatını? Yitik hayatlardan birinin sahibi olur, kaç kişi? Boşa geçmiş bir ömre "İşte benim eserim!" diyemez. Sahip çıkmaktan utanır!</p>
	<p class="block_12">Kaç kişi yaşamaktan üşenir?</p>
	<p class="block_12">Farkında olmadan geçer yıllar! Geçtikten sonra, geçtiğinin farkına varmak ne aptallık!</p>
	<p class="block_12">Çok güzel, büyük, özel bir ülkede yaşarken bile, dört mevsimi ayrı ayrı, bütün güzellikleri ile tadabilirken, hatta bunu aynı anda yapabilme, birkaç on kilometre mesafede mevsimden mevsime geçebilme şansı varken bile; yaşadığının farkına yaramayabilir insanlar.</p>
	<p class="block_12">Aymazlık da bir olgudur!</p>
	<p class="block_12">Aymazlık! Ne aptallık!</p>
	<p class="block_12">O, farkına vardı!</p>
	<p class="block_12">Hem de en başından, kendini bilmeye başladığından itibaren... Hayatını, bir amaç uğruna şekillendirebilenlerdendi. Ne için yaşadığını bilecek kadar kendinden emindi, her zaman. Allah vergisi bir sezgi ile yolunu çizebilecek kadar emin!</p>
	<p class="block_12">Sahi, nasıl olur bu? Neden bazılarına denk gelir? Neden daha küçücükken fark edebilir bazı insanlar düşünü? Nasıl bir bilgelik kırmtısıdır bu çizgiyi oluşturan? Dümdüz, net bir çizgi üzerinde, adeta bilincin doruklarında kalabilmek nasıl bir yüceliktir?</p>
	<p class="block_12">Belki şanslı olduğu için! Belki çok az kişiye denk gelebilecek tesadüfler fırtınalarının hepsinden rüzgâr alabildiği için!</p>
	<p class="block_12">Deniz çocuğuydu! Aynı zamanda dağların çocuğuydu.</p>
	<p class="block_12">Nasıl olur her ikisi birden?</p>
	<p class="block_12">Dünyanın başka bir yerinde zor olur belki... Anadolu'da olur! İmkânsızlıkların gerçekleşebildiği kutlu, yaşanası bir ülkedir Anadolu! Bu sebeple ülkelerin anasıdır!</p>
	<p class="block_12">Sahilde yaşayabilen, denizi her dem görebilen, gökle birleşen ufuk çizgisinin güzelliğini çok erken çağlarında fark eden, üstelik büyükçe bir ilçe merkezinde evi olan; ama kökenleri köye bağlı, yaylaya çıkabilen, yılın belli zamanlarında ormanlarla buluşabi-len bir ailenin çocuğuydu.</p>
	<p class="block_12">Denizden karaya doğru esen rüzgârlar, deniz kokusunu getirirdi beraberinde. Dağlardan denize doğru esen rüzgârlar da dağların esenlik dolu kokulanna eşlik eden kekik kokusunu. Zaman zaman bu iki koku birbirine karışır, harikulade bir zenginlik olup çıkardı.</p>
	<p class="block_12">Ne büyük mutluluktur!</p>
	<p class="block_12">Şanslıydı, bu şansını değerince kullanacak kadar da etkindi. Akıllıydı!</p>
	<p class="block_12">Yüzyılların öncesinden, bir hayat tarzı olarak atalarına mal edilen, "Yayla göçü" geleneğini yaşayabilen çocuklardan biriydi Ahmet. Toprakla, ağaçlarla, bitkilerle, hayvanlarla iç içeydi. Hem de ticarete dokunuyordu ucundan, kıyısından. Gelenekle Örülmüştü dört bir yanı. Ancak, bu örgünün arasından sızan modernlikle de haşır neşirdi.</p>
	<p class="block_12">Şanslıydı!</p>
	<p class="block_12">Eğitimden uzak kalmış, okuma yazmayı öğrenmekte dahi zorlanmış olan babası, Ali Emmi, adeta bir eğitim hastasıydı. Beş çocuğunun beşi de okusun istiyor, bu konuda diretiyordu. Maddi durumları iyiydi, çok şükür! Okullar da hemen yakınlarında... O halde okumamak için ne bahane olabilir?</p>
	<p class="block_12">Bu kadar imkânım varken neden olmasın? Neden okumakta geri kalsm çocuklarım?</p>
	<p class="block_12">Babası bu görüşünde diretirken, babasının "Çok eski kafalısın sen!" diye takıldığı anası, karşı çıkardı çocuklarının okuma fikrine.</p>
	<p class="block_12">Ne gerek var ki okumaya? İlk mektebi bitirsinler yeter! Hele kızlar... Kız çocuğu, okuyup da ne olacak? Elin oğluna diploma mı götürecek çeyiz diye? Çok şükür varlığımız yerinde. Dükkânımız, evimiz, çiftimiz, çubuğumuz var! Oğlanlar okursa, kim ilgilenecek onlarla? Ya bırakıp giderlerse bizi!</p>
	<p class="block_12">Sen anlamazsın kadın! Benim çocuklarım okuyacak! derdi babası, gelecekte yalnız kalma korkusundaki hanımına. "Sen karışma! İşine bak! Ben artık bu ailede cahil kimse istemiyorum! Biz yeterince cahil kaldık!"</p>
	<p class="block_12">Anlamaz mıydı gerçekten anası? Yoksa oturup, uzun uzun anlatmak yerine, böylesi bir serzenişle eşine haddini bildirmek Ali Emmi'nin işine mi gelirdi?</p>
	<p class="block_12">Büyükleri sarıp sarmalayan Yalnız kalmak korkusu" gelenekseldir. Özellikle köyden kente göçenlerde... Analarda... Göç dünyalarını değiştirmiştir çocukların. Ötelerin ötesinde gelecek aramak akıllarına düşerse...</p>
	<p class="block_12">Çocukların kendi başlarına, çekip bir yerlere gitmesi, onlan yaşlılıklarında yalnız bırakma ihtimali, daha orta yaşlardan itibaren tedirgin eder insanları. Düşlerinde, kocamış yaşlara varmadan sevecekleri, çevrelerini saracak, çok sayıda torun, hizmet edecek gelinler vardır. Çocukların okuması, yalnızlıklarına giden yolun ilk adımı gibi görünür. Korkutur.</p>
	<p class="block_12">Aynı görüşte olmayan Ali Emmi, okuma karşıtlarına çok kızardı. Belki de en çok tartıştığı, insanlarla anlaşamadığı konu buydu. Oysa yalnızca hanımı değildi, çocuklannm okumasına karşı çıkanlar. Aynı geleneğin tutkunu olan babası, anası, emmisi, kardeşleri, neredeyse bütün akrabalar... Hatta komşuları. Karşı çıkma sebeplerini açıklamadan, açıklayamadan, öğrendikleri aynı tekerlemeyi söyleyip dururlardı. "Okuyup da ne olacak?"</p>
	<p class="block_12">Siz okutmayın! Masonlar, solcular, sosyeteler, Avrupa hayranı şehirli zenginler çocuklarını okutsun! Sonra o çocuklar gelip, başımıza yönetici olsunlar. Bizden uzak, beyinlerini başka kültürlere kiralamış bu insanların emrinde, özümüzden koparılarak yaşamaya devam edelim! Benliğimizi unutalım. Bu ülkenin asıl çocukları, asıl yükünü çekenler okumasın... Yöneten olmasınlar...</p>
	<p class="block_12">Kardeşlerinin ve akrabalarının çocuklarına acırdı, bu nedenle. Haytalığa yatkın yapıları ile daha işin başında, okumalarının gereksizliğini aşılayan büyüklerinin sözlerinden çıkmayacakları o kadar belliydi ki. Ezberletilen tekerleme, daha şimdiden teslim almıştı onları. Yalnız yakaladığında sıkıştırır, okumaya teşvik ederdi Ali Emmi. Kimi zaman kulaklarına fısıldar "Okuyun!" derdi. Kimi zamanda davranışlarım tenkit ederken "Bu işlerle boş boşuna zaman geçireceğinize, okuyun!" diye kızardı. Ama kulaklarında kalmış tekerleme... "Okuyup da ne olacak?"</p>
	<p class="block_12">Korkardı Ali Emmi. Yeğenleri, akraba çocukları, kendi çocuklarını da etkiler, onlann okumalarına engel olurlar diye korkardı. Üstelik eğitim farkı, çocuklarına aşılamaya çabaladığı, akrabaların birlik olması gerektiği, duygusuna da ters etki yapabilirdi. Bu ikilem kafasını karıştırırdı. Çocuklarına verdiği öğüt...</p>
	<p class="block_12">Bir ve birlik olmayı öğrenmelisiniz. Hısım, akraba çocukları birbirini tutmalı, sevmeli ki, ailemiz gelişsin, büyüsün! Atalarımız ne demiş? 'Bir elin nesi var? İki elin sesi var!' Bunu aklınızdan çıkarmayın! Her konuda birbirinizin yardımına koşacaksınız!</p>
	<p class="block_12">Ali Emmi'nin birlik anlayışı, ev içinde başlar, aile içinde, sülale içinde sürer, köyde, kasabada, kentte yücelir, Millet bütünlüğünde anıtlaşırdı. Hayatını bu birliği sağlamaya inanmakla ve bunu gerçekleştirmeye çalışmakla geçirmiş, genç yaşma rağmen küçük anlaşmazlıklara çözüm bulmak, aracı olmakla ünlenmişti. Sözünün geçmesini, saygınlığını, bu konudaki tarafsızlığına ve adalet duygusuna bağlardı, Ali Emmi.</p>
	<p class="block_12">Bir de Allah'tan başkasına baş eğmemesine...</p>
	<p class="block_12">Çocuklarına da bunu aşılardı.</p>
	<p class="block_12">Kimseye eyvallah etmeyin! Gerekirse bana bile! Saygısızlık yapmayın tabii! Ancak doğru bildiğinizi, inandığınızı savunmaktan çekinmeyin! Değerlerinizi unutmayın, uğruna ne gerekirse yapın. Bu size benden, baba vasiyeti! Ezik, silik, suskun, baş eğmiş evlat ne bana yarar, ne vatana! Susmanın sonu, eğilmenin derecesi olmaz. Bir kez deneyince, karakter olarak yapışır insana. Kurtulmak mümkün değildir!</p>
	<p class="block_12">Babasının bu vasiyetini aklına kalın harflerle yazmıştı Ahmet!</p>
	<p class="block_12">Neden bu kadar okumaya tutkuluydu Ali Emmi? Yüreğinde, okuyamamanm acısını neden bu kadar derinden duyuyordu?</p>
	<p class="block_12">Anlatmazdı kimseye. Anlatıp, insanları üzerine güldürmezdi. Anlamayacaklarını bilirdi. Garip bir özlemdi onunki. Okuyan, yüksek tahsilli insanlara özentisi vardı! Başka, bambaşka gelirdi ona okumuşlar. Çok şey bilmenin verdiği bir duruş olurdu üzerlerinde.</p>
	<p class="block_12">Adam; okumuş okumuş durur, okumuş okumuş konuşur!</p>
	<p class="block_12">Okuması için kimse zorlamamıştı onu. Hoş, önceleri o da istememişti ya! Babasının, "Köyüne, topraklarına sahip çıkma talebi!" daha uygun gelmişti. Hazır iş, karın doyuracak kadar gelir... Başlangıçta hiç umurunda olmamıştı okumak, oysa sonradan...</p>
	<p class="block_12">Ali Emmi; okumamış da olsa aklı başında, geleceği gören bir insandı. Yıllar önce, beş yıl kadar var, daha iki çocuk sahibiyken, köyden kente inmenin gereğini görmüştü. Bunun için Hacı Babasını ikna etmesi çok zor olmuştu. Köylerinde, koyunları, sığırları, tarlaları, bahçeleri vardı. Bir zaman sonra, kendince birikimini tamamlayınca, Ahmet'in okuması için...</p>
	<p class="block_12">Köyden aşağıya inmenin zamanı geldi! diye düşünmüştü.</p>
	<p class="block_12">Adet olduğu üzere genç yaşta evlendirilmişti Ali Emmi.</p>
	<p class="block_12">Erken kalkan yol alır, tez evlenen döl alır!</p>
	<p class="block_12">Daha, genç olduğunun tam farkına varmadan aile yükünü omuzlarında bulmuştu. Bu yükü kaldıracak güçte olduğu için de bocalamamıştı.</p>
	<p class="block_12">Huzur kolay gelmemişti memlekete. Zor günler geçirmişlerdi. Türk Milleti cenderedeydi. Ali Emmi çocukluğunu, gençliğini, bütün yaşıtları gibi, bir karmaşa, bir belirsizlik içinde geçirmişti. Belki de bu nedenle erken olgunlaşmıştı.</p>
	<p class="block_12">İkinci Cihan Savaşma girmemişti Türkiye, ama damarlarına kadar, sıkıntıyı hissetmişti. Ali Emmi, zaman zaman İsmet Paşa'ya kızardı, bu nedenle. Başka nedenlerle de çok kızardı ya!</p>
	<p class="block_12">Savaşa girseydik, 'Savaşa girdik de sıkıntıdayız!' diye avu-turduk kendimizi. Oysa çektiğimiz yokluk, sefalet...</p>
	<p class="block_12">Savaş bittikten bir yıl sonra Ahmet doğmuştu. Ondan sonra doğan iki çocuğu yaşamamıştı. Hafızalara mıh gibi saplanmış anılarının etkisini, acısını hala yaşarken, köyde durmanın o kadar da iyi olmadığını fark etmişti Ali Emmi.</p>
	<p class="block_12">Köylü, ne uzar, ne kısalır! Üstelik çocukları da cahil kalır! Buna bir 'Dur!' demenin zamanıdır! diyerek ailesini ilçeye taşımanın yollarını aramıştı. Önce kendisi ilçeye inip çevreyi kolaçan etmiş, büyükçe bir dükkânı beğenmiş, babasını bin bir dil dökerek razı edip, bu dükkânı satın almıştı. Mülk hiç para etmiyordu o zamanlar. Kimsede para yoktu ki!</p>
	<p class="block_12">Birkaç parça gıda maddesinin toptan satışını yapmaya kararlıydı işin başında. Ticareti öğrenmesi kolay olmadığı için, ufaktan başlamıştı. Yaşı gençti. Ailesinin, onun ticaret hevesine "Geçicidir! Biraz uğraşır sonra vazgeçer!' diye baktıklarını iyi biliyordu. Bu nedenle dört elle ve inatla sarılmıştı işine. Allah'a şükür, işleri çok iyi gitmiş, hemen peşine, büyükçe bir arsa alıp ev yaptırmış, sonra da ailesini, kendinden küçük iki kardeşini adeta zorlayarak ilçeye getirmişti. Hayvanların sayısını yavaş yavaş azaltmış, sermayesini yavaş yavaş artırmıştı.</p>
	<p class="block_12">Ne kadar istese de babası köyden inmemişti. Birlikte oturduğu, Ali Emmi'den dört yaş büyük ağası da babası gibi köyde kalmayı seçmişti.</p>
	<p class="block_12">Alışılmışı terk etmek kolay değildi. Göçü başarmak da... Ali Emmi başarmıştı.</p>
	<p class="block_12">Kısa zamanda ilçenin saygın eşrafından olmayı hak etmiş, köyünden, köylüsünden de kopmamıştı Ali Emmi. Köyünün köklü ailelerinden olduğu için, alışverişte tercih sebebiydi. Hatta parasını bankaya bırakmak istemeyenlerin emanet kasası... Yakın, uzak pek çok köyün ahalisinin, ilçede ilk uğradığı durak oluvermişti dükkânı. Dürüstlüğü, paradan çok insanlığa değer ver mesi, yardımseverliği, sözünün eri olması da büyük etkendi. Ayrıca, köylünün ihtiyaç duyduğu her şey bulunurdu dükkânında.</p>
	<p class="block_12">İlginç bir alışveriş sistemi uygulanırdı. Gelenler ihtiyaçlarını alırlar, parası olan verir, emanet para bırakanın kasasından düşülür ya da hasat zamanına, ürün satma zamanına kadar açık kalırdı hesaplar. Köylü borcuna sadıktı. Er ya da geç mutlaka öderdi borcunu. O güne dek, kimsenin kapısına gidip alacağını istememişti. Vermeyenler için bile kendince bir gerekçe bulur "Olsaydı verirdi!" deyip silerdi alacaklarını.</p>
	<p class="block_12">Köyünü tamamen terk edemez, ata topraklarını elden çıkaramazdı. Önce Hacı Babası karşı çıkardı buna, sonra ağabeyi. Çevresi ve akrabaları da iyi karşılamazdı. Buna gerek de yoktu. Tarladan, hayvancılıktan kazandıklarını sermayesine ekledikçe durumunu ilerletmiş, geliştirmişti. İyi bir sermaye sahibi olmuştu. Zamanla, ailenin en güvenilir çocuğu olduğu, iyi işler yaptığı için Hacı Baba, bütün aile işlerinin hesabını ona bırakmış, o da ağabeyi ve kardeşleri arasında görev taksimi yapmıştı. İki kardeşine ilçede dükkân açmıştı, kendine yakm, tamamlayıcı sektörlerde. Sürekli kontrol ederdi onları.</p>
	<p class="block_12">İşte, bütün bunları yaparken bir kez daha farkına varmıştı okumanın gereğinin. Onun yapacakları bir noktaya kadardı. Sonra ufku tıkanıyordu. Bunu aşmanın yolu, çocuklarını okutmak olarak çıkmıştı karşısına.</p>
	<p class="block_12">Ne iş yaparsanız yapın, ama okuyun! Büyük oğlan Ahmet, ardından Zehra, onun ardından Hakan, Yavuz ve Zekiye... Yitirdiği ikisi ile yedi çocuk olacaktı. Ama Allah almıştı onları, salgın hastalıklar ve çocuk ölümleri yaygındı o zamanlar.</p>
	<p class="block_12">Okuması, yazması vardı Ali Emmi'nin! Köydeki okulda üçe kadar okumuş, beşi tamamlaması için ilçedeki okula gitmesi gerekirken; sona ermişti öğrenimi. Hemen her konuyla ilgili az çok bilgisi vardı. Olanların farkına varacak kadar da siyasete yakın dururdu. Radyodan ajans haberlerini her akşam mutlaka dinler, gazete almayı da ihmal etmezdi. Ülkedeki değişimi görüyor, içinde yaşıyordu. Ucundan kıyısından siyasete bulaşmanın sıkıntısını çekse de uzak durmak işine gelmiyordu. Bir şeyler yapabildiğini düşündürüyordu ona. Mutlu ediyordu. Hizmet için bir araçtı siyaset.</p>
	<p class="block_12">Biz Demokrat Partiliyiz! Gözümüzü, Menderes açtı bizim. Milletin karnı onun sayesinde doydu. Bizden önceki nesil çok sıkıntı çekti ki onlar İstiklal Harbi'ni yaşadılar. İşgali gördüler. Açlığı, sefaleti, yokluğu... Bize de ulaştı bir ucu. Cihan Harbi sırasında çektiklerimiz, Halk Parti Hükümetlerinin yanlış uygulamaları... Şimdi, çok şükür! Menderes sayesinde...</p>
	<p class="block_12">Üst üste sıkıntılı dönemler geçirmişti Türk Milleti. Mustafa Kemal'in önderliğinde verdiği Kurtuluş Savaşı'ndan sonra, yeni devlet olma sürecini tamamlayamadan gelen seferberlik yıllan ile sarsılmıştı. İkinci Dünya Savaşı döneminde yaşadıkları unutulmazdı. Ali Emmi'nin çocukluğuna, gençliğine, evlendiği yıllara denk gelmişti o yıllar. Yokluğun bir hayat tarzı olarak önlerine dayanması, tarım ürünlerinin para etmemesi, paranın para etmemesi, ürünlerine el konulması... Üstelik ağır vergiler...</p>
	<p class="block_12">Paranın olup, olmaması bir işe yaramıyordu. "Çünkü alacak bir şey bulamıyorlardı. Şeker, gaz, bez, tuz... Evet! Tuz bulmak bile meseleydi. Köyde yaşamaları bir avantaj gibiydi, ama şu dört parça ihtiyaçlarını karşılamak zorundaydılar. Yokluk had safhada olunca, bir de vergiler yüzünden ürünlerine el konulması, köyleri gezen vergi tahsildarlarının acımasızlığı... Bütün sert uygulamaları ile Milli Şef Dönemi...</p>
	<p class="block_12">Allah, o günleri bir daha göstermesin!</p>
	<p class="block_12">Adnan Menderes'in yeri başkadır Ali Emmi'nin gözünde. Yeniden doğuş gibidir. Demokrat Parti'nin kurulması bir müjde dir onun için. İktidara gelmesi armağan... Onun gibi pek çok kişi için.</p>
	<p class="block_12">Karnımız doydu. Ürünümüz para etti. Bolluk oldu memlekette, bolluk!</p>
	<p class="block_12">Bildiği, hissettiği bu kadardır. Daha fazlasına aklı ermez, aklını da yormaz. İşine bakmaktadır artık. Siyasetin, aslında ne zor, ne karmaşık ne vefasız olduğunu bilir.</p>
	<p class="block_12">"Bu millet çabuk değişir. Önce alkışlar, omuzlarında taşır. Sonra da, bir bakarsm terk etmiş. Yere atıvermiş seni. Hemen saf değiştirir. Sahip çıkmaz seçtiğine. İnandığının ardından, sonuna kadar gitmez. Sevdası bir gariptir. Sever ve bırakır!"</p>
	<p class="block_12">Zaman! diye geçirdi içinden Ali Emmi "Zaman, ne çabuk geçiyor! Hızlı ve acımasız! Acımasız ve hızlı! Hatıralar, hatırlamakta zorlanacak kadar eskidiler. Yaşanmış yılları saymaya kalksak bile bir hayli uğraşmak gerek!"</p>
	<p class="block_12">Oysa otuzlu yaşların ilk yarısına yeni geçmişti Ali Emmi. Hayata erken atılmanın sebebi olsa gerek, daha yaşlı hissederdi kendisini. Oturaklı olmak için yeterliydi bu yaş. Kendim yaşlı hissetmek için de.</p>
	<p class="block_12">Neredeyse boyumca oğlum var benim!</p>
	<p class="block_12">Ahmet girdi kapıdan. En büyük çocuğu, gözbebeği Ahmet... Umudu Ahmet!</p>
	<p class="block_12">Selamın Aleyküm Baba!</p>
	<p class="block_12">Masanın ardında, oturduğu koltuktan hafifçe doğruldu Ali Emmi. Kapıdan girenin kim olduğunu bilse, sesinden tamsa bile mutlaka bakması gerekirdi. Önündeki numune paketleri yüzünden kapıdan gireni hemen göremiyordu. Üstelik tekerlekli döner koltuğunun bir tekerleği kırıldığı için dikkatli hareket etmek zorundaydı. Geçen gün, bir müşteriye cevap vermek için aniden dönmüş, kırık yana doğru devrilmişti. Son anda masaya tutun-masa, yere yuvarlanıverecekti. Her düşme tehlikesinden sonra, sandalyesini, önce değiştirmeye karar verirdi, sonra da vazgeçip, onarmaya. Ancak bir zaman sonra unutur, dikkatli kullanmayı tercih ederdi.</p>
	<p class="block_12">Allah'tan masası sağlamdı! Ceviz ağacından oyma, üstelik ağırca... Dükkânı ilk açtığında almıştı. Üstüne boydan boya bir cam koydurmuştu yeni aldığında, masanın üzeri çizilmesin diye. Cam kalınca olduğu halde birkaç yerinden çatlamıştı. Onu da sürekli değiştirmeyi düşünür, bir türlü karar veremez, erteler dururdu. Aslında yıllardır hiç kaldırmadığı, altına kartpostallar, gazetelerden kestiği resim ve yazılar dolu olan yüzeyin altında, genç ve temiz kalmış olduğunu tahmin ettiği masa üstünü, camsız kullanmayı düşünüyordu. Bu düşüncesini de erteleyip duruyordu. Masanın kalan her yanı eskimişti. Cilası gitmiş, yer yer yaralanmıştı! Komşuları tenkit ederler, özellikle onun para harcama çekincesine atıf yaparlardı.</p>
	<p class="block_12">Ali Emmi! Değiştir şu masayı artık! Asaletine hiç yakışmıyor!</p>
	<p class="block_12">Emmi! adına yapışıp kalan bir unvandır. Yaşı küçükler, yaşı büyükler, gençler, çocuklar hep böyle hitap ederler. Alışkanlıkla eşi bile öyle der ona. Nasıl başladı, nerde başladı hatırlamaz. Kabullenmiştir.</p>
	<p class="block_12">Paraya kıyıp, düzgün bir masa almıyorsun kendine Ali Emmi! Asaletine uygun...</p>
	<p class="block_12">O da der ki "Masanın asaleti kendine yeter, benimki de bana. Siz bakmayın onun bu haline. Bakıma alınıp, cilalayınca, gıcır gıcır olur. Şimdi böyle sağlam masa yok. Hepsi uydurma!"</p>
	<p class="block_12">Bir hikâyesi vardı masanın. Onu hatırlar durur... Babasının tanıdığı, iki yıl önce rahmetli olmuş masa ustasının, onu satmak istemesindeki ısrarı, Ali Emmi'nin "Bu vali masası!" deyip almak istememesi... Ustanın getirip kapıya bırakması...</p>
	<p class="block_12">Aleyküm Selam Ahmet! Geldin mi oğlum?</p>
	<p class="block_12">Ahmet gelmiştir. Gelmiş olmasa sesini nerden duysun? Ama bu soru her gün sorulur. Cevap da her gün aynıdır.</p>
	<p class="block_12">Geldim baba!</p>
	<p class="block_12">Babasına sözü vardır Ahmet'in. Okuldan çıkar çıkmaz mutlaka dükkâna gidecek! İşe ucundan kıyısından bulaşacak! Eğer sonra gezmek, bir yere gitmek isterse yine izin alıp istediğini yapacak. Ama önce mutlaka dükkâna, babasının yanma... Ahmet de alışmıştır buna.</p>
	<p class="block_12">Girer girmez dükkânın arka tarafına geçer Ahmet. Elinde-kileri, kitaplarını bir yana bırakır, elini yüzünü lavaboda yıkar. Sonra bir bardak su alır. Bir de sandalye çeker. Yanaşır masaya. Biraz dinlenir, suyunu içer. Dükkâna gelirken çayını söylemiştir. Çayı gelir. İçerken mutlaka tadından şikâyet eder. Çok da şeker atar, ama yine de birkaç söz söyler, çay hakkında.</p>
	<p class="block_12">İçeri doğru yürüyen oğlunun ardından baktı Ali Emmi. Gururla gülümsedi.</p>
	<p class="block_12">Ne kadar uzadı! diye düşündü, "Dayılarına çekmiş! Maşallah!"</p>
	<p class="block_12">Kendisi normal boylu, hatta biraz kısa sayılır. Hayatı boyunca canını sıkmıştır kısa olmak. "Bu kafa, bu karakter, bu vücuda uymadı!" der durur. Gençliğinde çok kavgacıdır. Üstelik caydırıcı bir görüntüsü yoktur. Bu nedenle çok kavga etmiş, babasından çok azar yemiştir. Oysa Ahmet... Onunla dalaşmaya cesaret edemez ki çok kişi. Görüntüsü yeter!</p>
	<p class="block_12">Ahmet çıktı geldi arka taraftan. Kravatını, öğrenci şapkasını çıkarmış, yüzü ıslak, elinde su dolu bardağı! Sandalyeyi çekti. Suyu masaya koydu. Yeniden selam verdi babasına.</p>
	<p class="block_12">Selamın Aleyküm!</p>
	<p class="block_12">Aleyküm Selam! Nettin?</p>
	<p class="block_12">Kısa bir sorudur. Ali Emmi'nin, o gün okulda neler olduğunu öğrenmek üzere sorduğu sorudur bu! Merak ettiği, mutlaka dinlemek istediği, okumaya hasretini tatmin ettiği... Sormasa da anlatacaktır Ahmet. Adetidir. Ama önce suyunu içecek ve çayını beklerken başlayacak anlatmaya.</p>
	<p class="block_12">Çok sıcak Baba! Öldüm terden!</p>
	<p class="block_12">Bahar gelmiş, sıcaklar bastırmıştır! Ülkenin en sıcak bölgesinde, Akdeniz'de bulunmalarının sonucu... İlçenin hemen ardından, kuzey yanından itibaren yükselen dağlara rağmen çok sıcak olur. Hele yazın... İnsanlar yaylalara kaçarlar.</p>
	<p class="block_12">Hızlı mı geldin?</p>
	<p class="block_12">Boşuna sordu bu soruyu Ali Emmi. Ahmet hiç yavaş olamazdı ki! Hep hızlıdır. Ayağına, eline çabuk denilen tiplerden! Hızlıdır, ama titizdir de...</p>
	<p class="block_12">Okul nasıl?</p>
	<p class="block_12">İlk sorusu "Nettin?" e cevap alamamıştı. Bu nedenle yeniden sordu Ali Emmi. Okul!</p>
	<p class="block_12">Ortaokul son sınıftadır Ahmet. Çok da iyi okur. Zehra ve Hakan ilkokula yeni başlamış; Yavuz, Zekiye de henüz okul yollarına inmemiş... Birbiri peşi sıra...</p>
	<p class="block_12">Zaman zaman kederlenir Ali Emmi. Ölen iki çocuğu, Ahmet'ten sonraydılar ya. Onlan yitirince Ahmet'e bir başka sarıldı. Bir başka yere koydu.</p>
	<p class="block_12">Allahböyle istedi! Kader!</p>
	<p class="block_12">İnşallah hepsini sonuna kadar okutacaktır Ali Emmi. Tutumlu yapısı ile boşa harcayacağı her paraya acır, ama eğitim için açar kesesinin ağzını. Üniversiteye gönderecektir çocuklarını. Üniversite dediğin de büyük şehirlerde!</p>
	<p class="block_12">Neresi olursa olsun! Neye mal olursa olsun, okuyacak benim çocuklarım! Hepsi üniversite mezunu olacak Allah'ın izniyle! Okumuş adamların babası olacağım!</p>
	<p class="block_12">Okumuş adam oldurma hevesi var, ama biraz tuhaf bir tanım bu. Çünkü çocukların ikisi kız. Kızlar için "Adam" sözünü kullanmak biraz tuhaf. "Okumuş insan" dese daha iyi olur!</p>
	<p class="block_12">Genç yaşında neredeyse boyunca çocukları olması mutlu ediyordu Ali Emmi'yi. Ölmeden hepsinin okumasını sağlarsa ondan mutlusu olmazdı. Ahmet'ten sonraki kız iyiydi de, küçük oğlanlar biraz haylazdı. Onlan da zorlayacaktı Ali Emmi. Gerekirse zorla okutacak...</p>
	<p class="block_12">Yapacak iş var mı Baba?</p>
	<p class="block_12">Okulu sormuştu babası, ama Ahmet lafı çevirmeye çalışmaktaydı. Bunu fark etti Ali Emmi. Aslında iş çoktu. Çuvallar akta-nlacak! Yeni mallar arkaya, eskiler öne... Boş çuvallar toplanıp bağlanacak. İş çoktu, ama önce sorusunun cevabını almalıydı. Kızdı Ali Emmi.</p>
	<p class="block_12">'Yok!"</p>
	<p class="block_12">Babasının ses tonunun değiştiğini fark etti Ahmet. Bunun sebebini de anladı. Okul konusunu bilerek kapatmaya çalışmış, babasını kandıramamıştı.</p>
	<p class="block_12">O gün canı sıkılmıştı okulda, Ahmet'in. Solcu bir hocayla, matematik hocası ile tartışmıştı. Babasına okuldan söz etmeye başlarsa, bu konuyu ağzından kaçırırsa! Çok kızardı babası, okuldan şikâyet gelmesine. Hele hocalarla tartışmasına...</p>
	<p class="block_12">Hocalık kutsaldır. Ne demiş Hazreti Ali Efendimiz 'Bana bir harf öğretenin, kırk yıl kölesi olurum!'. Hocaya laf söylenmez. Hocaya saygısızlık yapılmaz! Karşı gelinmez!</p>
	<p class="block_12">Ahmet okula, ilkokula başladığı gün, köy öğretmenine emanet ederken "Eti senin, kemiği benim!" demişti babası. Öylesi bir öğretmen sevgisi, öğretmen saygısı vardı Ali Emmi'de. O nedenle çekiniyordu Ahmet. Ama babası bilmiyordu ki hocalar, artık eski hocalar değildir. Bir tuhaf olmuşlar. Hele yeni gelen genç hocalar. Fikirleri, söyledikleri, kabul edilir şeyler değil. Babası bilse...</p>
	<p class="block_12">İnandıklarına, değerlerine söz söyletmez Ali Emmi! İnançlarıyla kimsenin oynamasına, eğlenmesine izin vermez. Dokunulmazları vardır. Çocuklarını da öyle yetiştirmiştir. Allah, kitap, din, vatan, millet, bayrak... Bir de devlet!</p>
	<p class="block_12">Ali Emmi, anladı olumsuz bir şeyler olduğunu. Ahmet, alışılmadık, ondan beklenmedik tepkiler veriyordu.</p>
	<p class="block_12">Okul! dedi sesini iyice yumuşatarak, "Okul nasıldı? Nasıl derslerin?"</p>
	<p class="block_12">Sanki öğrenmezse o gün, eksik bir şeyler kalacaktı hayatında.</p>
	<p class="block_12">İyi! dedi Ahmet, "Çok iyi! Tabiat Bilgisi imtihanından dokuz almışım!"</p>
	<p class="block_12">Aferin! Başka...</p>
	<p class="block_12">Dersle ilgili başka bir şey...</p>
	<p class="block_12">Yalan söylemezdi Ahmet. Babası yalana çok kızar hele ki adı Ahmet olan birinin yalan söylemesi, kabul edilemez onun gözünde.</p>
	<p class="block_12">Peygamber Efendimiz Hazreti Muhammed Ahmet 'El Emin' diye anılırdı. 'Ahmet' adını taşırken bunu hatırlamalısın her zaman! Sen de 'Emin, güvenilir, özü, sözü doğru' biri olmalısın! Yalan söylemek insanı bozar! Efendimiz, Hadisi Şeriflerinde üç şey hariç, yalanın insanlara haram olduğunu buyurmuştur. Bunlar, hanımının rızasını almak için erkeğin yalan söylemesi, savaş halinde iken düşmana yalan söylenmesi, iki Müslüman'ı barıştırmak, arasını bulmak için yalan söylenmesi... Bunların dışında yalan söyleyen...</p>
	<p class="block_12">Yalan söylemeyecek Ahmet. Ama bir şey de söylemeyecek, eğer başarabilirse!</p>
	<p class="block_12">Başka!</p>
	<p class="block_12">Derslerle ilgili başka bir şey...</p>
	<p class="block_12">Çaresiz "Yok!" diyecekti Ahmet. Tam o sırada Yakup girdi içeriye, arastanın çay ocağının çırağı. Yirmi yaşlarında, köyün den geldiği gibi saf, temiz, kendince, Yakup. Kapıdan girdi ve Ahmet'i yalan söylemekten kurtardı.</p>
	<p class="block_12">Dükkânın kapısını açıp, adımını atmadan, "Çay!" diye yüksek sesle bağırdı Yakup! İkisi de irkildiler.</p>
	<p class="block_12">Evladım, şu huyunu bırak! Kapıdan girer girmez, selamsız sabahsız bağırma! diye çıkıştı Ali emmi. Yakup aldırmadı. O sırada kapıdan gelen Ezan sesine kulak kabarttı herkes. İkindi Ezanı... Kalkıp abdest tazelemesi, namazını kılması gerek Ali Emmi'nin... Yakup bırakırsa...</p>
	<p class="block_12">Selamın Aleyküm Ali Emmi! Çay... Sana da getirdim! deyip masanın çatlamış camının üzerine bıraktı porselen çay tabağı içinde, ince, küçük bardaklara doldurulmuş çayı! Biraz sertçe bıraktı. Yine çıkıştı Ali Emmi.</p>
	<p class="block_12">Yavaş! Kıracaksın camı!</p>
	<p class="block_12">Güldü Yakup. Güldükten sonra da bilmiş bilmiş,</p>
	<p class="block_12">Güldürme beni Emmi! dedi "Zaten kırık!"</p>
	<p class="block_12">Konu açılmıştı artık. Susmazdı Yakup. Başladı daldan dala atlayarak, havadan sudan konuşmaya. Mutlaka bir şeyler bulurdu laf edecek. Her gittiği dükkânda böyle yapar durmadan konuşur, ustasından da bu nedenle laf yerdi. Konuştuğunun çoğunu kimse dinlemez... Saçma sapan, birbirinden ilgisiz konularla sürer konuşması...</p>
	<p class="block_12">Çay taze mi? diye sordu Ahmet. Yakup her zaman ki şakasını yaptı.</p>
	<p class="block_12">Taze! Daha sabah demledik! dedi ve kahkahalarla güldü.</p>
	<p class="block_12">Ahmet bardağın kenarındaki şekerleri, çaya katıp karıştırırken, "Biraz demli yapın şu çayı Yakup Ağabey!" dedi. Bu sefer ikinci alışılmış şakasını patlattı Yakup.</p>
	<p class="block_12">Demli çay, gece uyutmaz Ahmet! Sonra sinir yapar!</p>
	<p class="block_12">Kendi şakasına yalnızca kendi güldü yine ve konuşmasını sürdürmek istedi, ama Ali Emmi "Hadi var git işine! Ustan bekler!" deyip gönderdi onu.</p>
	<p class="block_12">Ali Emmi, çayını hızla içti. Namaz için kalktı yerinden. Ahmet çayından bir yudum almıştı. Yüzünü buruşturdu. "Çay yapmayı bilmez! Konuşmayı bilir!" dedi. Sonra da ekledi. "Şuraya bir gaz ocağı getirsek, baba! Çayımızı kendimiz..." "O zaman bunlar nerden ekmek yiyecek?" deyip, her zamanki gibi konuyu kapattı Ali Emmi! Komşu haklarını gözetmek gerektiğini hatırlattı. Arka tarafa geçti!</p>
	<p class="block_12">Şeker çuvallarının arasında... Çalışıyor, düzenliyordu Ahmet. Gömleğini çıkarmış, babasının bütün ısrarına rağmen pantolonunu değiştirmemişti. Dikkatli davransa da üzerine bir şeyler bulaşmasına engel olamıyordu. Üstelik elleri şekerlenmiş, pantolonunu silkeleyemiyordu. Durdukça yapışırdı şeker tozları. Anası yine kızacaktı eve gidince. Keşke değiştirseydi pantolonunu da. Ama buradaki iş pantolonu, çok eski, küçük ve kısaydı. Bir tanıdığı, arkadaşı falan dükkâna gelirse, zoruna giderdi. Oldukça havası vardı okulda. Okuldan gelebilecek birisine zavallı gibi yakalanmak istemiyordu. Dükkândaki iş pantolonunun değişmesi için, üzerindeki, okulda giydiği pantolonun miladının dolması gerekiyordu. Durumu iyi olduğu halde para harcama konusunda eli fazla açık değildi Ali Emmi'nin. Yaşadığı zor günler onu tutumlu yapmıştı. Üstelik Hacı Dedesi de sürekli karşı çıkardı israfa. Bir pantolon varken ikincisini israf görülürdü. Ahmet de aldırmaz, ısrarcı olmazdı. Yaşadıkları çevrede yadırganmayacak bir durumdu. Büyük çoğunluktan iyiydi üstü başı.</p>
	<p class="block_12">Arada sırada dükkâna gelirdi Hacı Dedesi. Ne köyünden, ne yaylasından ne de oğlu Ali Emmi'den ve ilçeye yerleşen diğer çocuklarından vazgeçemediği için üç mekân arasında dolaşır dururdu. Bu hoşuna giderdi. Özlenmek, beklenmek, karşılanmak... Eşi rahmetli olduktan sonra, daha fazla kalmaya başlamıştı ilçede. Ama yaz sıcaklarında kendini hemen yükseklere atardı.</p>
	<p class="block_12">Bir çuvalı kaldırıp üst üste koyduğu dokuz çuvalın üzerine, onuncu olarak attı Ahmet. Çok güçlü hissediyordu kendisini. Pazıları çuval indirip, kaldırmaktan gelişmişti. Yazın da köyde çalışırdı. Gardım alıp yumruk sallardı zaman zaman. Gazetelerde gördüğü Amerikalı şampiyon boksör Liston'un* verdiği pozu vermeye bayılıyordu. Boks yapmak istiyordu. Dövüşmeyi öğrenmek...</p>
	<p class="block_12">Boks bir sanattır! Dövüş sanatı! diyen idman dersi hocasına sormuştu.</p>
	<p class="block_12">Nasıl boksör olurum hocam? Ben boks öğrenmek istiyorum!</p>
	<p class="block_12">Boks kulübüne kaydolman gerek!</p>
	<p class="block_12">İlçede boks kulübü yoktu ve Spor Bakanlığı ilçelerde boks kursları açmıyordu. Babasının dediği gibi üniversiteye giderse, büyük şehirde, ilk yapacağı işlerden biri boks öğrenmek için bir kulübe kayıt olmaktı. Belki gideceği üniversitenin boks takımı olurdu.</p>
	<p class="block_12">Çuvalı yerleştirdikten sonra gazetede gördüğü, Liston'un verdiği pozu verdi yeniden. Gardım aldı. Sonra bir yumruk artı şeker çuvalına. Biraz sert bir vuruş olmuş, kesme şekerler elini acıtmıştı. Aldırmadı. Bu yumruğu çuvala değil de canını sıkan Matematik Hocası'nm suratına vurmak isterdi. Babasının sözü geldi aklına.</p>
	<p class="block_12">Hocalara en küçük saygısızlık edersen...</p>
	<p class="block_12">Bir bilse babası! Hocanın sözlerini bir duysa! Ahmet'e hak verirdi mutlaka, ama nerden bilsin? Anlatsa mı?</p>
	<p class="block_12">Baba, hoca resmen komünistlik yapıyor! Allahsızlık yapıyor. Dersten çok propaganda peşinde! Hem başvekile, hem Cumhur Reisi'ne söylemediğini bırakmıyor. Herkese Faşist" diyor. Sovyetlerin yönetimini övüyor. Benim sevdiğim Türkçü yazarlara söz ediyor. Ondan da kötüsü devlete, Türk Devleti'ne laf ediyor!"</p>
	<p class="block_12">Geçen yıl buradan giden edebiyat hocası, Türkçü bir hocaydı. Çok severdi Ahmet'i. Dergiler, kitaplar verirdi okuması için. Hatta bazı dergilere abone etmiş, sürekli okuma alışkanlığı edinmesini sağlamıştı. Ahmet onun sayesinde, Türkçü olmuştu. Ne büyük bir milletin evladı olduğunu, tarihini öğrenmişti. Ziya Gökalp'in "Türkçülüğün Esasları" kitabını neredeyse ezberlemişti.</p>
	<p class="block_12">Keşke gitmeseydi! diye burukça iç çekti Ahmet, "İyi hocalar gidiyor, böyle komünistler geliyor. Gider söylerdim Kemal Hoca'ya. Derdim ki 'Matematik Hocası komünistlik yapıyor. Ziya Gökalp'a, Nihal Atsız'a, faşist diyor. Bütün Türkçülere 'Faşist' diyor! Şunun bir dersini...'"</p>
	<p class="block_12">Çok delikanlıydı Kemal Hoca. Sözü geçen, iri yan, gösterişli, mert... Kimse karşısına çıkamazdı.</p>
	<p class="block_12">Ya bu komünist! Gülümsedi!</p>
	<p class="block_12">İyi ki cevabını verdim ona! Nasıl da yedi lafını! Bundan sonra daha dikkatli olur bizim sınıfta konuşurken.</p>
	<p class="block_12">Delikanlıydı Ahmet. Mertti, korkusuzdu. Susup oturacak bir çocuk değildi. Elini kaldırıp söz istemiş, ayağa kalkmıştı.</p>
	<p class="block_12">Türkçüler faşist değildir hocam! Onlara faşist-diyemezsiniz! Sürekli övdüğünüz Sovyetlerde olanları biliyoruz. Orada, Rus boyunduruğunda yaşayan esir Türklerin çektiği çileleri biliyoruz! Bize komünizmi övmeyin!</p>
	<p class="block_12">Öylece kalmıştı hoca. Cevap vermeye, kızmaya çalışmış, "Ben komünist değilim!" falan gibi bir şeyler söylemiş, Ahmet'ten cesaret alan birkaç arkadaşı daha kalkmış, küçük bir başkaldırıya sahne olmuştu sınıf. Hoca sinirden kıpkırmızı olmuş, sonra "Sizi idareye vereceğim!" deyip terk etmişti sınıfı.</p>
	<p class="block_12">İdare denilince iş değişirdi. Yıllardır ortaokula müdürlük yapan Nabi Bey, çok sert bir hocaydı. İlçenin saygın bir ailesine mensup olması onu dokunulmaz ve tartışılmaz yapıyordu. Üste lik sevilen, iyi bir adamdı Nabi Bey. Neredeyse sokakta dolaşan on kişiden beşi, onun öğrencisiydi. Ahmet, onun karşısına çıkmak yerine okula hiç gitmemeyi tercih ederdi. Babasıyla da çok sık görüşürdü Nabi Hoca. Dükkâna uğrarsa, ya da Ali Emmi'yi okula çağırırsa, bu konulardan söz ederse, yanardı Ahmet!</p>
	<p class="block_12">Bir yumruk daha attı şeker çuvalına. Eli çok acıdı bu kez. Sinirlendi. Bağırdı adeta.</p>
	<p class="block_12">Türkçüler, faşist değildir!</p>
	<p class="block_12">Bir şey mi dedin Ahmet?</p>
	<p class="block_12">Yok, baba, bir şey yok!</p>
	<p class="block_12">Nasıl da duyar? Nasıl da kulağı deliktir. Anlatsa mı acaba? Nabi Hoca'dan ya da bir başkasından duymak yerine, ondan duysa!</p>
	<p class="block_12">Yarma kadar bekleyeyim! Bakalım bir şey çıkacak mı? Hoca idareye gidecek mi?</p>
	<p class="block_12">Zaman akıp geçiyordu! Kendini toparlamaya çalışan, yaşamaya, var olmaya çalışan genç bir ülkenin umudu olan genç adayı çocuklardan biridir Ahmet. Güneyin, Çukurova'nın yiğit, korkusuz, mert, saf, tertemiz, Yörüklerindendir. Geçmişinde zerre kadar bir katıklık, bozukluk, baş eğmişlik yoktur. Çok sever ülkesini, milletini, bayrağını. Atasından, babasından miras bir sevgidir bu. Sevginin de üstünde, aşk! Ama yaşadığı yıllar zor yıllardır. Komünist ve kapitalist olarak bölünmüş dünyada yer tutmaya çalışan ülkesini yöneten beceriksiz politikacılardan şikâyetçidir. Babasının aksine Demokrat Parti'den ve Menderes'ten hiç haz etmez. Onların Amerika'ya olan yakınlığından nefret eder. Bazen bunu söylemeye çalışır babasına, ama konuşamaz. Daha doğrusu konuşturulmaz.</p>
	<p class="block_12">Sen ne anlarsın? diye kızar babası, "Sen ne anlarsın? Bugün karnımız doyuyorsa Menderes'in sayesinde. Neler çekti bu millet Halk Partisi'nden? Menderes geldi dinimizi, insanlığımızı bildik!"</p>
	<p class="block_12">Ah babam ah! Neler oluyor dünyada bir bilsen! Memleketimiz kimlere teslim ediliyor bir bilsen! Amerika denilen devleti bir tanışan!</p>
	<p class="block_12">Her şeyi öğrenme güdüsü ile okuyordu Ahmet. Üstelik ona yol gösteren, sorularına cevap verecek hocaları vardı. Babası ile konuşamadıklarını onlarla rahatlıkla konuşuyor, tartışıyor öğreniyordu.</p>
	<p class="block_12">Geçici bir bolluk ve rahatlıktı yaşananlar. Tarımı geri kalmış, sanayileşmenin daha ilk basamaklarında, üretimi kısıtlı bir ülke nasıl ayakta kalsın?</p>
	<p class="block_12">İkinci Dünya Savaşından sonra cepheleşmeye başlayan, neredeyse ikiye ayrılan dünyada yer bulmaya çalışan Türkiye, yönlendirmelere açık bir ülkeydi. Sıkıntılı bir bölgedeydi, sıkıntılar içindeydi. Üstelik kendi silahını yapamayan, yardıma muhtaç bir ülke...</p>
	<p class="block_12">Amerika, dış politikasını "Sovyet düşmanlığı" ile şekillendirirken, 1947 tarihli "Truman Doktrini" ile Türkiye için planlarını da ortaya koymuştu. Bu tarihin hemen öncesinde Türkiye, Sovyet tehdidi ve istekleri ile karşı karşıya gelmişti. Sovyetlerin toprak talepleri karşısında bir müttefik olarak Amerika'yı seçmişti. Biraz da zorunlu olarak!</p>
	<p class="block_12">Olaylar birbirini izlemiş, soğuk savaş yeni cepheleriyle, yeni şekilleriyle ortaya çıkmış, bir üstünlük ve kültür savaşı haline dönüşmüştü. Zaman zaman sıcak savaşlarda kendini göstermişti.</p>
	<p class="block_12">Kore Savaşı bir dönüm noktasıydı Türkiye açısından.</p>
	<p class="block_12">ABD ve Çin, kuzey ve güney olarak ikiye bölünmüş Kore üzerinden güçlerini denerken, yerini seçme çabası içinde 1950-1953 Kore Savaşma katılma karan almıştı Türkiye. Oluşturulan Birleşmiş Milletler gücüne "Mehmetçik" göndermişti.</p>
	<p class="block_12">Mehmetçik... İlgisi bile olmayan bir savaşta, nedenini bilmeden yer almış, şehitler vermişti. Sovyetlere karşı kurulan NATO'nun üyesi olmak için umutla bekleyen Türkiye, uzun ısrarlarından sonra, 1952 yılında Yunanistan'la birlikte NATO'ya kabul edilmişti.</p>
	<p class="block_12">Ali Emmi bunun bir zafer olduğunu söylerdi. Menderes'in zaferi ! Oysa Ahmet öyle olmadığını biliyordu. Başka bir ülkenin güdümüne girmek nasıl olur da zafer kabul edilirdi? ABD silahına, yardımına muhtaç olan bir ülkenin ferdi olmaktan utanç duyuyordu.</p>
	<p class="block_12">İşte bütün bunları babasına da söylemek istemiş, sözü ağzında kalmıştı.</p>
	<p class="block_12">Sen ne bilirsin? demişti, Ali Emmi "Okumana bak sen!"</p>
	<p class="block_12">Çaresiz susmuştu. Babası ile tartışacak değildi ya!</p>
	<p class="block_12">Çocuktur o! Şimdi dinlemez onu babası. Rüştünü ispat etmesi gerek. Adam olduğunu, büyüdüğünü anlatması... Bunun da yolu bir tanedir. Babası onu ancak, üniversiteyi bitirip büyük adam olduğunda, bilgisini kanıtladığında dinler! Yoksa boşunadır Ahmet'in çabası. O da arkadaşları ile konuşur. Yaşları çok küçük olsa da kardeşleriyle, en önemlisi sevdiği hocalarla...</p>
	<p class="block_12">Gerektiğinde tartışır. Karşı koyar değerlerine söz söyleyenlere. Koyacaktır da! Harta kavga edecektir! Ruhu boyun eğmez! Başı eğilmez! Adına layık biri olmak için çabalar durur.</p>
	<p class="block_12">Ahmet, doğarken Türkçü doğmuştur!</p>
	<p class="block_12">27 MAYIS 1960 ÖNCESİ</p>
	<p class="block_12">Allah öylesi bir güzellik bahsetmiştir ki memleketine! Bunu görür, düşünür, şükrederdi Ahmet. Akdeniz ile Toros Dağları arasında uzanan güzelliğe tutkundu. Eksik olan hiçbir şey yoktu. Fazlalık da. İklimi, coğrafyası... Denize doğru uzanan verimli ovası...</p>
	<p class="block_12">Adam diksen yetişir! derdi babası gururla, "Ama adam gibi adamı dikeceksin! Hoş, adam sıkıntımız yoktur ya Çukurova da!"</p>
	<p class="block_12">Yazın, çok sıcak olur. Ama dağ var, deniz var; yaylalar var! İlçenin ortasından geçen ırmak var... Sıcaklar artınca ilçe boşalır. Millet, alır göçünü yayladaki evine çıkar! Geride kalanlara acırlar adeta. Göçer kültürün geçmişten gelen bir yansımasının tezahürüdür bu acıma güdüsü. Eski Türkler, kentlerde yaşayanlara, yerlerinde kalıp göçemeyenlere "Yatuk" der, onlara acırlardı.</p>
	<p class="block_12">Dükkân yüzünden, Ali Emmi, yazın da, bir zaman kalır, ilçede. O zaman bir söylenir ki! Sonra kardeşlerinden yardım ister, Ahmet'in amcalarından... Nöbetleşe kalırlar aşağıda. Ahmet çoğunlukla yaylada geçirir yazı. Onun tatili toprakla uğraşmaktır. Hayvanların peşinde dolanmak... Bundan da hiç gocunmaz. Toprağa tutkusu vardır. Bir de ağaçlara... Geniş ormanlar süsler dağlan. Devletin koruduğu, kolladığı ormanlar... Zaman zaman ormancılarla sıkıntıya girer köylüleri.</p>
	<p class="block_12">Bir keresinde...</p>
	<p class="block_12">Ormancıların, keçilerle sorunu vardı. Sonu gelmeyen bir savaş gibiydi. Genç fidanlara zarar veren keçilerle mücadele eder lerdi. Sürekli olarak köylere uğrarlar, uyarırlardı keçi sahiplerini. Hayvanlarını ormanlara sokmamalarını isterlerdi. Özellikle yeni ağaçlandırılmış bölgelere keçi girmemeliydi.</p>
	<p class="block_12">O gün bir cip geldi köye. Orman Müdürlüğü'nün cipi!</p>
	<p class="block_12">Fazla araba çıkmazdı köye. İlçe de bile arabası olanların sayısı o kadar azdı ki. Bir tek eski köy minibüsü vardı. O da sabah iner akşam geri dönerdi. Kalan zamanda işlerini atlarla, katırlarla, eşeklerle görürlerdi. Ahmet bayılırdı ata binmeye. Kendini bir başka hissederdi. İki atlan vardı, bir de at arabaları...</p>
	<p class="block_12">Cip'ten resmi elbiseli, beli tabancalı orman korucuları indiler. Cipin arka kapısından... Biri koşup ön, sağ kapıyı açtı. Üstelik öndeki şahıs inerken selam durdu. Şaşırmıştı Ahmet. Genelde jandarma geldiğinde, komutanlarına kapıyı açar ve selam dururdu jandarma erleri.</p>
	<p class="block_12">Bu gelen kimdi böyle?</p>
	<p class="block_12">Sordu. "Mühendis" dediler, "Orman Mühendisi". Bütün buradaki ormanlar ondan sorulurmuş. Onun dediği olurmuş. Kanun gibi adammış! Üstelik kravatlıydı. Takım elbiseli. Ceketinin açıklığından tabancasını da gördü Ahmet. Bu adam, bu orman mühendisi, babasının "Okumuş adam" tanımına tam olarak uyuyordu. Üstelik ormanlar, arazi, toprak ağaçlar, Ahmet'in sevdiği ne varsa mühendisin kontrolündeydi. O gün karar verdi Ahmet.</p>
	<p class="block_12">Ben, orman mühendisi olacağım!</p>
	<p class="block_12">Duyanlar, sıradan bir söz gibi bellediler. Çocukça bir özenti saydılar. Önemsemediler. Oysa Ahmet'in düşü oldu. Aklına yerleşti.</p>
	<p class="block_12">Tam o zamanlarda, ilçedeki tek sinemaya "Tarzan" filmi geldi. Belki beş kere gitti o filme Ahmet. Ormancı ile Tarzan'ı kendince özdeşleştirdi. İkisi de ormanların hâkimiydi. Orman mühendisliği bir tutku oldu onun için.</p>
	<p class="block_12">Kışın son günleri... Kış dediğin ne ki memleketi için. Kar yağmaz hiç! Öyle keskin soğuklar da olmaz. Kış başlar ve biter. Hele bahar yaklaştıkça, yazla eşleşir.</p>
	<p class="block_12">O yıl lise birinci sınıftaydı Ahmet. Boyu daha da uzamış, esmer, yağız, yakışıklı bir delikanlı olmuştu. Duruşu, bakışları değişmişti. Çok ders çalışıyor, bu arada ara vermeden kitap okumayı sürdürüyordu. Fikir sistemi iyice oturmuştu. Konuşuyor, anlatıyor, tartışıyor, bunları bilinçli yapıyordu. Artık zaman zaman babası ile de konuşmaya çalışıyordu siyasi konuları. Özellikle okulda olanları anlatma çabasına kızıyordu babası. Onu yine susturuyordu. Ahmet'in, Demokrat Parti'nin Amerika'ya karşı teslimiyetçi tutumunu eleştiren sözlerine de çok kızıyordu.</p>
	<p class="block_12">Sanki Ahmet'in inadına iş yapar gibi, gidip önce Demokrat Parti'ye sonra da, Demokrat Parti'nin muhalefete gözdağı vermek için kurduğu "Vatan Cephesi"ne üye olmuştu Ali Emmi.</p>
	<p class="block_12">Vatan Cephesi!</p>
	<p class="block_12">Muhalefet tarafından, Demokrat Parti'nin halkı cephelere ayırmak amacıyla kurduğu bir sistem olarak tenkit ediliyordu. Demokrat Parti'nin amacı; il ve ilçe teşkilatlarını daha etkin hale getirmek, gençlik kollarım genişletmek, kayıtlı üyelerin sayısını artırmak, böylece kamuoyuna, partinin güçlendiğini göstermekti. Partinin bilge geçinenleri tarafından uydurulmuş bir propaganda yöntemiydi. Öyle bir propagandaydı ki, Vatan Cephesi üyelerinin isimleri, her gün radyodan okunuyordu. Saatlerce süren, kayıt olanların merakla beklediği bir süreç...</p>
	<p class="block_12">Ali Emmi hiç bu kadar heyecanlı olmamıştı. Paraya kıymış, dükkânına zamanın en gelişmiş radyolarından birini kurdur-muştu. Amacı, adını duymaktı radyoda. Heyecanla bekliyordu anılmayı. Oysa nasıl olmuşsa adı okunmamıştı. Kendisi gibi yapıp Vatan Cephesi'ne kaydolanların, tanıdıklarının adını duydukça kızıyordu. Kaç kez partiye gitmiş ve şikâyetçi olmuştu. Al dığı cevap, "O kadar çok katılım var ki Vatan Cephesi'ne, sıra ancak gelir! Mutlaka okunacak, bekleyin!"</p>
	<p class="block_12">Ne güzeldi! Ne kadar kalabalık olurlarsa o kadar iyiydi.</p>
	<p class="block_12">Adeta bir iş olmuştu Ali Emmi için adının okunmasını beklemek.</p>
	<p class="block_12">Ali Emmi, adının okunmasını beklerken, ajanslardan hiç beklenmeyen bir haberin yayınlanacağını bilmiyordu. Tok bir sesin yapacağı çağrıyla çok şeyin değişeceğini de!</p>
	<p class="block_12">Ülke karmaşa içindeydi. Öğrenci olayları başlamıştı, büyük kentlerde. İstanbul'da, Ankara'da üniversite öğrencileri, boykotlar, işgaller, yürüyüşler, mitingler yapıyorlar, polisle çatışıyorlardı. Demokrat Parti, öğrencilerin üzerine çok sert gidiyor, olayları bastırma çabası içinde hata üzerine hata yapıyordu. Yargı mensuplan, üniversite hocaları ve toplumun başka kesimleri rahatsızlıklarını dile getiren açıklamalar, eylemler yapıyorlardı. Ordu içinde huzursuzluklar olduğu bildiriliyordu.</p>
	<p class="block_12">Ahmet, kitap okumak ve kendini geliştirmenin yanı sıra, abone olduğu Türkçü Dergileri, günlük gazeteleri ve haber ajansını kesintisiz takip ediyordu. Siyaseti öğrenmeye, anlamaya çalışıyordu. Yine okuldan sonra dükkâna gidiyor, yine çalışıyor, zaman zaman sevdiği hocalarıyla konuşuyor, aynı fikri paylaştığı arkadaşları ile buluşup fikir tartışmalarında bulunuyordu.</p>
	<p class="block_12">Sanki sol bir el değmiş gibi, lisede öğretmen yapısı değişmiş, bir anda hocaların çoğunluğunu solcular, kendi tabirleri ile sosyalist devrimciler, Ahmet'e ve Türk Milliyetçilerine göre, komünistler oluşturmaya başlamıştı. Çünkü öğretmen yetiştiren yüksek okullar sol hâkimiyetine geçiyordu yavaş yavaş.</p>
	<p class="block_12">Fikirlerinin kölesi olan öğretmenler zehirlerini saçmaktan çekinmiyorlar, çoğu muhafazakâr çevrenin garip, sessiz çocuklarım fikirleriyle etkilemekten geri durmuyorlardı.</p>
	<p class="block_12">Ahmet'in sınıfında konuşamıyor, rahatça propaganda ya-pamryorlardı. Ahmet ve birlikte olduğu milliyetçi arkadaşları hemen itiraz ediyor, "Burası siyaset yeri değil, okul! Dersten başka bir şey konuşmayın!" diyerek susturuyorlardı solcu hocaları. Ahmet'in güçlü, etkili dış görünüşünün yanı sıra, çevresine hâkimiyeti ve öğrenciler arasındaki yeri bunu yapmasını sağlıyordu. Yine de her geçen gün büyük mesafe alıyordu komünistler. Kullandıkları metalar o kadar çoktu ki. Gelişmemişlikten başlıyorlar, Amerikan düşmanlığını, yoksulluğu ortaya döküyorlardı. Söyledikleri az sayıda doğruların arasına sıkıştırdıkları yalanlan ile akılları çeliyorlardı. Özellikle dışarıdan, köylerden ve henüz lisesi olmayan ilçelerden gelen, yatılı olarak okul pansiyonunda kalan öğrenciler üzerinde etkiliydiler. Çoğu bekâr olan bu hocalar, pansiyonda onlara ayrılan odalarda kalıyorlar, nöbet günlerinde öğrencilere arkadaşça yaklaşıp onları yanlarına çekmeyi başarıyorlardı. Yasak kitapları el altından okutuyorlar, değişik yoldan gelen bildirileri veriyorlardı.</p>
	<p class="block_12">Gençlik heyecan ister! Gençler değişik davranmak ister! Kendilerini gösterme çabası içinde yoldan çıkmaları kolaydır gençlerin. Özellikle geldikleri dar çevrelerden uzaklaşmaları, aile ve çevre etkisinin kırılması onları yeni arayışlara iter. Hele bu davranışlara meydan verenler, onları eğitmek yol göstermek, doğruları öğretmek üzere görevli olan öğretmenlerse!</p>
	<p class="block_12">Yaşıtlarında gördüğü sigara alışkanlığı, bir özenti olarak başlayıp, o yıl yakaladı Ahmet'i. Babası sigara içmezdi. Dedesi ise tam bir tiryakiydi. Cebinden tütün tabakasını, ağzından sigarayı eksik etmezdi. Ahmet, maalesef babasına değil, dedesine çekmişti, bu yönü ile. Okul dışında sigara taşımaya, sağa sola gizle meye, idareye yakalatmamak için her yolu denemeye başlamıştı. Okulda da sürüyordu bu alışkanlık. Genel bir eğilim olarak teneffüslerde, fırsat buldukça bahçedeki sotalarda ya da erkekler tuvaletinde tatmin ediliyordu bu istek. İdare sigara içenlere çok sert davranıyor, sık sık aramalar yapılıyordu. Özellikle Milliyetçi hocalar tavizsizdi. Kendilerine yakın fikirdeki öğrencileri bile affetmiyorlardı. Sınıflara, dersin ortasında aniden baskınlar oluyordu. Sigara ile yakalanan öğrenci hemen ceza alıyor ya da ailesi çağrılıp uyarılıyordu. İkisi de çok sıkıntılı bir dönemeçti. Bu nedenle sınıfa asla sigara ile girmiyordu Ahmet.</p>
	<p class="block_12">Babası, Ahmet'in çalışırken sık sık ortadan kaybolmasından, istediği kısa izinlerden ve üzerine sinen kokudan anlamıştı sigaraya başladığını. Yüzüne vurmamış ve yasak koymamış, ama yanında sık sık sigarayı kötüleyerek sonuç almaya çalışmıştı. Koca delikanlı olmuştu artık Ahmet. Ali Emmi'nin yapacağı fazla bir şey yoktu. Kızmakla, bağırmakla, cezalandırmakla bir sonuç alamayacağını biliyordu. Yanında, büyüklerinin yanında içmeyerek gerekli saygıyı gösteriyordu Ahmet. Eğer okuldan bir şikâyet gelmezse, bilmez görünmek en iyi çareydi şimdilik.</p>
	<p class="block_12">Yarın bu oğlan, büyük kente, okumaya gidecek! Peşinde gezecek değilim ya! Ne gördüyse gördü! Ne öğrendiyse öğrendi bu yaşma kadar! Aile terbiyesini aldı alacağı kadar. Bundan sonrasına pek karışmak olmaz!</p>
	<p class="block_12">Çocuklarına yeterince terbiye verdiğini, dini, geleneği, vatanı, milleti öğrettiğini ve önlerine ufuk açtığını düşünüyordu Ali Emmi. Çok şükür çevreden, okuldan şimdiye dek bir şikâyet gelmemişti. Herkesin güvendiği, temiz çocuklardı.</p>
	<p class="block_12">Hele Ahmet...</p>
	<p class="block_12">Anası geleneksel bir alışkanlıkla ona kız beğenmeye başlamıştı. Şaka ile karışık, sık sık dile getiriyordu bunu. Çevreden, iyi aile kızlarından birini Ahmet'e yakıştırıyordu. Buna akraba hanımları da katılınca iş çığırından çıkıyordu.</p>
	<p class="block_12">Aklını karıştırmayın çocuğun! O, babasının, hatta bu ailede kimsenin yapmadığını başaracak, üniversitede okuyacak! Benim gibi erkenden evlenmeyecek!</p>
	<p class="block_12">Kızıyordu hanımı! Almıyordu.</p>
	<p class="block_12">Ne oldu evlendin de? Bak şimdi, övündüğün çocukların var!</p>
	<p class="block_12">Doğruydu. .Pişman olduğu için söylemiyordu bu sözü Ali Emmi.</p>
	<p class="block_12">"Zaman değişti Hanım, zaman değişti! Yarın, okuyanların günü olacak! Diploması olmayanı adam yerine koymayacaklar!"</p>
	<p class="block_12">Okulda olaylar gelişip tartışmalar artınca, babasını haberdar etmek zorunda kalmıştı Ahmet. Başkasından ya da idareden duyacağına ondan duyması daha iyiydi. Komünist propaganda yapmayı sürdüren, tartıştığı bir hocayı babasına söyledi. Çünkü bu hoca işi iyice azıtmış, "Din afyondur!" diyecek, Yüce İslam Dini'ne söz söyleyecek kadar ileri gitmişti. Oğlunu dikkatle dinledikten sonra, okula gidip konuyu araştırdı. Bunun üzerini örtmedi Ali Emmi. Okulda komünist propaganda yapan hocadan şikâyetçi oldu. Olay büyüdü ve vilayete kadar intikal etti. Hoca sürüldü oradan.</p>
	<p class="block_12">Sürüldü de ne oldu? Başkaları vardı. Yenileri' geliyordu. Yerine gelen gideni aratacak kadar keskindi. Değişim acımasızca sürüyordu. Sürülenler, gittikleri yerde, daha bilenmiş ve bilinçlenmiş olarak öğrencileri zehirlemeyi sürdürecekti! Çare olarak görülen sürgünler gelecekte daha kötü sonuçlar doğuracak bir uygulamaydı, ama o zamanlar çare olarak görülüyordu. Milli eğitim, çizgisini belirleyememenin, milliliği yalnızca adında taşımanın etkisi ile yıpranıyor, okullar devlet düşmanı yetiştiren müesseseler haline geliyordu.</p>
	<p class="block_12">Mart ayıydı. Başka bölgelerde belki, kışın kalıntısı havalar hüküm sürerken, burada çok güzel, güneşli bir bahar havası yaşanıyordu. Teneffüs zamanını, sigara içerek geçirmek için bahçede arka duvarın dibinde buluşmuşlardı birkaç arkadaşı. Aynı köyden okumaya gelen yaşıtı Hayri'yle siyasi olayları konuşuyorlardı. Okul pansiyonunda yatılı kalan Hayri, sigarasını yakarken keyifle,</p>
	<p class="block_12">Yahu bu komünistler, kötü adamlar değil galiba! deyince Ahmet irkildi. Onun neredeyse düşmanlık derecesinde nefret ettiği Rus Uşaklarından nasıl böyle söz ederdi arkadaşı.</p>
	<p class="block_12">Sen ne diyorsun Hayri? Bu kanıya nerden vardın? diye sordu Ahmet, "Bu adamların dinle, millet ve vatanla alakalarının olmadığım bilmiyor musun? Namus anlayışları bile bize benzemez!"</p>
	<p class="block_12">Sovyetler Birliği Devleti, resmi adı ne olursa olsun, her zaman "Rusya'ydı halk için. Ruslara "Moskof adını layık görmüştü Türk milleti. Sovyetler Birliği'nin Başkenti Moskova'dan dolayı verilmişti bu isim ve alçaltım manada kullanılırdı. Bir nevi hakaretti. Komünistlere de "Moskof Dölü" demek en anlamlı tanımdı.</p>
	<p class="block_12">Eğer yoksa içinde, Moskofa karşı bir kin! Bırak Türk'üm demeyi, insan bile değilsin!</p>
	<p class="block_12">Bu kadar içten, bu kadar büyük bir nefret... Rusların Anadolu ve Boğazlar üzerindeki bitmeyen emelleri, Çar Deli Petro'dan beri süren ve bir ideal haline gelen, Türk Boğazlan'nı ele geçirme, sıcak denizlere inme tutkuları, Türkiye'nin NATO'ya girmesine sebep olmuştu. O nedenle birçok Amerikan üssü kurulmuştu Türkiye'de. Yaşadıkları ilçeye en yakını İncirlik Üssü, bir utanç abidesi gibiydi. Devrimcilerin, Demokrat Parti iktidarı'nı en çok suçladıkları, kullandıkları bir suiistimal kaynağıydı, ama gerçekti. Ne işi vardı Amerikan Askerleri'nin topraklarımızda?</p>
	<p class="block_12">Ahmet, Ruslar kadar Amerikalılardan da nefret ediyordu her Türkçü gibi. Hele NATO üstlerinde görevli Amerikan</p>
	<p class="block_12">Askerleri'nin yaptıkları şımarıklıkları duydukça! Bizim topraklarımızda, bize ikinci sınıf vatandaş muamelesi yapıldığını yazıyordu gazeteler. Türk kanunlarına uymayan, yargılanama-yan Amerikalılardan söz ediyordu. Bir de alçaltıcı yardımlardan, okullarda öğrencilere dağıtılan yağ, peynir, süt tozu... Bu kadar muhtaç, bu kadar düşkün müydük? Amerika'nın ekmeğine mi kalmıştık? Ahmet'in aklına işlediği tek bir slogan bütün duygularını açıklıyordu.</p>
	<p class="block_12">Türk'ün Türk'ten başka dostu yoktur!</p>
	<p class="block_12">Oysa şimdi Hayri...</p>
	<p class="block_12">Nereden çıktı bu Hayri? Ne zamandan beri komünistlere karşı yakınlık duymaya başladın? Moskof döllerine sempati duymak, aklın alacağı iş mi? Yakışır mı bu sana?</p>
	<p class="block_12">Adam kazanmakta üzerlerine yoktu komünist hocaların. Köyden gelmiş, gün görmemiş, adeta okudukları ilçeyi dünyanın merkezi sanan öğrencilere en zayıf yönlerinden yaklaşıyorlardı. Disiplinli ataerkil aile yapısından sonra, ulaşılmaz gibi gördükleri öğretmenlerin yakın davranışları karşısında savunmasızdı öğrenciler. Hayri, iddiasını inatla sürdürüyordu.</p>
	<p class="block_12">Doğru söylüyorum Ahmet! Çok iyi davranıyorlar bize! Dertlerimizi paylaşıyorlar! diye anlatmaya başladı yeniden. Sonra iyice açıldı "Kimya Hocası, dün akşam pansiyonda, odasına çağırdı bizi. Çay içtik. Sohbet ettik. Harta sigara verdi bize! Karşılıklı tüttürdük!"</p>
	<p class="block_12">Ne?</p>
	<p class="block_12">Ahmet sigara içiyordu, ama bir hocanın öğrencilere sigara vermesi, hem de okul kampusu dâhilinde bulunan pansiyonda, kabul edeceği bir şey değildi. Bunun sebebini de biliyordu. O, yalnız babasının ve aile büyüklerinin yanında, değil ilçede tanıdığı, bildiği büyüklerin önünde bile sigara içmez, karşılaşırsa ya saklanır ya da yolunu değiştirirdi. Kaçamayacağı durumlarda sigarasını saklardı. Oysa Hayri, pansiyonda hocalarla sigara içtiklerinden söz ediyordu. Müdür duyarsa, idarede görevli milliyetçi hocalardan birinin haberi olursa, mutlaka büyürdü olay. Yalnızca hocalar değil, Hayri gibi arkadaşları da zarar görürdü.</p>
	<p class="block_12">Sen nasıl olur da kanarsın böyle bir oyuna Hayri? Sana kaç kere anlatmadım mı komünistlerin adam kazanma taktiklerini. Böylece yaklaşırlar, beyninizi yıkarlar. Farkında olmadan kapı-lıverirsiniz! Bunun, sizi avlamak, kendilerinden yapmak için bir taktik olduğunu anlamıyor musun? Nasıl inanırsın buna?</p>
	<p class="block_12">Çok kızdı Hayri'ye. Tembihi de verdi.</p>
	<p class="block_12">Bir daha komünist hocalarla ders haricinde konuşmayacak, samimi olmayacak odalarına gitmeyeceksin!</p>
	<p class="block_12">Çok kızmıştı Ahmet! Sert bakışları tedirgin etti Hayri'yi. Arkadaşını hiç böylesine kararlı görmemişti.</p>
	<p class="block_12">Tamam! dedi, "Merak etme! Daha dikkatli olurum!" Bunu söylemesinde bile bir gariplik, inanmazlık vardı. Yalnız Hayri'yi uyarmakla olmayacağını biliyordu Ahmet. Mutlaka daha büyük önlem alınmalıydı. Tek başına yapamazsa, arkadaşlan ile birlikte, öğrencileri teşkilatlandırarak... Güvendiği milliyetçi öğretmenlere danışarak...</p>
	<p class="block_12">Ahmet bu işin üzerine gitmeye karar verdi. Burasının Rusya olmadığını gösterecekti onlara.</p>
	<p class="block_12">O gün, Ahmet'in komünistlerle aktif mücadeleye girmeye karar verdiği gündü ve bu karan, gelecekte onu çok etkileyecekti.</p>
	<p class="block_12">Fikir sisteminin yapılanması, bir ülküyü gönülden sahiplenmek, pek çok sebebin etkisi ile olgunlaşır. Aile, yaşadığı çevreden öğrenilen gelenekler, inançlar, yaşanılan coğrafi çevre ve okuldan alman eğitim etkilidir. Başlangıç noktası çok önemlidir. İlk öğrenilenlerin üzerine katkı sağlayan etmenler, kişiyi geliştirir.</p>
	<p class="block_12">Fakat özde, Allah vergisi bir şeyler vardır. Duygular vardır.</p>
	<p class="block_12">Çocukken oynanan oyunlarda bile fark edilir yaratılış. Herkesin bir kahramanı vardır. Ona öykünür. Onu taklit eder oyunda.</p>
	<p class="block_12">Sen ne olacaksın?</p>
	<p class="block_12">Oğuz Han!</p>
	<p class="block_12">Beline tahta kılıcını takardı Ahmet. Uzun bir daldan uydurma atı... Acemice denediği kılıç oyunları ile... Oğuz Han, onun kahramanıydı.</p>
	<p class="block_12">İlk okunan kitaplarda da görülür bu fark.</p>
	<p class="block_12">Ahmet, tarihi romanlan, Türk'ü anlatan kitapları seçerdi hep. Abdullah Ziya Kozanoğlu'nun romanlan elinden düşürmezdi. Sonra da "Bozkurtlar"... Nihal Atsız'm ölümsüz eseri... Kim bilir kaç kez okudu onu Ahmet. Kürşadlaşması bundandı. Pek çok Türk gencine millet sevgisini aşılayan kitaptı "Bozkurtlar".</p>
	<p class="block_12">Önüne geçilemez bir millet sevgisi üe çok küçük yaşta tanışır insan. Bu sevgi yıllar geçtikçe azalmaz. Artar aksine. Yoğunlaşır. Duygular, fikirle beslenince bilinçlenme artar. Sonrasında korkma artık! Hiçbir ideoloji teslim alamaz seni! Ruhun, savunma sistemini hazırlamış, zırhını kuşanmıştır. Kolayca teslim olanlar, temelden yoksun, içi boş çocuklardır. Boş bir küp gibi, ne doldurulursa onunla doluverirler.</p>
	<p class="block_12">Bunu fark edip, her fırsatta babasına şükran duyardı Ahmet! Aynı okuma sevgisini aşılaması gibi, ona Türklüğünü, Müslümanlığını aşılamıştı babası. Yıkılmaz surlar kurmuştu inanç sisteminin çevresinde. Üstelik mücadele gücü de aşılamıştı.</p>
	<p class="block_12">Okuldan erken çıkmıştı Ahmet. Hoca derse gelmemişti. Baharın güzelliğinden faydalanmak için, gençliğin çağnsma uyup okul çıkış saatine kadar, onun okulda olduğunu sanan babasından habersiz, ırmak boyunda gezmeye çıkabilir, biraz özgürlüğünü, gençliğini yaşayabilirdi. Babası da duysa bir şey demezdi belki, ama Ahmet yalan söylemiş, çizgisinden sapmış olurdu.</p>
	<p class="block_12">Böyle yaparsa, diğerlerinden bir farkı kalmazdı. Oysa Ahmet farklı olmayı seçiyor, seviyordu. Arkadaşlarının ısrarına aldırmadı. O dükkân babasmmdı ve babası onları okutma, iyi bir gelecek kurma azmi ile durmadan dinlenmeden çalışıyordu. Doğru olmayı, dürüstlüğü babasına borçluydu. Her zamanki gibi dükkâna çevirdi yolunu.</p>
	<p class="block_12">Hayri'yle konuştuğu günden beri boş durmamış, beş arkadaşını bir şeyler yapmaya ikna etmişti. Komünist yapılanmanın karşısına çıkmayı düşünüyorlardı. Onun için planlar yapıyordu Ahmet. Çok yakında düşüncelerini uygulamaya koyacaktı.</p>
	<p class="block_12">Her zamanki gibi selam verip girdi kapıdan. Şaşırdı. Dükkân çok kalabalıktı. Arastadaki komşuları dolmuştu içeriye. Lambalı radyonun sesi sonuna kadar açık, ajans haberlerini dinliyorlardı.</p>
	<p class="block_12">Selamını aldı birkaç kişi. Babası onun erken gelişini yadırgamış, ama kalabalıkta nedenini soramamıştı.</p>
	<p class="block_12">Ahmet, çay söyle! diye seslendi.</p>
	<p class="block_12">Tamam, baba!</p>
	<p class="block_12">Elindeki kitapları bıraktı. Çıktı dışarıya. Çıkmadan içerideki konuklan saymıştı. Bir de kendisi... Kapıdan biraz uzaklaşıp bağırdı.</p>
	<p class="block_12">Yakup Ağabey!</p>
	<p class="block_12">Üç kez seslendikten sonra geldi cevap. Her seslenişte birkaç adım ilerlemiş, çay ocağına yaklaşmıştı.</p>
	<p class="block_12">Efendim!</p>
	<p class="block_12">On bir çay, tazesinden... Eski demlikten doldurma!</p>
	<p class="block_12">Tamam! dedikten sonra yine sıradan şakalanndan birini yaptı Yakup.</p>
	<p class="block_12">Akşam demlediğimden doldururum! sonra da kahkahalarla güldü, kendi şakasına. Ahmet'in ciddi yüzünde bir değişme olmadı dükkâna dönerken.</p>
	<p class="block_12">Girince "Çayları söyledim baba!" dedi "Başka bir emrin var mı?" Haberler çok önemliydi ki eliyle işaret edip susturdu onu Ali Emmi. O da dinlemeye başladı.</p>
	<p class="block_12">Siyasetle gün geçtikçe daha fazla ilgilense de neler olduğunu tam olarak anlamakta zorlanıyordu Ahmet. Babası, geçenlerde birine olaylardan söz ederken "Orduyu kışkırtıyorlar!" demişti. Türk Ordusuydu bahsettiği. Ahmet'in hayranı olduğu, toz kondurmadığı Türk Ordusu.</p>
	<p class="block_12">Kim kışkırtabilir ki?</p>
	<p class="block_12">Halk Partililer! Üniversite Hocalan, barolar...</p>
	<p class="block_12">Saydıkça saydı babası.</p>
	<p class="block_12">Ordu içinde İsmet Paşa yanlısı subaylar var! Bunlar ihtilal yapıp, Demokrat Parti'yi devirmek ve Halk Partisi'ni iktidara getirmek istiyorlar. Halkın oyuyla iktidar olamayan Halk Partisi'nin, ordunun desteği ile başa geçirecekler. Ama yağma yok!</p>
	<p class="block_12">İhtilal olursa ne olur?</p>
	<p class="block_12">Çok kötü olur!</p>
	<p class="block_12">Bu kadar açıklamıştı babası. Demokrat Partililer için çok kötü olan, Halk Partililer, solcular için iyiydi. Birileri orduyu kullanarak Demokrat Parti iktidarını sona erdirmek istiyorsa, bunun önüne nasıl geçilebilirdi? Akı kanşıyordu Ahmet'in.</p>
	<p class="block_12">İsmet Paşa'yı sevmiyordu Ahmet. Ailesinde, çevresinde hiç kimse sevmiyordu. Bunun için birçok neden vardı. Babası, İkinci Dünya Savaşı ve sonrası yıllarını, Milli Şef döneminin baskıcı, yokluk içindeki yapısını anlatıp duruyor ve Menderes'i bir kurtarıcı olarak görüyordu. Ahmet ise Türkçülere yaptıkları için sevmiyordu İsmet Paşa'yı. 1944 yılında yaşananları, Türkçülere yapılan işkenceleri okumuş, hocalarından da dinlemişti. "Irkçılık-Turancılık Davası" olarak geçmişti kayıtlara. Aslı ise Türkçülerin, Türk Milliyetçileri'nin yargılanmasıydı. Türkçülük Davası...</p>
	<p class="block_12">İstanbul Boğaziçi Lisesi'nde edebiyat öğretmeni olan Nihal Atsız Hoca, zamanın Başbakanı olan Şükrü Saraçoğlu'na meclisteki bir konuşmasından dolayı, Orkun Dergisi'nde iki mektup yazmış; oldukça ağır sözlerle uyanlarda bulunmuştu. Atsız Hoca, güçlü kalemini kullanmış, "Memlekette açıktan açığa komünist propagandası yapan dergiler çıkartılmaktadır. Bu dergiler Milli Eğitim Bakanlığı'mn emri ile ve devlet parası ile satın alınarak bütün okullara dağıtılmaktadır. Ayrıca Ankara Dil Tarih ve Coğrafya fakültesinde, Devlet Konservatuarında ve daha başka birçok önemli mevkilerde memleketimizi komünistleştirmek isteyen, bu uğurda çaba gösteren insanlar vardır!" diye yazmıştı. Nihal Atsız Hoca, açıkça, suçladığı kişilerin adını da bu mektuplarda vermişti.</p>
	<p class="block_12">Bursa cezaevinde, hüküm giymiş bir suçlu olarak bulunan Nazım Hikmet'e Milli Eğitim Bakanlığı tarafından paralar verilmektedir. Bir vatan haini olduğu bilinen Sabahattin Ali, Ankara'da Devlet Konservatuarında öğretmendir. Sanat adamı olarak yetiştirilecek gençler bu adamın tesir dairesi içine adeta zorla sokulmuş gibidirler! diyerek, adeta arı kovanına çomak sokmuştu.</p>
	<p class="block_12">Bu yazı üzerine, Sabahattin Ali, Nihal Atsız'ı mahkemeye vermişti. Davanın Avukatı, o dönemde Milli Şef İnönü'nün sözünden çıkmayan, Halk Partisi'nin yayın organı gibi çalışan, Ulus gazetesinin özel hukuk müşaviriydi.</p>
	<p class="block_12">Yargılanmak üzere Ankara'ya davet edilen Nihal Atsız'ı büyük bir üniversiteli gençlik kalabalığı karşıladı. O güne kadar Türkçü gençlerin yaptığı en büyük nümayişti. Türkçü gençler ile güvenlik güçleri arasında büyük olaylar çıktı.</p>
	<p class="block_12">Tarih 3 Mayıs 1944'dü ki. Bu şahlanış günü "3 Mayıs Türkçüler Günü" olarak kutlanacaktı.</p>
	<p class="block_12">İktidar bu konuyu oldukça ciddiye almış, üzerine gitmeye karar vermişti.</p>
	<p class="block_12">Mahkemeye çıkan Atsız Hoca, hâkim tarafından serbest bırakılmış ve adliyeden ayrılmıştı. Ancak dışarıda siyasi polis tarafından önü kesilen Nihal Atsız yeniden tutuklanmıştı. Yapılanlar artık Türkçülere karşı planlı bir hareket haline gelmişti. Atsız Hoca'nm üstü başı, yattığı oteldeki odası ve eşyaları aranmıştı. Ankara'da bunlar yapılırken, diğer yandan İstanbul polisi İstanbul'daki evini talan ediyordu. Kitapları, gazete koleksiyonları, yayınlanmamış yazılan, özel mektupları... Hepsine el konulmuştu.</p>
	<p class="block_12">Operasyon başlamıştı, iş bu kadarla kalmayacak, Türk Milliyetçileri'ne adeta savaş açılarak, karşı bir harekât yürütülmekteydi. Yurdun her yanında tutuklamalar sürüyordu. Polatlı'da on dört asteğmen on iki gün sorgulandı. İki yüz elli Harbiyeli hakkında soruşturma açıldı.</p>
	<p class="block_12">Bu arada hükümet istifa etti.</p>
	<p class="block_12">O yıl 19 Mayıs Bayramı'nda Milli Şef İsmet İnönü, tehditler savurarak Türkçüleri suçlamıştı. Basın ve Radyo yoluyla, bin bir yalan ve yanlışla halkı Türkçülere karşı yönlendirmeye çalışmaktaydı. Sürekli olarak İnönü'nün, Türkçüleri suçlayıcı demeçleri yayınlanmaktaydı. Yüzlerce Türkçü zindanlara atılmıştı. Suçlarının ne olduğunu anlayamayan, üç gün içerisinde hâkim karşısına çıkması gereken bu gençler ve askeri personel, konuldukları hücrelerde aylarca tutuldular. İşkencelere maruz kalıp, savunmalarının alınmasını, ya da ne suç işlediklerinin söylenmesini beklediler.</p>
	<p class="block_12">Bu olaylar sırasında Erdek'te genç bir üsteğmen olan Alpaslan Türkeş de tutuklanmış ve İstanbul'da askeri bir hücreye atılarak hiçbir sorgu ve sual olmadan bekletilmişti. Yazdığı dilekçelere ve sorularına cevap verilmemiş, tek kişilik hücresinde dört ay boyunca sorgulanmadan yatmıştı.</p>
	<p class="block_12">Türkçüler, "Tabutluk" olarak adlandırılan, daracık hücreleri hiç unutmadılar!</p>
	<p class="block_12">Öyle insanlar suçlanmıştı ki, Türkçülere öylesine saçma suçlar yüklenmişti ki! Orhun Dergisi'ne abone olanlar, bu dergide tek bir yazıları çıkmış olanlar, Nihal Atsız'a sokakta bir defa selam vermiş olanlar, hep tutuklanmıştı. Nihal Atsız'a mektup gönderenler suçlu ilan edilmişti.</p>
	<p class="block_12">Ahmet'in okuduklarına göre, Türkçülerin yargılanması 7 Eylül 1944 de başlamış, 7 Mart 1945'e kadar tam altmış beş oturum boyunca sürmüştü. Zeki Velidi Togan, Alpaslan Türkeş, Nihal Atsız, Reha Oğuz Türkkan, Cihat Savaş Fer, Nurullah Banman, Fethi Tevetoğlu, Nejdet Sançar, Cebbar Şenel ve Cemal Oğuz Öcal gibi Türkçüler bu davada yargılanmışlar, dava süresince tutuklu kalmışlardı.</p>
	<p class="block_12">Bu davayı, en ince aynntısma kadar biliyordu Ahmet. Bu nedenle sevmezdi İsmet Paşa'yı. Şimdi, ordunun ihtilal yapması ihtimali üzerinde duruluyor, bunda da İsmet Paşa'mn rolü konuşuluyordu.</p>
	<p class="block_12">Çaylar gelmiş, içilmiş, ajans haberleri bitmiş komşular dağılmıştı. Ortalığı toparlamak, Ahmet'e düşmüştü. Ali Emmi, düşünceli haline rağmen, okumaya verdiği önemi göstermek istercesine Ahmet'in okuldan erken dönmesinin sebebini sordu.</p>
	<p class="block_12">Ne oldu oğlum? Neden erken geldin?</p>
	<p class="block_12">Hoca yoktu baba? Ankara'ya gitmiş! Yürüyüş mü ne varmış?</p>
	<p class="block_12">İrkildi Ali Emmi. Buraya kadar geldiyse bu iş, ilçelerinde görevli öğretmenler nümayiş için Ankara'ya gidiyorlarsa...</p>
	<p class="block_12">Gel bakayım buraya! deyip yanma çağırdı Ahmet'i. Ahmet yanaştı. Oturdu.</p>
	<p class="block_12">Ne işi varmış okul zamanı ders hocasının Ankara'da? Bunlar belasını mı arıyor? Rahat batıyor mu bunlara?</p>
	<p class="block_12">Bilmem ki baba! Komünist...</p>
	<p class="block_12">Bunu söyledi, ama pişman oldu. Hocalara karşı saygıdan başka bir tavır istemeyen babasının yanında, bir hocaya böyle bir şey söylemesi yanlış olmuştu. Onun çıkışmasını bekledi, bir an. Ama olması tam aksine...</p>
	<p class="block_12">Komünist değil mi? Komünist! Yoksa ne işi var? Bunları...</p>
	<p class="block_12">Bir şeyler mırıldandı, ama Ahmet anlamasın diye sessiz oldu serzenişi.</p>
	<p class="block_12">Sakın onlara uyma oğlum! Aklını çelmesin bu yanlış adamlar! dedi sonra da sanki olanları bir anda unutmuş gibi "Şu arkadaki pirinç çuvalları..." diye başlayıp görev verdi ona. Ahmet kalkıp üstünü değiştirdi.</p>
	<p class="block_12">Uymayacağım baba! diyordu içinden "Uymayacağım ve hak edenlere derslerini vermek için gerekeni yapacağım! Burasının neresi olduğunu, onlara emanet edilen çocukları kandırmaya çalışmanın ne demek olduğunu göstereceğim onlara!"</p>
	<p class="block_12">O andan sonra, gündemi daha yakından takip etmeye başladı Ahmet. Öyle ki, gazeteleri her gün okuyor, ajans haberlerini babasından daha dikkatle takip ediyordu. Artık yaklaşan bir şeylerin ayak seslerini duyuyordu.</p>
	<p class="block_12">AHMET HAREKETE GEÇİYOR</p>
	<p class="block_12">Suskunluk çare değildir. Tepkisiz kalmak, karşımızdakilerin kendilerini güçlü, bizi de güçsüz sanmalarına sebep olur. Değ-neksiz köy bellerler burayı. Oysa biz güçlüyüz, haklıyız! Öğrenci olmamız, sonsuza kadar susmamızı gerektirmez. Üstelik bunların yaptıkları suç! Komünizm, kanunlarla yasaklanmış bir suçtur. Cezası da ağırdır. Derste; eğitim, öğretim yapacaklarına, sanki Sovyetlerin temsilcisiymişler gibi propaganda yapıyor komünist hocalar. Bizim değerlerimize, inançlarımıza saldırıyorlar! Gözümüzün içine baka baka hakaret ediyorlar."</p>
	<p class="block_12">Altı kişiydiler. Aynı fikri yapıya sahip, bilinçli milliyetçi altı genç! Ortaokuldan beri tanıyorlardı birbirlerini. Güveniyorlardı. Irmağın kenannda, bir çay bahçesinde oturmuşlar olanları tartışıyorlardı. Çaylarını söylediler, sigara içenler, yakınlarda okul öğretmenlerinden biri ya da akraba, tanıdık olup olmadığını kontrol ederek, gizlice sigaralarını yaktılar...</p>
	<p class="block_12">Ne yapacağız ki? diye sordu Hasan, "Kalkıp konuşuyoruz sınıfta. Söylediklerini çürütüp susturuyoruz onlan. Zaten bizim fikrimiz karşısında verecek cevapları yok. Saçmalayıp duruyorlar! Başka ne yapacağız?"</p>
	<p class="block_12">Haklısın! Sınıfta susturuyoruz, ama adamların zararları sınıfla, okulla sınırlı değil ki! diye söz girdi Ahmet, "Hemen her firsatı kullanıyorlar. Adam kazanmak için yapmayacaktan yok. Yarın çok geç kalmış olabiliriz!"</p>
	<p class="block_12">Müdürle konuşalım! Şikâyet edelim! dedi Kerim, "Raif Hoca dinler bizi! Sonra iyi adamdır!"</p>
	<p class="block_12">İyi adamdı lise müdürü Raif Hoca. İnançlı, temiz, mert bir hocaydı. Milli duygulan ağır basardı. Disiplinli, üstelik iyi bir tarih hocasıydı.</p>
	<p class="block_12">Bir süre düşündü Ahmet. Raif Hoca'yla ilgili konuşmalar sürüyordu.</p>
	<p class="block_12">Şeref dedi ki!</p>
	<p class="block_12">Ne yapacak ki Raif Hoca? Bizler öğrenciyiz, karşımızda hocalar var. Daha konuşmaya başlarken bir sıfır mağlubuz. Gidip diyeceğiz ki, 'Bu Hoca sınıfta komünistlik yapıyor!' Müdür, Hocaya soracak! Hoca hemen inkâr edecek! Biz nasıl kanıtlayacağız? Sınıftan kimse şahitlik yapmaz! Bu işe başlayıp, altta kalmak, işe ailelerimizin karışması var! Dimyat'a pirince giderken, evdeki bulgurdan olmayalım!</p>
	<p class="block_12">Haklıydı Şeref. Şikâyet ederlerse haksız duruma düşebilir, di-siplinlik olabilirlerdi. Daha önce yaşanan sürgünden sonra daha dikkatli ve akıllı hareket ediyordu komünist hocalar. Ahmet, babasının işin içine yeniden girdiğini düşünüyordu. Bir kez hocayı şikâyet etmiş, babası müdahale etmişti. Bu sefer... Pansiyonda olanlarla ilgili tanık bulabilirlerdi belki, ama sıkıntıya girmek istemeyen yatılı öğrenciler onları yan yolda bırakabilirlerdi. Özellikle alt sınıftaki yaşı küçük öğrencilere güvenemezlerdi.</p>
	<p class="block_12">Bu hocalar dernek falan kuracaklarmış! diye konuyu değiştirdi Ayhan.</p>
	<p class="block_12">Ne derneği? diye sordu Şeref.</p>
	<p class="block_12">Ne derneği olacak 'Komünist Öğretmenler Derneği'! dedi Ayhan. Güldüler.</p>
	<p class="block_12">Şaka bir yana! diye söze başladı Ahmet "Bizim de teşkilatlanmamız gerek. Bu planlı saldınya karşı, bu etkin propaganda sistemine karşı bizim de dernek kurmamız gerek!"</p>
	<p class="block_12">Türkçü Dernekler var zaten! dedi Süleyman, "Burada bir şube açarız!"</p>
	<p class="block_12">Vaha ben o işe hiç girmem! diye karşıladı Şeref, "Babam öldürür beni. Anlatamam zaten derdimi. Dernekle mernekle uğra-şamam!"</p>
	<p class="block_12">Ahmet araya girdi.</p>
	<p class="block_12">Arkadaşlar konuyu dağıtmayalım! Zaten yaşımız tutmaz dernek kurmaya falan. Hem solcular kurarlarsa, mutlaka bunun karşılığında Türkçüler de bir şeyler yaparlar. Meydanı asla boş bırakmazlar. Şimdi biz, şu hocalan hizaya getirmenin yoluna bakalım. Özellikle Kimya Hocası Yaşar'ı... Bu adam çok uyanık! Kime, nasıl davranacağını çok iyi biliyor. Bizim Hayri'yi bile kafeslemiş neredeyse! Onu övüp duruyor Hayri, 'Şöyle iyi hoca, böyle iyi hoca!' diye. Pansiyonda, çocuklara sigara falan veriyormuş. Odasında çaylı toplantılar yapıyormuş. Çok tehlikeli!</p>
	<p class="block_12">Bizim salaklar da hemen yanaşırlar! Bir şey görmemişler ki. Koyun postunun içindeki sırtlanı görmezler! dedi Süleyman, "Nasıl görsünler? Daha köyden yeni çıkmışlar. Onlarla bir hoca ilgilenince, o, en iyi hoca olur. Üstelik o hocanın bütün söyledikleri doğru kabul edilir. Sonra hastalık gibi yayılır bu iş! Bir de bakarız, en yakın arkadaşlarımız..."</p>
	<p class="block_12">Allah korusun! dedi Ahmet. Öyle bir durumu düşünmek bile istemiyordu. En yakın arkadaşlannm komünist olması... "Bunun önüne geçmeliyiz! Mutlaka bir şeyler yapmalıyız." Bir lider edasıyla konuşuyordu artık. Orada bulunanların doğal reisi oluvermişti.</p>
	<p class="block_12">Bu da bir ruhtur aslında. Olmadık zamanda ortaya çıkıverir.</p>
	<p class="block_12">O gün dükkâna gitmekte biraz gecikmişti. Babası mutlaka soracaktı nerede olduğunu. "Arkadaşlarla toplandık, komünist hocalarla mücadele etmek için kararlar aldık! Bundan böyle dile dikleri gibi at koşturamayacaklar. Karşılarında bizi bulacaklar!" diyemezdi ya! Ama yalan da söylemeyecekti.</p>
	<p class="block_12">Beklediği gibi olmadı. Yine büyük kalabalık vardı dükkânda. Sessizce ve dikkatle ajans haberlerini dinliyorlardı. Ne zamandır böyleydi durum. Arastadaki işyerlerinde garip bir tedirginlik hâkimdi. Ajans saati yaklaştığında tek radyo olan dükkâna, Ali Emmi'nin yanma koşuyorlardı. Bir gün sonra gelen gazeteler başka başka şeyler yazıyor, ajans haberlerinde başka haberler veriliyordu. Kapıdan girip selam verdikten sonra saydı konuklan. Babası hatırlatmadan çıkıp çay söyledi. İçeri girdiğinde haberler bitmiş, aralarında tartışmaya başlamıştı esnaf komşular.</p>
	<p class="block_12">Başvekil izin vermeseydi keşke! diyordu birisi.</p>
	<p class="block_12">Salsaydı polisi bunların üzerine, deyyusların hakkından gelseydi! Nefes aldırmasaydı! diye onu destekliyordu bir diğeri.</p>
	<p class="block_12">İşin başında önlem almalı, cesaretlendirmemeliydi bunları!</p>
	<p class="block_12">Oradakilerin tamamı Menderes yanlısıydı. Halk Partililer gelmez olmuşlardı dükkâna. Onlar başka yerde toplanıyorlardı. Zaten azınlıktaydılar esnaf arasında. Garip bir şekilde ayrılmıştı esnaf, "Demokrat-Halkçı" diye. Bazı köylerde kahvehanelerin bile ayrıldığı söyleniyordu. Biri, diğerine selam bile vermiyordu neredeyse.</p>
	<p class="block_12">Konuşulanlara kulak verdi Ahmet. Ankara Kızılay'da yapılan büyük bir nümayişten söz ediyorlardı. El altından gizlice haber-leşerek aynı saat toplanmak üzere anlaşmıştı üniversite öğrencileri. Büyük, kalabalık bir toplantı olmuştu. Menderes Hükümeti, böyle bir toplantıya kesinlikle izin verilmeyeceğini, öğrencilerin Kızılay'a sokulmayacağını söylemiş, önlemler almış, ama engel olamamıştı. Sonuç vahimdi!</p>
	<p class="block_12">555K Gerçekleşmişti!</p>
	<p class="block_12">555K bir parolaydı.</p>
	<p class="block_12">5. Ayın 5'inde, saat 5'te Kızılay'da...</p>
	<p class="block_12">Yani 5 Mayıs 1960 saat 5.00...</p>
	<p class="block_12">Uzun süredir görülen huzursuzluklar artık had safhaya çıkmıştı. Kışkırtıcı dedikodular kulaktan kulağa yayılıyordu. Birileri ayırımı körüklüyor, nefreti ateşliyordu. Öylesine inanılmaz dedikodulardı ki!</p>
	<p class="block_12">Muhalif öğrenciler gizlice katledilip gömülüyormuş!</p>
	<p class="block_12">Hayır! Kıyma makinelerinde çekiliyorlarmış!</p>
	<p class="block_12">Menderes diktatörlük kurmak istiyor!</p>
	<p class="block_12">Merkez Bankası'ndaki dövizler yurt dışına kaçırılıyormuş!</p>
	<p class="block_12">Daha neler, neler...</p>
	<p class="block_12">İlk hedef olan gençlik hemen etkileniyor, tepki veriyordu.</p>
	<p class="block_12">Olaylar üst üste geliyor, hızla gelişiyordu. Ankara öncesinde İstanbul'da büyük olaylar çıkmıştı. 1 Mayıs'ta İstanbul'da sokağa çıkma yasağı ilan edilmiş, buna rağmen, İstanbul halkı evlerinde kapalı kaldığı halde, iki üç yerde gösteri düzenlenmişti. Bütün bu gösterilerde ordu göreve çağrılmıştı. Adeta darbe daveti yapılıyordu. Başbakan Menderes, olayların ardından bir radyo konuşması yapmış, memlekette her şeyin yolunda olduğunu, göstericilerin amacının ortalığı karıştırmak ve anarşi olduğunu söylemişti. Olanları analiz edemiyordu sanki.</p>
	<p class="block_12">Memleketimiz ne bir ihtilal karşısmdadır, ne de ihtilalin sözde haklı sebepleri bu ülkede mevcuttur! demişti. Ama ordu çoktan işin içine girmişti. Kara Kuvvetleri Komutanı olan Cemal Gürsel, bunalımın aşılması için Cumhurbaşkanı Celal Bayar'm istifasını istemiş, bir uyan mektubu yazmış, bunun üzerine Orgeneral Gürsel'e iki ay zorunlu izin verilmiş, iznin sonunda da emekliye aynlacağı ilan edilmişti.</p>
	<p class="block_12">Uşak, Topkapı ve Kayseri olaylarından sonra Ankara'da 555K...</p>
	<p class="block_12">Memleket karışık! diye düşündü Ahmet, memleket karışıktı, ama onun kafası daha karışıktı.</p>
	<p class="block_12">Üzerini değiştirmiş, sonra dönüp, bir kenarda, ayakta, Yakup'un getirdiği çayı içmişti. Babası ilgilenmemişti onunla. Ateşli siyasi konuşmaların içine öylesine dalmıştı ki. Şaşınyordu Ahmet. Genelde sakin bir adam olan babası bile böylesine ateşlendiğine göre, memleketin halini düşünüyordu.</p>
	<p class="block_12">Dükkânda, ortalığı şöyle bir gözden geçiren Ahmet, uygun gördüğü yerden çalışmaya başladı. O günden sonra, bir hafta boyunca uğrayamayacaktı dükkâna. İmtihanları başlıyordu. O nedenle, ortalığı iyice bir toparlamak niyetindeydi. Babası, ders çalışması gerektiğinde dükkâna gelmesini istemezdi.</p>
	<p class="block_12">Boş çuvalları düzine haline getirip bağlıyordu Ahmet. Bir yandan da kimya hocasından başlayarak, hizaya sokacağı hocaları düşünüyordu. Okul olmasa, babası kızmasa yapacağını biliyordu, ama eli kolu bağlıydı işte.</p>
	<p class="block_12">İnşallah idareye şikâyet etmezler!</p>
	<p class="block_12">Çoğunun korkak olduğunu, zoru görünce değişeceklerini, propaganda yapmaktan vazgeçeceklerini tahmin ediyordu. Arkadaşları ile konuşurken bu karara varmışlardı.</p>
	<p class="block_12">Korkarlar ve yola gelirler!</p>
	<p class="block_12">Gelmezlerse! Çok ters tepki verirlerse...</p>
	<p class="block_12">Korkunun ecele faydası yok! Karar verdik, yapacağız!</p>
	<p class="block_12">Yapması, düşünmekten zordu tabii!</p>
	<p class="block_12">Bundan sonra ne sınıflarda ne de pansiyonda komünist propagandası yapmayacaksın! Yoksa...</p>
	<p class="block_12">Öyle bir yerde yakalamışlardı ki Kimya Hocası Yaşar'ı, ne yardım isteyeceği, ne de kaçacağı bir yer vardı. Karşılarında çaresiz kalmış, başına gelecekleri bekliyor, korkudan titriyordu. Öğ rencisini hemen tanımıştı. Gözlerinin içine dik dik bakıyordu Ahmet. Sokağın iki başını tutmuştu, diğerleri.</p>
	<p class="block_12">Bak Hoca! diye söze başladı Ahmet, sesini en yüksek tona çıkarmış, bakışlarım en sert hale getirmişti. "Yaptıkların hiç hoşumuza gitmiyor. Okulda, pansiyonda sürekli olarak komünizm propagandası yapıyorsun. Bana ve benim gibi bilinçlilere sökmez bunlar, ama gariban, çaresiz, küçük öğrencileri etkileyip zehirliyorsun. Pansiyonda neler yaptığını, öğrencileri kafaya almak için her yolu denediğini, onlara sigara ikram ettiğini biliyoruz. Bunu o çocukların babalan duyarsa, müdür beyin kulağına giderse, milli eğitime kadar ulaşırsa, başına neler geleceğini biliyorsun. Bu bir uyarıdır hoca! Artık derslerinden başka bir şeyle uğraşmanı istemiyoruz!"</p>
	<p class="block_12">Siz, siz kimsiniz? Kim adına konuşup bir hocanızı tehdit ediyorsunuz böyle? Bunun hesabını... Kekeleyerek bunlan söylemeye çalıştı Kimya Hocası.</p>
	<p class="block_12">Biz bu ilçenin Türk Milliyetçisi gençleriyiz ve bu bir tehdit değil, uyandır Hoca! Ayağını denk al! Bütün yandaşlarına da söyle, onlar da dikkat etsinler. Yalnızca size verilen, karşılığında maaş aldığınız, görevi yapın. Devlet memuru olup devlete düşmanlık etmenize izin vermeyeceğiz. Dersinizden başka bir şeyle ilgilenmeyeceksiniz. Biliyorum Ankara'ya gittin Mitinge katıldın. O senin kendi tercihin, ama bunu bir kahramanlık olarak sağda solda konuşmanı istemiyoruz. Şimdi sana iyi günler!</p>
	<p class="block_12">Onu öylece sokağın ortasında bırakıp gittiler. Arkalarından mırıldanmasını duymadılar bile. Görevlerini yaptıklarını düşünüyorlardı. Ahmet, eğer bir sıkıntı olursa yalnız kendi başı yansın diye diğer arkadaşlannı konuşturmamıştı. Kararlılığını göstermiş, riskleri göze almıştı. Ruhunda esen fırtmalann dışa vu-rumuydu bu! Garip bir mutluluk duyuyordu. Görevini yapmanın mutluluğu!</p>
	<p class="block_12">Ama olaylar öyle bir gelişti ki! Öyle şeyler oldu ki!</p>
	<p class="block_12">Ertesi gün uyandığında, kendini daha değişik hissetti Ahmet. Rahat, pervasız, daha güçlü! Korku nedir bilmezdi zaten. Ama dünden beri başka bir haldeydi. Garip bir huzur vardı yüreğinde. Her tavra karşı bir duruşu, her soruya bir cevabı vardı. On altı yaşındaydı ve bir gecede büyümüştü sanki.</p>
	<p class="block_12">Kahvaltıda sıkma vardı. Annesi yine üşenmemiş, sabah erkenden kalkıp yapmıştı. Taze tereyağı ile yağlanmış, sıcak yufkaya sıkıştırılmış peynir, maydanoz karışımı, karınları tok tutmak için olmazsa olmaz bir yöresel kahvaltıydı. Ali Emmi de sıkma olmadan oturmazdı kahvaltıya... Sabah ezanı ile kalkmış, namazını kıldıktan sonra kahvaltısını yapmış ve gecikmeden yola düşmüştü.</p>
	<p class="block_12">Evin, okula giden çocukları, daha sonra kalkacaklar, sonra karınlarını sıkma ile doyurup, harçlıklarım alıp evden çıkacaklardı.</p>
	<p class="block_12">Ahmet giyinirken, giysilerinin yenilenme zamanının geldiğini fark etti. Önceden bu isteğini annesine söyler, annesi de babasına hatırlatırdı. Ama bugün...</p>
	<p class="block_12">Babama söyleyeyim!</p>
	<p class="block_12">İhtiyaçları için aracı kullanmayacaktı artık. Babası ile doğrudan konuşma çağı gelmişti. Büyümüştü...</p>
	<p class="block_12">Öyle sıradan, çocuksu şeyler almak istemiyordu. Daha delikanlıca, erkekçe bir şeyler... Öğrenciye uygun, ama daha bir... Başına öğrenci şapkasını geçirdi. Öğrenci olduğunun alâmetifarikası, asker şapkası benzeri şapka! O olmadan okula giremezdi. Kim, hangi amaçla uygulamaya koymuşsa, öylece gidiyordu. Üstüne başına ne bulursan giy ama başında tek tip şapka mutlaka olacak!</p>
	<p class="block_12">Sigarasını, kibritini, çorabının içine yerleştirdi. Kitaplarını koltuğunun altına alıp çıktı. Yol üzerinde okula yakın bir yere gizleyecekti yine sigarasını. Kendisi gibi sigara saklayan çok oldu ğundan, kimse kimsenin sigarasına kanşmazdı. Dün olanlardan sonra ne olacağı belli olmaz, bir şikâyetle, ani bir baskın olabilirdi. Hemen köşeyi dönünce Süleyman çıktı karşısına. Biraz tedirgin baktı Ahmet'e. Selamlaştılar.</p>
	<p class="block_12">Nasılsın Ahmet?</p>
	<p class="block_12">Çok şükür! Sen nasılsın?</p>
	<p class="block_12">Dün gece hiç uyuyamadım. Canım bir sıkıldı! Aklıma bir sürü şey geldi!</p>
	<p class="block_12">Ne oldu ki?</p>
	<p class="block_12">Ne olduğunu biliyordu Ahmet. Aksine o çok iyi bir uyku uyumuştu. Sırf Süleyman'a takılmak için böyle konuşuyordu. Kızdı Süleyman.</p>
	<p class="block_12">Yapma Ahmet! Ne olduğunu biliyorsun!</p>
	<p class="block_12">Ahmet birden ciddileşti.</p>
	<p class="block_12">Neden böyle olur? Neden, asıl suç işleyenler cesaretle sürdürürler tavırlarını da, haklılar sessiz kalmak zorundadır? Biz haklıyız Süleyman! Biz çok haklıyız! Görevi, eğitim ve öğretim olan bir hoca, bu işi bırakıp, gencecik çocukların zihinlerini karıştırmaya, onların körpe beyinlerine, yabancı ideolojilerin, inandığı ve esiri olduğu saçma sapan sistemlerin zehrini akıtmaya çalışırsa, bizim değerlerimizle, inançlarımızla alay etmeye kalkarsa, karşı çıkmak bir haktır!</p>
	<p class="block_12">Süleyman şaşkın, öylece bakıyordu Ahmet'in yüzüne. Bu Ahmet, o Ahmet miydi?</p>
	<p class="block_12">Biz çekinmeyeceğiz! Yaşar Hoca gibiler çekinecek! Çünkü onların yaptıkları yanlış! Kanunsuz. Bizim ki doğru!</p>
	<p class="block_12">Hiçbir şey söyleyemedi Süleyman. Bugün, olacakları beklemekten başka çare yoktu. Ahmet bu kadar kararlı olduktan sonra, ona sonuna kadar destek olmaktan başka çaresi yoktu. O, arkadaşını yolda bırakacak adamlardan değildi. Yürümeye devam ettiler. Okula yaklaştıkça tamamlandı grubu. Sigarası olanlar, sigaralarmı her zamanki yerlerine saklayıp, girdiler okul bahçesinden içeriye. Henüz toplanma zili çalmamıştı. Bir kenara çekilip konuşmaya başladılar. Konu aynı konuydu. Bundan sonra yapacakları hakkında düşüncelerini açtılar. Ahmet hariç, hepsinde bir çekince vardı. Toplanma zili çaldı. Sıralanacakları yere doğru yürüdüler. Yürüyüşleri bile değişmişti sanki.</p>
	<p class="block_12">Lise Müdürü Raif Bey, birkaç müdür yardımcısı, nöbetçi hocalar, dışarı çıktılar. Haftanın ilk günü olduğu için uyarıcı konuşmalar olacak ve kılık kıyafet kontrolleri yapılacaktı. Eğer haklarında bir şikâyet varsa, mutlaka orada belli olurdu. Raif Hoca'nm bakışından, duruşundan bile anlaşılırdı değişik bir şey olup olmadığı.</p>
	<p class="block_12">Bekledikleri gibi olmadı. Normal bir gündü ve kontrolden geçip okula, sınıflarına girdiler. Şikâyete dair bir belirti olmaması rahatlatmıştı hepsini.</p>
	<p class="block_12">Dersler başladı.</p>
	<p class="block_12">İlk dersler gergin bekleyişte geçti. Yine bir şey olmadı.</p>
	<p class="block_12">İkinci dersin teneffüs zili çaldığında, Ahmet arkadaşlarını yanma çağırdı.</p>
	<p class="block_12">Gördünüz! dedi, "Suçlu olan çekincelidir. Hem suçlu, hem de güçlü olmaya izin vermeyeceğiz burada. Bir şeyler yaptık. Yaptığımızın sonucunu takip etmemiz gerek. Bu kadarla kalmamalıyız. Pansiyonda kalanlar için bir şeyler yapmalı, orada da..."</p>
	<p class="block_12">Teşkilatlanacağız! diyecekti, ama bu kelimeyi kullanma yetkisinde olmadığını düşündü. Şöyle sürdürdü sözlerini.</p>
	<p class="block_12">...orada da birkaç arkadaşla konuşup, bu hocaları takip etmeli, küçükleri zehirlemelerini engellemeliyiz!</p>
	<p class="block_12">O an içinden geçenleri anlatamazdı arkadaşlarına. Zamanla kendiliğinden anlayacaklardı. Okuduğu dergilerden, birlikte hareket etmenin, birlik olmanın, teşkilatlanmanın gereğini biliyordu o. 3 Mayıs 1944'te Ankara'da toplanan Türkçü gençlerin yaptıkları, birlikte olmanın bir sonucuydu. Solcuların en büyük avantajı, hemen her yerde bir teşkilat kurmalarıydı. Genelde illegal, yani gizli teşkilatlardı bunlar. Legal, görünen teşkilatlarını ise demokrasiyi kullanmak, onun açıklarından yararlanmak için kurarlardı. Bununla da yetinmezler, Anayasal kuruluşları, odaları, sendikalan ele geçirmeye çalışırlardı. Eğer bu okulda, sol bir teşkilatlanma başlarsa, Milliyetçi gençlerin işi zorlaşırdı. Zaman kaybetmemeliydiler. Onlardan önce davranmalıydılar.</p>
	<p class="block_12">Hayri...</p>
	<p class="block_12">Hayri, olmaz! dedi Ahmet. Konuştuklarından sonra, ona fazla güvenemeyeceğini düşünüyordu, "Şimdi olmaz, ama belki sonra Hayri'yi de aramıza alabiliriz!"</p>
	<p class="block_12">Üst sınıflardan olur mu?</p>
	<p class="block_12">Neden olmasın? dedi Ahmet. Asıl düşüncesi, bütün sınıflarda birer kişiyi görevlendirmekti. Ders zili çaldığında konuşmalarını teneffüs saatine ertelediler.</p>
	<p class="block_12">İHTİLAL</p>
	<p class="block_12">A ı Mayıs, tarihi bir gündü. Harp Okulu Öğrencileri, Ankara'da, Asessiz bir yürüyüş yaptılar. Demokrat Parti iktidarını telin ettiler. Üstelik halkın önemli bir kısmı büyük ilgi gösterdi bu yürüyüşe. Yol kenarlarında toplanıp, ellerinde Türk Bayrakları ile alkış tuttular. Daha düne kadar Menderes'i alkışlayanlar da vardı belki aralarında. Zaman değişmiş, insanlar değişmişti. 5 Mayıs'ta Kızılay'daki öğrenci gösterisinden sonraki en önemli gösteriydi. Başbakan Menderes, Yunanistan gezisini iptal etti.</p>
	<p class="block_12">5 Mayıs, Kızılay olaylarının sonrasında bir şeyler yapma çabasındaki Menderes, yurt gezilerine çıkarak, açık toplantılarda halkla konuşarak, ayak sesleri duyulan ihtilalin önünü kesmeye çalışmıştı. Demokrat Parti 15 Mayıs'ta İzmir'de, 17 Mayıs'ta Manisa'da mitingler yapmış, Başbakan halka hitap ederek güvence vermeye çalışmıştı. 21 Mayıs "Harbiyeli Yürüyüşü" bunların karşılığı gibiydi.</p>
	<p class="block_12">Ve ertesi gün...</p>
	<p class="block_12">22 Mayıs'ta Ankara Sıkıyönetim Komutanlığı, sansür uygulamaya başlamış, haberlere yasak getirmişti. Gece 20.00'dan, sabah 05.00 kadar sokağa çıkma yasağı ilan edildi.</p>
	<p class="block_12">Olayları bu da engellemedi.</p>
	<p class="block_12">24 Mayıs'ta ise muhalefet meclisi terk etti!</p>
	<p class="block_12">Bir şeyler olacak! diyordu Ali Emmi, "Bu işin sonu kötü! Bu adamlar bir şeyler yapacaklar! Çok yazık olacak memlekete!"</p>
	<p class="block_12">Ahmet bunları duyup üzülüyordu. Nasıl bir yazığın olacağını bilmiyordu. Ama memleket söz konusuydu. Çok seviyordu memleketini. Memlekete yazık olacağına, ona yazık olsundu. Feda olsundu Ahmet! Yüreği kabarıyor, kendini çaresiz hissediyordu. Bir an önce büyümek ve asker olmak... Bu kadar ordu sevgisine rağmen askeri liseye gitmeyi hiç düşünmemişti Ahmet. Şimdi bunun nedenini soruyordu kendine. Aklında yine o ormanların kralı farz ettiği "Orman Mühendisliği" vardı.</p>
	<p class="block_12">Nasılsa asker olacağım! Her Türk Genci gibi, haki renkli elbiseyi giyeceğim. Hatta yedek subay olacağım! Görevimi yapacağım vatanıma karşı!</p>
	<p class="block_12">Kararlıydı. Meslek olarak, orman mühendisliğini seçecekti.</p>
	<p class="block_12">Neler olacak ki baba?</p>
	<p class="block_12">Ah! Ah! diye dertlendi babası, "Ordu ihtilal yapacak! Kışkırtmalara daha fazla dayanamayacak ve idareye el koyacak!"</p>
	<p class="block_12">Koysun! Ne olacak ki?</p>
	<p class="block_12">Ona kızgınlıkla baktı babası!</p>
	<p class="block_12">Sen anlamazsın! Okulda öğretilmez bunlar. Neler olacağını görürsün zamanı geldiğinde. O zaman anlarsın!</p>
	<p class="block_12">Bu kızgınlıkla başka söz etmedi Ali Emmi. Hatta onu, çuvalların yanma gönderdi, konuşmamak için. Kendisi de düşünceli bir halde öylece kaldı oturduğu yerde. Kapıdan bir müşteri girene kadar da durumunu değiştirmedi.</p>
	<p class="block_12">Ahmet, inandığı konularda susmaz. Ama karşındaki babası olunca akan sular durur. Çöktüğü yerde babasını üzdüğü için kendine kızıyordu şimdi. Bir yandan da düşüncelerini sorgulamayı sürdürüyordu.</p>
	<p class="block_12">Burası neresi? Türkiye Cumhuriyeti! Ordu hangi ordu? Türk Ordusu! Ha o yönetmiş memleketi, ha Menderes! Hem ordu taviz vermez bu komünistlere. Mutlaka haklarından gelir. Öyle ulu orta konuşmalarına, insanları kandırmalarına, ortalığı karıştırmalarına asla izin vermez, Rus uşaklarını susturur!</p>
	<p class="block_12">Sırf bu nedenle, komünistlere karşı yumuşak tavırlarından dolayı daha çok kızıyordu Demokrat Parti'ye. Eğer komünistlere "Dur!" diyecekse...</p>
	<p class="block_12">Asker gelecekmiş! Gelirse gelsin! Bundan daha kötü mü olacak?</p>
	<p class="block_12">Asker geldi ve bundan daha kötü oldu! Ahmet'in anlaması için, yaşaması gerekiyordu! Babasının dediği çıkmıştı.</p>
	<p class="block_12">27 Mayıs...</p>
	<p class="block_12">Sıcak bir bahar gününe hazırlanıyorlardı. Yazın başlangıcı demek daha doğru olur. Güneyde "Mayıs" demek, yaz mevsimi demektir! Okulun, derslerin artık çekilmediği, sıcaktan sınıflarda durmanın zorlaştığı günler gelmişti.</p>
	<p class="block_12">Sabah, her zamanki gibi başlamıştı hayat evde. Ali Emmi erkenden kalkmış, banyo yapmıştı. O gün cumaydı. Tertemiz giyinmiş, cumaya hazırlanmıştı Ali Emmi. Cuma günü banyo yapmak, temiz giyinmek ve güzel kokular sürünmek sünnetti. Bütün çocuklarına bunu öğütler, uygulatırdı Ali Emmi.</p>
	<p class="block_12">Hanımı çayı demlemiş, sıkmaları hazırlamaya başlamıştı. Ahmet de kalkmış, cuma hazırlığını yapmıştı. Okula gitmek için acele ediyordu. Bir şeyler atıştırmak için masaya yaklaştı. Acele ediyordu.</p>
	<p class="block_12">Ali Emmi köstekli cep saatini kontrol etti.</p>
	<p class="block_12">Hele aç şu radyoyu Ahmet! Ajans haberlerini dinleyelim!</p>
	<p class="block_12">Ahmet yüksekçe yere konulmuş radyoya uzanıp düğmesini çevirdi. Marş sesi yükseldi radyodan. Oysa bugün ilahi dinlemeyi bekliyorlardı. Güzel bir ney sesine hazırlamıştı kulaklarını Ali Emmi. Şaşırdı. Ahmet farkına bile varmamıştı marş çaldığının. Sıkmasını yemeye başlamıştı. Marşlar kesildi. Haberlerin başlayacağını bildiren gong sesi yükseldi bir anda. Bu kez daha etkili ve yüksek çıkmıştı sesi.</p>
	<p class="block_12">Ali Emmi, tecrübesiyle, değişik bir şeyler olduğunu anlamıştı. O sırada uyanan küçükler okula gitmek için hazırlanırken gürültü yapıyorlardı.</p>
	<p class="block_12">Susun! dedi Ali Emmi "Bir şeyler olmuş! Haberleri dinleyelim!" sonra Ahmet'e döndü "Hele sesini az biraz daha!"</p>
	<p class="block_12">Ahmet kalkıp yükseltti sesi. Tam o sırada anons tamamlanmış, ama gürültüden anonsu anlamamışlardı. Birden tok ve sert bir ses duyuldu radyoda.</p>
	<p class="block_12">"Sevgili Vatandaşlar!</p>
	<p class="block_12">Bugün, demokrasimizin içine düştüğü buhran ve son müessif hadiseler dolayısıyla kardeş kavgasına meydan vermemek maksadıyla Türk Silahlı Kuvvetleri, memleketin idaresini ele almıştır. Bu harekâta Silahlı Kuvvetlerimiz; partileri içine düştükleri uzlaşmaz durumdan kurtarmak ve partiler üstü tarafsız bir idarenin nezaret ve hakemliği altında, en kısa zamanda adil ve serbest seçimler yaptırarak, idareyi, hangi tarafa mensup olursa olsun, seçimi kazananlara devir ve teslim etmek üzere girişmiş bulunmaktadır.</p>
	<p class="block_12">Girişilmiş olan bu teşebbüs, hiçbir şahsa veya zümreye karşı değildir. İdaremiz, hiç kimse hakkında şahsiyata müteallik tecavüzkâr bir fiile müsaade etmeyeceği gibi, edilmesine de asla müsamaha etmeyecektir. Kim olursa olsun ve hangi partiye mensup bulunursa bulunsun, her vatandaş; kanunlar ve hukuk prensipleri esaslarına göre muamele görecektir. Bütün vatandaşların, partilerin üstünde, aynı milletin, aynı soydan gelmiş evlatları olduklarını hatırlayarak ve kin gütmeden birbirlerine karşı hür metle ve anlayışla muamele etmeleri, ıstıraplarımızın dinmesi ve milli varlığımızın selameti için zaruri görülmektedir.</p>
	<p class="block_12">Kabineye mensup şahsiyetlerin, Türk Silahlı Kuvvetleri'ne sığınmalarını rica ederiz. Şahsi emniyetleri kanunun teminatı altındadır.</p>
	<p class="block_12">Müttefiklerimize, komşularımıza ve bütün dünyaya hitap ediyoruz. Gayemiz, Birleşmiş Milletler Anayasası'na ve insan hakları prensiplerine tamamen riayettir. Büyük Atatürk'ün 'Yurtta sulh, cihanda sulh' prensibi bayrağımızdır. Bütün ittifaklarımıza ve taahhütlerimize sadığız. NATO ve CENTO' ya inanıyoruz ve bağlıyız. Düşüncemiz 'Yurtta sulh, cihanda sulh'tur. Milletimizin bir zarara uğramayacağı delaletinde sabır ve ihkamla tebessür etmeleri beklentilerimiz arasındadır. Türk Silahlı Kuvvetleri..."</p>
	<p class="block_12">Bu kadar!</p>
	<p class="block_12">Derin bir sessizlik oldu. Ahmet babasının tedirginliğinin farkındaydı.</p>
	<p class="block_12">Bu ne baba?</p>
	<p class="block_12">Ahmet'in bu şaşkın sorusuna önce cevap veremedi, Ali Emmi. Sonra,</p>
	<p class="block_12">İhtilal... dedi kısaca... Öylece donup kalmıştı. Ne düşüneceğini bilemiyordu. Beklediği halde, gerçekleşmesi üzmüştü onu. Acaba Cumhur Reisi Bayar, Başvekil Menderes neredeydiler? Vekiller, milletvekilleri... Bir tepki olacak mıydı? Yoksa...</p>
	<p class="block_12">Bir şey yapamazlar ki! diye geçirdi içinden, "Bu iş bitti!" O an en büyük isteği, bir gazete alıp okumaktı. Çünkü bildiri okunmuş, sert ve tok sesli, subay olduğu belli olan kişinin ardından yeniden marşlar başlamıştı radyoda. Mutlaka bunun ardı gelecek, başka bildiriler okunacaktı. Ne yapmalıydı? Eğer bu ihtilal, Demokrat Parti'ye karşı yapılmışsa, mutlaka ona da bulaşacaktı. Bir an evi terk etmeyi, çocuklarını alıp köye gitmeyi düşündü. Sonra, kaçmayı yakıştıramadı kendine. Bunun hiçbir yaran olmayacağını tarttı öylece kafasında. Sonra da yokluk günlerinin telkini ile o sırada yeni yaptığı sıkmaları masaya koymak üzere içeri giren hanımına, aklına gelen ilk soruyu sordu.</p>
	<p class="block_12">Hanım! Evde un, yağ, şeker var mıydı?</p>
	<p class="block_12">Şaşkın şaşkın baktı yüzüne, hanımı. Ne olduğunun farkında değildi. Bir tuhaflık vardı, ama bu soru fazlaydı. İlçenin en büyük yağ, un, şeker satıcısı bu soruyu sormamalıydı. Yine de üzerinden attı vazifeyi.</p>
	<p class="block_12">Var!</p>
	<p class="block_12">Dükkânda var zaten!</p>
	<p class="block_12">Kendi sorduğunu kendisi çürütüyordu. Tedirginliği yüzünden... İlk bildiri yumuşak bir üslup içerse de söz konusu asker olunca, ihtilal olunca...</p>
	<p class="block_12">Allah sonunu hayır etsin! diye dua etti yüksek sesle. Ahmet de "Amin!" deyip katıldı, babasının ne demek istediğini tam olarak anlayamadan.</p>
	<p class="block_12">Ahmet, o gün radyodan duyduğu sesin, gelecekte hayatını etkileyeceğini bilmiyordu. Aslında ilk kez duysa da, tanıdığı birinin sesiydi. 1944 Milliyetçilik olayından...</p>
	<p class="block_12">Kahvaltı masasından kalktı.</p>
	<p class="block_12">Ben gidiyorum baba!</p>
	<p class="block_12">Şaşırdı Ali Emmi.</p>
	<p class="block_12">Nereye?</p>
	<p class="block_12">Okula!</p>
	<p class="block_12">Ne okulu?</p>
	<p class="block_12">Bu kez şaşkınlık sırası Ahmet'e gelmişti. Böyle bir soru beklemiyordu.</p>
	<p class="block_12">Ne okulu olacak baba? Okula...</p>
	<p class="block_12">Otur yerine! dedi canı sıkkın babası "Okul, mokul kalmaz şimdi!"</p>
	<p class="block_12">Rengi soldu Ahmet'in. Onlara her zaman okumayı tavsiye eden, zorlayan babası, şimdi... Öylece kaldı Ahmet. Soran gözleri babasının üzerinde!</p>
	<p class="block_12">Nasıl kalmaz baba?</p>
	<p class="block_12">Derin bir nefes aldı Ali emmi!</p>
	<p class="block_12">"İhtilal oldu oğlum! Hiçbir şey eskisi gibi olmayacak artık. Bizim haberimiz olmadı, ama şimdi her yan asker doludur. Sokağa çıkma yasağı falan vardır. Bugün çıkmayalım dışarıya. Bir bakalım ne olacak!</p>
	<p class="block_12">Dükkân!"""</p>
	<p class="block_12">Bakalım bir! Haberleri falan dinleyelim. Bir şeyler değişecek mi? Sonra düşünürüz dükkânı!</p>
	<p class="block_12">Bunları söylerken, sık sık tekrarlar yapıyor, dalgın kafası ile bunun farkına varmıyordu. Umutsuzluk akıyordu sesinden.</p>
	<p class="block_12">Sonraki bildirilerin gelmesi çok sürmedi. Ali Emmi'nin dediklerinin hepsi çıkıyordu. Yakın çevredeki komşularla, akrabalarla irtibata geçildi. Hepsi büyük bir tedirginlik içindeydiler. Bu arada, Hakan, onlarca tembihten sonra dışarıya gönderildi. Babası, boylu boslu Ahmet'in dikkat çekeceğinden ve başına bir iş geleceğinden korktuğu için, onun bütün ısrarına rağmen göndermedi bakmaya. Hakan gitti. Onun yaşında çok çocuk vardı dışarıda. Sokağa çıkmak yasak bile olsa ona bir şey demezlerdi.</p>
	<p class="block_12">Hakan geri döndüğünde heyecanla anlatıyordu.</p>
	<p class="block_12">Her köşeyi askerler tutmuş!</p>
	<p class="block_12">Büyük bir askeri birlik yoktu ilçede. Buna rağmen böylesi önlemler almıyorsa, durumun çok ciddi olduğu ortadaydı. Onların henüz haberi yoktu, ama o sırada yurt çapında tutuklamalar başlamıştı. Demokrat Partililer, Cumhur Vekili Bayar, Baş Vekil Menderes'ten başlayarak bütün vekiller, Demokrat Partili vekiller, il ve ilçelerdeki Demokrat Partili yöneticilerin tamamı bu tutuklamalardan nasiplerini alırken çember gittikçe genişliyordu. Devirden yararlanmayı düşünenlerin yaptığı ihbarlar, ispiyonlar, birbiri ardına geliyor, adeta "Demokrat avı" başlıyordu.</p>
	<p class="block_12">İhtilali yapan ordu içten içe kaynıyor, kendi genelkurmay başkanını, generallerini tutuklayacak kadar ileri gidiyordu. Ast lar, üstler birbirine karışmıştı. Ankara'da tanklar yürüyor, uçaklar uçuyor, birlikler yürüyordu. Garip bir durumdu.</p>
	<p class="block_12">Bütün gün ve ertesi gün öğleye kadar evde kaldılar. Çalışmaya alışmış, hayatı düzenli insanlar için çok zor bir durumdu. Bilinmezlerin olması zorluğu artırıyordu. Daha da kalacaklardı, ama kapılarına gelen askerler Ali Emmi'nin dükkânını açmasını istediler. Halkın ihtiyaçları vardı. Bunlar karşılanmalıydı. Başlangıçta, kapıda eli silahlı askerleri görmek çok heyecanlandırmıştı onları. Sonra bunun sebebini anlayıp rahatladılar. Yiyecek sıkıntısı ortaya çıkmış, bütün toptancı gıda mağazalarının açılması istenmişti.</p>
	<p class="block_12">İhtilal büyük şehirlerde, özellikle Başkent Ankara'da bütün sertliği ile sürüyordu. Çünkü devletin bütün organları Ankara'daydı. Ülkeye hâkim olmak isteyen ihtilalciler, Başkent'i tamamen ele geçirmeye ve elde tutmaya çabalıyorlardı. İhtilali yapanlar emir komuta zinciri içinde hareket etmemişlerdi. Çeşitli rütbelerdeki otuz sekiz subaydan oluşan Milli Birlik Komitesi, Anayasa'yı ve Meclisi feshetti. Bütün siyasi faaliyetleri askıya aldı. Muhaliflerin tutuklanmaları bütün hızıyla sürdü. Demokrat Parti'nin göreve getirdiği Genelkurmay Başkanı, Orgeneral Rüştü Erdelhun, İstiklal Savaşı kahramanlarından Ali Fuat Paşa, Kore Gazisi Tahsin Yazıcı bile tutuklananlar arasındaydı. Emekli olmak üzere izne ayrılan Orgeneral Cemal Gürsel, İhtilalci Subaylar tarafından geri çağrılıp göreve iade edildi. Böylece ihtilale bir baş bulunmuş oldu.</p>
	<p class="block_12">NELER OLDU NELER? 4J»</p>
	<p class="block_12">A hmet yaşadığı o dönemin etkisi ile başka bir şeyleri de öğrenmenin değişimindeydi. Bunu hem kendisi fark ediyordu hem de çevresi. İhtilal, insanları tanımasına, onların dönekliklerine, adam satmalarına tanık olmasına sebep olmuştu. Zaman, İyi-kötü tanımlarının birbirlerine karıştığı, dostluğun, vefanın yittiği bir zamandı. Milletindeki yozlaşmanın farkına varmak, bir Türkçü genç olarak Ahmet'in yüreğim yaraladı. Hüsrana uğrattı. Bir yanda okudukları, milletini yücelten kahramanlık destanlan, öte yanda yaşananlar...</p>
	<p class="block_12">İhtilal insanları bir tuhaf yaptı. İhbarcı, şikâyetçi, satılmış...</p>
	<p class="block_12">Babasının tutuklanması, ailesinin çektiği üzüntüler, yaşadıkları, bilenmesine, keskinleşmesine sebep oldu. Duruşu, yürüyüşü ve bakışı bile değişmiş, konuşması sert kelimeler kullanma alışkanlığı ile netleşmişti.</p>
	<p class="block_12">Ali Emmi, sıradan bir DP üyesi, son zamanlarda da Vatan Cephesi'ne kaydolmuş bir vatandaştı. Ne partide etkin bir görevdeydi ne de yönetimle alakası vardı. İlk günlerde başına neler geleceğinin farkına varmadan, çok sevdiği Menderes'e üzülüyordu, pek çok Menderes'i seven gibi. Hatta durumun tehlikesini göremediği için konuşmalarında onu övmeyi sürdürüyordu. Bunun, onu hapislere düşürecek bir suç olduğunu tahmin edememişti.</p>
	<p class="block_12">Çevresi yavaş yavaş boşalmaya başladı Ali Emmi'nin! Gerçek dostları hariç, günün dostu olan komşuları, dükkânına uğramamaya başladılar. Sonra da hakkında ihbarlar, şikâyetler başladı. İhtilalciler, her ihbarı büyük bir zevkle değerlendiriyorlardı.</p>
	<p class="block_12">Bir gece, sabaha karşı evleri basıldı, askerler tarafından. Şimdiye kadar yaşamadıkları bir durumdu. Her yeri karıştırdılar. Suç unsuru adı altında, kitaplar, mektuplar ve Menderes resimleri bulundu. Üstelik Ahmet'in kitapları ve dergileri de babasmmmış gibi dolduruldu kutulara. Tutuklandı Ali Emmi. Buna karşı gelmeye kalkan Ahmet'i epeyce hırpaladı askerler. Ahmet'in aklına bile gelmeyenler gelmişti başına.</p>
	<p class="block_12">Ali Emmi, pek çok DP'li gibi günlerce sorgulandı. Nezarethanelerde yattı. İşkenceler gördü. Mahkemelere çıktı ve cezaevine düştü. Sonunda bırakıldı, ama bu arada uzun bir zaman geçti aradan. Yıkılmış, zayıflamıştı. Yapılan suçlamaların rezilliği perişan etmişti ruhunu. Maddi yönden de büyük zarara girmişlerdi, ama yaşadıkları manevi şokun yanında hiçbir önemi yoktu bunun. Bu durum aileyi çok etkiledi.</p>
	<p class="block_12">Bir süre, dükkân da çalışmaz oldu. Ali Emmi'nin kardeşleri toparlanmak için çok uğraşıp didiniyor, durumlarını düzeltmeye çalışıyorlardı. Ali Emmi köye gitmiş, bir süre işlerden uzaklaşmıştı. Sonunda toparlanmayı başardılar. Ne de olsa temelleri sağlamdı ve köye dayanıyordu. Meşakkatler karşısında durmak ya da yılmak gibi bir yapılan yoktu. Mücadele ettiler, oldukça zorlu bir mücadeleydi.</p>
	<p class="block_12">Ahmet de okulda yaşadı benzer sıkıntıları. Hocalar, özellikle bir zamanlar korkulanndan onun yanına bile yaklaşamayan hocalar, başta kimya hocası Yaşar olmak üzere sürekli üzerine geldiler. Sıkıştırdılar. Sahte arkadaşları, Türkçü görünenler, yanma bile yaklaşmadılar. Sabretti Ahmet. Onlara fırsat vermemek ve geleceğini karartmamak için direndi. Artık disiplinlik bir öğrenciydi Ahmet. Hemen her gün müdürün ya da müdür yardımcılarından birinin karşısına çıkıyor, yapmadıklanndan dolayı he sap vermek zorunda kalıyordu. Dersleri eskisi kadar iyi değildi. Ne kadar çalışsa, ne kadar kendini yorsa, hak ettiği notu alamıyordu hocalardan.</p>
	<p class="block_12">Bütün bunlara rağmen dayandı Ahmet. Ailesi de dayandı. Umutla beklediler.</p>
	<p class="block_12">Ankara'dan gelen haberler hiç iyi değildi. Özellikle Ali</p>
	<p class="block_12">Emmi'yi çok üzen duyumlar alıyorlardı.</p>
	<p class="block_12">Emir komuta zinciri içinde bulunmayan, adeta ast-üst ilişkileri zedelenen orduda, Milli Birlik Komitesi'ndeki düşük rütbeli subayların, komite dışında kalan üstlerine davranışları, sıkıntıları artırıyordu. Türk Ordusu, gittikçe siyasete bulaşıyor, yaralanıyordu.</p>
	<p class="block_12">Bu arada başta Bayar ve Menderes olmak üzere Demokrat Partililer Yassıada'ya nakledilmiş, orada kurulan sıkıyönetim mahkemesinde yargılanmaya başlanmıştı. Akıl almaz iddialarla, akıl almaz davalar açılıyordu. İşkenceler, eziyetler birbirini kovaladı. Davaların bir kısmı, halka gözdağı vermek, eski yöneticileri gözden düşürmek amacıyla radyolardan naklen yayınlanıyordu. Bunları dinlemek, gönül verdiği insanların çektiği acılan, düştükleri halleri görmek yıkıyordu Ali Emmi'yi, ama elinden bir şey gelmezdi ki.</p>
	<p class="block_12">Milli Birlik Komitesi, düşlediği nizamı kurmak için çalışıyor, karar üzerine karar alıyordu. O günlerde alman bir kararın gelecekte büyük etkisi olacak ve asla unutulmayacaktı!</p>
	<p class="block_12">Ekim 1960'da Milli Birlik Komitesi 147 Üniversite Hocasının görevine son verdi. Bu olay tarihe "147'ler olayı" olarak geçecek, ardından pek çok rektör ve üniversite hocası bu olayı protesto etmek için görevlerinden ayrılacaktı.</p>
	<p class="block_12">Bu arada, 19 Ekim 1960 tarihinde, Mecburi İskân Kanunu çıkarıldı. Zamanında Demokrat Parti'ye destek verdiği belirlenen elli beş ağa, Antalya, İsparta, İzmir, Afyon, Manisa, Denizli ve Çorum'a sürüldü, efradı ile birlikte...</p>
	<p class="block_12">Kısa bir süre sonra, hatalı yapıdaki Milli Birlik Komitesi'nde çatlaklar oluşmaya başladı. İhtilal çocuklarım yiyecekti, önünde sonunda. Hele böylesine rütbe sorunları ile Milli Birlik Komitesi'nin birlikteliğini sürdürmesi mümkün değildi. Cemal Gürsel güçlendikçe komite içi temizlik kaçınılmaz oluyordu. Bir sürü ayrı grup doğmuş, bunlar birbirleri ile uğraşmaya başlamışlardı.</p>
	<p class="block_12">En büyük anlaşmazlık "On dörtler" olayı ile kendini gösterdi. İhtilali gerçekleştiren Milli Birlik Komitesi içinde oldukça etkin olan ve Demokrat Parti'nin elinden alman iktidarın, Halk Partisi'ne verilmesine, iktidarın İsmet İnönü'ye adeta hediye edilmesin karşı çıkan Albay Alpaslan Türkeş ve arkadaşları, 13 Kasım 1960'da ellerine tutuşturulan sarı zarflarla, "Artık hizmetlerine ihtiyaç olmadığı" belirtilerek emekli edildiler. Çeşitli dış ülkelere "Elçilik müşaviri" olarak atandılar. Bu sürgün, on dört etkili subayı ülke dışına göndererek etkisiz kılmayı, böylece komite üyelerine gözdağı vermeyi amaçlıyordu. Çoğu Türkçü olan bu subaylar, içinde aktif olarak yer aldıkları ihtilalden, yalnızca altı ay gibi bir sürede dışlanmışlardı.</p>
	<p class="block_12">On dörtler dışlanmış ancak sorunlar bitmemişti. Tek çarenin yeni bir seçim yapılması, iktidarın sivillere teslim edilmesi olduğu ortadaydı. Bu süreci oluşturacak yol çizgisi belirlenmiş, yapılacaklar hızlandırılmıştı.</p>
	<p class="block_12">Yeni bir Anayasa için çalışmalar sürüyordu.</p>
	<p class="block_12">9 Temmuz 1961'de; Kurucu Meclis tarafından hazırlanan yeni Anayasa, halk oylamasına sunuldu. % 61.5 "Evet" oyu ile kabul edildi ve 20 Temmuz'da yürürlüğe girdi. Aynı yıl, 16 Eylül'de ihtilalle devrilen Demokrat Parti Hükümeti'nin Dış İşleri Vekili Fatin Rüştü Zorlu ve Maliye Vekili Hasan Polatkan asıla rak idam edildi. Hemen ardından 17 Eylül'de de Devrik Başvekil Menderes'i aynı son bekliyordu. İhtilalciler, bütün yaşananlann faturasını bu üç siyasetçiye kesmişlerdi.</p>
	<p class="block_12">Garip bir yargılamaydı. Sonunda çıkan karar da garip oldu. İhtilal, böylesi bir planı çok önceden yürürlüğe koymuş, ihtilallerin kansız olmaması gerektiğini kabul etmişti. İki vekil ve bir başvekil idam edilince ihtilal amacına ulaşmış sayılıyordu. Cumhur Reisi Celal Bayar da idama mahkûm edilmiş, ancak yaşı nedeni ile cezası ömür boyu hapse çevrilmişti.</p>
	<p class="block_12">O gün çok kötüydü Ali Emmi. Çok kızgındı. Nasıl kıymışlardı Menderes gibi bir civana? Bu millet nasıl milletti ki susmuş, izlemişti. Önce bunu söylüyor sonra "Ne yapsın millet? Sen ne yaptın ki?" deyip kendine kızıyordu. Kararlıydı. Asla unutmayacak, onun yolunda, yeni kurulan partide mutlaka daha etkin görevler alacaktı.</p>
	<p class="block_12">Çok beklemedi</p>
	<p class="block_12">11 Şubat 1961'de Adalet Partisi kurulmuş, Genel Başkanlığa, ihtilalin emekliye ayırdığı, Orgeneral Ragıp Gümüşpala seçilmişti. Çok sayıda eski Demokrat Partili bu partide yer almıştı. Ali Emmi zaman geçirmeden kaydoldu Adalet Partisi'ne. Bunu adeta, Menderes'e bir vefa borcu olarak görüyordu. O artık eski Ali Emmi değildi. Kıyısından köşesinden bakmıyordu siyasete. Doğrudan içine dalıyor, geziyor, konuşuyordu. Yapılanları, hem kendisine, ailesine hem de Demokrat Partililere, Menderes'e yapılanları kabul etmiyordu yüreği. Bunun için dükkânı bile ihmal ediyor, işleri küçük kardeşine bırakıyordu. Ama çocuklarının okumasmdaki ısrarı sürüyordu.</p>
	<p class="block_12">15 Ekim 1961 seçimlerinde, meclise girdi Adalet Partisi. % 34,8 oy oranı ile 158 milletvekili sokmuştu meclise. Kurulan koalisyon hükümetinde yer aldı.</p>
	<p class="block_12">Ali Emmi artık Adalet Partisi'nin neferiydi. Tutulduğu bu bağımlılığa, akrabalarını, harta çocuklarını bile sokmak için ha bire anlatıp duruyordu. Oysa Ahmet, Türk Milliyetçiliği ateşinde tutuşmuş yüreği ile Demokrat Parti'ye olduğu gibi Adalet Partisi'ne de sıcak bakmıyordu.</p>
	<p class="block_12">Daha çok okuyordu Ahmet. Derslerinin arta kalan zamanlarında mekânı Türkçü Hocaların verdiği seminerlerdi. Dükkâna da eskisi kadar uğramaz olmuştu. Bu sert bakışlı, yağız Türk delikanlısı, yüreğine düşen ateşle, Türk Milleti'ni yüceltmenin, onu geçmişindeki yıldızlı, kutlu mazideki yerine yeniden yükseltmenin yollarını arayan idealistlerden biri olmuştu. Zaman zaman tartışmalara giriyor, özellikle sol görüşlü öğrenciler ve hocalar ile sözlü kapışmalardan çekinmiyordu. Bilgisi ve kültürü ile mat ediyordu onları.</p>
	<p class="block_12">Zaman geçiyor...</p>
	<p class="block_12">Önemli, Türk sosyal yapısını etkileyen bir değişiklik daha yaşandı o yıl. 31 Ekim 1961'de Türkiye Cumhuriyeti Devleti ile Almanya Federal Cumhuriyeti Devleti arasında "Türk İşgücü Anlaşması" imzalandı. Bu anlaşma ile Federal Almanya, ihtiyaç duyduğu işçi ihtiyacını Türkiye'den karşılayacaktı. Türkiye'deki işsizliğe, Almanya'daki işgücü sıkıntısına çare bulacağı düşünülerek uygulamaya konan bu anlaşma, pek çok sosyal yaranın kaynağı olacak, daha dün, Viyana Kapılarına dayanan, Avrupa'ya birer Fatih olarak giren kahramanların torunları, bu kez işçi olarak, en kötü, en sağlıksız işlerde çalışmak üzere, ekmek parası için gurbete çıkacaklardı.</p>
	<p class="block_12">Adları "Alamancı" olacaktı bu işçilerin. Teker teker seçilecek, muayenelerden geçirilerek adeta "Damızlık" seçer gibi seçileceklerdi. Yeni bir vatanı daha vardı artık Türklerin: Acı Vatan!</p>
	<p class="block_12">İSTANBUL</p>
	<p class="block_12">ATc kadar uzun sürmüştü yolculuğu. Evinden, ilk kez bu ka~ dar uzaktı. Üç otobüs değiştirmişti. Önce ilçesinden, yakındaki kente; oradan Ankara'ya, oradan da İstanbul'a. Babası onunla gelmek istemiş, kabul etmemişti. Daha da uzayan boyu, gelişmiş atletik vücudu ile babasının yanında yolculuk yapmak, adeta onun elinden tutup çocuk gibi... Güldü bunu hatırlayınca. Orta boylu babası, kısa kalıyordu onun yanında.</p>
	<p class="block_12">Ben giderim baba! demişti, "Sen her zaman yanımda olacak değilsin ya! Ben başımın çaresine bakarım! Elinden geleni yaptın bu yaşıma dek. Sırada daha dört çocuk var. Beni, benimle bırak, hiç merak etme! Bundan sonra ilgini diğer kardeşlerime ver!"</p>
	<p class="block_12">Haklısın oğlum! demişti gururla Ali Emmi, "Senin yolun çizildi. Allah dualarımı kabul etti. Ne mutlu ki bu günleri gördüm!"</p>
	<p class="block_12">Ayrılması hüzünlü olmuştu.</p>
	<p class="block_12">En çok analar ağlar!</p>
	<p class="block_12">Bu sözü doğrulamak istercesine, en çok anası ağlamıştı. Yola çıkmadan birkaç gün önce başlamıştı yas! Evet! Yastı adeta. Gözleri sürekli yaşlı... Ahmet'in yüzüne bakamıyordu anası. Baktığı anda akıyordu gözyaşları. Bulduğu her fırsatta da Ali Emmi'ye çıkışıyordu.</p>
	<p class="block_12">Neden engel olmuyorsun? Aklına soktun okuma işini, minik yavrumu İstanbullara gönderiyorsun! Sanki ihtiyacımız var onun okumasına! Okuyup da ne olacaksa?</p>
	<p class="block_12">Okuma kararını veren Ali Emmi'ydi. Oysa ananın düşleri çok farklıydı. Liseyi bitirir bitirmez evlendirirdi Ahmet'i. Gelin adayını çoktan seçmiş, hatta Ahmet'e göstermişti. Uzak akrabalardan, güzeller güzeli Muazzez...</p>
	<p class="block_12">Öyle iyi, öyle güzel, öyle akıllı bir kız ki! Tam bizim ailemize layık!</p>
	<p class="block_12">Ana, ben okuyacağım!</p>
	<p class="block_12">Güzel kızdı Muazzez! Ahmet'e yanıktı. Ahmet'e de yanılırdı hani!</p>
	<p class="block_12">Oğlanın aklına soktun okumayı! Ne olacaksa?</p>
	<p class="block_12">Okuyacak! diyordu inatla Ali Emmi, "Ahmet de okuyacak diğer çocuklarım da. Bu ülkeyi yönetenlerden olacaklar!"</p>
	<p class="block_12">Karısı lafı uzatmaya kalktığında ise onu tersleyip susturuyordu.</p>
	<p class="block_12">Yolu çizilmişti artık!</p>
	<p class="block_12">Kararını çoktan vermişti Ahmet! Bu yol dönülmez yoldu. Babası da onun destekçisiydi. İdeallerine ulaşmanın yolu üniversite ile paralel kılınmıştı.</p>
	<p class="block_12">1963 yılında liseyi bitirdi Ahmet. Çalışkan bir öğrenci olmasına rağmen, hocaların gadrine uğramış, çok sıkıntı çekmişti. Diplomayı aldığı gün, babasının "Ne olacaksın? Nerede okuyacaksın oğlum?" sorusuna tek ve kesin bir cevap vermişti.</p>
	<p class="block_12">Orman Fakültesi'ne gideceğim kısmetse. Orman Mühendisi olacağım!</p>
	<p class="block_12">Aklında başka bir meslek yoktu Ahmet'in. Hiç olmamıştı. Yıllardır her sorulduğunda aynı cevabı verdiği için başka bir öneride de bulunmadı Ali Emmi.</p>
	<p class="block_12">Nerede?</p>
	<p class="block_12">İstanbul!</p>
	<p class="block_12">Bu sorunun cevabı da tek yer olarak belirlenmişti Ahmet'in aklında. Alternatifsizdi. Büyük kente gidecekse bu en büyüğü olacaktı. Merak ettiği İstanbul!</p>
	<p class="block_12">Allah hayırlısını versin! Allah utandırmasın!</p>
	<p class="block_12">Âmin!</p>
	<p class="block_12">O yazı gönlünce yaşadı Ahmet. Çektiği bütün sıkıntıları unutmak istercesine... Lise mezunu olmuş, zamanın okumuşlarından sayılır hale gelmişti. Babası, soran sormayan herkese Ahmet'in İstanbul'a okumaya gideceğini söylüyordu, gururla. Ailenin ilk üniversite okuyanı olacaktı. Çevrede parmakla gösterilecekti.</p>
	<p class="block_12">Bol bol denize girmiş ve eğlenmişti. Adeta özlem gideriyordu memleketi ile. Güvendiği Türkçü ağabeyleri ile görüşmüş, İstanbul hakkında bilgi almıştı. Ayrıca tanıdık, güvenilir insanların isimlerini... Hocalarının elden yazdıkları, kendisine yardımcı olabilecek kimselere vereceği mektuplarla yola çıkmıştı.</p>
	<p class="block_12">Davamızın büyükleri bunlar. İyi, cefakâr, güvenilir insanlar. Mutlaka git görüş. Hem okul, hem de kalacak yer konusunda yardımları olurlar sana. Garip kalmazsın İstanbul'da.</p>
	<p class="block_12">İlk kez ayrılıyor iu memleketinden. Büyük bir kente ilk gidişiydi. Hiç bir yeri bilmiyordu. Yaşarken öğrenecekti. Tanıdık, bildik birilerinin olması büyük yarar sağlayacaktı ona. Yolun başında, yalnızlık çekmeyecekti.</p>
	<p class="block_12">Otobüsten indiğinde, bir anda gariplik çökmüştü içine ve anlamıştı "İstanbul'da garip kalmanın manasını!" Çok büyüktü İstanbul. Bu yaşa kadar gördüğü yerlerden çok büyük ve çok farklı. Ulaşım bir garipti. Hele Avrupa yakasına geçerken bindiği araba vapuru öylesine hayrete düşürmüştü ki onu.</p>
	<p class="block_12">Hava aydınlanırken girdiler Harem Otogarı'na. Sessiz, sakin bir görüntü karşıladı onları. Harem'de yolcu indirdikten sonra karşıya geçeceklerdi. Önce otobüsleri sıraya girdi. Boğazı gördü Ahmet. Özlemle baktı. Dünyanın en güzel manzaralarından biri karşısındaydı. Karşıdan gelen ve karşıya giden garip şekilli vapurların yaklaştıkça değişen görüntüsüne takıldı. Ne kadar da büyüktüler! Aç bir balık gibi yutuyorlardı koca araçları. Kamyonlar, otobüsler, otomobiller ve insanlar. Sıra onlara geldiğinde, kurulan rampaları aşıp girdi otobüsü vapura. Şoför, motoru susturup dışarı çıkınca, bir anda bunu bekliyormuşçasma boşaldı otobüs. O da inecekti. Yol boyunca muhabbet ettikleri yaşlı amca, inmeden hatırlattı.</p>
	<p class="block_12">Vapur, karşıya yanaşmadan mutlaka gel otobüse. Yanaşır yanaşmaz hızla çıkar arabalar. Yoksa kalırsın ha!</p>
	<p class="block_12">Tamam emmi!</p>
	<p class="block_12">Çokça konuşmuşlardı yol boyunca. Bol bol sigara ikram etmişlerdi birbirlerine. Yaşlı amca, her molada yaptığı gibi, vapurda da önce tuvalete koşmuştu. Ahmet ise, güverteye çıkmış denizi, karşı yakayı en güzel izleyeceği bir yer bulmuştu kendisine. Yazın sonuydu. Hafif bir esinti vardı ve ürpertiyordu insanı. Kenarlıklara dayandı, bir sigara yaktı. Ardından duyduğu "Çay!" çağrısına uydu ve bir bardak çay aldı garsondan. Şekeri atıp çayını karıştırırken başka bir ses "Simit!" dedi. Bir de simit aldı Ahmet. Sigarasını acele ile içmeye çalışırken bir yudum aldı çayından. Yüzünü buruşturdu.</p>
	<p class="block_12">Burada, Yakup'un çayını bile arayacağım!</p>
	<p class="block_12">İstanbul'un Avrupa yakasının silueti, karşısında, gittikçe aydınlanarak ortaya çıkıyordu. O her yerde rastlanan İstanbul kartpostallarına benzer bir görüntü. Çok güzeldi. Gittikçe yaklaşıyordu Avrupa'ya. Yavaş yavaş kalabalıklaşan insanların oluşturduğu garip bir karmaşa vardı ortalıkta. Sanki herkesin acelesi var gibi, bir koşuşturma içinde, heyecan hissediliyordu. Geldiği küçük ilçesinin tanıdık yüzleri yoktu artık çevresinde. Biraz daha soluk, biraz daha bezgin bakışlıydı insanlar! Hepsi böyle değildi mutlaka. Yine de beklediğinden bakımsız bulmuştu kenti. İnsanlarını da neşesiz!</p>
	<p class="block_12">Hey gidi İstanbul! dedi içinden "Bakalım seninle anlaşabilecek miyiz?"</p>
	<p class="block_12">Yine kendisi cevap verdi bu soruya.</p>
	<p class="block_12">Anlaşırız be! Yabancı belleme bizi! Sana bir kötülüğümüz dokunmaz! Fatih'in öz be öz torunlarmdanız! Aynı yüce fikrin ruhunu sahiplenmişiz! Yabancı belleme!</p>
	<p class="block_12">Ahmet'in kimseye kötülüğü dokunmazdı, ama kötü insanlar çoktu İstanbul'da. Nasıl da anlarlardı yabancı ve acemi olduğunu. Orta yaşlarda biri yakınma gelmiş, onun yaptığı gibi güya manzarayı izliyordu. Çok uyarılmıştı bu konuda Ahmet! Parasını özellikle bir kaç parçaya ayırmış, değişik ceplerine yerleştirmişti.</p>
	<p class="block_12">Mutlaka bir bankada hesap açtır! demişti babası, bizim burada şubesi olan bankalardan olsun. Şubesi olsun ki sana para gönderirken zorluk çıkmasın!"</p>
	<p class="block_12">Anası da ağıtlar eşliğinde tembihlerde bulunmuştu.</p>
	<p class="block_12">Aman kuzum! bu kuzu Ahmet oluyordu. Bir doksanın üzerinde boyuyla, gösterişli vücudu ile kuzu. Ama analar için her zaman kuzuydu evlatları. Yaşlan, başları ne olursa olsun, her zaman çocuk, her zaman bebek.</p>
	<p class="block_12">Aman kuzum! Dikkatli ol! Çakala çukala karışma. Uzak dur yabancılardan. Konuşup monuşma! Hep böyle çift tanımlamalarla uyardı durdu anası.</p>
	<p class="block_12">Yanında duran çelimsiz tipten huylandı, daha ilk andan itibaren. Gülümsemesi, duruşu. İyice gıcık kapmıştı Ahmet. Adamın laf açmaya çalıştığı belli oluyordu.</p>
	<p class="block_12">Güzel şehir! dedi durup dururken. Bunu Ahmet'e bakarak söylemişti. Şöyle yan gözle baktı Ahmet. Adam yineledi sözünü. "Güzel şehir be! Burada yaşanır!" Yavaşça başını salladı Ahmet. Adam bunu fırsat bildi.</p>
	<p class="block_12">Memleket neresi delikanlı?</p>
	</body></html>
