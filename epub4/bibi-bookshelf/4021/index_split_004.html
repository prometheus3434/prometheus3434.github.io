<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Mete Han</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">Canı iyice sıkıldı. Bu sırada diğer yanına da biri yanaşmıştı, sanki diğerini tanımaz gibi. Uzatmaya gerek görmedi Ahmet. Adama doğru döndü. Sertçe baktı.</p>
	<p class="block_12">Ne yapacaksın? Nüfus memuru musun? Yoksa muhtar mı?</p>
	<p class="block_12">Bakışları sertti Ahmet'in. Dikildiğinde daha da heybetli görünüyordu. Adam huysuzlandı. Ahmet'i yumuşatmaya çalıştı.</p>
	<p class="block_12">Yok yani! Muhabbet olsun diye... Yani şunun şurasında...</p>
	<p class="block_12">Ne muhabbeti lan? dedi Ahmet. Sesi çok sert çıkmıştı bu kez, "Ne zaman arkadaş olduk da muhabbet edeceğiz? Bas git surdan! Keyfimi bozma!"</p>
	<p class="block_12">Adam bir şeyler mırıldandı, ama postun pahalı olduğunu anlayıp sıvıştı oradan. Diğer adam da kaybolmuştu. Morali bozulmuştu Ahmet'in. Güzelim manzarayı doya doya seyredememiş, hafızasına kazıyacağı ilk intibaları özümseyememişti. İlk, çok önemliydi. Unutulmazdı. Üstelik çayını içememiş, simidi de yi-yememişti. Kıyıya yanaşma hazırlıklarını görünce acele etti. Bardağı yere bıraktı öylece. Simidini ısırarak otobüse döndü. Bu kentte daha ilk günüydü ve ilk konuştuğu adam başına bela olacaktı neredeyse.</p>
	<p class="block_12">Ahmet Beyle görüşecektim! Ahmet Hoca'yla!</p>
	<p class="block_12">Bir dakika! deyip içeriye seslendi masada oturan orta yaşlı adam, "Ahmet Bey! Ahmet..."</p>
	<p class="block_12">Efendim! dedi kalınca bir ses.</p>
	<p class="block_12">Bakar mısın? Bir misafirin var!</p>
	<p class="block_12">Bu arada oturması için bir sandalye gösterdi masada oturan adam.</p>
	<p class="block_12">Otur delikanlı! Şimdi gelir Ahmet Bey! Elindeki işi bitirsin... Çay içer misin?</p>
	<p class="block_12">Yavaşça başını sallayıp oturdu Ahmet. "Zahmet olmasın Hocam!"</p>
	<p class="block_12">Okul alışkanlığı, herkese "hoca" demeyi sürdürüyordu. Söylüyor, sonra bozuluyordu. Oysa karşısındaki İsmet Bey de emekli bir öğretmen olduğu için "Hocam" sözüne yabancı değildi. Çevresinde herkes aynı şekilde hitap ederdi ona!</p>
	<p class="block_12">Çok sevdiği Felsefe Hocası Aydın Bey vermişti bu adresi.</p>
	<p class="block_12">Bak evladım! İstanbul başka yere benzemez. Çok dikkat etmek gerek. En azından tanıyana, bilene kadar. Adaşın Ahmet Bey, benim çok eski bir arkadaşımdır. Güvenilir, milliyetçi bir yazardır kendisi. Bu davanın çilesini çekenlerden, umudunu gençliğe bağlayanlardan... Seninle ilgilenir. Bu dergi adresine git! Selamımı söyle!</p>
	<p class="block_12">Bir de mektup yazmış vermişti eline.</p>
	<p class="block_12">Çok erken inmişti İstanbul'a. Bunu, otobüsten inip saatine bakınca fark etti. Bir süre otogarda, bankın üzerinde oturup, neler yapacağını düşünmüştü. Gidecek tanıdıklar vardı. Babasının yıllardır ticaret yaptığı, görüştüğü insanlar. Aslında onu bekliyorlardı.</p>
	<p class="block_12">Sabah sabah kimseyi rahatsız etmek istememiş, otogardan çıktıktan sonra, elinde tahta bavulu, gördüğü ilk kahveye dalmış, birkaç çay içmişti Ahmet. Bir gazete alıp okumuştu. Ne güzeldi günlük gazete okumak. Memleketine bir gün sonra gelirdi gazeteler. O zamana kadar da nerdeyse haberler eskirdi. Bir saat kadar sonra elinde, bavulu çıkmıştı kahveden. Sıcak bir çorba istemişti canı. Yine ilk gördüğü lokantaya girmiş, çorbasını içerken garip bir buruklukla anasının kahvaltı için hazırladığı sıkmalar gelmişti aklına. Lokmalar boğazına bir yumruk oturmuştu sanki. Kızmıştı kendisine.</p>
	<p class="block_12">Duygu senin neyine oğlum! Koca adamsın! Bir amacın, bir hedefin var ve bunu gerçekleştirmek için buradasın!</p>
	<p class="block_12">Çorbayı içip karnını doyurdu ve çıktı.</p>
	<p class="block_12">Babası, "Gider gitmez haber ver! Ya bir telefon aç ya da telgraf çek!" demişti. Karşısına çıkan PTT Binasını görünce hemen dalmıştı içeriye. Telgraf çekecekti. Telefon yazdırsa çok beklerdi. Bir an önce bir yere yerleşmeli, okul için kayıt işlemlerini tamamlamalıydı. Üç gün vardı kayıtların kapanmasına. Korkusu oydu ki kontenjanlar dolarsa, açıkta kalırsa...</p>
	<p class="block_12">Sağ salim geldim! Yolculuk iyi geçti. Yarın, telefonla arar durumu bildiririm!</p>
	<p class="block_12">Kısaca yazmış, yıldırım telgraf göndermişti. En geç akşama, elinde olurdu babasının.</p>
	<p class="block_12">Şimdi derginin bürosunda...</p>
	<p class="block_12">Çaylar geldi, yudumlamaya başladılar. İsmet Bey, masanın ardında hem işine bakıyor hem de yan gözle Ahmet'i süzüyordu. Uzaktan geldiği belliydi Ahmet'in. Ortamdan sıkıldığını halleriyle ortaya koyan bu gence sorular sorup daha da sıkmak istememişti. Ahmet Hoca gelince nasılsa tanıştırırdı.</p>
	<p class="block_12">Ahmet, bavulunu aşağıya, girişe bırakmıştı, ama her yanından belli oluyordu yabancılığı, yoldan geldiği!</p>
	<p class="block_12">Beklemekten sıkılmaya başlamıştı Ahmet. Önündeki sehpanın üzerindeki dergilerle ilgilendi, bir süre. Birkaç yazıya göz gezdirdi. Okumaya dalmıştı ki kapıdan giren, zayıf, orta boylu, seyrek saçlı, gözlüklerinin üzerinden bakan birinin varlığı ile toparlandı.</p>
	<p class="block_12">Kapıdan giren adam, sağa sola göz gezdirip başka kimse olmadığını anlayınca, telefonda konuşan İsmet Bey'e Ahmet'i işaret etti. "Bu mu?" der gibi. Başını salladı İsmet Bey! Şaşkın bir yüzle, Gülümsemeye çalıştı kapıdan giren.</p>
	<p class="block_12">Hoş geldin delikanlı! Ben Ahmet!</p>
	<p class="block_12">Hemen ayağa fırladı Ahmet, dev boyuyla, aralarında doğan orantısızlığa rağmen, uzatılan ele sarıldı! Ahmet Bey engellemeye çalıştı Ahmet'i! Ama Muaffak olamadı!</p>
	<p class="block_12">Estağfurullah! Estağfurullah!</p>
	<p class="block_12">Sonra elini kurtarıp karşıdaki koltuğa oturdu.</p>
	<p class="block_12">Adım Ahmet! diye söze başladı Ahmet...</p>
	<p class="block_12">O! Adaşız! Hoş geldin Ahmet!</p>
	<p class="block_12">Hoş bulduk hocam! Ben...</p>
	<p class="block_12">Nerden geldiğini, niçin geldiğini, neden orada olduğunu kısaca izah etti. Sonra cebine özenle yerleştirdiği mektubu çıkarıp uzattı.</p>
	<p class="block_12">Aydın hocamın çok selamı var, Hocam!</p>
	<p class="block_12">Aleyküm Selam! deyip mektubu aldı Ahmet Bey. Zarfı özenle açtı. Mektubu okumaya başladı. Uzun övgü cümleleri ile tanıtılıyordu Ahmet. Aydın Hoca, bu çok sevdiği öğrencisine her yönüyle kefil olduğunu söylüyor ve Ahmet Bey'in ona yardımcı olmasını, ilgisini, istiyordu. Okuduklarından memnun mektubu kapatıp önüne koydu Ahmet Bey. Gülen, samimi gözlerini dikti Ahmet'e.</p>
	<p class="block_12">Allah razı olsun, çok iyiliğini gördüğüm, sevdiğim bir dostumdur Aydın Hoca! Senden çok övgüyle söz etmiş. Seni çok sevdiği ve takdir ettiği belli! Onun gönderdiği emanet başımızın üzerine! Hele okumak için gelene! Demek üniversiteye kayıt olacaksın!</p>
	<p class="block_12">Evet Hocam! Kısmetse...</p>
	<p class="block_12">Fakülte konusunda karar verdin mi? Genelde ilk gelişte kararsız olur gençler. Hangi fakülteye kaydolmayı düşünüyorsun?</p>
	<p class="block_12">Orman Fakültesi Hocam! dedi heyecanla Ahmet. Sesinde en küçük bir tereddüt yoktu.</p>
	<p class="block_12">O sırada telefon görüşmesi biten İsmet Bey de, son söyleneni duymuştu. Araya girdi.</p>
	<p class="block_12">Orman Fakültesi mi?</p>
	<p class="block_12">Sesi şaşırmış bir tonla çıkmıştı. Ama cevap kararlıydı.</p>
	<p class="block_12">Evet Hocam!</p>
	<p class="block_12">Ahmet Bey'in gözüne baktı İsmet Bey. O da "Ben bilmem!" der gibi dudak büktü. Sonra Ahmet'e döndü, Ahmet Bey.</p>
	<p class="block_12">Adaşım! Orman Fakültesi derken... Kesin mi? Yani başka bir alternatif...</p>
	<p class="block_12">Başka bir okul istemiyorum hocam. Küçükten beri tek isteğim orman mühendisi olmak. Orası olmazsa...</p>
	<p class="block_12">Okumam diyecekti. Ayıp olacağını düşünüp vazgeçti. "Oraya kaydolmak için geldim hocam!"</p>
	<p class="block_12">Orası biraz... diye söz başlayacaktı İsmet Bey, Ahmet Bey "Tamam" dercesine ayağa kalktı.</p>
	<p class="block_12">Biz çıkalım İsmet Bey! dedi "Adaşımla konuşalım biraz. Yapacaklarımızı konuşalım! Anlatılacakları anlatalım!"</p>
	<p class="block_12">Anlamıştı İsmet Bey. Genci daha en başında ürkütmek istememişti, Ahmet Hoca. Onunla baş başa konuşacaktı. Düşünüyordu ki İstanbul'a ilk kez gelen bu delikanlının çözülmesi gereken başka dertleri de vardır. Ahmet, kalkıp kalkmamakta tereddüt etti bir an. Ne yapacağını bilmez şekilde kıpırdadı. Sonra kalkması gerektiğini fark etti. Heybetli vücudu ile dikildiğinde Ahmet Bey ister istemez bir adım geri attı.</p>
	<p class="block_12">Benim odama geçelim Ahmet!</p>
	<p class="block_12">Geçelim Hocam!</p>
	<p class="block_12">İsmet Bey'le vedalaşıp çıktılar. Ahmet Hoca önde, Ahmet arkada... Uzun koridorun sonundaki odaya girdiler. Masaya geçmeden "Tekrar hoş geldin adaşım!" dedi Ahmet Bey. Tokalaştılar.</p>
	<p class="block_12">Hoş bulduk hocam!</p>
	<p class="block_12">Hemen çağrı ziline basıp hizmetliyi çağırdı Ahmet Bey. Çay söyleyecekti. Birden aklına geldi.</p>
	<p class="block_12">Karnın aç mı?</p>
	<p class="block_12">Yok hocam! Gelirken yedim! duvardaki saate baktı Ahmet Bey. Öğle yemeği zamanı yaklaşıyordu. Dışarı çıkıp her zaman yediği lokantada yemek yerlerdi yarım saat kadar sonra.</p>
	<p class="block_12">Ben çay içeceğim Ahmet! Sen... Soğuk bir şey...</p>
	<p class="block_12">Çay içeyim Hocam!</p>
	<p class="block_12">Çayları söylediler. Ahmet, az önce içtiği çayın lezzetini düşünüyordu hala.</p>
	<p class="block_12">Ah Yakup Ağabey ah! Böyle güzel bir çay içerken, seni hatırlayacağım aklıma gelmezdi!</p>
	<p class="block_12">Konuya girdi Ahmet Bey!</p>
	<p class="block_12">Aydın Hoca, çok değerli bir dostum olduğu gibi fikrimiz, zikrimiz aynıdır!</p>
	<p class="block_12">Bizim de dedi Ahmet. Böylece fikri yapısını netleştirmiş oldu. "Çok yardımını, desteğini gördüm. Eli öpülesi bir hocam-dır. Ne bildiyse öğretmeye çalıştı bana. Kitaplar, dergiler..."</p>
	<p class="block_12">Bu kez uzun sürdü Ahmet'in övgüsü. İlk yabancılığını üzerinden atmıştı. Ahmet Bey, dikkatle dinledi. Delikanlının kadir bilirliği hoşuna gitmişti. Karşılıklı sürdü sohbet. Çayları gelmiş, bir yandan yudumluyorlardı. Ahmet'in fikri yapısındaki zenginlik ve geniş bilgi birikimi hayrete düşürdü Ahmet Bey'i. Lise mezunu bir gencin böylesi birikimli olması sevindirdi. Böyle bir gence hem İstanbul'un hem de onların ihtiyacı vardı. Ama Orman Fakültesine gitmese çok iyi olacaktı. Çok karışıktı orası. Solcuların hakimiyetindeydi. Yurdunda milliyetçi öğrencileri barındırmıyorlardı. Okutmazlar, rahat vermezlerdi böyle bir delikanlıya. Eğer ikna edebilirse vazgeçirecekti. Ona emanetti Ahmet. Bu arada konu ailesine geldi Ahmet'in. Babasını anlattı. İhtilalda başlarına gelenleri...</p>
	<p class="block_12">Demek, Demokrat Partiliydi!</p>
	<p class="block_12">Şimdi de Adalet Partili, hocam!</p>
	<p class="block_12">Gülümsedi Ahmet Bey. Genelde böyle oluyordu. Babalan demokrat, çocukları Türkçü!</p>
	<p class="block_12">Sen, Orman Fakültesi'ne gitmeyi istiyorsun! diye yeniden başa döndü Ahmet Hoca.</p>
	<p class="block_12">Evet! dedi Ahmet. Sonra içtenlikle, bu takıntısının başladığı anı anlattı. O günü yeniden yaşar gibi... Az sonra derdini anlatmış, rahatlamıştı. Başka bir alternatif olmadığı böylece netleşmişti.</p>
	<p class="block_12">İdeal sahibi olmak çok güzel! dedi Ahmet Bey, "Milliyetçi birine de bu yakışır! İdealizm! Ama..."Artık söylemek istediklerini söylemek zorundaydı. Görevini yapmalı, uyarmalıydı genç Ahmet'i. Ne söylerse söylesin onun, sözünden dönmeyeceğini biliyordu.</p>
	<p class="block_12">Bak Ahmet! Benim görevim, bir büyüğün, dostun, fıkirdaşm olarak seni uyarmak, gerekenleri söylemektir. Tabii ideallerine karışamam. Bu okul, Orman Fakültesi... İstanbul Üniversitesi'nin en karışık okulu! Gerek yeri, yapısı, kampusunun özelliği, gerek öğretim görevlilerinin fikri yapısı nedeni ile... Çok karışık! Her gün olay çıkar. Kavga, dövüş eksik olmaz. Yurdu desen tamamen solcuların kontrolünde! Bizim çocukları okutmazlar, barındırmazlar. Yani o okula gideceksen, bunları bilmelisin. Sen göze görünecek yapıda, dikkat çeken bir delikanlısın. Öyle bir kenarda, görünmeden, bilinmeden okuyacak biri değilsin. Fikrin de belli. Korkarım...</p>
	<p class="block_12">Gülümsedi Ahmet! Biraz da dikildi oturduğu yerde.</p>
	<p class="block_12">Hocam, izin verirsen... deyip başladı konuşmaya. O kadar akılcı ve bilinçli konuşuyordu ki. Ahmet Bey hayran oldu bu gencin sağlamlığına.</p>
	<p class="block_12">"Biliyorum, amacınız beni olaylardan, beladan uzak tutmak. Biliyorum beni düşünüyorsunuz. Ama hocam, üç beş çapulcu, üç beş soysuz var diye okumak istediğim okuldan vazgeçmemi beklemeyin benden. O tiplere meydanı bırakmayı, korkak ve acizler gibi kenara çekilmeyi düşünemem bile. Üzerime gelirlerse, gerekeni yaparım evvel Allah! Bu vatan bizim hocam! Biz bu memleketin çocuklarıyız. Beyni başka ülkelere, başka fikirlere kiralanmış adamlarla mücadele etmemiz gerekiyorsa, bunu yapacağız.</p>
	<p class="block_12">Hangi dilden anlıyorlarsa, o dilden konuşmasını biliriz. Hem ilk kez gelmiyor bu başımıza. Lisede de bu fikrin hocalarıyla, maşa-larıyla mücadele ettik. Kusura bakmayın, ama ben okumak istediğim okuldan vazgeçmem. İsterse bütün okul karşıma çıksın!"</p>
	<p class="block_12">Gurur duydu Ahmet Bey! Bu nasıl bir iman ve inançtı. Ahmet'in yüreğine korkunun izi bile vurmuyordu. Artık söyleyecek bir şeyi olamazdı. Hemen kalktı ayağa!</p>
	<p class="block_12">Anladım Ahmet! dedi, "Bunları söylemek benim görevimdi. Bundan sonra ise destek ve yardım etmek görevim var. Hadi çıkıp bir yemek yiyelim. Bu arada konuşuruz. Sana kalacak yer ayarlarız geçici olarak. Sonra okul kaydı ile uğraşırız. Arkadaşlarla falan tanıştırırım seni.</p>
	<p class="block_12">Tamam hocam!</p>
	<p class="block_12">Çıktılar birlikte. Ahmet'in hayat çizgisinin yeni bölümünün hazırlığı başlıyordu.</p>
	<p class="block_12">ORMAN FAKÜLTESİ</p>
	<p class="block_12">Çok mutluydu Ahmet. Düşünü gerçekleştirmek, orman yüksek mühendisi olmak için ilk adımı atmıştı. Orman Fakültesi öğrencisiydi artık. Bundan sonrası okumak ve okulunu bitirip diplomasını almaktı, Allah nasip ederse!</p>
	<p class="block_12">Neredeyse iki ay olmuştu İstanbul'a geleli. Tanıdık, temiz, ucuz bir otele yerleştirmişti onu Ahmet Hoca. Fakülteden birkaç milliyetçi öğrenci ile tanıştırmıştı. Okula devam edemiyorlardı. Bunu hayretle karşıladı Ahmet.</p>
	<p class="block_12">Neden?</p>
	<p class="block_12">Azınlıkta kaldık. Sürekli sataşma, kavga, tehdit... Üstelik hocalar da tavır koydular bize! Çaresiz, boşladık okulu. Bir şeylerin düzelmesini bekliyoruz. Eğer okumak istiyorsan, fikrini belli etme! Bizi okula sokmuyorlar! Bizim durumumuza düşme!</p>
	<p class="block_12">Aklı almıyordu Ahmet'in.</p>
	<p class="block_12">Siz, okulu terk ettiniz komünistlere, öyle mi? Okumak için, fikrimi saklayıp susacağım öyle mi?</p>
	<p class="block_12">Bozulmuşlardı karşısındakiler. Ellerinden geleni yaptıklarına inanıyorlardı. Ama bu kadar... Ahmet ne derse desin, aynı şeyi söylüyorlardı.</p>
	<p class="block_12">Keşke başka okula kayıt yaptırsaydm!</p>
	<p class="block_12">Kızdı Ahmet. Bu kadarı fazlaydı. "Asla!</p>
	<p class="block_12">Ben o okulda okuyacağım!"</p>
	<p class="block_12">Ne gariptir! Birileri onlarla aynı yıkıcı, bölücü fikirleri taşımadığınız için, en büyük haklarınızdan biri olan öğrenim hakkını elinizden almak isterler. Onlar sosyalist, komünist fikirleri baş tacı etmiş, devlete baş kaldırmış, orak-çekiçli kızıl bayrağa köle olmuş, Mehmetçiği, polisi düşman gören bir yapıya ulaşmış, kanlı bir devrimi kurtuluş gören, Sovyet köleliğini özgürlük sanan beyinlerdir. Sizin de katılmanızı, onlar gibi olmanızı, devrim için saf tutmanızı beklerler. Karşı durursanız adınız "Faşist" olur. Susarsanız üzerinize gelirler. Sizi ezmek için her şeyi yaparlar. Azmlıktaysanız okula sokmaz, yurtlarda barındırmazlar. Yüzlerce, binlerce genç sıkıntı içinde, ailelerin dar bütçelerinden artırdığı paralarla okumaya çalışırken, karşılarına dikilip... Bir de yoksulluk, halkçılık nutukları atıp!</p>
	<p class="block_12">Akıl alır gibi değildi.</p>
	<p class="block_12">Bu gençler, fikirleri yüzünden ve azınlıkta kaldıkları için okula gidemiyorlardı.</p>
	<p class="block_12">Ahmet kararlıydı.</p>
	<p class="block_12">Ben, o okulda okuyacağım!</p>
	<p class="block_12">Görünüşü, duruşu, kararlılığı ile etkilemişti arkadaşlarını. Ama onların çekincesi sürüyordu. Olanları anlatmayı sürdürdüler. Çok kalabalıktı solcular. Bu iş teke tek düello değildi ki. Grup toplanıp üzerine gelince ne yapacaklardı? O ne yapacaktı?</p>
	<p class="block_12">Bunu soru olarak aktardılar!</p>
	<p class="block_12">Bakacağız! dedi Ahmet, "Onu, o zaman düşüneceğiz!"</p>
	<p class="block_12">Korku ile başlanan yolun sonu gelmezdi. Korku denen namert duygu, Ahmet'in yüreğinde yer bulmamıştı hiç! Bundan sonra da bulamayacak</p>
	<p class="block_12">Okunası, çok güzel bir okuldu Orman Fakültesi. Hele ormanı, ağaçları sevince... Mesleğe tutkun olunca... Neredeyse bir asrı aşan bir geçmişi vardı okulun. Çok geniş bir arazi üzerine kurulmuştu. Tarihi ve yeni binaların iç içe geçtiği bir kampus. Uygulama için kurulmuş geniş bir ormanı vardı. Belgrat Ormanları da eğitim alam olarak kullanılıyordu. Araştırma ve uygulama imkânı çok genişti. Sonra sosyal ve kültürel imkânları da iyiydi. Yemekhanesi, kütüphanesi, spor sahası... Barınma için de öğrenci yurdu vardı.</p>
	<p class="block_12">Doğayla iç içe bir eğitim bekliyordu onu. Eğer huzur bulup, okuyabilirse.</p>
	<p class="block_12">Her şey vardı, ama huzur yoktu Orman Fakültesi'nde. Tedirginlik ve gerginlik hemen okul girişinde belli oluyordu.</p>
	<p class="block_12">Değişik fikirlere sahip olanlar, kendilerini diğerlerinden ayırmak, farklı olduklarını ifade etmek için giyimlerinde, duruşlarında, saç sakal şekillerinde bile bir birlikteliğin işaretini verirler. Daha uzaktan fark edilme isteği ile aynılaşırlar. Neredeyse konuşmadan, fikrini anlatan cümleler kurmadan anlaşılır fikri yapısı. Sanki görünmez bir elin etkisi ile olur bütün bunlar. Kate-gorize olmuş tipler nefes alışlarıyla dahi anlaşılırlar. İnanılmaz şekilde birbirine benzer yüzler. Beyindeki fikrin yüze yansıması, açık edilen bir gerçektir sanki...</p>
	<p class="block_12">Orman fakültesinin kapısından itibaren fark ediliyordu hâkim fikri yapı. Duvarlardaki sloganlar, bir kısmı açıkta, bir kısmı üzerlerine çekilmiş beyaz badananın altından sırıtıyordu. Çoğu "Kahrolsun..." diye başlıyordu.</p>
	<p class="block_12">Kahrolsun... diye okudu Ahmet, "Kahrolsun da yalnız 'faşizm' değil, bütün yabancı ideolojiler kahrolsun!"</p>
	<p class="block_12">Avrupa'dan esip gelen başkalaşma ve yaşadıkları toplumdan kopma olarak tezahür eden uzun saçlar hâkimdi ortama. Uzun, şekilsiz sakalların eşlik ettiği bir garip karışım, bakımsızlığı şiar edinen disiplin düşmanlığını, "Hippi" kovalamacısmı aşikâr ediyordu.</p>
	<p class="block_12">Biz farklıyız! Biz karşıyız! Biz muhalifiz! Biz solcuyuz! Biz yıkıcıyız! Biz bölücüyüz! Biz...</p>
	<p class="block_12">Muhaliflik, sıradanlığı aşmanın yoluydu belki. Yeniliğe geçmenin bir aşamasıydı. Yeni ve gelişmeye dönük ne varsa muhalifler sayesinde değil miydi? Ama bunu şekle ve davranışlara, indirgemek, esen geçici bir rüzgârın taklitçiliğine soyunmak ne kadar doğru olurdu? Muhalif olmak adına ait olduğu milletin, yurttaşı olduğu devletin bütün değerlerini yok farz etmek, milleti oluşturan gelenek ve inanç bütününe karşı durmak ise kabul edilemez bir yanlıştı.</p>
	<p class="block_12">Giyim önemliydi! Bunu okula başladığı andan ibaren fark etmişti Ahmet. Memleketinde alıştığı, benimsediği kıyafet sitilini değiştirmesi gerekiyordu. Daha rahat, daha kolay ve kullanışlı! Şık... Giysilerini yıkamak, kurutmak, ütülemek... Hepsi dertti. Çeşitlilik gerekiyordu. Daha iyi giyinmek zorunda olduğu da bir gerçekti.</p>
	<p class="block_12">Başka sebepler de vardı tabii!</p>
	<p class="block_12">İstanbul'a geldikten, aileden uzaklaştıktan ve bireysel özgürlüğün tadını biraz olsun aldıktan sonra, çevrenin, karşı cinsin farkına daha bir varmıştı. Artık gurbette okuyan oğluna gönderdiği paranın hesabını yapmayan ve "Sen yeter ki oku!" diyerek kesenin ağzını açan Ali Emmi'nin desteklediği hayatını, daha özenli bir hale getirme düşüncesiyle, daha iyi giyinmeye başlamıştı. Arkadaşlarının yönlendirmesi ile yaşlı ama becerikli bir terzi olan Hulusi Amca ile tanışmış, üç takım elbise kestirmişti kendine. Memlekette giydiklerinden değil tabii, daha spor, daha şık... Birkaç dik yakalı kazak, bir de kalınca siyah palto. Gerektiğinde kullanmak üzere uygun birkaç da kravat...</p>
	<p class="block_12">Her gün sabah erkenden kalkıp, karmakarışık yaşayanlara inat sinekkaydı tıraşını oluyor, özenle giyiniyor ve yurttan çıkıp okula gidiyordu. Otelde kısa süre kalmış, daha sonra da arkadaş larının bütün aksi uyanlara rağmen, "Bu benim hakkım!" diyerek Orman Fakültesi yurduna taşınmıştı Ahmet.</p>
	<p class="block_12">Hem de üç solcunun kaldığı odanın dördüncü sakini olarak. O korkusuzdu! Yürekliydi. Üç değil, otuz farklı tipin içinde dahi olsa tedirgin olmazdı. Önlemini alırdı, o kadar! Yeni yeni tanımaya başladığı fıkirdaşı arkadaşları ya ev tutmuşlardı ya da otellerde kalıyorlardı. Çoğu okula devam etmiyordu. Şaşınyorlardı onun pervasızlığına.</p>
	<p class="block_12">Yurt, çok tehlikeli! diyorlardı, "Gece baskınları oluyor. Kaç arkadaşımızı gece, dövüp hastanelik ettiler! Başka çareleri olmadığı için yurtta kalan arkadaşlarımız da her an tehlikede. Kendilerini belli etmemeye çalışıyorlar ve susuyorlar! Sen, hemen dikkat çekeceksin! Gel, vazgeç yurtta kalmaktan!"</p>
	<p class="block_12">Hemen karşı çıkıyordu onlara Ahmet.</p>
	<p class="block_12">Eğer yurtta kalma hakkım varsa, ben bu okulun öğrencisiy-sem, bu imkândan yararlanırım. Kimse de engel olamaz. Hele bir denesinler bakalım baskını! Bizim de yapacak bir şeylerimiz vardır!</p>
	<p class="block_12">Kararlıydı. Bir adım geri atmayacaktı. Çünkü bir kez geri çekilince ilerlemek mümkün değildi. Yüreğe korku düşmeye görsün...</p>
	<p class="block_12">Tek başına bir ordu gibiydi Ahmet. Okulda, bir anda dengeleri değiştirmesi mümkündü. Birinci sınıfın başında olduğu halde hemen fark edilmişti. Fark edilmemesi mümkün değildi ki! Devasa boyu, yakışıklı yağız Anadolu delikanlısı tipi, dik, dimdik yürüyüşü, korkusuz bakışları, duruşu... Ona kafa tutacak yürek yoktu henüz ortalıkta. Bakışlar üzerinde birleşiyordu. Kimi tehditkâr, kimi korkak! O, şimdilik bu bakışlara aldırmıyordu. Beklemedeydi. Mutlaka bir şeyler olacaktı. Bir nümayiş, bir toplantı veya başka bir şey! En küçük bir baskıya, zorlamaya baş eğ-memeye kararlıydı Ahmet! İnandığı gibi yaşayacak, konuşacak ve davranacaktı!</p>
	<p class="block_12">Aynı oda içinde, farklı düşünen, farklı yaşayan, farklı hisseden dört kişinin birlikteliği zordu! Karşısmdakilerin topluma meydan okurcasına edindikleri tavırlar, giyimleri, inançları... Onlar da Ahmet'i benimsememişti.</p>
	<p class="block_12">Daha ilk gün, kapıdan girdiğinde, elinde tahta bavulu ile kapının önünde dikildiğinde...</p>
	<p class="block_12">Selamın Aleyküm!</p>
	<p class="block_12">Töreydi. Gelenekti. Kibarlıktı. İnsanlığın gereğiydi. Bir yere girdiğinde selam verirdin! Selamın da alınırdı. İki kişi vardı odada. Sanki ilk kez birisi selam veriyordu onlara. Ay'dan gelmiş bir Ay adamı karşılarmdaymış gibi şaşkın, bakakalmışlardı Ahmet'e. Şaşkınlığın sebebini anlamayan Ahmet, işitilmediğini sanıp tekrarlamıştı.</p>
	<p class="block_12">Selamın Aleyküm!</p>
	<p class="block_12">Karşıdan yine cevap gelmemiş, hemen başlarını yere eğip işlerine dönmüştü ikisi de. Ne "Hoş geldin!" diyen olmuştu, ne de hatırını soran. Ahmet kıpırdamadan kısa bir zaman beklemişti kapıda. Sonra selamına karşılık vermemelerinin sebeplerini düşünmüştü.</p>
	<p class="block_12">Bir, beni adam yerine koymuyorlar! İki, bir tepki olarak susuyorlar! Üç, Selam almayı bilmiyorlar!</p>
	<p class="block_12">Yapacağı tek şey vardı Ahmet'in.</p>
	<p class="block_12">Aleyküm Selam! deyip kendi selamını aldı yüksek sesle. Tedirginlik artarken tek ses çıkmadı karşıdakilerden. Sağa sola bakındı Ahmet. Tek boş yatağa ve üzerinde kilit bulunmayan tek dolaba yerleşmekten başka çaresi olmadığını biliyordu.</p>
	<p class="block_12">Şimdilik! dedi içinden "Şimdilik, beklemede kalacağız! Bakalım neler olacak!"</p>
	<p class="block_12">Az sonra onu yalnız bırakıp çıktı oda ortakları. Yatağına çarşaf, battaniyesine nevresim ve yastığına kılıf geçirdi Ahmet.</p>
	<p class="block_12">Tahta bavulunu açıp eşyalarını dolaba doldurdu. Bavulunu dolabın üzerine yerleştirdi. Sonra olduğu gibi uzandı yatağına. Düşünüyordu.</p>
	<p class="block_12">Bunlar bana rahat vermez. Ben de bunlara... Bakalım hangi taraf pes edecek? Kim duracak, kim çekip gitmek zorunda kalacak!</p>
	<p class="block_12">Onun gitme, cepheyi terk etme gibi bir derdi yoktu. Bir adım dahi geri atmayacaktı. Diğerleri onunla kalmak istemezlerse, kendileri bilirdi.</p>
	<p class="block_12">Ahmet'i gören ve tedirgin olan oda arkadaşları hemen, lider belledikleri yurt başkanlarına gidip olanları anlatmaya başlamışlardı. Abartının en üst düzeyinde sürüyordu.tammları. Kesinlikle faşistti gelen. Tipinden, tavrından belliydi.</p>
	<p class="block_12">Faşistler yurtta kalmaya cesaret edemez! diyordu başkanları, "Eğer faşistse, gerekli önlemi alırız. Geldiği gibi göndeririz onu. Gerekirse paketleriz!"</p>
	<p class="block_12">Yurtta hegemonyalarını en üst düzeyde tutmak, hâkimiyeti yitirmemek zorundaydılar. Faşistler çoğalırsa, yerleşmeye, birleşmeye başlarlarsa işleri biterdi. Yurt hâkimiyeti, fakülte hâkimiyeti demekti. Burada kaybedilecek her merhale, okulda da gerileme olurdu. Buna izin veremezlerdi.</p>
	<p class="block_12">Orman Fakültesi Devrimcilerin kalesidir. Faşistlere taviz verilemez!</p>
	<p class="block_12">İki aydır garip bir deneme, üstünlük sağlama, psikolojik rahatsızlık dönemi içindeydi Ahmet. Odada huzur diye bir şey yoktu. Yalnızca birkaç kelime etmişti oda arkadaşları ile. Belli eder derecede laf çakmalar, tehdit dolu sözler karşılıklı olarak sürüyordu. Yalnız odada değil, yurdun her köşesinde, koridorda, kantinde, çalışma salonunda hatta tuvaletlerde sürüyordu sessiz çekişme. İri yarı, eğitimli bir faşistin varlığı konuşuluyordu. Bu arada kendisine sevecen yaklaşan birilerinin varlığını fark etmişti Ahmet. Sol etkinlikten dolayı sesleri çıkmayan Türkçü Gençler varlıklarını hissettirmeye başlamışlardı. Yurtta, okulda birlikte oturmalar, konuşmalar, taraflarını belli etmeler görülüyordu. Ahmet'in varlığı güven veriyordu milliyetçilere.</p>
	<p class="block_12">İlk tartışmaların, söz dalaşlarının çıkması dergiler yüzünden oldu. Ahmet'in okuduğu, bir kenara bıraktığı dergiyi alıp, hakaret ederek yere fırlatan oda arkadaşının üzerine yürüdü Ahmet. Neredeyse omzuna bile gelmeyen, bir yumruk atsa yansı boşa gidecek cüssedeki bu çocuğun tavrına anında karşılık vermesi gerekiyordu. Hem de en ağır sözlerle. Ahmet bu fırsatı kaçırmayacaktı.</p>
	<p class="block_12">Bu hareketi bir daha yaparsan, senin boynunu koparırım!</p>
	<p class="block_12">Koparırdı. Ona karşı tek söz edemeden, daha elini bile kaldıramadan saf dışı ederdi çocuğu. Hatta üçü birden üzerine gelseler, çok yorulmadan çözerdi hepsini de. Çocuk donup kalmış, beklemediği bu tavır karşısında sesini bile çıkaramamıştı. O hareketi yaptığına yağacağına bin pişmandı. Ezilmişti. Üstelik diğer iki arkadaşı yardım etmemiş, ona arka çıkmamışlardı.</p>
	<p class="block_12">Bunun yansıması daha bir yalnızlaşma, daha bir sert tavır takınma olmuştu Ahmet'e karşı. Dışarıda görüştüğü dostlarına, özellikle Ahmet Hoca'ya olanları anlattığında, heyecan ve tedirginlik vardı dinleyenlerde.</p>
	<p class="block_12">Bir kancıklık yapmasınlar sana! Önlem alsan! Dikkatli olsan! demişti Ahmet Hoca. Doğrudan karşısına çıksalar, zararlı onlar çıkardı mutlaka. Ama gece, uyurken yapılacak bir saldırıya karşı önlem alması gerekiyordu. Hocanın dediği gibi, kancıkça olurdu saldırı.</p>
	<p class="block_12">Önce yatağının yönünü değiştirdi. Kapıdan uzak tuttu. Bir de duvarla arasına biraz mesafe bıraktı. Bir yandan saldırı olursa, diğer yana atlayabilirdi. Özellikle botlarını, terliklerini dağınık şekilde koydu yaklaşma yoluna. Birinin üzerine basarlarsa ses çıkar, tavşan uykusundan uyanıp... Tedirgin geçiyordu geceler.</p>
	<p class="block_12">Okulda da huzursuzluk artıyordu. Artık düşman bellenmeye başlamıştı. Gerilemek aklının ucundan geçmiyordu. "Nereden inceldiyse, oradan kopsun!"</p>
	<p class="block_12">O gün başkaydı. Kapının iki yanında dikilen tiplerin, okulda görmeye alıştıklarından farklı olduğunu hemen anladı. Fakülteden değildiler. Birilerini gözledikleri o kadar belliydi ki! Klasik kılıkları ile militan tavırları ile belirgindiler. Saçları sakallarına karışmış, sırtlarında kabarık parkalar, ayaklarında asker postalı ve Amerikan kotları...</p>
	<p class="block_12">İlginç bir üniforma seçimiydi bu ve komünistler arasında yaygındı. Amerikan karşıtı olduğunu iddia edenler, Türkiye'de üretilmeyen, ancak kaçak bulunan ve yüksek fiyatlara satılan Amerikan kotları giymekten geri durmuyorlardı. Postallar ise askeri depolardan çıkmaydı. Böylece militanlıkları resmedilmiş oluyordu, kendilerince.</p>
	<p class="block_12">Bu hazırlık hiç hayra alamet değil! Beni mi bekliyorlar acaba? diye düşündü Ahmet. Dikkatli gözleri militanların tedirginliğini seçmekte zorlanmıyordu. Katıldığı toplantılarda, bu tip olaylarla çok karşılaşmış olan tecrübeli arkadaşlan onu uyarmışlardı.</p>
	<p class="block_12">Yenisin Ahmet! Bu adamların ne zaman, ne kalleşlik yapacağı belli olmaz! Ama bilinen o ki bir iş yapacaklarsa dışarıdan adam getirirler. Olaydan sonra kolay tanınmasınlar, yakalanmasınlar diye!</p>
	<p class="block_12">Bugün o gün galiba! dedi Ahmet. Ya kendisi olayın başrollerinden birinde olacak ya da bir şeylere tanık olacaktı, ama ne? Bu hazırlık kime karşı olabilir?</p>
	<p class="block_12">Yeniydi, ama az çok olayın kokusunu alacak kadar biliyordu olacakları. Çok da falcılık gerekmezdi bunun için. Günlerdir sol grupla aralarında laf atmalar, ufak tefek tartışmalar, sözle sataş malar yaşanıyordu. Üzüldüğü nokta milliyetçiler olarak bir grup kuramamalarıy dı.</p>
	<p class="block_12">Kapıya doğru yürürken, bir saldırı anında neler yapacağını düşündü, bir yandan. Sonra onu beklemediklerini anladı.</p>
	<p class="block_12">Bu hazırlık benim için olsaydı bütün gözler üzerimde olurdu. Oysa bu adamlar her yanı kolaçan ediyorlar.</p>
	<p class="block_12">Yalnız başına bu kadar adamla baş edemezdi. Ezilmezdi, ama ardım kollayacak birileri olsaydı, iyi olurdu doğrusu. Mesela dört kişi olsalar, sırt sırta verseler... Mutlulukla gülümsediğinin farkına varmadı. Ama bunu gören, onu dikkatle izleyen birileri nedenini anlamayıp tedirgin oldular. Okula doğru yürüyen, orada birilerinin beklediğini gören ama gülen biri... Bu adamın güvendiği bir şey ya da kişiler mi vardı acaba? Bu ne güvendi böyle?</p>
	<p class="block_12">Ahmet'e bakanlar çoğalmıştı. Üstelik bakışlar hiç de dostane değildi. Ahmet, beklenenin kendisi olduğu fikrine kapıldı yeniden. Adımlarını yavaşlattı. O da, kendisine bakanların gözüne gözüne bakmaya başladı.</p>
	<p class="block_12">Bakışlarını asla kaçırmayacaksın! Aksine dik dik bakacaksın, sana bakanlara. Sonra, asla yolunu değiştirmeyeceksin! Yürüyüş doğrultundan vazgeçmeyecek, en küçük bir sapma göstermeyeceksin!</p>
	<p class="block_12">Bütün bunları bir düstur gibi ruhuna yerleştirmişti Ahmet. Uygulardı. Korkunun ecele faydası yoktu. Allah ne yazdıysa o olurdu! O halde çekinmenin anlamı ne?</p>
	<p class="block_12">Eğer bana saldırmaya kalkarlarsa, bunlardan bir kaçını hastanelik etmeden yere düşersem yazıklar olsun bana!</p>
	<p class="block_12">Hayıflanıyordu. Gençlik düşlerini süsleyen boks sporuna bir türlü başlayamamıştı. Bir kulübe yazılmak için zamanı olmamıştı. Tanımakla geçmişti iki ay. Çevre, arkadaş edinme, dersler, okul ve İstanbul. En zoru İstanbul'u tanımaktı. Nerede oturacak, nerede çay içecek, nerede gezecek? Daha milliyetçilerin çoğuyla tanışamamış, fikrinin büyüklerini ziyaret edememişti. En başta Atsız Hoca... Onunla tanışacağı günü iple çekiyordu Ahmet.</p>
	<p class="block_12">Of! dedi içinden, "Of! Yapacak ne kadar çok işim var!"</p>
	<p class="block_12">Asıl iş bugün okula gitmek, sağ salim çıkmak ve yurt...</p>
	<p class="block_12">Eğer bana karşı bir hareket olacaksa, bunun kaynağı yurttur. Bunların yoldaşları şikâyetçi olmuşlardır mutlaka!</p>
	<p class="block_12">Kapıdan girerken yeniden keskin bakışlar attı çevresine. Birkaç kişinin gözünü kaçırmasını sağlayıp mutlu oldu. Ana binaya doğru yürürken başını hafifçe çevirip ardını kontrol etti. Hayır! Onu takip eden yoktu. Hala orada bekliyordu dışarıdan gelenler. Canı sıkıldı Ahmet'in. Pusu kokusunu almıştı, ama hedefin kendisi olmadığını anlayıp rahatlaması gerekirken, canı sıkılmıştı.</p>
	<p class="block_12">Ben değilsem hedef, mutlaka başka bir milliyetçi!</p>
	<p class="block_12">Ahmet, okulda yeni olduğu için o kadar da dikkat çekmediğini, belki daha sırasının gelmediğini, pusuya yatanların asıl hedefinin daha kıdemli birileri olduğunu aklına getirmişti. Zaman zaman okula gelmekte direnen birkaç kıdemli Türkçüden, eski öğrencilerden söz etmişlerdi. Henüz tanışmamıştı onlarla.</p>
	<p class="block_12">Birden anladı olacakları. Pusu kurulmuştu, planlı bir pusu. Eğer bu adamlar birilerini bekliyorsalar, kendilerince istihbarat almışlardı. Bunların düşmanları Ahmet'in dostları olduğuna göre... Durdu Ahmet. Böyle çekip gidemez, olacakları bile bile bilmezden gelemezdi. Dönüp baktı kapıya doğru. Yaklaşık on kişi vardı pusuda bekleyen. Bir yerde gizlenmiş başkaları da olabilirdi. Mutlaka gizledikleri sopalar, demirler, belki zincirler vardı parkalarının içinde. O ise bomboştu. Çevresine bakındı. Eline alıp kullanabileceği uygun bir şey de göremedi. Saatine ilişti gözü. Ders başlamak üzereydi. İkiciklendi yüreği. Ya-nılıyorsa, boşu boşuna derse girmemiş olacaktı. Ama derse girer ve ardından düşündükleri olursa... Kendini bağışlamazdı Ahmet. Bu olayı her aklına düşürdüğünde kendine kızacaktı. Elini cebine attı. Sigarasını çıkardı. Bafra paketinden bir tane yerleştirdi ağzına. Yaktı. Dumanı çekti ciğerlerine. Kafası daha iyi çalışırdı şimdi. Yol kenarındaki irili ufaklı taşlara takıldı gözü.</p>
	<p class="block_12">Hah! dedi içinden sevinerek, "İşte kafan çalışmaya başladı Ahmet!"</p>
	<p class="block_12">Yavaşça yaklaştı kenara doğru. Sanki botlarını bağlayacak-mış gibi çöktü yere avuç içi kadar iki, üç taşı, giymeye kıyamadığı yeni paltosunu kirletmek pahasına cebine yerleştirdi. Elindeki defteri yuvarlak yapıp iç cebine koydu. Sonra doğrulup on beş yirmi adım ötesindeki dış kapıya doğru baktı, yeniden. Adamların bekledikleri kimlerse, yaklaştıklarında bir hareket başlardı mutlaka. Bunu görünce artları ona dönük olduğundan, Ahmet'i fark etmezlerdi. Önce birine, sonra diğerine nişan alırsa... Yakından... İki militan saf dışı olurdu. Ardından birini daha...</p>
	<p class="block_12">Köylü çocuğuydu Ahmet. Çok karga kovalamış, denizde, derede çok taş sektirmişti. Eğer bu kalleşler, kendi fıkirdaşlarmdan birilerine pusu kurmuşlarsa, onlara acımayacaktı. İki taşla ikisini saf dışı bırakır, sonra ikisine dalar...</p>
	<p class="block_12">Yahu Ahmet! dedi içinden, "Gazan mübarek olsun! Bu İstanbul'daki ilk kavgan olacak eğer tahmin ettiğin gibi olursa!"</p>
	<p class="block_12">Gönlü rahattı artık. Kararsızlığı bitmişti.</p>
	<p class="block_12">Kaçırdığı yalnızca ilk ders olmadı. İkinci derse de giremedi Ahmet. Artık tahminlerinde yanıldığını iyice düşünmeye başlamıştı. Üstelik dikkat çekmemek için bir o yana, bir bu yana gitmekten sıkılmıştı. Çok da sigara içmişti.</p>
	<p class="block_12">Bu ders saatine kadar da bekleyeyim de sonra giderim sınıfıma! diye düşünürken, kapı önünde bekleyenlerdeki hareketlenmeyi fark etti. Önce okuldan, tanıdığı bir solcu, bekleyenlerden birine karşıdan gelenleri işaret etti. Sonra bahçeye girip olacakları izleme durumuna geçti. Görevi bu kadardı demek ki. Böylece olaya hem yön vermiş, hem de karışmamış olacaktı.</p>
	<p class="block_12">Ahmet, hareketlenenlere bakınca sayıyı tutturamadığmı anladı. On kişiden fazlaydılar. Karşıdan gelenlere kaydı gözleri. Olacakları belki fark etmişler, belki fark etmemişlerdi, ama kaçmaya da niyetleri yoktu. Yalnızca üç kişiydiler. İkisi ortanın biraz üzerinde boylu, üçüncüsü ise iyice kısa üstelik yaşı da fazlaydı.</p>
	<p class="block_12">Eyvah! dedi içinden Ahmet, "Bu grup gelenleri perişan edecek!"</p>
	<p class="block_12">Zaman yitirmeden kapıya yönelip dışarı çıktı. O sırada sarıldıklarını fark eden üç kişi, Ahmet'in düşlediği gibi, yiğit savaş arkadaşları olarak, sırt sırta verip saldırıyı beklemeye başladılar. Kitap, defter yoktu ellerinde, elleri ceplerindeydi. Belki böylesi bir saldın bekledikleri için, hazırlıklı gelmiş olabilirlerdi. Öyle olması için dua ediyordu Ahmet.</p>
	<p class="block_12">Kalabalık solcu grubu bir anda saldırdı. Aletleri de ortaya çı-kıvermişti. Savunma durumuna geçen üç kişinin de boş gelmediklerini sevinerek gördü Ahmet. Birinin elinde zincir, ikisinin elinde kısa sopalar... Demek ki bekliyorlardı böyle bir saldırıyı, ama belki bu kadar kalabalık bir saldırı değil.</p>
	<p class="block_12">Ortalık karışmış, orada tesadüfen bulunanlar, özellikle kızlar kaçmaya, çığlıklar atmaya başlamışlardı. Çok uzun sürmemesi gerekirdi bu tip saldırıların. Üç, bilemedin beş dakikada vurup geçmeliydi vurguncular. Yoksa polis yetişir, ava gidenler av-lanı ver irdi.</p>
	<p class="block_12">Garip, adaletsiz bir kavgaydı. Bir nevi linç girişimi! Beklenen buydu! Oysa beklenenin aksine kalabalık saldıranlar umduğunu bulamayacaklardı. Çünkü Ahmet oradaydı!</p>
	<p class="block_12">Durmadı Ahmet! Önce gür sesiyle "Allah!" diye bağırdı. Öyle güçlü çıkmıştı ki sesi, saldıranlar durakladılar bir an. Ardından bir tanesi başına gelen taş ile "Ah!" bile diyemeden yıkıldı yere. ikinci taşı da yerini bulmuştu Ahmet'in. Kan içinde yere düşen ikincisi sürünerek kaçma çabasmdaydı. Solcu militanların tam ortalarına daldı Ahmet. Sol elinde yedek olarak tuttuğu taş, sağ elinde ise düşenlerden birinin elinden aldığı demir çubuk... Demir çubuğu çaldığı yerden kemik sesi geliyordu adeta. Bir anda neye uğradığını şaşıran saldırganlar, darmadağınık bir şekilde kaçma çabasına girdiler. Ama kaçamadılar. Gelen destekle daha bir ateşlenen üç kişi de coşmuş, adeta bozkurt kesilmişti. Beş dakika bile sürmedi kavga. Yerde kalanlar ve kaçanlar... Çevrelerinde kimse kalmayınca hemen oradan ayrılmaları gerektiğini fark ettiler. Ne tarafa gideceklerdi?</p>
	<p class="block_12">Okula! dedi Ahmet, "Hemen okula koşalım kardaşlar!"</p>
	<p class="block_12">Dışarıda kalmaları polise yakalanma riskini artırıyordu. Yaralanan saldırganlar, mağdur durumlarını ileri sürüp şikâyetçi olabilirlerdi.</p>
	<p class="block_12">Öyle yaptılar. Birbirlerinden kopmadan, tanımadıkları bu iri yarı yeni arkadaşlarının ardından bahçeye girip, okulun ana binasına daldılar. Ellerindekileri atmışlardı doğal olarak.</p>
	<p class="block_12">Böylesi olaylardan sonra nedense ilk sığmak tuvalet olur. Adeta toparlanma yeridir. Çok iyi bildikleri binada, en garantili tuvalete doğru koştular. Gülüyorlardı. Kahkahalarla gülüyorlardı. Kavga, özellikle kavganın sonucu mutlu etmişti onları.</p>
	<p class="block_12">Birkaç kişi vardı tuvalette. "Burayı boşaltın!" diye bağırdı Ahmet. Bugün ikinci narasıydı. Bir buyruk gibi çıkmıştı. Hemen uyuldu bu buyruğa. Az sonra yalnızdılar. Önce musluklara sarıldılar. Ellerini, yüzlerini yıkadılar. Sızlayan, kanayan yerleri vardı. Ceplerden çıkan mendillerle örttüler yaralarını. Daha tanışmamışlardı. Buna zamanlan olmamıştı. Zaman zaman gülmeyi sürdürüyor, olanları yeniden yaşatan sözler ediyorlardı. Bu arada birbirlerine bir şey olup olmadığını da sormadan edemiyorlardı.</p>
	<p class="block_12">Hızır gibi yetiştin kardaş!</p>
	<p class="block_12">Pusuyu fark ettimdi. Bekledim ne olacağım!</p>
	<p class="block_12">Allah razı olsun senden! Gelmeseydin işimiz kötüydü!</p>
	<p class="block_12">Övgülere karşı duygusuzdu Ahmet!</p>
	<p class="block_12"> Bırakın şimdi bunları. Hadi kantine gidip birer çay içelim! dedi.</p>
	<p class="block_12">Şaşırdılar. Onlar okuldan ayrılmanın daha iyi olduğunu düşünüyorlardı. Bu kadar soğukkanlı, üstelik hepsinden genç arkadaşa hayranlıkla baktılar. Olanlardan sonra kantine gitmek, çay içmek, akıllarına bile gelmezdi.</p>
	<p class="block_12">Yanlış olmaz mı şimdi? Yeni bir saldırı!</p>
	<p class="block_12">Aksine, olayın üzerine gitmek lazım! Okuldan ayrıhrsak yine de başarılı olmuş, kavganın amacını yerine getirmiş olur solcular. Amaç sizi okula, derslere sokmamak değil mi? Aksine okulda kalacağız. Kantine gidip çay içeceğiz. Derslere gireceğiz! Artık hiçbir milliyetçi bu okuldan atılamayacak!</p>
	<p class="block_12">Bir milattı. Çok kararlı olan bu sese uymalıydılar.</p>
	<p class="block_12">Tamam! dediler, "Haydi kantine! Artık geri adım atmak yok!"</p>
	<p class="block_12">Az sonra hiçbir şey olmamış gibi çıktılar tuvaletten. Yan yana yürüyorlardı. Koridorda onlara korkuyla, tedirginlikle biraz da hayranlıkla bakan gözler, neler olduğunun farkında olunduğunun işaretiydi. Garip bir saygı duvarı örülmüştü çevrelerine. En önde, ortada yürüyordu Ahmet. Keskin bakışlarla çevreyi süzüyordu. Tanımadığı, tanışmadığı, adını bile sormadığı üç arkadaşı ile kantinin yolunu tuttu!</p>
	<p class="block_12">Biraz da gösteridir kavga. Korkusuzluğu ayan etmektir. Yürüyüştür. Duruştur. Küçük ayrıntılardır. Başların yukarı yönelmesi, en dik duruş, keskin bakışlar...</p>
	<p class="block_12">Dört kişi... Bir başkaldırının sembolü gibiydiler.</p>
	<p class="block_12">ÇEKİRDEK KADRO</p>
	<p class="block_12">T) ir akındır. Gönül akınıdır. Aynı şeyi hissedenlerin, aynı duygularda coşanların bir araya gelmesidir. Küçük bir işaret yeter. Bir kişi, bir hareket... Dönüm noktasıdır adeta. Aslında birikim hazırdır. Beklentidedir. Ateş almak için alaza hazır kuru, kupkuru çalıların beklentisinde...</p>
	<p class="block_12">Bir yürek, bir tek yürek yeter aslında.</p>
	<p class="block_12">Bir nokta, bir başlangıç noktası... O gündü!</p>
	<p class="block_12">Sürekli itelemenin, kurcalamanın, ötelemenin, yok farz etmenin beklemesi sona ermişti artık. Okula sokulmayan, derslere alınmayan Türkçüler, her yönleriyle kendilerinden farklı, kalabalık, ama hâkim unsurlara kafa tutmuştu. Hem de sayıca çok az olmalarına rağmen.</p>
	<p class="block_12">Azınlıkta olmak güçsüzlük değildir. Aksine daha güçlü titreşimlerle hazırlanırlar dirilmeye. Yürektir, özde gücün timsali!</p>
	<p class="block_12">Dört kişiydiler. Dört yiğit Anadolu çocuğu o gün ilk darbeyi vurdular solcu militanların fakülte egemenliğine. Zor ve zorlu bir mücadelenin başlangıcıydı. Tarihler 1963 yılının sonbaharını gösteriyordu.</p>
	<p class="block_12">Ben Ahmet, güneyden...</p>
	<p class="block_12">Ben Nurettin, Karadeniz'den...</p>
	<p class="block_12">Ben İbrahim, doğudan...</p>
	<p class="block_12">Ben Faruk, batıdan...</p>
	<p class="block_12">En yaşlıları İbrahim! En gençleri Ahmet... Aralarından yedi yaş vardı. İbrahim evliydi. Çoluk çocuk sahibiydi. Okulu bitirmeye çalışıyor, engellendiği için devam edemiyordu. O gün bu zinciri kırmak üzere okula gelmiş, diğerleri de ona eşlik etmişti. Sonu ölmek bile olsa, büyük bir kararlılıkla...</p>
	<p class="block_12">Olayı irdelediler. Oturup tartıştılar. Saldırganlar hazırlıklıydılar. Mutlaka okuldan birileri haber vermişti, dışarıda bekleyen solculara. Belki içlerinde gizlenen ajanlar, belki ortalığı karıştırmak isteyen birileri. Dışarıdan, başka okullardan militan getirmişlerdi, kendilerince, okula girmeleri yasak olan faşistleri engellemek için.</p>
	<p class="block_12">Kimin memleketinde, kime neyi yasaklama haklan varsa!</p>
	<p class="block_12">O gün, okul kantini çok değişik bir hava yaşamıştı. Bir masaya çöken dört kişi, diğer öğrencilerin tedirgin bakışları altında, oturmuş, çay içtiler. Hiçbir şey olmamış gibi...</p>
	<p class="block_12">Dört kişi... Dört yürekli Türk Milliyetçisi! Dört ateş parçası!</p>
	<p class="block_12">Bu kadar değildiler tabii. Sayıca bu kadar az değildiler. Onlar beklenen ateşi tutuşturanlardı. Arkası gelecek olan mücadelenin ilk adımcılarıydılar.</p>
	<p class="block_12">Kısa sürede olanlar bütün fakültede duyulmuş, böylesi bir hareketi bekleyen, aynı fikrin sahibi öğrenciler yanlarına koşmuştu. Bir anda, hiç de az olmadıklannı fark ettiler. Diğer taraf da o kadar güçlü olmadığım. Bir tanışma çayına döndü o küçük toplantı. Herkes, daha önce tanışanlar, yeni tanışanlar birbirlerini bilmenin, buluşmanın mutluluğunu yaşadılar.</p>
	<p class="block_12">Bu arada Ahmet'in yaptıkları yeni bir destan olarak kulaktan kulağa yayılıyordu. Kimsenin haberi olmadığı bir zamanda, bek lememiş, kendini tehlikeye atmış, hiç tanımadığı, görmediği, bilmediği insanların yardıma koşmuştu. Kim yapardı ki bunu? Hele böyle bir okulda!</p>
	<p class="block_12">Ahmet yapardı.</p>
	<p class="block_12">Türkçülerin, böyle bir destana ihtiyacı vardı. Çünkü destanlar güç kaynaklarıydı!</p>
	<p class="block_12">Öte yanda, mağrurken mağdur olanlar...</p>
	<p class="block_12">Büyük bir şaşkınlık içindeydiler. Okulun öğrencisi olmadıkları için, o gün neden orada olduklarını izah edemeyeceklerini biliyorlardı. O nedenle iyi bir dayak yemelerine, yaralanmalarına rağmen polise gidememişler, kimseden davacı olamamışlardı. Şimdi olanların nedenini anlamaya çabalıyorlardı.</p>
	<p class="block_12">Kalabalık oldukları halde yedikleri dayağın bir açıklaması olmalıydı. Tek çare abartıydı.</p>
	<p class="block_12">Bir anda saldırdı! diyordu kafasından akan kanı, tamponla durdurmaya çalışan. "Nerden geldiğini anlayamadık faşistin. Bir anda kafama..."</p>
	<p class="block_12">Tarifler birbirini tutuyordu. Hepsi de uzun boylu, devasa, güçlü kuvvetli ve eğitimli birinden söz ediyordu.</p>
	<p class="block_12">Eğitimli...</p>
	<p class="block_12">Başka türlü olması mümkün değildi. Bu planlı, bilinçli bir saldırıydı. Saldıran da mutlaka silahlıydı! Özel eğitim almıştı. Onları bekliyordu. Demek ki etkin bağlantıları vardı.</p>
	<p class="block_12">Şimdi önemli bir soruya cevap bulmaları gerekiyordu.</p>
	<p class="block_12">Nerede eğitim görmüş olabilir? Nasıl bir eğitim almış olabilir?</p>
	<p class="block_12">Devir komünist propagandanın yükseldiği devirdi. Komünistler bütün kanalları deneyerek, bütün yollan kullanarak, rejimlerini yerleştirmek istedikleri ülkelerde, Sovyet benzeri devrimler yapma çabasmdaydılar. Bunun yolu, öncü devrimcile rin çoğalması, halka inmesi, halkı kışkırtması şeklinde olmalıydı. Sovyet istihbarat servisi KGB, özel eğitimli ajanlarını, elçilik mensubu olarak bu ülkelere sokuyor, gizli çalışmalarla yandaş topluyor, özellikle gençleri kazanmaya, yönlendirmeye uğraşıyordu.</p>
	<p class="block_12">Bu kadarla kalmıyordu. Oyunun diğer tarafında bulunan, ülkelerin karışmasından medet uman Amerikan'm örgütü CIA' da benzer yöntemlerle provokatörler yetiştiriyor, onları kullanmak yoluyla karışıklıklar çıkmasından medet umuyordu. Olan geri kalmış ülkelerin gençlerine, insanlarına oluyordu.</p>
	<p class="block_12">İsrail'e karşı kurulmuş olan Filistin Kurtuluş Örgütü, FKÖ, ve onun silahlı gücü El Fetih militanlarının, özellikle komünist militanların eğitiminde görev alıyordu. 1959 yılında Yaser Arafat tarafından kurulmuştu FKÖ. Lübnan'ın doğusundaki Beka Vadisi'ndeki kamplarında komando eğitimi veriliyordu, çeşitli ülkelerden gelen militanlara. Türkiye'den de çok sayıda militanın orada eğitim aldığı, almayı sürdürdüğü biliniyordu.</p>
	<p class="block_12">Solcular, Ahmet'in kavgasını, eğitimli birinin saldırısı olarak bellemeyi propagandaları için yararlı görüyorlardı. Başka türlüsü mümkün olamazdı. Bu faşist mutlaka CİA ajanı bir kışkırtıcı, komando eğitimi almış bir faşist militandı.</p>
	<p class="block_12">Komando eğitimi almış...</p>
	<p class="block_12">Ne?</p>
	<p class="block_12">Üstelik adı da bilinmiyordu. Adı öğrenilene kadar "Komando" kod adı ile anılmasının yararı vardı. Böylece hezimetlerinin bir dayanağı olacaktı.</p>
	<p class="block_12">Yoldaşlarımıza saldıran ve 'Komando' eğitimi aldığı bilmen bir faşist, üç arkadaşımızı ağır şekilde yaraladı! "Ne yapacağız?"</p>
	<p class="block_12">Komando'nun kim olduğunu, nereden geldiğini, o an, orada ne aradığını öğrenin ve...</p>
	<p class="block_12">Solcular, kendilerince masallar üretirken, Orman Fakültesi kantininde, yeni bir teşkilatın, birliğin ilk temelleri atılıyordu. Kararlı bir başlangıç, hızlı bir gelişme ile Türkçü öğrencilerin yalnızlığına, sıkıntılarına son verilecekti. Şimdilik adı konulmamış bir hareketti, ama çok sürmeyecek destansı bir isimle şereflene-cekti. O gün aynı sınıfta olanlar, derslere birlikte girdiler. Aralarda yine toplandılar kantinde. Konuştular, anlaştılar. Okuldan birlikte çıktılar. Olacaklara karşı asgari şartlarda tedbirler aldılar.</p>
	<p class="block_12">Bundan sonrası, kalıcı çözümler önemliydi. Nasıl davranacaklar, ne yapacaklardı. O gün Ahmet yurda dönerken, aynı yurtta kalan ve birbirlerinin farkına varan on beş milliyetçi ile birlikte yürümenin huzuru içindeydi. Dağınık odalarda, değişik katlardaydılar. En azından geceleri rahat uyumak istiyorlardı. Bunun yolu, aynı odalara taşınmak, aynı katlarda yan yana odalar edinip güvenliklerini bir parça olsun artırmaktı.</p>
	<p class="block_12">Bunu nasıl başaracaklardı?</p>
	<p class="block_12">Ben dedi Ahmet, "Bu geceden tezi yok, harekete başlıyorum. Önce benim odadaki solcuları boşaltacak, başka yere kovalayıp, size yer açacağım. Sonra, yavaş yavaş yerleşeceğiz birinci kata.</p>
	<p class="block_12">Yurtlarda birinci kat çok önemlidir. Hem girişte öncelik, hem çıkışta kontrol için. Ahmet, şansı ile düşmüştü yurdun birinci katına. Oradan başlayacaktı. Hem de hiç gecikmeden. Olanların sonrasında okumaları, rahatça okumaları etkinlik kurmalarına bağlıydı. Zorla kabul ettirilmeye çalışılan komünist etkinlik mutlaka kırılacaktı.</p>
	<p class="block_12">Odaya döndüğünde sadece bir kişi gelmişti oda arkadaşlarından. Ahmet biliyordu ki belli bir yabancı ideolojinin tutsağı olanlar, toplu olarak güçlü ve tantanacı, bireysel etkinliğe sıra gelince çok acizdirler. O nedenle toplu eylemlere taraftardırlar. Kendilerini güçlü hissetmelerini kalabalıklara borçlu olanları teker teker yakalamak, yıldırıcı olur. Doğrudan doğruya zafere endekslidir.</p>
	<p class="block_12">Bu fırsatı kaçırmayacaktı Ahmet. Düşman palazlanmadan, karşı saldırıya geçmeden saf dışı edilmeliydi.</p>
	<p class="block_12">Düşman!</p>
	<p class="block_12">Ağır bir kelime gibi görünse de, değişik fikirlerin kamplaşmaları sonucu karşı taraf sana nasıl bakıyorsa sen de ona aynı şekilde bakmak zorundaydım Hz. İsa Peygamberin sistemi ile sana bir tokat vurana diğer yanağını da dönmeye kalkarsan sabah akşam çift porsiyon dayak yemekten, üstelik okuyamamaktan kurtulamazsın.</p>
	<p class="block_12">Bana bak! dedi bütün cüssesi ile oda arkadaşı yoldaşın! başına dikilip, "Ne selamımı alırsın, ne selam verirsin! Üstelik sürekli iğneleyici kelimeler, laf çarpmalar! Saygısızca davranışlar... Bugüne kadar verdiğim dostluk çabasını görmezden geldiniz. Anladım, karşı taraftayız, ama bu kadar da insanlıktan çıkmak olmaz. Bugüne kadar verdiğim selamları bile almadınız. İçeri girdiğimde ardınızı döndünüz; sen ve yoldaşların. Böyle ömür geçmez arkadaş! Burada okumaya geldik. Her gün uyuduğumuz odada gerginlik çekmek, adam yerine konulmamak hiç hoşuma gitmiyor!"</p>
	<p class="block_12">Yatağın üzerine sinmiş, ne olduğunu anlamaya çalışıyordu karşısındaki. Konuşma aptala çevirmişti onu. İki aydır sessiz kalan bu oğlan birden hareketlenmiş bülbül gibi konuşmaya başlamıştı. Üstelik hiç de hoş sözler etmiyordu.</p>
	<p class="block_12">Sonunda düşündüm! dedi Ahmet "ve bir karara vardım. Bu böyle sürmeyecek. Böyle suskun, dargın, beş sene geçmez! Bu rada, bir arada kalmaya devam edersek korkarım ki size yanlış şeyler yapacağım!"</p>
	<p class="block_12">Ne?</p>
	<p class="block_12">Yanlış şeyler?</p>
	<p class="block_12">Ne gibi?</p>
	<p class="block_12">Pencereyi işaret etti Ahmet.</p>
	<p class="block_12">Mesela seni ve yoldaşlarını tutup pencereden atmak gibi...</p>
	<p class="block_12">Birinci kattı! O kadar korkutucu bir etkisi olmamalıydı. Yine de tedirgin etti karşısındakini. Ters cevap vermekten geri durmasını sağlayamadı.</p>
	<p class="block_12">Kolay mı?</p>
	<p class="block_12">Korktuğu belli olan çocuk, yine de diklenmeyi seçmişti. Ahmet'e sökmezdi. İki aylık kızgınlığı bir anda boşalmıştı.</p>
	<p class="block_12">Kolay tabi lan! diye bağırdı, "Şimdi seni tuttuğum gibi..." bunu söyleyip üzerine yürüdü, güçlü elleri ile omuzlarından yakaladı oğlanı. Öyle bir sarstı ki...</p>
	<p class="block_12">Kolay!</p>
	<p class="block_12">Sonra sesini alçalttı.</p>
	<p class="block_12">Ama ben derim ki, çatışmaya, kavgaya gerek yok! En iyisi siz, yoldaşlar, gidin bu odadan. Hatta bu kattan gidin! Yoldaşlarınızın yanma... Kararımı verdim ve sahiplendim bu odayı. Bu oda benim artık! Yakın arkadaşlarımı getireceğim. Onlarla huzur içinde yaşamak istiyorum. Anladın mı?</p>
	<p class="block_12">Ayağa kalktı oğlan. Kapıya doğru tek söz etmeden yürüdü. Açtı, Ahmet'e döndü.</p>
	<p class="block_12">Bu, burada kalmayacak! Seninle görüşeceğiz faşist! dedi, "Bak bakalım kim kimi atacak pencereden. Kim gidecek? İstanbul dar gelecek sana!"</p>
	<p class="block_12">Ulan ben seni...</p>
	<p class="block_12">Şakadan bir hamle yaptı Ahmet. Oğlanın kaçışını gülerek izledi.</p>
	<p class="block_12">Önce diğer ikisi yoldaşını bulacaktı, kaçan solcu. Sonra başkanlarına gidecekler, ya da yurt idaresine şikâyet edeceklerdi. Kavgalı günler bekliyordu Ahmet'i. Hazırdı. Nasılsa başlamıştı.</p>
	<p class="block_12">Bir olayı başlatmak kolaydı, ama sonlandırmak!</p>
	<p class="block_12">Akşam olmak üzereydi. Oda arkadaşlarını beklemesi gerekmiyordu. Bu işin sonuçlanmasının iki yolu vardı nasılsa. Ya üç kişi, ellerinde sopalarla, belki yanlarına birilerini daha alıp Ahmet'i dövecek, kolunu bacağını kırıp odadan kovalayacaklar, ya da Ahmet karşı koyup üçünü birden ki hiç zor değildi Ahmet için, dövecek, odayı sahiplenecekti. Üçünü tek başına dövebileceğim biliyordu. Daha kalabalık gelirlerse... Onu o zaman düşünecekti. Ama sanmıyordu Ahmet! Belki dışarıda denerlerdi bunu, yurtta değil!</p>
	<p class="block_12">Bugün tanıştığı üç kavga arkadaşı onu akşam derneğe davet etmişlerdi.</p>
	<p class="block_12">Hem seminer dinleriz hem de diğer arkadaşlarla tanışırsın! Neler yapacağımızı da konuşuruz!</p>
	<p class="block_12">Sabah yaptıklarının, akşama destanlaşacağmı ve ünleneceğini bilmiyordu Ahmet. Oysa üç yiğit kavga arkadaşı ondan büyük bir övgüyle söz ediyorlardı, o sırada. Önlerine gelen herkese anlatıyorlardı olanları.</p>
	<p class="block_12">Ahmet anlatmazdı. Gerekeni yapmıştı!</p>
	<p class="block_12">Türkçüler Derneği Nihal Atsız Hoca'nm kurduğu, Genel Başkanlığı'm yaptığı dernekti. 12 Eylül 1962'de kurulmuştu. Tüzüğünün ilk maddesinde şöyle yazıyordu:</p>
	<p class="block_12">Bütün Türkçüleri toplayıp, Türklüğe karşılıksız hizmet etmek üzere, 'Türkçüler Derneği' adında bir ülkü derneği kuruldu. Merkezi İstanbul'dadır. Gereken yerlerde ocaklar ve odalar açılır.</p>
	<p class="block_12">Derneğin amacı ise...</p>
	<p class="block_12">Bütün Türkçüler arasında Türklük şuurunu işleyip, Türklük sevgisinin sonsuz derecede kuvvetlenmesine çalışmak olarak belirtiliyordu. Kurucu üyeleri zamanın tanınan Türkçüleriydi. Hüseyin Nihal Atsız, İsmet Rasin Tümtürk, Mehmet İzzettin Yoklan, Muzaffer Adli Eriş, Fahri Ersavaş, Necati Nazım Bozkurt, Faik Tan, İsmail Hakkı Gökhun, Erk Yurtsever...</p>
	<p class="block_12">Önceden adını duyduğu, yayınlarını okuduğu derneğin şubesine ilk kez gidiyordu Ahmet.</p>
	<p class="block_12">Ocak ismi kullanılıyordu teşkilatlan için. Sıcak, sevgi dolu ve çekici bir addı. Ayı zamanda ateşi, aydınlığı, geçmişi işaret ediyordu. Geleneğe çağrı yapıyordu.</p>
	<p class="block_12">Ocağa gidiyordu Ahmet!</p>
	<p class="block_12">Herkes üye olamıyordu derneğe. Yeni üye olmak isteyenler için, eski üyelerden kefil isteniyordu. Ayrıca ritüelleri de vardı. Derneğe girmesine karar verilen üye adayı, ayın belirli gününde bağlı olduğu ocak veya odada yapılacak özel törenle, yemin ederek üye kabul edilirdi.</p>
	<p class="block_12">Yemin!</p>
	<p class="block_12">İnananların, bir fikre gönül verenlerin, üzerine üstlük yemin vermeleri tuhaf karşılanabilirdi. Oysa dernek kuruculan, eski Türk geleneği olan "And" törenini hatırlatmak için koymuşlardı bu kuralı. "Bozkurtlar" m yazarı, romanında geçen "Göktürk Andı" m kullanmasa da...</p>
	<p class="block_12">Gök girsin, kızıl çıksın!</p>
	<p class="block_12">And'ı gerekli görmüştü.</p>
	<p class="block_12">KAVGANIN TAM ORTASINDA</p>
	<p class="block_12">'Türkçüler Derneği aidatı öğrenciler için beş liraydı. Hemen o akşam, iki resim vermiş, aidatını ödemiş ve yemin edip üye olmuştu Ahmet. Artık tescilli Türkçüydü.</p>
	<p class="block_12">Ben, Ahmet, Türkçüler Derneği'nin işlerinde doğruluktan ayrılmayacağıma, aldığım görevi eksiksiz yapacağıma, karşılık beklemeden yalnız Türklük için çalışacağıma, her yerde, her zaman Türklüğe elimden gelen hizmeti yapmaktan kaçınmayacağıma, Türkçüler arasında hiç bir sebeple ayrılık yaratmayacağıma, Tannm, Türklüğüm ve şerefim üzerine and içerim!</p>
	<p class="block_12">Mutluydu. Düşlediği, benimsediği, gururlandığı fikri yapının içinde yer almıştı. Bir olma ruhunu damarlannda hissediyordu. Kabul görmenin ve takdir edilmenin sevincini de...</p>
	<p class="block_12">Aidiyet duygusu böylesine yüce bir duygudur. Aynı düşünce içinde, aynı ideallere inananların aralarında güçlü bir bağ oluşur. Zaman zaman akrabalığı bile aşan bir sevgi ile tutunur birbirine insanlar. Acı ve sevincin ortaklığında, ortak direnme gücünün erişebildiği en üst sınırı zorlarlar.</p>
	<p class="block_12">O gece boş gitmemişti yurda. Uzunca bir zincir almış, ucunu sıkıca tuttuğu ve eline sardığı zinciri paltosunun cebinde gizleyerek girmişti. Her ihtimale karşı ihtiyatlı olmalıydı. Durduk yerde dayak yemesinin, hastanelik olmasının gereği yoktu. Doğru dan odaya giderse bir puştluğa uğrayacağını düşünüp önce yurt kantinine uğradı. Okuldan tanıdığı, kavgadan sonra yanına gelen, artık kendilerini gizlemeyen üç Türkçü arkadaşı bir masaya çökmüş, heyecanla onun gelmesini bekliyorlardı. Kantinin pek çok masasında ise onları düşmanca gözleyen asık yüzler yer tutmuştu. Kavga etmek için küçük bahaneler bekleniyordu.</p>
	<p class="block_12">Kapıdan girer girmez, arkadaşları yanlarına çağırdılar Ahmet'i. Aralarından geçtiği masalarda, anlaşılmaz mırıltıları duymazdan geldi. Kavga olacaksa, zamanına ve yerine o karar verecekti. Yüksek sesle takılsalardı hemen karşılık bulurdu yaptıkları.</p>
	<p class="block_12">Galiptiler. Kavgayı çıkaran olmamalıydılar.</p>
	<p class="block_12">Selam verip oturdu üç arkadaşının masasına. İlk konuşmalardan sonra açıkladı.</p>
	<p class="block_12">Ocaktan geliyorum! Üye oldum!</p>
	<p class="block_12">Hayırlı olsun! dediler.</p>
	<p class="block_12">Sonra odasında yaşanan olayı anlattı.</p>
	<p class="block_12">Ben başladım! dedi "Zaman geçirmeye, saldırmalarım beklemeye gerek yok. Bakalım ne yapacaklar?" dedi.</p>
	<p class="block_12">Soğukkanlılığı şaşırttı arkadaşlarını.</p>
	<p class="block_12">Bunu karşılıksız bırakmazlar! dedi biri "Mutlaka koridorda ya da odada pusuya yatmışlardır."</p>
	<p class="block_12">Belki de gece baskın yaparlar! dedi bir diğeri.</p>
	<p class="block_12">Göreceğiz! dedi Ahmet, "Allah'ın dediği olur!"</p>
	<p class="block_12">Çayını içip kalkmak için doğrulduğunda hemen kalktı arkadaşları da. Onu yalnız bırakmayacaklarını, odaya birlikte geleceklerini söylediler. Reddetmedi Ahmet. Okuldan sonra belki yurttaki ilk kavgasını yaşayacaktı.</p>
	<p class="block_12">Kavgalar çağı...</p>
	<p class="block_12">Merdivenleri çıkıp sağa dönünce, koridorun sağ yanında en sondaydı odası. Saat 22.00 civarıydı. Kattaki oda ışıklarının çoğu kapalıydı. Koridor da karanlıktı. Önce ışıkları yakıp koridoru kontrol ettiler. Kimse yoktu. İlerlediler.</p>
	<p class="block_12">Oda kapısının hemen üstündeki küçük pencereden ışık görünmüyordu. Koridorun ışığı işlerine yarayacaktı. Hemen kapının ardında bir pusu kurulmuş olabilir, girer girmez saldırıya uğrayabilirdiler. Ses çıkarmamalarını işaret etti Ahmet. Eğer geldiklerine dair bir haberleşme mekanizması kurulmamışsa, onları gafil avlayabilirlerdi. Ahmet, kapının önünde durdu. Zincirini çıkardı. Ucunu eline dolayıp diğer ucunu serbest bıraktı. İki arkadaşı kapının yanlarında durdular, ellerinde sopalarla. Diğeri ise Ahmet'in arkasında... Eğer aniden içeri girerlerse...</p>
	<p class="block_12">Kapının kolunu çevirip sıkı bir tekme artı Ahmet. Kapının ardında biri varsa mutlaka ses verirdi. Yüzüne kapı çarpıp suskun kalacak kimsenin olamayacağını biliyordu. Yüz seksen derecelik bir açı ile hızla geri giden ve duvara vuran kapı aynı hızla geri döndü ve kapandı. Hayret, ne bir ses gelmişti ne bir hareket olmuştu. Işığın yerini hatırlamaya çalıştı Ahmet. Kapmm yan tarafında, hemen sol tarafta, yüksekte. Kapıyı yeniden açtı ve içeri girmeden, kolunu sokarak çevirdi elektrik anahtarını. Bir anda aydınlandı ortalık. Yine hareket yoktu. Uzun boyunun avantajını kullanıp kafasını içeriye soktu Ahmet. Kimseyi göremedi. Hızla içeri daldı. Ardından da arkadaşları!</p>
	<p class="block_12">Şaşkınlık nidaları döküldü ağızlarından. İçerde hiç kimse yoktu, üstelik yatakların çarşafları kaldırılmış, battaniyeler ve yastıklar ortadan kaybolmuştu. Biri hemen dolapları kontrol etti. t "Boş!" diye bağırdı, "Dolapları da boşaltmışlar!" "Nereye gitti bunlar?" "Kaçmışlar!" Bundan daha doğru bir açıklama olamazdı. Kaçmışlardı. Gülmeye başladılar.</p>
	<p class="block_12">İşte! dedi Ahmet, "Bunların cesareti bu kadar! Küçük bir ikaz, çekip gitmelerine yetti. Üstelik hem yurtta çoğunluktalar, hem de burada üç kişiydiler!"</p>
	<p class="block_12">Ne yapacağız? dedi birisi.</p>
	<p class="block_12">Ne mi yapacağız? Hemen üç arkadaşımız bu odaya taşınacak! Odalarında sıkıntıda olan üç kişi... Buradan başlayacağız. Bu odadan! Dokuz numaralı oda, bu yurttaki ilk Türkçü oda olarak geçecek tarihe. Bundan sonrası kolay! Göreceksiniz, bir ay içinde bu kat bizim olacak!</p>
	<p class="block_12">Bir ay içinde mi?</p>
	<p class="block_12">Evet!</p>
	<p class="block_12">Karar vermek başarmanın yarısıdır! Kaç yıldır ikincil olmak, etken gücün karşısında susmak, küçük bir başkaldırı ile tersine dönüvermişti.</p>
	<p class="block_12">Çöktüler yataklara. Sigaralarını yaktılar. Yüzlerinde mutlu gülümsemeler... Olanlara inanamaz haldeydiler. Durup durup,</p>
	<p class="block_12">Adamlar kaçmış! diyordu birisi. Neredeyse gece yansı olmuş, dışarıdan hiçbir hareket gelmemişti.</p>
	<p class="block_12">Yatma zamanı dedi Ahmet "Kimler gelecek buraya?"</p>
	<p class="block_12">Tahsin, "Bizim odada iki kişiyiz. Yani yüzde elli... Çok sıkıntımız yok şimdilik!" dedi.</p>
	<p class="block_12">Bizim durum da o kadar sıkıntılı değil! dedi Cengiz. Gözler Metin'e döndü. Ahmet'in yaptıklarından sonra ortaya çıkıp "Benim durumum kötü! Tehlikedeyim!" diyemiyordu. Bunu anladı Ahmet.</p>
	<p class="block_12">Arkadaşlar! diye başladı söze "Herhalde beni burada yalnız bırakmayacaksınız! Eğer kimse gelemezse, idare birilerini verir. Uğraşımız da boşa gider!"</p>
	<p class="block_12">Ben gelirim! dedi Metin, sonra da ekledi "İki arkadaş daha bulurum!"</p>
	<p class="block_12">Gözü kara arkadaşlar olsun! diye uyardı Ahmet, "Zorlu günler bekliyor bizi!"</p>
	<p class="block_12">9 numaralı oda...</p>
	<p class="block_12">Çok hızlı hareket ettiler. Üç milliyetçi o gece taşındı odaya. Geceyi nöbetleşe uyuyarak geçirdiler. Nöbet tutmak artık hayatlarının bir parçası olacaktı. Her zaman uyanık ve hazırlıklı olmak zorunaydılar.</p>
	<p class="block_12">Hemen ertesi gün idareye başvurup oda değişikliğini tamamladılar. Bir anda huzurlu bir hayata geçiş yapmıştı Ahmet. Bu huzuru kişisel gayreti ve kararlılığıyla sağlamıştı. En azından odasında gerginlik olmayacak, kaçak da olsa zaman zaman elektrik ocağını kullanıp' arkadaşları ile çay yapabilecek, belki kahvaltı için bir şeyler hazırlayabileceklerdi. Daha da önemlisi odaya girdiğinde selamını alacak, onunla sohbet edecek arkadaşları vardı.</p>
	<p class="block_12">Belki ilk kez, Türk Milliyetçileri hem okulda hem de yurtta etkinliklerini artırma mücadelesini kazanmaya, komünistlere karşı üstünlük kurmaya başlamışlardı. Çekimlen bir hareket olma yolundaydılar. Yurdun birinci katında 9 nolu odada Ahmet, Metin, Şeref ve Hüseyin her gün her şeye hazırlıklı olarak büyük bir kavgayı paylaşmaya başlamışlardı. Ahmet bu üç yürekli arkadaşlarına tutununca, daha fazla şeyler yapma gereğini duyuyordu. Hüseyin, onun gibi yeni gelmişti okula. Metin ve Şeref ise ikinci sınıftaydılar.</p>
	<p class="block_12">Türkiye, ihtilalin etkisini kırmaya çalışıyordu. Yeni Anayasa, eski Anayasa'ya göre daha fazla özgürlükler sağlıyordu. Bu da komünistlerin işine geliyordu. Teşkilatlarının çeşitliliğini ve sayısını artırmaya başlamışlardı.</p>
	<p class="block_12">Türk Milliyetçileri de teşkilatlarını güçlendirmeye, yaymaya, öte yandan da partileşmeye çalışıyorlardı. Sola karşı sağ olarak adlandırılan partilerde yer alanlar dâhil, bütün milliyetçiler, yeni bir partinin beklentisi içine girmişlerdi.</p>
	<p class="block_12">Bu hareket sahipsiz kalmayacaktı!</p>
	<p class="block_12">Alpaslan Türkeş...</p>
	<p class="block_12">27 Mayıs 1960 ihtilalinin güçlü albayı! 27 Mayıs sabahı radyolardan, tok sesi ile ilk ihtilal bildirisini okuyan, Milli Birlik Komitesi'nde yer alan, ihtilalin başbakanlık müsteşarlığı görevini üstlenen, ama iktidarın CHP'ye terk edilmesine karşı çıktığı için emekliye sevk edilip yurt dışına gönderilen Alpaslan Türkeş...</p>
	<p class="block_12">1944 Türkçülük olayında, genç bir üsteğmenken tutuklanmış, tabutluklarda tutulmuş, işkencelerden geçmişti Alpaslan Türkeş. Türkçüler arasında efsane bir isimdi. Sürüldüğü Hindistan Yeni Delhi'den 23 Şubat 1963 yılında yurda dönmüş, dava arkadaşları ile birlikte, davası için ilk adım olarak "Huzur ve Yükseliş Derneği" ismiyle bir dernek kurmuştu. Siyaset yapması çok zordu. Gözler üzerinde, polis gözetiminde, her hareketi izleniyordu. Buna rağmen çalışıyor, didiniyor, Türk Milliyetçileri'ni bir çatı altında toplamaya çalışıyordu. Kapalı ve açık alanlarda toplantılar düzenliyordu. Yanında güvendiği arkadaşları, büyük bir fedakârlıkla çabalıyorlardı.</p>
	<p class="block_12">Türkeş çalışmalarını sürdürürken, Talat Aydemir olayı patlak verdi.</p>
	<p class="block_12">27 Mayıs 1960 İhtilali öncesinde, Demokrat Parti karşıtı çalışmalara katılmıştı Talat Aydemir. Ancak ihtilal olduğunda Kore'de görevliydi. Bu nedenle harekete doğrudan katılamamıştı. Yurda döndüğünde Kurmay Albay rütbesinde olduğu halde Harp Okulu komutanlığına atanmıştı.</p>
	<p class="block_12">Uygulamaları beğenmiyordu. İhtilal yönetiminin yaptığı tutuklamalara ve atamalara karşı çıkmak amacı ile bir direniş örgütlemiş, 22 Şubat 1962 yılında askeri öğrencilerin de desteğini alarak hükümete karşı ayaklanmıştı. Bu ilk direniş hareketi uz laşma ile sonuçlanmıştı. Ancak, kısa bir süre sonra Talat Aydemir, emekliye sevk edilmişti.</p>
	<p class="block_12">Talat Aydemir, tutuklanmış ancak 10 Mayıs 1962'de çıkarılan özel afla serbest bırakılmıştı. Kızgındı. Demokrat Parti'nin kapanması sonucu iktidara yerleşen CHP iktidarına kızgındı. Bunu hapisten çıktığı gün İsmet İnönü'ye dönük "İsmet'i asacağım! Sözü ile ortaya koymaktan çekinmemişti.</p>
	<p class="block_12">Talat Aydemir, Anayasa'da öngörülen reformların gerçekleşmediğini öne sürerek, 20 Mayıs 1963'te ikinci kez darbe girişiminde bulundu. Emekli olduğu halde kalkışmıştı bu harekete. Bu kez yine başarısızlık bekliyordu Aydemir'i. Tutuklandı. Yargılandı ve onunla birlikte hareket eden arkadaşı Süvari Binbaşı Fethi Gürcan ile birlikte idama mahkûm edildi.</p>
	<p class="block_12">Bu ihtilal girişimi Alpaslan Türkeş'i de sıkıntıya soktu. Hiç ilgisi olmadığı halde, darbe teşebbüsüne karıştığı iddiası ile 21 Mayıs 1963'te tutuklandı. Mamak Askeri Cezaevinde, dört ay hücre hapsinde yattı. Yargılama sonucu beraat etti ve 5 Eylül 1963'te tahliye oldu.</p>
	<p class="block_12">Çok karışık bir dönemdi. At izi it izine karıştı derler ya, öylesine... Kurunun yanında yaşın da yandığı, insanların, gençlerin harcandığı...</p>
	<p class="block_12">Darbe girişimi başarısız olan Talat Aydemir'in arkadaşı Fethi Gürcan'ın idam cezası 27 Haziran 1964'te, kendisininki ise 5 Temmuz 1964'te infaz edilecekti.</p>
	<p class="block_12">Onunla birlikte hareket etmek, ihtilale katılmak iddiası ile !459 Harp Okulu öğrencisi okuldan atıldı.</p>
	<p class="block_12">Konuşmalarda sık sık Alpaslan Türkeş'in adı geçtikçe, Ahmet'in aklına, babasının düşünceleri geliyordu. 27 Mayıs İhtilaline katılan ve Menderes'i deviren herkese düşmandı Ali Emmi. Sonradan ihtilalin dışına itilse de Türkeş ismi, onu kızdırmaya yetiyordu. Fikrini değiştirmek çok zordu.</p>
	<p class="block_12">Eski Demokrat Partili, yeni Adalet Partili Ali Emmi, ihtilal subaylarına düşmanlığını her fırsatta dile getirirken, onun, okumak üzere İstanbul'a gönderdiği oğlu, taşıdığı fikri birlik nedeni ile yollarını Alpaslan Türkeş'in yolu ile kesiştiriyordu. Bu işin gelecekte aile içinde sorunlar çıkaracağı o kadar açıktı ki. Üstelik aynı durumda olan aile sayısı hiç de azımsanmayacak derecedeydi.</p>
	<p class="block_12">İstanbul'da ilk kış...</p>
	<p class="block_12">Buranın kışı, bizim memleketin kışına hiç benzemiyor!</p>
	<p class="block_12">Dilinden düşmeyen bir söz haline gelmişti Ahmet'in. Hele şubat ayı geldiğinde, yağmurlu, puslu, zaman zaman karlı İstanbul havası perişan ediyordu onu. Özlüyordu memleketini. Çok ozlüyordu.</p>
	<p class="block_12">İlk geldiğinde aldığı siyah palto yetmez olmuş, gidip bir de kapüşonlu parka edinmişti kendine. Kaim, uzun bir de kaşkol. Başını mutlaka bir bere ya da şapka ile örtüyordu. Ayağına uzun konçlu bot giyiyor, zaman zaman da pantolonunu konçların içine yerleştiriyordu. Yakışıyordu giyimi Ahmet'e. Daha bir heybetli, daha bir gösterişli oluyordu. Bir de bıyık bırakmıştı. Eski Türk bıyığı... Kalın bıyıkları dudaklarının yanlarından aşağıya doğru hafifçe uzanıyordu. Değişmeyen tek şeyi saç kesimiydi. Yine kısa ve erkek işi...</p>
	<p class="block_12">Hey gözünü sevdiğimin İstanbul'u! Bu ne soğuk böyle! Bizim oralarda palto, parka nedir bilmez kimse. Kış dediğin ocağın on beşinde başlar, Şubatın sonunda biter. Sonra kısa bir bahar ve yaz.</p>
	<p class="block_12">Öylesine kızıyordu ki kendine.</p>
	<p class="block_12">İyi oluyor sana Ahmet! diyordu, "Sen mi memleketteyken sıcaktan şikâyet edersin! Al işte!"</p>
	<p class="block_12">Zaman zaman soğuk rüzgârlar esiyordu. Adam uçurur gibi. Gemiler kalkmıyor, elektrikler kesiliyor, telefonlar çalışmıyor, hayat felç oluyordu. Memlekette de eserdi rüzgâr ama bunlarla karşılaştırılmazdı ki!</p>
	<p class="block_12">Kış bastırdıkça "Bahar ne zaman gelecek?" diye soruyor, güldürüyordu arkadaşlarını. Doğudan gelenler daha fazla gülüyordu. Hele İbrahim, kendine has şivesi ile takılıyordu Ahmet'e.</p>
	<p class="block_12">Bu da kış mı gardaş? Sen bizim oranın kışım bir gör hele! Öyle kar yağar ki... diye başlayan muhabbet memleketler arası kış yarıştırmasına doğru sürüp gidiyordu.</p>
	<p class="block_12">Her hafta memleketini aramak zorundaydı Ahmet. Sırf ailece rahat konuşsunlar diye, o zamana kadar gerek görmeyen Ali Emmi, eve telefon çektirmişti. Büyük bir ayrıcalıktı zamana göre. Çoğunlukla cumartesi günleri öğleden sonra postaneye gidiyor, ödemeli telefon yazdırıyor ve saatlerce bekliyordu. Babası genelde öğüt veriyordu konuşmalarında. Anasının korkusu ise şehirli sosyete bir kıza tutulmasıydı. Ağlıyordu anası. Her telefondan sonra babasıyla çekiştiğini, onu İstanbul'a gönderdiği için kızdığını biliyordu Ahmet. Mutlaka aynı cümleleri, aynı kelimeleri kullanıyordu.</p>
	<p class="block_12">Ne gerek vardı sanki okumaya? Dükkânımız, o kadar arazimiz, varlığımız varken...</p>
	<p class="block_12">Babasının cevabı da hep aynıydı.</p>
	<p class="block_12">Benim çocuklarım okuyacak kadın! Okuyacak ve memleketi yönetenlerden olacak!</p>
	<p class="block_12">Onun sesini duymak isteyen kardeşleri sıraya giriyordu. Onlara derslerini soruyor ve iyi çalışmalarını söylüyordu Ahmet.</p>
	<p class="block_12">Babamızın sözünü unutmayın! Hepiniz okuyacaksınız!</p>
	<p class="block_12">Onu çok özlemişlerdi. Söz arasında bunu sık sık söylüyorlar ve "Ne zaman geleceğini soruyorlardı.</p>
	<p class="block_12">Tatilde! diyordu, "Tatilde!"</p>
	<p class="block_12">Yarıyıl tatili yakındı. Zamanın çoğunu ders çalışarak geçiriyordu Ahmet. Çoğu solcu olan hocaların tersliğine rağmen iyi notlar alıyordu. Buna mecburdu. Beş yılın sonunda Orman Yüksek Mühendisi olmak, düşlerine kavuşmak için çalışıyordu. Odasındaki fikirdaşlarını da etkiliyordu çabası.</p>
	<p class="block_12">Zaman buldukça dergiye, İsmet Bey'in, Ahmet Hoca'nm yanma gidiyor, İstanbul'a geldiğinde ilk çaldığı kapıdan feyz almayı sürdürüyordu. Dergide çalışıyordu gönüllü olarak. Ahmet Hoca da dergi müdürü İsmet Bey de, yanlarındaki cevherin, bu fedakâr milliyetçi gencin farkındaydılar. Onun fikri yapısını geliştirmek için yardımcı oluyorlardı.</p>
	<p class="block_12">1964 Yılı bilinmezlerle ve karmaşayla gelmişti. Öyle de sürüp gidiyordu.</p>
	<p class="block_12">En büyük ideali Orman Yüksek Mühendisi olmaksa ondan sonraki boks öğrenmekti. Görüşünün dergilerini ve gazetelerini öncelikle okuduktan sonra, günlük gazetelerin spor sayfalarını okur, boks haberlerini takip ederdi Ahmet. Maalesef okulun boks kulübü yoktu. Ama bu engellemedi onü. Ahmet Hoca'nm yardımını istemiş, onun tanıdığı biri vasıtasıyla, İstanbul Boks İhtisas Kulübüne kaydolmuştu. Daha ilk antrenman günü, fiziği ve kuvveti ile dikkati çekmiş, hocası onun üzerinde özellikle durmak gerektiğini düşünmüştü. Artık haftada üç gün, akşamlan, okul sonrası, boks yapıyordu Ahmet. Birkaç arkadaşını daha çekmişti ardından. Birlikte gidiyorlardı antrenmanlara.</p>
	<p class="block_12">Ahmet, çok yakında admm "Boksör Ahmet" olarak duyulacağını hesaplıyordu.</p>
	<p class="block_12">Ama aklına bile getirmediği bir lakap onu bekliyordu.</p>
	<p class="block_12">Y arıyı 1 tatilinde eve gitmişti. Hem de hiç zaman geçirmeden.</p>
	<p class="block_12">İlk gidişin güzelliğinde. İlk dönüşün heyecanında. İstanbul'da karakış sürerken, kendini baharın içinde bulmuş, çok sevinmişti. İstanbul'da kavga sürerken ilçesindeki huzuru özlemişti.</p>
	<p class="block_12">Gözyaşları, gurur ve sevgi sözleri ile karşılanmıştı. Kapının önünde, bütün ailesi, hatta akrabaları, komşuları...</p>
	<p class="block_12">Ne kadar da büyümüşsün!</p>
	<p class="block_12">Bıyık da bir yakışmış ki!</p>
	<p class="block_12">İlgiden sıkıldı Ahmet. O, duygularını kısıtlı yaşamaya alışmıştı.</p>
	<p class="block_12">Uzaktan gelenin içinde garip bir merak duygusu oluşur. Ne değişmiş, kime ne olmuş? Küçük ayrıntılar bile sorgu sebebidir. Dört bir yanı kolaçan etmek ve sorular sormak, bilinen bir tepkidir.</p>
	<p class="block_12">Odası, eşyaları, kitapları olduğu gibi duruyordu. Her yana baktı sanki ilk kez görmüş gibi. Uzun bir yolculuk, üç vasıta değiştirmişti. Çok yorgundu. İyi bir banyoya ve uykuya ihtiyacı vardı. Banyo hazırdı mutlaka, ama uyumasına izin verilmeyeceğini biliyordu. Önce onun için özel hazırlanmış yemekler yenecek, sonra anlatılacak...</p>
	<p class="block_12">Evin içinde bir küçük banyo vardı. Odun sobası ile ısınan bakır kazanlı bir banyo. Genelde orası yakılırdı. Bir de özel günler için ayda bir kez yakılan, bahçedeki hamam! Evet! Özel hamamları vardı. Evden ayrıydı. Özel yapılmış çok büyük bir sobası, büyük kazanı, tecrit edilmiş duvarları ile sıcacık olan, bütün yorgunluğun, kirin düşmanı hamam. Hamamı özlediğini söylemiş, anası hemen yakmıştı.</p>
	<p class="block_12">Deden de burada! demişti babası, "Amcanlarda! Eğer bugün bize gelmezse, varıp elini öpersin!"</p>
	<p class="block_12">Tamam baba!</p>
	<p class="block_12">Uyuması ne mümkün! Ziyaretler bir başlayınca...</p>
	<p class="block_12">Ama hamama girerse bir...</p>
	<p class="block_12">Ne güzel bir memleketim var! diye düşünüyordu, "Karakışın ortasında, parkama sarılmış, kaşkole dolanmış yaşarken, bugün güneşli bir havada, ceketle gezebiliyorum!"</p>
	<p class="block_12">İstanbul! İstanbul'u oradaki hayatı, ortamı, arkadaşlarını düşününce içi bir tuhaf oluyordu. İkiye bölünmüş bir hayat gibi. Oradayken burayı özlüyorsun, buradayken orayı! Ne zamana kadar böyle olacağı, bir yanın diğer yana üstün gelip gelmeyeceği, bunun ne zaman olacağı belli değildi şimdiden. Ama bir gün olacaktı. Şimdi sorsalar "Memleketim" derdi düşünmeden. Burası başkaydı.</p>
	<p class="block_12">Aklının bir köşesine yazdı.</p>
	<p class="block_12">Lisedeki hocalarımı da ziyaret etmeliyim! Onlarla konuşacak çok şeyim var! Hele Aydın Hoca...</p>
	<p class="block_12">Ona gönderilen selamları iletmeli, aldığı küçük armağanları..."</p>
	<p class="block_12">Ahmet'ti o! Kendinden bekleneni vermeliydi!</p>
	<p class="block_12">Örnekti. Örnek gösterilendi. İlçeden üniversiteye okumaya giden ilklerdendi.</p>
	<p class="block_12">Çok güzel geçti kısa tatili. Günler yetmedi. Ne anlatacakları bitti, ne dinleyecekleri. İlk seferin etkisi ile olsa gerek, zaman çok hızlı geçiyordu. Hemen herkesi ziyaret etti. Konuştu, anlattı. Ayrılmadan önce de veda ziyaretleri aldı önemli bir zamanını.</p>
	<p class="block_12">Anasının serzenişleri bitmedi. Muazzez kıza övgüler düzerek Ahmet'e yakıştırması da! Babası ise yalnızca "Oku!" dedi.</p>
	<p class="block_12">Ayrılık çok zor oldu yine. Gözyaşlarının sonu gelmedi. Çok ağladı anası. Ahmet ne derse desin ağladı!</p>
	<p class="block_12">Yeni bir dönem...</p>
	<p class="block_12">Sarışın bir kızın varlığı rahatsız ediyordu Ahmet'i. Bakışları, yakıcı bakışları... Duruşu, kendine güveni ve neredeyse, hâşâ "Yüksek dağlan ben yarattım! Alçakları kendiliğinden oldular!" duruşu... Davranışları...</p>
	<p class="block_12">Çok güzel, çok alımlıydı. Üstelik bunun farkındaydı!</p>
	<p class="block_12">O kadar rahattı ki! Ahmet'in kaldıramayacağı, kabul edemeyeceği kadar rahat! Anlayamayacağı kadar rahat! Erkeklere özenen, erkek gibi hareket etmeye bayılan, cebinde taşıdığı, kaçak Amerikan sigarasını pervasızca tüttüren, modayı yakından takip etmekle mutlu bu sarışın kız çok rahatsız ediyordu Ahmet'i! Okula başladığı günden beri dikkatini çekiyor, zaman zaman bakışları çakışıyor, yolları, dersleri kesişiyordu. Kız, Ahmet'e öylesine derin bakışlar fırlatıyordu ki! Tek yanlı bir sinyal... O kadar! Karşılığı...</p>
	<p class="block_12">Aldığı aile terbiyesi, yöresel tavır nedeni ile doğrudan, gözlerini dikip bakamaz kızlara Ahmet. Gençliğin atadığı bütün dürtülere rağmen dikkatlidir. Hep böyle olmuştur. Memleketinde, yaşadığı küçük çevrede her davranış dikkat çeker. Bir kez yakalanmak bile yeterlidir, isim almak için. Kızlar daha da şanssızdır tabii.</p>
	<p class="block_12">Aile içinde en çok konuşulan, uyan sebebidir davranışlar. Aileye söz gelmemelidir. O nedenle karşı cinse ilgi duysa da pervasızca bakamaz Ahmet! Kaçamak bakışları tercih eder. Gençtir sonunda.</p>
	<p class="block_12">Bakmamak, dikkat etmemek mümkün değildi. Dikkat çekecek derecede güzeldi kız. Bir o kadar da alımlı. Kılığından nefret etse de, davranışlarını beğenmese de...</p>
	<p class="block_12">Ah! der zaman zaman Ahmet içinden, "Keşke böyle olmasaydı da..."</p>
	<p class="block_12">Sonra kendi kendini düzeltir.</p>
	<p class="block_12">Olsa ne olur olmasa ne olur Ahmet? Sen buraya okumaya geldin! O kadar?</p>
	<p class="block_12">Anasının uyarısı kulağına küpedir.</p>
	<p class="block_12">Sakın bir sosyete kızma tutulup...</p>
	<p class="block_12">Tutulmak sevdanın karşılığıdır. Bilinen ve yaşanan bir gerçek olsa da sevdanın adını söylemesi kolay değildir. Oysa İstanbul'da sevda hızlı ve çekinmeden yaşanmaktadır.</p>
	<p class="block_12">Gençtir Ahmet!</p>
	<p class="block_12">Tavırları gibi okuması da darmadağınıktı ki Işık'ın, kızın adı buydu, o dönem birinci sınıftan ders alıyordu. Oysa ikinci sınıfta olmalıydı. Garip tavırları vardı. Bu tavırlarını takınıp dikkat çekmeye bayılıyordu. Adeti olduğu üzere erkenden gelip amfinin en arka sıralarından birinin, koridora açılan sıra ucunda yer tutar, sonradan gelenlere engel çıkarmak en çok yaptığıydı. Öylesine yayılır, öylesine rahat otururdu ki sıraya, sanki başka kimse girmesin isterdi. İyi yanı ise, özellikle en arka sıralan tercih etmesiydi.</p>
	<p class="block_12">Amacı okumak olan Ahmet, hep ön sıralara otururdu. Bu seçimde çıkabilecek olaylara karşı bir önlemin etkisi de yok değildi. Arkadaşlannı da ön sıralara oturmaya, dersi dinlemeye zorlardı.</p>
	<p class="block_12">Gurup olarak gelen solcu militanların seçimi ise tam aksi olurdu. Onlar arkalarda kendilerini daha emniyetli hissediyorlardı. İki gurubun sayılan neredeyse birbirlerine yakın olduğu halde, değişik bir çekince içindeydiler. Uzun zamandır kavga, çatışma olmamıştı. Ama bu durumun fazla sürmeyeceği, mutlaka üstünlük denemeleri olacağı biliniyor, bekleniyordu.</p>
	<p class="block_12">Her zaman yaptığı gibi derneğe uğramış, toplantıya katılmış, biraz geç yatmıştı Ahmet. Üstelik nöbet sırası sabah yakın saatlere denk gelmişti. Her gün sıra ile nöbet tutma, yapılacak bir kalleş baskına karşı önlem alma sistemi sürüyordu.</p>
	<p class="block_12">Arkadaşlan zorla uyandırmış, kahvaltı yapmadan ayrılmışlardı yurttan. Birlikte çıkmışlar, okula birlikte gelmişlerdi. Ders hocasının hemen önünden girdiler derse. Hep birlikte sınıfa girmeleri bile bir güç gösterisiydi. Aynı zamanda yalnız yakalanmamak için önlem. Genelde birbirlerine yakın otururlardı sınıfta.</p>
	<p class="block_12">Her zaman oturdukları yerler, doluydu o gün. Mecburen, basamakları hızla çıktılar. Bir yandan da boş yer arıyordular gözleriyle. Üzerlerindeki kem bakışlara aynen karşılık vererek çıktılar merdivenleri. Grup halinde oturacaklan kadar boş yeri bir arada bulamadıklan için, boş buldukları yerlere oturmak zorunda kaldılar.</p>
	<p class="block_12">Ahmet hiç istemediği halde, Işık'ın oturduğu sıranın başında durdu. Baştaki iki koltuğun hemen yanında, birkaç koltuk boştu. İşaret etti ardındaki arkadaşlarına. Üç kişi onunla birlikte, sıraya yöneldiler. Işık, oturuşunu hiç değiştirmemiş, yol verme zahmetine bile katlanmamıştı. Kimsenin o sıraya girmesini istemiyor gibiydi.</p>
	<p class="block_12">Kısa bir süre kendiliğinden geçit verilmesini bekleyen Ahmet, beklediği olmayınca, izin istedi geçmek için. Işık, gözlerini neredeyse kızgınlıkla dikti üzerine. Ardından gelenleri de görünce, adeta "Neden beni rahatsız ediyorsunuz!" dercesine baktı.</p>
	<p class="block_12">Zengin ailesinin, her istediğini yaptığı küçük bir kızın, oyuncaklarını paylaşmama içgüdüsünün yansıması vardı yüzünde. Ah* met bir kez daha seslendirdi izin isteğini. Hoca derse başlamıştı. Böylesi sıradan bir iş için laf yemek istemiyordu Ahmet.</p>
	<p class="block_12">Üzerinde yakası kürklü açık renk bir kaban vardı Işık'ın. Sınıfın soğuk olmasından olsa gerek onu çıkarmamıştı. Amerikan kotunun paçalarının içine sokulduğu, kaliteli, yine kabanının rengindeki pahalı çizmeleri dikkat çekiciydi. Hemen yanında, Ahmet'in sınıfta ilk kez gördüğü bir başka kız vardı. Aynı Işık'ın kılığında... Yapısında... O da devasa boylu delikanlıya keskin bakışlar atıyordu. İsteksizce verilen yoldan, bakışlara aldırmadan ilerlemeye çalıştı Ahmet. Tam o sırada yanındaki kızın Işık'a "Bu kim?" diye fısıldadığını duydu. Işık'ın ne cevap vereceğini özellikle merak ettiği için ağırlaştırdı hareketlerini. Kulak verdi. Duyduğu cevap karşısında afalladı!</p>
	<p class="block_12">Bu mu o?</p>
	<p class="block_12">Hıhı!</p>
	<p class="block_12">Yerine otururken hala duyduğuna bir anlam veremiyordu Ahmet. Ne demekti bu? Işık neden böyle söylemişti. Eğilip sorsa... Arkadaşlarının dikkatini çekmek istemiyordu. Kızın aldırmaz yapısı, çok ters bir cevap vermesine sebep olur, tartışma başlayabilirdi. Kimseden korkmayan, delikanlılığını korkusuzluğunu defalarca göstermiş olan Ahmet, çekindi. Işık'tan çekindi. Vazgeçti sormaktan. Nasılsa bir fırsat bulur...</p>
	<p class="block_12">Kendini derse vermeye çalıştı. Gecenin yorgunluğu ve az önceki olaydan sonra bunu pek başaramadı. Dikkati dağılmıştı. İyice çöktü yerine. Defterini, kitabını yanlığa bıraktı. Gözlerini yumdu. O sırada kendisini dikkatle izleyen iki kızın bakışlannı görmüyordu.</p>
	<p class="block_12">Sonra biraz kendine geldi. Derse verdi kendini. Söylenen söz canını sıkmıştı. Nerden çıktığım merak ediyordu. Dersten sonra bu konuyu Işık'la konuşur, ya kendi sorar, ya da birini gönderirdi kızın yanma. Hala bir anlam veremiyordu ve yanlış duyduğunu düşünüyordu. "Komando!"</p>
	<p class="block_12">Teneffüs zili çaldığında, koridorda bir sigara içme ihtiyacı duydu Ahmet. Arkadaşları ile birlikte dışarı çıkmak için doğruldular. En başa oturmasına rağmen, iki kız kıpırdamadılar yerlerinden. Yüksek sesle gereksiz konuşmalarla, şakalarla konuşmayı sürdürdüler. Ahmet sinirlense de bir şey söylemeye niyetlenmedi, ama aynı sırada oturan kızlardan biri çıkıştı.</p>
	<p class="block_12">İzin verseniz de çıksak! Sohbeti ya dışarıda yapın ya da biz çıktıktan sonra...</p>
	<p class="block_12">Işık sertçe sözünü kesti bunu söyleyen kızm.</p>
	<p class="block_12">Öndeki koltuğa atlayıver canım! İlla da bizi rahatsız etmen gerekmez!</p>
	<p class="block_12">Bazıları yapardı bunu. Ama geçmeye çalışan kızm eteği vardı üzerinde. Bu şekilde ön tarafa atlaması mümkün değildi. Zaten denemezdi de. Bu, herkesin yapacağı bir davranış değildi.</p>
	<p class="block_12">Dayanamadı Ahmet! Saygısızlığa, haksızlığa alışamamıştı. Haklı olanın yanında yer alacaktı. Üstelik geçmesi engellenenlerin arasındaydı. Setçe baktı Işık'ın gözlerinin içine.</p>
	<p class="block_12">Hemen toparlanın ve yolu açın! dedi yüksek sesle. Kız beklemediği bu tepki karşısında donup kaldı. Birkaç kişinin daha sesi çıkınca, kalktı iki kız yerinden. Ahmet çıktı. Kapıya doğru yürürken şu fısıltı geldi kulağına.</p>
	<p class="block_12">Faşist ne olacak!</p>
	<p class="block_12">Aslında solcu değildi Işık. Guruba da katılmıyordu. Nerden kulağına çalmdıysa, adeta moda olan bu sözü söyleyivermişti. Hem de Ahmet'e! Bunu militan solcular bile yüzüne karşı söylemeye cesaret edemezlerdi.</p>
	<p class="block_12">Kızlarla dalaşmaz, karşılık vermezdi Ahmet. Kendisine yakıştıramazdı böyle bir hareketi. Ama dayanamadı. Hemen döndü geriye, hızla çıktı merdivenleri.</p>
	<p class="block_12">Ne dediniz siz?</p>
	<p class="block_12">Kızın korkusu gözlerinden okunuyordu. Söz ağzından çı-kıvermişti, ama o çok pişmandı. Birkaç adım attı geriye doğru. Yaklaşan fırtınaya karşı çaresizdi. Ne olacağını bilmiyordu.</p>
	<p class="block_12">Böylesi ortamlar provokatörler için bulunmaz fırsattır. Aslında haklı ve haksız tarafların olduğu, birinin diğerinden özür dilemesi yoluyla çözülebilecek basit bir sorun, büyüyüp siyasi bir çatışma haline dönebilir. Olayı kaşımak, ideolojilerine uygun bir propaganda ortamı doğurabilir. Karmaşayı büyük bir mutlulukla tetikleyenler için uygun ortamları kollamak bir görevdir.</p>
	<p class="block_12">Işık, sol grup içinde birkaç arkadaş edinmişti ki beş kişilik bir grup hareketlendi o yana doğru. Sonra diğerleri...</p>
	<p class="block_12">Ahmet, Işık'ı solcuların arasında görmemişti hiç. Kılığı ve tavırları ile tarafsız, onlann "Ot" tabir ettiği öğrencilerden sanıyordu. Örgütlenen solcuların derneği olan Fikir Kulüpleri Federasyonu'nun, kısa adıyla FKF' nin, fakülte başkanı olduğu bilinen genç en baştaydı. Tamer... Dikildi Ahmet'in önünde. Bu arada Milliyetçi, gençler de gelip saf tuttular. Tartışma siyasi kavgaya dönmek üzereydi.</p>
	<p class="block_12">Büyük bir saçmalıktı. Ülkenin geleceği olan gençler kavga etmek, birbirlerini hırpalamak için adeta bahane arıyor, firsat kolluyorlardı. Bugün, orada, kavganın önüne geçebileceği gibi yanlış bir fikre kapıldı Ahmet. Sonuçta, sıradan, yüzde yüz haklı olduğu şahsi bir olaydı. Tartışılacak bir yönü bile yoktu. Konuşarak çözülebilirdi. Edeceği sözlerin karşı tarafı cesaretlendireceğini düşünmemişti.</p>
	<p class="block_12">Bak arkadaş! Sen neler olduğunu biliyor musun? Bu bir... 'Siyasi mesele değil!" diyecekti. Sözünü kesip diklendi karşısındaki. Başkan olduğunu göstermek ihtiyacı duymuştu.</p>
	<p class="block_12">Ben senin arkadaşın değilim lan! dedi biraz daha diklenerek, Tamer. Ahmet'in boyuyla dengelendiği iki basamak yukarıdaki merdiven basamağında, "Hiçbir faşistin arkadaşı değilim! Burada Hitler, Mussolini yöntemleri sökmez. Burası Orman Fakültesi! Haddinizi bileceksiniz! Yoksa..."</p>
	<p class="block_12">Ahmet'in ardındaki Osman hareketlendi.</p>
	<p class="block_12">Yoksa ne olur lan, Rus Uşağı!</p>
	<p class="block_12">Kargaşa artmış, itiş kakış başlamıştı. Atılacak ilk yumruk büyük bir kavgayı getirecekti ardından.</p>
	<p class="block_12">Işık, yaptıklarının ulaştığı dereceden rahatsız olmuştu ama yine de kendisinden yana olan guruptan ayrılmıyor, kendisini korumak adına hareketlenen arkadaşlarının ardında duruyordu. Ahmet, Osman'ı engelledi koluyla. Arkadaşlarını da susturdu. Karşısındakilere döndü.</p>
	<p class="block_12">Bakın! dedi "Amacımız kavga değil! Burası kavganın yeri değil. Yanlış bir davranışı, yapılan bir hakareti..."</p>
	<p class="block_12">Sözünü yine bitiremedi.</p>
	<p class="block_12">Amacınız kavga olsa ne yazar lan?</p>
	<p class="block_12">Ahmet tanınıyordu. Etkinliği biliniyordu. Gücü de... Buna rağmen böylesi bir dikilme şaşkınlık yaratmıştı. Bu cesareti ne zamandır gösteremeyen solcular, nasıl olmuştu da...</p>
	<p class="block_12">Ahmet düşünüyordu.</p>
	<p class="block_12">Ya çok büyük bir karşı hareket planladılar ve bunun ilk provasını yapıyorlar. Bu sınıfta ortaya çıkacak gerilimi bütün fakülteye, belki de üniversiteye yayacaklar! Ya da benim için özel bir hareket planladılar ve bunu uygulamaya koydular!</p>
	<p class="block_12">Romantizmi öldüren, romantizm katili bir çağa denk gelseler de gençtiler onlar! Bir yandan ideallerinin peşinde koşabilirler, öte yandan yürekleri sevgilere yelken açabilirdi. İşte o an anladı Ahmet bu hareketin sebebini. Işık adındaki bu havalı, aldırmaz kıza karşı bir gösterinin içinde yer almak üzereydi, farkına varmadan. Solcuların başkam, Tamer, kıza yangındı. Önüne çıkan ilk fırsatta kendini göstermek üzere, onun korumacılığına çıkmıştı.</p>
	<p class="block_12">Gülümsedi Ahmet! Şaşkın bakışlar arasında gülümsedi! Elini uzattı karşısındakinin omzuna. Onun irkilmesine aldırmadan dokundu. Sesini iyice alçalttı.</p>
	<p class="block_12">Anladım seni! dedi, "Derdini anladım! Delikanlının halinden anlanz! Bak keyfine! Bugün senin günün olsun, ama sakın bir daha karşıma çıkma. İkinci seferde affetmem seni!"</p>
	<p class="block_12">Başka kimse bir şey anlamadı. Belki iki erkek, bir de Işık! Belki...</p>
	<p class="block_12">Ardına döndü Ahmet. Tamer şaşkın... Birkaç solcu laf atmaya hareketlendiler. Onları durdurdu Tamer. Bugün değişik bir şeyler olmuştu. Ahmet'in söyledikleri kafasını karıştırmıştı. Nasıl anlamıştı acaba? Zaman kaybetmeden Işık'la ilgilenmeye yöneldi. Bu fırsatı bulamayabilirdi.</p>
	<p class="block_12">Ahmet, arkadaşları ile birlikte kapıdan çıkarken Osman kızgınlıkla çıkıştı ona.</p>
	<p class="block_12">Neden vazgeçtik kavgadan? Bu bir fırsattı! Neden?</p>
	<p class="block_12">Ahmet cevap vermeden cebinden Bafra paketini çıkardı. Bir sigara alıp yaktı. Arkadaşlarına da uzattı. Alan aldı. Can sıkıntısı ile türtürmeye başladılar. Bir köşeye çekildiler. Hala gülüm-süyordu Ahmet. Osman'a döndü. Kendisinden beklenmeyecek bir söz etti.</p>
	<p class="block_12">Ucuz atlattık!</p>
	<p class="block_12">Ne? Asıl onlar ucuz atlattılar. İyi bir dayak atacaktık onlara. Yanlış yaptın Ahmet!</p>
	<p class="block_12">Yanlış mı? Ne yanlışı? Neden kavga edecektik bugün?</p>
	<p class="block_12">Neden olacak? Bu nasıl soru? diye söz karıştı Hüseyin!</p>
	<p class="block_12">Ahmet tekrarladı sözünü.</p>
	<p class="block_12">Bugün, sınıfta bu adamlara çok iyi bir dayak atabilirdik! Ama neden kavga edecektik, farkında mısınız?</p>
	<p class="block_12">Kimse konuşmuyordu. Bilinen bir cevabı vermenin anlamsızlığı ortadaydı onlara göre. Sigarasından derin bir nefes çekti Ahmet. Havaya doğru üfledi. Sonra açıkladı.</p>
	<p class="block_12">Biz Türk Milliyetçisiyiz! Ülkümüz var bizim! Yüce bir ülkümüz! Kavgamız yiğit bir kavga. Hep yiğit olmalı. Delikanlı ve mert olmalı. Kızların adının karışacağı bir kavga bana yaramaz. Tamer'in amacı, gönlüne düşen Işık'a hava yapmak, onun gözüne girmekti. Babamın bir sözü vardır, hiç çıkmaz aklımdan. Derdi ki 'Sevda söz konusuysa, akan sular durur!'. İşte o nedenle durdum ben! Varsın havasını atsm Tamer! Varsın bir gün ezilelim. Ama bir delikanlı muradına ersin sayemizde!</p>
	<p class="block_12">Böyleydi Ahmet. Anlamak zor olurdu zaman zaman.</p>
	<p class="block_12">Arkadaşları onu anlama çabasmdayken, onun derdi, Işık'ın ona söylediğindeydi.</p>
	<p class="block_12">Hadi solcuların hatta artık sosyetik takılanların "Faşist" yakıştırmalarına alışmıştı artık. Onlara kalsa herkes faşistti. Ama bu "Komando" nereden çıkmıştı.</p>
	<p class="block_12">Askeri bir terimdi. İkinci Dünya Savaşı sırasında, İngilizler kurmuşlardı ilk komando birliklerini. Ardından Filistin Kamplarında komando eğitimi verildiğini yazmıştı gazeteler. Türk Ordusu da komando birlikleri kuruyordu yeni yeni. Ama bir Türk Milliyetçisine "Komando" demek!</p>
	<p class="block_12">Bana 'Komando!' dedi</p>
	<p class="block_12">-"Kim?" diye sordu Osman.</p>
	<p class="block_12">O kız, Işık! Önünden geçerken, yanındaki kıza beni gösterip 'Komando' dedi! Nerden çıktı bu? "Sen komandosun da ondan!" "Ne diyorsun sen Osman? Nerden çıktı bu?"</p>
	<p class="block_12">Bu kez gülme sırası Osman'a gelmişti.</p>
	<p class="block_12">Komünistlerin düş dünyası çok zengindir Ahmet! Uydurmaya, kaydırmaya bayılırlar. Bükemedikleri bileği öpmek yerine, yıpratmayı, kirletmeyi bir de büyütmeyi tercih ederler. Denir ya 'Düşmanını büyüt ki başarın da büyük görünsün!' Onlara karşı çıkan herkese 'Faşist' demelerinin gerekçesi de budur. Komünist değilsen, tartışıyorsan, fikir üretiyorsan, susmuyorsan, faşistsin-dir. Sen bu okulda, yurtta yaptıklarınla, varlığınla çok etkiledin komünistleri. Gerilemelerini sağladın. Bugün aldığın tavır bile değişikti. Neden yaptın bunları? İnandığın değerler için değil mi? Hayır! Komünistlere göre sen eğitimlisin. CIA veya başka bir faşist örgüt tarafından komando eğitimine tabii tutuldun ve burada görevlendirildin!</p>
	<p class="block_12">Şaşkınlıkla ne diyeceğini bilemedi bir an!</p>
	<p class="block_12">Ama bu saçmalık!</p>
	<p class="block_12">Komünizmin kendisi saçmalık değil mi?</p>
	<p class="block_12">Öyleydi. Ütopik düşlerin ideolojisiydi komünizm. Olmayan, olmayacak dünyanın özlemiydi. Üstelik Rus Emperyalizmini gölgeleyen, Rus işgallerine perde olan bir gerekçe olarak uydurulan bir reklamdı. Sloganları, çağrıları saçmaydı.</p>
	<p class="block_12">Bütün dünya işçileri birleşin!</p>
	<p class="block_12">Bunu söylerken birleştirici görünürdü. Ama "Halklara özgürlük!" sloganıyla bölücüydü. Kan rengi bayrakların üzerine işlenen orak-çekiçler, en baştan esaret kabulünün işaretiydi. Birbirleri ile anlaşamayan fraksiyonları ise kavgacılığın... Millet kavramına, din anlayışına, aile ve sosyal yapıya ait değerlere, geleneklere karşı gelmeyi maharet ve gelişme sayıyordu.</p>
	<p class="block_12">İnsan sevgisi ve barış üzerine söylevler yüklüyken, nasıl olur da savaş ve kanlı devrim nutukları, bunlarla birlikte atılabilirdi? Bu kadar tezada göz yummanın gerekçesi neydi?</p>
	<p class="block_12">Üstünlük savaşının iki parçaya böldüğü dünya huzursuzdu. Birbiri ile didişen, aralarına kan girmiş iki parça. Kapitalizm ve komünizm! İkisi de acı ve yokluğu, sınıf çatışmasını, kan ve ölümü çağrıştırıyordu tavırları ile. Kapitalizmin temsilcisi ABD, Komünizmin temsilcisi Rusya ve Çin... Küçük biraderler olarak Arnavut'un Enver Hoca'sı, Yugoslavya'nın Tito'su, Romanya'nın Çavuşesku'su, Küba'nın Castro'su...</p>
	<p class="block_12">Türk Milliyetçileri, bütün bu yabancı ideolojilere karşı çıkıyordu. Üstelik "Dünya Türklüğünün Birleşmesi" gibi büyük bir "Turan" idealinin peşindeydiler. Türkçü Fikirlerin öncüsü Ziya Gökalp'in deyişiyle,</p>
	<p class="block_12">"Zemini mefkure, seması hayal</p>
	<p class="block_12">Bir gün gerçek fakat şimdilik masal... olan Turan düşüne yüreklerini bağlamışlardı."</p>
	<p class="block_12">Aklına bile gelmeyecek bir lakaptı.</p>
	<p class="block_12">Ali Emmi'nin oğlu Ahmet, "Komando" olup çıkmıştı.</p>
	<p class="block_12">SOĞUK SAVAŞ DÜNYAYI ISITIRKEN...</p>
	<p class="block_12">Osmanlı Devleti olarak katıldığımız Birinci Dünya Savaşı sonunda taşlar tam yerine oturmamıştı. 1917 Rus Devrimi doğu sınırlarımızdaki savaşı bitiren bir gelişme olarak çıkmıştı karşımıza. Üstelik Kurtuluş Savaşı boyunca, Türk-Sovyet ilişkileri, değişik boyutlara ulaşmıştı. Hatta silah ve yardım aldığımız ülke olmuştu Sovyetler.</p>
	<p class="block_12">Sovyetler Birliği'nde 1922 yılma kadar süren iç savaş, Bolşeviklerin galibiyeti ile sona ermiş, dünya yeni bir rejimle böylece tanışmıştı.</p>
	<p class="block_12">Türkiye Cumhuriyeti adını alan yeni Türk Devleti, ilk Dünya Savaşı'nda iğreti kalmış taşlan yerine tam oturtmak üzere çıkan İkinci Dünya Savaşı'na girmemiş, ama o dönemi çok büyük sıkıntılarla geçirmişti. Garip ittifaklara tanık olan bu savaştan sonra, özellikle 1947 yılından sonra başlamıştı dünyanın kamplaşması. Bu dönemin adı tarihe "Soğuk Savaş" olarak geçecek, tarafların reisi durumunda olan ABD ve Sovyet Rusya, doğrudan cephe savaşı yapmak yerine güçlerini başka yöntemlerle deneyeceklerdi. Çok hızlı bir silahlanma yarışı başlayacak, ardından bu iki ülke uzayda da yarışa kalkacaktı. Nükleer başlıklı füzelerle oynanan tehlikeli satranç oyunu sürerken, dünya gerginlikten kurtulmayacak, değişik ülkelerde güç savaşları çıkacak, kendi adına bağımsızlık ve özgürlük savaşı verdiğini sanan pek çok millet, silahların denendiği ideolojik paylaşım adına kan dökeceklerdi. İç savaşlar çıkacak, uydu devletler oluşacak ve casusluk faaliyeti en üst seviyede sürecekti!</p>
	<p class="block_12">Sıkıntılı bir bölgede yer alan, üstelik Sovyetler Birliği'nin komşusu olan Türkiye, bir de NATO üyesi olmasının verdiği yapılanma ile soğuk savaştan en çok etkilenen ülkelerden biriydi. KGB ve CIA ajanlarının at koşturduğu, karanlık planların uygulamaya konulduğu şanssız bir ülke... Huzuru arayan, hak eden, ama bir türlü bulamayan bir ülke... Üstelik beceriksiz politikacıların elinde hırpalanan bir ülke!</p>
	<p class="block_12">En büyük oyunlar gençler üzerine planlanıyordu. Heyecanlı, enerjik, bağımsız üniversite gençliği hedefti. Komünist faaliyetler, Rus ve Çin yanlısı gençleri birer ideoloji uşağı haline getiriyordu. Ne söylenirse inanan, ne buyrulursa yapan, kendini harcamaktan çekinmeyen, tutsağı olduğu ideolojiye körü körüne bağlı olan bir gençlik, etkilenmenin anlamını bile bilmeden, etkileniyordu. Meydanı boş bulmuşlardı.</p>
	<p class="block_12">Oysa Türk Milleti'nin güçlü yapısı, bu boşluğu dolduracaktı. Devletin geleceği söz konusuydu. Milletini seven insanlar bir araya geliyor, teşkilatlanıyor dernekler kuruyorlardı. Yazıyorlar, uyarıyorlar, kurtuluş reçeteleri hazırlıyorlardı. Türk Milliyetçileri oynanan oyunların farkındaydılar. Buna karşı durmak için çırpınıyor, mücadele yöntemleri geliştirmek için çalışıyorlardı.</p>
	<p class="block_12">Olaylar gittikçe büyüyordu. Türkiye gittikçe karışıyor, kanlı bir oyunun içine çekiliyordu. Geleceğe bakma çabasmdakiler, orada, karanlık bir tünel görüyorlardı. Üstelik ucunda ışık yoktu bu tünelin.</p>
	<p class="block_12">Çar Deli Petro'nun varisi olan Sovyet Rusya'nın. Türk Boğazlarını ele geçirme ve sıcak denizlere inme düşünün önündeki en büyük engel Türkiye'ydi. Batıda ve doğuda, çevresinde bir devletler kalkanı kurmuştu Sovyet Rusya. Bulgaristan, Romanya, Polonya, Çekoslovakya ve Macaristan Rus Tankları tarafından çiğnenmişti. Doğuda Ermenistan, Azerbaycan ve Gürcistan sınır komşularımız olmasına rağmen birer Sovyet devletiydiler. Bölgede, ordusu en güçlü NATO ülkesi olan Türkiye'nin komünist saldırının ve kültür emperyalizminin ana hedefinde bulunması şaşılacak bir durum değildi. Yetmezmiş gibi NATO müttefiki olan Yunanistan'la da sorunları vardı.</p>
	<p class="block_12">Kıbrıs'ta 1950'li yıllarda başlamış olan sorunlar, artarak devam ediyordu. Kıbrıs bir türlü Türkiye'nin gündeminden düşmüyordu. Çözülemiyordu da. Yunan ideali olan ve adayı Yunan Adası yapma hevesi ile şekillenen ENOSİS tehlikesi sürüyordu. 1959'da imzalanan Londra ve Zürih Anlaşmaları ile kurulan, Türklerin ve Rumların birlikte yaşayıp yönettikleri Kıbrıs Devleti de sorunlara çözüm olmamıştı. Altmışlı yıllar Kıbrıs olaylarının tırmandığı yıllardı.</p>
	<p class="block_12">Rumların kurduğu EOKA örgütü Türklere karşı planlı saldırılar yapıyordu. İşler anlaşmalarla ve görüşmelerle çözülmez hale gelince Türk Hükümeti bir şeyler yapma gereğini duydu.</p>
	<p class="block_12">21 Aralık 1963 tarihinde Türk jetleri, Kıbrıs Semalarında uyarı uçuşu yaptılar. Bu, Türkiye'nin kararlılığını göstermesi bakımından önemliydi. Olaylar biraz durulsa da sona ermedi.</p>
	<p class="block_12">Dört yanı ateş çemberi içindeki Türkiye, içinden de yanmaya başlamıştı.</p>
	<p class="block_12">Türk Milliyetçileri, komünist tehlikeye karşı teşkilatlanırken, başı 22 Ocak 1963'de İzmir'de kurulan "Türkiye Komünizmle Mücadele Derneği" çekiyordu. Ankara, İstanbul, Adana, Bursa, Konya ve birçok şehirde şubeler açmıştı bu dernek.</p>
	<p class="block_12">Başka bir dernek... Kısa adı MTTB olan Milli Türk Talebe Birliği, 1916 yılında, I. Dünya Savaşı sırasında Dar-ül Fünun, yani üniversite öğrencileri tarafından kurulmuş, Türkçü, milliyetçi düşüncenin ilk temsilcilerinden olmuştu. 1936 yılında kapatılan bu dernek, 1946 yılında yeniden faaliyete geçmiş, o günden itibaren mücadelenin içinde aktif olarak yer almıştı.</p>
	<p class="block_12">Türk Milliyetçiler Derneği, Türkçüler Derneği ve daha birçok dernek Türk Milleti'nin bekası için mücadele etmeye başlamıştı. Birbiri ardına pıtırak gibi çoğalan komünist dernekler ise ortalığı kızıştırmak için her fırsatı değerlendiriyorlardı.</p>
	<p class="block_12">1964 yılı Türk Milliyetçiliği için çok önemlidir. Alpaslan Tür-keş ve Muzaffer Özdağ başta olmak üzere birçok Türkçü, fikirlerini anlatmak ve yaymak üzere harekete geçtiler. Bunun yansıması bütün yurtta karşılık buldu. Türk Milliyetçileri yeni lideri ile tanışıyor, o güne kadar süren dağınık teşkilat yapısına birliktelikle son verme dönemi başlıyordu.</p>
	<p class="block_12">O tarihlerde Kıbrıs yeniden gündeme geldi.</p>
	<p class="block_12">Türkiye Kıbrıs'taki olayların ve Türklere karşı saldırıların durmaması üzerine 1960 tarihli "Garanti Anlaşması"na dayanarak, 7 Haziran 1964 tarihinde gerçekleşmek üzere, Kıbrıs'a çıkarma yaparak, müdahale karan almıştı.</p>
	<p class="block_12">Ama Amerikan'm bu karara tepkisi çok sert oldu.</p>
	<p class="block_12">5 Haziran 1964 Türkiye için kara bir sayfa olarak geçti tarihe. Amerika'dan bir mektup geldi.</p>
	<p class="block_12">Gelecekte "Johnson Mektubu" diye anılacak olan mektup, dost bilinen, NATO ortağımız Amerikan Başkanı'ndan geliyordu. Mektup metni o tarihlerde tam olarak açıklanmadı. Açıklanmaya cesaret edilemedi. Sonraları gazetelerde yer alan bu mektup ağır hakaretler içeriyordu.</p>
	<p class="block_12">ABD Başkanı Johnson mektubunda şu noktaları belirtiyordu:</p>
	<p class="block_12">Türkiye, Garanti Antlaşmasını tam işletmeden adaya müdahale kararı almıştır. Türkiye, henüz müdahale hakkını kullanamaz. Türkiye tarafından Kıbrıs'a yapılacak askeri bir müdahale, kendisini Sovyetler Birliği ile bir çatışma durumuna sokabilir. Türkiye, NATO'lu müttefiklerine danışmadan, onların rıza ve onayını" almadan böyle bir harekete giriştiğine göre, acaba NATO'nun Türkiye'yi savunma yükümlülüğü var mıdır? Türkiye bu noktayı herhalde düşünmedi. Türkiye ile Amerika arasında mevcut 12 Temmuz 1947 tarihli yardım antlaşmasının 4. Maddesine göre, Türkiye, Amerika'nın vermiş olduğu silahlan Kıbrıs'a müdahalede kullanamaz. Çünkü bu silahlar Türkiye'ye savunma amacı ile verilmiştir. Ayrıntılı görüşmeler için Türkiye Başbakanı Washington'a gelirse, Başkan Johnson bundan memnun olacaktır."</p>
	<p class="block_12">Yani Amerikan Başkanı diyordu ki "Ben sana silah hibe ettim. Ama bu silahları Kıbrıs'ta kullanamazsın. Çünkü bu silahlar benim." Bu aşağılayıcı tanımdan sonra başbakanı da ayağına çağırıyordu Amerikan Başkanı. Bu, tam bir müstemleke zihniyetiydi.</p>
	<p class="block_12">Bu mektup Türkiye'de büyük tepki gördü. Adeta bir milat oldu. Bundan sonra Amerikan karşıtı olaylar arttı. Amerikan düşmanlığı hemen her fırsatta dile getirildi halk tarafından. O artık "Dost Amerika" değil, "Çirkin Amerika'ydı"</p>
	<p class="block_12">Zamanın başbakanı olan İsmet İnönü, bu mektuba cevabi bir mektupla karşılık verdi. Şunlar yazıyordu mektupta.</p>
	<p class="block_12">Mektubun 'gerek yazılış tarzı, gerek içeriği' Amerika'nın Türkiye gibi bir müttefiki için hayal kırıcı" olmuştur. Bu son teşebbüs ile 1963 sonundan beri Kıbrıs'a askeri müdahale ihtiyacı dördüncüdür ve Türkiye bu işin başından beri Amerika ile danışma halinde bulunmuştur. Kıbrıs Rum Hükümeti açıkça silahlanmaya başlamış, Anayasa dışı faaliyetlere girişmiş, Türklere karşı "zulmünü" artırmış ve bütün bunlar Yunanistan tara fından, kendisinin imzaladığı milletlerarası antlaşmalara aykırı olduğu halde, desteklenmiş, lakin Türkiye'nin bütün uyarmalaIrma rağmen Amerika bir şey yapmamıştır. Birbirine karşı antlaşmalardan doğan zorunluluklarını, yükümlülüklerini istediği zaman reddeden devletlerarasında bir ittifaktan söz edilebilir mi? TSfATO müttefiklerinden herhangi birine yapılacak saldırı, saldırgan tarafından doğal olarak daima haklı gösterilmeye çalışılacaktır. NATO'nun bünyesi saldırganın iddialarına kapılacak kadar zayıf ise, gerçekten tedaviye muhtaç demektir.' Türkiye'nin anlayışına göre, NATO, saldırıya uğrayan bir üyeye derhal yardımı mecburi kılmaktadır. Üyelerin takdirine bırakılan husus, yardımın mahiyeti ve genişliğidir."</p>
	<p class="block_12">İnönü, Bu mektubu gönderdikten sonra, Johnson'un mektubundaki teklifi ve daveti kabul ederek, 21 Haziran'da Washington'a gitti. Johnson, herhalde mektubunun kötü etkisini silmek için Başbakan İnönü'nün seyahati için kendi özel uçağını tahsis etti.</p>
	<p class="block_12">Yapılanlar Türk Milleti'nin Amerika'ya karşı sarsılan güvenini değiştirmedi.</p>
	<p class="block_12">Türk Milliyetçileri haklı çıkmışlardı. Türk'ün Türk'ten başka dostu yoktu.</p>
	<p class="block_12">Yaz tatilinde, memleketinde, boş durmadı Ahmet. Bilgi birikimini kullanmayı, kendinden küçükleri eğitmeyi, teşkilatlanmaya yardım etmeyi görev bildi. İlçesinde gördükleri şaşırtmıştı onu. Bu kadar kısa sürede gerçekleşen değişim ürkütücüydü. Doğrudan doğruya "Komünist" kelimesini kullanamayanlar, kanunla yasak olan komünizmin, açıkça propagandasını yapamayanlar değişik isimlerle dernekler kurmuşlar, gittikçe gelişen, büyüyen ilçesini de hedefleri arasına almışlardı. Özellikle öğretmenler dernekleşmenin başını çekiyorlar, çocuk yaştaki gençleri, lise öğrencilerini etkilemek için her şeyi yapıyorlardı. Kullandıklan sloganlarda geçen kelimeler öylesine akılcı, öylesine etkileyiciydi ki! "Barış" diyorlardı. "Özgürlük" diyorlardı. Dernek isimlerinde bunları ön plana çıkarıyorlardı. Barışa, özgürlüğe kim karşı gelebilir, kim ne söyleyebilirdi? İşçi sınıfının gelişmesi ile ortaya çıkan ve 1961 Anayasası ile şekillenen sendikalar da bu faaliyetlerin merkezleri, aynı zamanda hedefleri haline gelmişlerdi.</p>
	<p class="block_12">İlk olarak "Kurtarılmış Bölgeler" tanımı ile karşılaşıyordu halk. Komünist ideoloji, bir ülkeye yerleşmek adına kanlı bir devrim planlarken, sözde, devrim öncesi, gerillaların eğitimi, halkın kazanılması ve devrim için gerekli enerjinin yapılanması için, kurtarılmış bölgeler elde edilmesi fikrini uygulamaya koyuyordu. Bu bir okul olabilir, bir sokak, bir mahalle, daha gelişmişi bir köy, kasaba, il... Dış destekli faaliyetler öylesine sinsi ve hızlı ilerliyordu ki, akıl alacak gibi değildi. Kimi eski arkadaşlarının bu fikrin esiri olduğunu görüp üzülüyordu Ahmet. Azınlıkta da kalsalar, büyük kentlere okumaya gidenlerden, komünist fikirlere kapılanlar oluyordu.</p>
	<p class="block_12">Önce ailesinden başladı anlatmaya Ahmet. Okuyan kardeşlerini her fırsatta uyardı. Aslında Türk kültür ve geleneğine, İslam inancına bağlı aile yapıları o kadar sağlamdı ki...</p>
	<p class="block_12">Ali Emmi, Ahmet'in etkin halini görüyor, bir yandan onu desteklerken, öte yandan da yaptıklarının, okumasına zarar vereceğini düşünerek üzülüyordu. Sık sık uyarıyordu oğlunu.</p>
	<p class="block_12">Bak evladım! Fazla girme bu olayların içine. Siyasete bulaşma. Yarın ne olacağı belli olmaz. Hem bu devlet bir gariptir, hem de bu millet. Sırtım sıvazlayıp yola koyar, sonra da arkadan vuruverir. Memleketini seven bir başbakanı, iki bakanı ipe çeki-verdi bu devlet. Sen okumana bak! Boş ver siyasete. Ben bile çok pişmanım ucundan kıyısından bulaştığıma! Sonra, girince çıkması çok zor oluyor.</p>
	<p class="block_12">Ali Emmi, Menderes'e vefasının gereği gördüğü için girdiği siyasetten hoşnut değildi. Onun gibi doğru ve dürüst adamlar için eziyetti siyaset.</p>
	<p class="block_12">Siyasetin vefasızlığının Ahmet de farkındaydı. Bugün yükseltir, yarın yere vuruverirdi seni. Ama okumak da kolay değildi. Karşılarındaki fikri yapı, kendisinden başkasına okuma hakkı tanımıyor, huzur vermiyor, tartışmıyor, konuşmuyor "Faşist" damgasını vuruveriyordu. Ya ondan yanaydınız, ya da karşıda!</p>
	<p class="block_12">Kabul edilesi fikirleri yok bunların baba! Türkiye'yi Rus güdümüne sokmaya, onu bir Macaristan, Polonya, Çekoslovakya yapmaya çabalıyorlar. Rus kölesi mi olalım bu yaştan sonra? Allahsız mı olalım, hâşâ? Dinimize, kültürümüze, milletimize mi sövdürelim?</p>
	<p class="block_12">Olur mu hiç?</p>
	<p class="block_12">Bunların yöntemi bu baba! Karşı durmak zorundayız!</p>
	<p class="block_12">Karşı durmak!</p>
	<p class="block_12">Nasıl yapılacaktı bu? Fikir mücadelesini asla kabul etmeyen insanlarla neyi, nasıl konuşacaktınız? Karşınıza çıkıp, inandığınız bütün değerleri yok sayan, milleti, bayrağı, dini reddeden, başka bir ülkenin hayranlığını sürekli dile getiren insanlara ne söyleyecektiniz?</p>
	<p class="block_12">Kavga kaçınılmaz oluyordu zaman zaman, ama kavga bile ne kazandırırdı? Geçici bir üstünlük mü? Varlığım kabul ettirmek mi? Adam kazanmak, gençleri hatta çocukları zehirlemek için adeta bir ihtisas haline gelen propaganda yöntemlerinin tamamını, hem de büyük bir ustalıkla kullananlara nasıl karşı durabilirdiniz? Üstelik hem gelir dağılımının dengesizliği, hem yoksulluk ve geri kalmışlık sürerken, bunları kolayca kullanabiliyordu komünistler. Ülke içindeki etnik ayırımcılığı körüklüyor, milleti bölmek için her şeyi yapıyorlardı. Kürtçü, bölücü dernekler kurulmaya başlamıştı. Üstelik basında ve aydın geçinen yazarlar arasında, sinemada, tiyatroda çok sayıda taraftarlar bulmuşlardı. Adamlar yazıyorlar, çiziyorlar, yönetiyorlar, oynuyorlardı. Mizah yaparak işliyorlardı fikirlerini. Resim çizerek anlatıyorlardı. Gazetelerde, köşelerinde yazıyorlardı. Kitaplar basıyorlardı. Kulla nacakları meta o kadar fazlaydı ki, üstelik haklı konulara el atıyorlar, mesela Amerikan düşmanlığını işliyorlardı. Hangi milliyetçi karşı olabilirdi ki Amerikan karşıtlığına. Komünist tehdide karşı bir çare olarak görülen NATO'ya katılmak bile bağımlılıktı. Milli birlik içinde engel olunabilirdi buna.</p>
	<p class="block_12">Amerikan karşıtı görünenler, söz konusu olan Sovyetler olunca, Çin olunca susuyorlardı. Bu nasıl bir anlayıştı?</p>
	<p class="block_12">Devrim!</p>
	<p class="block_12">Kimi devireceksin?</p>
	<p class="block_12">Her şeyi herkesi?</p>
	<p class="block_12">Düşman kim?</p>
	<p class="block_12">Devrimci olmayan herkes!</p>
	<p class="block_12">Bu nasıl bir kindi?</p>
	<p class="block_12">O yaz büyük bir heyecan daha yaşadı Türkiye. Kıbrıs'ta Rum hücumlarının artması üzerine Türk Jetleri, Amerika'nın karşı uyarılarına rağmen, harekete geçmiş ve belirlenen Rum Mevzilerini bombalamıştı. Bu sırada açılan ateşte isabet alan bir uçağımız düşmüş, pilot Yüzbaşı Cengiz Topel Şehit olmuştu. Büyük infial uyandı Türkiye'de gösteriler düzenlendi.</p>
	<p class="block_12">Kıbrıs, hemen ilçesinin karşısındaydı. Etkileşim daha fazla oldu bu nedenle.</p>
	<p class="block_12">Yaz tatili sürerken, İstanbul'u özledi Ahmet. İlçesinde yapabildiklerini yapmış, tatil olmasına rağmen erken dönmüştü İstanbul'a. Artık hareket çağırıyordu Ahmet'i. Bir şey yapmak için çırpınıyordu. Her olayda, her kavgada vardı! Neredeyse kavgasız gün geçmiyordu. Her yer şiddet kokuyordu.</p>
	<p class="block_12">Okullar açıldığında artık kimse onu adıyla çağırmıyordu. Kim bilir kimin ilk kez seslendirdiği unvan, yapışıp kalmıştı üzerine.</p>
	<p class="block_12">Özel eğitimli asker... Komünistlerin anlatmakla bitiremedikleri, övündükleri gerilla savaşlarının bir öykünmesi gibi! Özellikle FKÖ Gerilla kamplarında eğitilen komünist militanlara söylenmesi gerekirken... Neden Ahmet? Neden komando?</p>
	<p class="block_12">Öyle bir özentisi de yoktu Ahmet'in. Her Türk genci gibi ordusunu sever, ama komando eğitimi Türk Ordusu'nda bile yeniydi daha. İkinci Dünya Savaşı'nda komando eğitimi alan askerlerin başarıları dikkat çekmiş, hemen her ülke bu amaçla asker yetiştirmeye başlamıştı. Ama bununla Ahmet'in ilgisi yoktu ki!</p>
	<p class="block_12">Türk milleti destanı severdi. Kahramanlık öykülerine tutunurdu.</p>
	<p class="block_12">Orman Fakültesi Ahmet ve arkadaşlarının gayreti ile Milliyetçilerin rahatça okuduğu bir okul haline gelmişti. Yurdu temizlenmiş, kalınır olmuştu. Bu işi başaranlardan biriydi "Komando". Komünist derneklerde bir "Komando"nun varlığı fark edilir olmuştu. Zamanla tanımın etki alanı genişlemiş, Türk Milliyetçilerine "Komandolar" demek adet olmuştu.</p>
	<p class="block_12">Komandolar saldırdı!</p>
	<p class="block_12">Komandolar okulu bastı!</p>
	<p class="block_12">Komandolar yurtta kavga çıkardı!</p>
	<p class="block_12">Basın, bu ismin üzerine balıklama atladı. Etkileyici bir isimdi. Güçlü bir isimdi. Yazınca bir işe yarıyor, bir grubu simgeliyordu.</p>
	<p class="block_12">Önce kim söylemişti acaba "Komando" diye? Ahmet'e bu lakabı kim yakıştırmıştı? Ahmet ilk kez o kızdan, Işık'tan duymuştu. Peki, o nerden duymuştu? Kişiden başlayıp genele yayılan, ya da genelden başlayıp bir kişinin üzerinde yapışan bir isim miydi?</p>
	<p class="block_12">Bilinmiyordu! Ama yerleşmişti bir kez. Kimisi artık ona her zaman "Komando" diye sesleniyor ve anıyordu. Kimisi de "Komando Ahmet" diyordu. Yalnızca "Ahmet" diyenlerin sayısı gittikçe azalıyordu. O, özel isim gibi bu şekilde anılırken, Türk Mil liyetçileri de "Komandolar" ismini taşımaktan övünç duymaya başlamıştı.</p>
	<p class="block_12">Derler ki, bir kişiye aynı unvanı kırk kere kullanırsan, sonunda o unvanı sahiplenir!</p>
	<p class="block_12">Türk Milliyetçileri, gelecekte kendilerine büyük sıkıntı verecek, yanlış çağrışımlarla, menfi propaganda aracı olarak kullanılacak bu unvanı, severek kabul ettiler.</p>
	<p class="block_12">1965 yılı...</p>
	<p class="block_12">Türkiye siyasi gelişmelerden ve soğuk savaştan etkileniyor, dünyada meydana gelen olayların benzerleri, çok az boyut değiştirerek yaşanıyordu. Haberleşmenin gelişmesi, beşinci kol faaliyetlerinin artması, büyük kentlerde halkın anlayamadığı, ka-bullenemediği olaylara sebep oluyordu. Yeni kavramlarla tanışıyordu Türkiye. Artık "Öğrenci olayları" adıyla anılan gençlik hareketleri boykotlarla, işgallerle yansıyordu üniversitelere. Üniversite öğrencileri, halktan kopuk, apayrı, sanki başka bir gezegenden gelmiş canlılar olarak görülmeye başlamıştı.</p>
	<p class="block_12">Başlangıçta, belki haklı gerekçelerle, hak arama amacıyla başlayan öğrenci olayları, kısa zamanda şekil değiştirmiş, dış etkiler ve yönlendirmelerle, siyasi propaganda ve etkinlik gösterisine dönüşmüştü.</p>
	<p class="block_12">Milliyetçi gençlerle solcuları karşı karşıya getiren bu olayların garip bir yansıması vardı. İki yanın hak anlayışı farklıydı. Biri hak olarak bakıyordu olaylara, diğeri ise karmaşa için gerekçe. Birisi beklemek ve konuşarak anlaşma yöntemini seçiyordu, diğeri alabildiğine şiddet ve olay çıkması yöntemini. Biri milletini tanıyan devletinin imkânlarını bilen, daha kanaatkar, diğeri ala bildiğine isyankârdı.</p>
	<p class="block_12">Hakkımızı isteriz!</p>
	<p class="block_12">Tamam! Ama nasıl?</p>
	<p class="block_12">Faşistler dışarı!</p>
	<p class="block_12">Solcular için amaçları önündeki her şey, herkes düşmandı. Asker, polis, yönetenler... Milliyetçiler ise ne olursa olsun devletin polisini, Mehmetçiği ve en önemlisi, devleti, gözden çıkaramazlar, onu düşman belleyemezlerdi. Devletsiz olmazdı. Olamazdı.</p>
	<p class="block_12">Okul yemekhanesinde olay çıktı o gün.</p>
	<p class="block_12">İki grup. Birbirinden uzak köşelerde yemek yerdi yemekhanede. Aralarında görünmez, güçlü bir duvar var gibi... Bu duvarın çevresinde ise otlar, yani tarafsız öğrenciler yerleşirdi. Yemek alış sırasında bile fark edilirdi guruplaşmalar.</p>
	<p class="block_12">O gün çıkan öğle yemeğini beğenmedi öğrenciler. Gerçekten kötü bir yemekti. Beğenmemekte haklıydılar. Yönetimle kaç kez görüşülmüş, şartların düzeltilmesi için isteklerde bulunulmuştu. Bu haklı istekler karşılık bulmamıştı. Öğrenciye ayrılan istihkaktan gayrimeşru yararlananlar olmasa, böylesi bir yemek konulmazdı önlerine.</p>
	<p class="block_12">Önce küçük mırıltılarla ortaya kondu hoşnutsuzluk. Sonra kelimeler büyüdü. Sesler yükseldi. Ani verilen kararla hareketlendi sol grup. Yemekleri yerlere döktüler. Metal yemek kaplarını sağa sola fırlatıp slogan atmaya başladılar. Milliyetçiler yalnızca izlemekle yetindiler olanları. Ortada bulunan, hiçbir guruba dâhil olmayan öğrenciler de bu haklı isteğe taraf oldular. Bir zaman oldukları yerde slogan atan solcu öğrencilerden bir grup Ahmet'in bulunduğu masaya yaklaştılar.</p>
	<p class="block_12">Bakın! dedi başlarındaki, "Bu yemekler yenmez. İdare bizi insan yerine koymuyor. Bugüne kadar isteklerimizi dikkate almadılar. Biz yemekleri boykot kararı aldık. Eğer siz de katılırsanız..."</p>
	<p class="block_12">Kısa bir süre düşündü Ahmet. İşbirliği yapılacak birileri değildi karşısındakiler ama haklı bir olay vardı ortada. Kararını verdi, ama küçük bir ayrıntıyla belirledi farklılığı.</p>
	<p class="block_12">Yemek boykotuna katılırız, çünkü haklısınız. Ama biz nimeti yere dökmeyiz! Biz, sizden farklı olarak, şöyle yapacağız. Şimdi yemek kaplarımızı masada bırakıp çıkacağız ve siz sürdürdüğünüz ve saptırmadığınız, içine siyaset bulaştırmadığınız sürece boykota eşlik edeceğiz! dedi. Bunu sevinçle karşıladı karşısındakiler. Öğrenciler ilk kez bir bütün olarak hareket edecekler ve hak arayacaklardı.</p>
	<p class="block_12">Basın büyük ilgi gösterdi bu olaya. Birinci sütundan haber yaptı. Bir süre her şey iyiydi. Ama...</p>
	<p class="block_12">Milliyetçilerin düşündükleri gibi olmadı. Bu ortaklık uzun sürmedi. Zaten eşyanın tabiatına aykırıydı. Boykot uzamış, yemekhane boykotu, okulda derslere girmemeye kadar varmıştı. Hele işe siyasi boyut karışınca...</p>
	<p class="block_12">Solcular boykotu "Turan Emeksiz" boykotu haline çeviriver-diler. Sloganlar, pankartlar artık devleti hedefliyordu.</p>
	<p class="block_12">Turan Emeksiz, Orman Fakültesi öğrencisiydi. Demokrat Parti'nin, muhalefete karşı çıkardığı "Tahkikat Komisyonu Kanunu"nun mecliste kabul edilmesi üzerine, Orman Fakültesi bahçesinde 28 Nisan 1960 tarihinde düzenlenen protesto mitingine katılmıştı. Olaylar büyümüş, polis okul bahçesine girmiş ve öğrenciler Beyazıt Meydanı'na yürümüştü. Polisin öğrencilere ateş açması sonucu, Malatyalı, yirmi yaşındaki Turan Emeksiz ölmüştü. Şimdi, yemek boykotu olarak başlayan öğrenci hareketini çığırından çıkarmış, Turan Emeksizi anma törenlerine dönüştürmüştü solcular. Asılan pankartlar, atılan sloganlar, komünist etkinliği haline gelince Milliyetçi gençler huzursuz olmaya başladılar.</p>
	<p class="block_12">Artık bu boykotun sona ermesi gerekiyordu. Oysa başka okullardan da büyük destek alan solcular, okula ve derslere girişlere engel oluyorlardı.</p>
	<p class="block_12">Önce konuşmayı denedi Milliyetçi öğrenciler. Ahmet'in başkanlığında bir heyet görüşmeye gitti. "Bu iş çığırından çıktı. Başlangıçta böyle konuşmamıştık!" dediler. Ama anlatamadılar dertlerini.</p>
	</body></html>
