<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>47</p>
<p class="calibre1">"Öyle bir şey var mı?" dedi.</p>
<p class="calibre1">— Sen ne dedin?</p>
<p class="calibre1">— "Bilmiyorum" dedim.</p>
<p class="calibre1">— İyi... Bilsen de, "Bilmiyorum" diyeceksin... Söz getirip götürmek olmaz. Köyde delikanlıların iki tane başağası var. Böyle bir şey duyunca onlara bildirmeli. Haklı mıyım Nail ağa?</p>
<p class="calibre1">— Haklısın Murat efendi!</p>
<p class="calibre1">Murat gücenmiş gibi başını çevirdi:</p>
<p class="calibre1">— Her zaman "Haklısın" dersiniz, gene de bildiğinizi yaparsınız. Bir şey duydun, gel odaya, başağalara söyle... Bunların ağzı mı aranır? Ayıp... Siz, Vahit'i bu gidişle bütün bütün azdıracaksınız.</p>
<p class="calibre1">— Gene tuttu köy muhtarlığın... — Nail utandığı için kesik kesik gülüyordu —: Bu kadarı da fazla canım!... Şimdi ortada kan mı dökülsün? Birbirimizi mi vuralım?</p>
<p class="calibre1">— Vurmayın... Neden vuracakmışsınız? —Murat, Nail'in uzattığı nohutlardan biraz aldı —: Bir kere, Vahit gibi, dünkü çocukla senin çekişmen yakışık almaz!...</p>
<p class="calibre1">— Allah Allah! Bizim çekiştiğimiz var mı ki sen bu sözü şimdi böyle söyledin?... İkide bir, elini bıçağına götürüyor, diye sen de kızmıyor musun?</p>
<p class="calibre1">—- Elbet kızıyorum! Geçen ay, ferfene gecesi köpeği vurdu diye kızdım. Ertesi gün, muhtar odasından çıkınca yolunu beklemesine kızdım. Önüne gelmedik de bir güzel sopa attın. O sopa, oğlan akıllansın, diye attırıldı.</p>
<p class="calibre1">— Akıllandı mı bakalım? İşte "Vuracağım" diyormuş.</p>
<p class="calibre1">— Vuracağım dediyse, Mustafa'nın ağzını mı aramak lâzım? Müzevirlik köy delikanlısını birbirine düşman etmez mi büsbütün?</p>
<p class="calibre1">— Bu sözün doğru!... Müzevirlik iyi değil...</p>
<p class="calibre1">Murat sesini değiştirdi:</p>
<p class="calibre1">— Vahit'in üzerine fazla yükleniyorsun Nail! Bu işin sonu hayır getirmeyecek...</p>
<p class="calibre1">— Bak gene böyle söyledin Murat efendi... Benim üzerine gittiğim mi var? Haddini bilsin!</p>
<p class="calibre1">— Haddini bilmek kolay mı? Oğlan fukara... Sizin kabilede tutkunluk yok... Bir başına bırakmışsınız. Tam delikanlı sırası... Yaşıtları arasında giyinmek ister, para harcetmek ister, kız</p>
<p class="calibre1"><a id="bookmark1"></a>48</p>
<p class="calibre1">sevmek ister. Köy yerinde, bilirsin, fukaralıktan kötüsü yok...</p>
<p class="calibre1">— Gurbete gitsin, adam olsun...</p>
<p class="calibre1">— Gidecek, ben konuştum, bu yıl harmanlardan sonra gidecek... Sen de kendini biraz ağır al...</p>
<p class="calibre1">— Şimdi ne yapalım kardeş, bizi seven gül gibi kızı elin kopuğuna mı bırakalım?</p>
<p class="calibre1">— Ben olsam bırakırım.</p>
<p class="calibre1">Nail, bir Murat'ın, bir de Mustafa'nın yüzüne baktı, gülmesi tuttu. Murat'tan çekinmese karnını tutarak kahkahaları salıverecekti. Mustafa'ya göz kırptıktan sonra Murat'a bir avuç nohut daha uzattı:</p>
<p class="calibre1">— Al şunu, hey Murat efendi! Kız, Vahit'i istemiyor.</p>
<p class="calibre1">— Sen bırakırsan belki ister.</p>
<p class="calibre1">— Ben de bırakmam.</p>
<p class="calibre1">— Neden bırakmazsın? Yandığından değil. Vahit, bu işte, sana bir kez kafa tuttu. "Nail'in gözü yıldı da kızdan geçti" demelerinden korkuyorsun.</p>
<p class="calibre1">— İyi bildin... O da var.</p>
<p class="calibre1">— Bilirim... Biz köylüyüz. Gösterişe ölürüz. Gösterişçiliğimizden ellerin lafına çokça bakarız. Sıkça efeleniriz ama, fukara komşumuzdan başkasına da, gücümüz yetmez.</p>
<p class="calibre1">Nail, yumruğuyle Murat'ın karnına dokundu:</p>
<p class="calibre1">— Sen söyle!... Kızdan vazgeçilir mi? Bize bu nohutları kavurup kavurup gönderen şeker gibi kızı, Pelvan reziline kim bırakır? Senin bu taraklarda bezin yok da, Murat efendi, aklın ermez!</p>
<p class="calibre1">Mustafa, bu çekişmenin daha yarısında dinlemekten usanmış, Hoca gibi boşu boşuna öğüt veren ağabeysi Murat'la kan işinde kendisine bu kadar güvenen candarma Nail'e kızmağa başlamıştı. Yuvarlanan bir nohudu bahane ederek, camı çerçevesi kalmamış pencerenin önüne gitti. Yerler bir karış çamurdu sıvama... "Nisan sonu, mayıs başlarında karşı tepelerin kan da erir gider. Sonra Sağırdere'nin suyu azalır. 'Nisan ayı, düğün ayı' demişler. Ayşe'yi bu nisanda Hocalann Hakkı'ya verirler mi?"</p>
<p class="calibre1">Ağabeysi Murat buradan gitmezse, bu akşam caminin arkasında bekleyip sudan gelen Ayşe'nin önüne çıkamayacağı aklına geldi. Yann akşama kalsa, kız elinden büsbütün gidecekmiş gibi korktu.</p>
<p class="calibre1"><a id="bookmark2"></a>49</p>
<p class="calibre1">Ağabeyisi Murat rahat rahat konuşuyordu:</p>
<p class="calibre1">— Başımızda bir belâ daha var: Kurnazlık... Aklımıza bir şey gelir, "Bunu bizden başkası bulamaz" diye güveniriz. Beş paralık kâr için, beş yüz kuruşluk zarara girmemiz hep kurnazlıktan... Bu dünyada kurnazlık gibi belâ yok!...</p>
<p class="calibre1">Murat'ın, bu lafı nereye getireceğini kestiremediği için, Nail çekine çekine doğruladı:</p>
<p class="calibre1">— Gerçekten, köylü adamı kurnazdır. Yüzbaşı bize "Çarıklı kurmaylar!" derdi.</p>
<p class="calibre1">— Çarıklı kurmay!... —Murat kederle güldü—: Oysa kurmay oldun mu çarık giymezsin. Ayağın çarıklı ise, kurmay olamazsın... Biz köylüyüz, arslanım, birbirimize karşı kurt gibiyiz, yabancıya karşı köpek gibi... Kendimiz toprakta yatarız, hatırlı konuğa kaba döşek saklarız. Komşuna bir yumurta vermezsin, versen de ilerde geride lafını edersin, başına vurursun, hatırlı konuğun atına tohumluğunu yedirirsin!</p>
<p class="calibre1">— Tamam! Biz, gerçekten böyleyiz... Doğru be!.. Kurt gibi komşusunu yemez, derler. Biz komşumuzu yeriz hep... Neden, bakalım?</p>
<p class="calibre1">Dışarı çıktıkları için Mustafa, bu soruya ağabeyisinin verdiği karşılığı zorla duydu:</p>
<p class="calibre1">— Çok ezilmiş köylü kısmı da ondan... Adamm ezilmişinden, bu kadar adam olur Nail ağa!...</p>
<p class="calibre1">Mustafa, "adamın ezilmişi" lafına takıldı. "Köylü adamı dibekte doğulmuş ekin tanesine mi benzer, demek?"</p>
<p class="calibre1">Murat, konuşuyordu:</p>
<p class="calibre1">— Şuna bak!... Yamören'in okulu durduğu yerde yıkıldı. Okulunu bu hale getiren köyden adam gibi adam çıkar mı? Bereket, delikanlılar gurbete gidiyorlar da biraz adamlık öğreniyorlar!...</p>
<p class="calibre1">Mustafa, harmandan sonra, Vahit'in gurbete gideceğini düşündü. Ürktü. Vahit'in, zanaatı olmadığı için, elinden ancak kara işçilik gelirdi, köyde herkes: "Amele olmaktansa adam ölmeli!" derdi. Vaktiyle köyün yanından tren yolu geçerken, kadınlarla beraber taş kırmağa gittiği zamanlan hatırladı. Boynundaki saat-köstek parasını, orada kazanmıştı ama, kara işçilikten korkusu da bu taş kırma zamanlarından kalmıştı.</p>
<p class="calibre1">Aslında çiftçiliği de pek sevmiyor, daha doğrusu hakkından</p>
<p class="calibre1"><a id="bookmark3"></a>50</p>
<p class="calibre1">gelemiyor, bir yıldan beri babasından, ağabeyisinden gizli içtiği tütünün parasını, ufak tefek harçlığını tiftik kırkmaktan, duvar .örmekten çıkarıyordu.</p>
<p class="calibre1">Saatine baktı. "Vahit, kara işçi olur öyleyse..." diye içini çekti.</p>
<p class="calibre1">Rüzgâr, muhtar odasının karşısındaki dut ağacının dallarını deli deli sallıyordu. Bir, bir buçuk ay önce kızların ferfene yedikleri karlı gecede, bu ağacın yapraklarını Vahit'le konuşmuşlardı. Canımn sıkıntısını yalnızlığa verdi. Vahit oduna gitmemiş olsaydı, iki laf eder, açılırdı. "Vahit, iyi bir arkadaş!... Varsın avanak olsun!" Sümkürdü. Elini önce duvara, sonra zıpkasının arkasına sildi. Ağabeyisi Murat, doğru söylüyordu. "Köylü kısmı, komşusuna kurt gibidir" dediği de doğru... "Güldane'nin Nail'e kavurga gönderdiğini biz Vahit'e neden söylemeyiz? İşte gördün mü?" Suratını asarak bir cığara yaktı.</p>
<p class="calibre1">Demin saata bakmıştı da kaç olduğunu aklında tutamamıştı.</p>
<p class="calibre1">Bir daha çıkardı. "Saat on bire gelmiş... Akşama bir saat var...</p>
<p class="calibre1">Bir saat sonra akşam namazı... Ulan Hocalann Hakkı! Ulan Koca domuz!... Şart olsun, bunun sonu fenaya varır!..."</p>
<p class="calibre1">Ayşe bakraçlar kolunda avluya çıktığı zaman ortalık neredeyse kararacaktı. Mustafa, yıkık okulun merdivenini acele inip kızın ardına düştü. Ayşe yürürken yavuz atlar gibi başım inadına dik tutuyor, omuzlarını, kalçalarını "naz ile" sallıyordu. Rüzgâr, başörtüsünün ucunu çözünce dönecek gibi yaptığından Mustafa görünmemek için çekildi. Yüreği, karnını bulandıracak kadar hızlı vuruyor, yanaklarından şakaklanna doğru bir sıcaklık yayılıyordu. "Adam sevdiğinden korkar mı? Sevdalanmak kötü... Sevdalanmak erkek kısmına yarayışlı değil!"</p>
<p class="calibre1">Caminin arkasındaki yol dardı. İki adam yan yana ancak geçer. Topal İsmail'in bir lafını hatırladı: "Hele efendi! dudaklarını yalayarak nereden bu geliş?... Cami arkasında kan tatlısı mı yedin?" Gülümsedi: "Delikanlı kısmı, Yamören'de rahat etmek isterse şu hırsız Topalı kurban niyetine bir gece kesivermeli!"</p>
<p class="calibre1">Yolun yarısındaki çıkıntıyı siperleyerek durdu: "Kız çeşmeden karının biriyle gelirse... Gelsin!... Su istenecek... Allah Allah, su istemek de ayıp mı ulan?"</p>
<p class="calibre1">Kasketini düzeltti... Cebinden koku yağı şişesini çıkarıp ceketinin yakasıyle bıyık yerlerine biraz sürdü. Köyün alt başında,</p>
<p class="calibre1"><a id="bookmark4"></a>51</p>
<p class="calibre1">çobandan gelen hayvanlar aralık aralık bağınyorlardı. Güzel koku Mustafa'yı biraz keyiflendirmişti. Yuvarlak bir taşı ayağıyle şuradan şuraya yuvarlayarak bir zaman oyalandı. Sonra çömelip sırtını caminin duvarına dayadı. Aksiliğe bakmalı ki, bir de hıçkırık yakalamıştı. Her soluk alışta gövdesi temelden sarsılıyordu...</p>
<p class="calibre1">"Aman, pepeme olduk. Gördün mü? İki lafı bir araya getirmek ne mümkün?"</p>
<p class="calibre1">Amcası Reşit Hoca ezana başlayınca hemen ayağa kalktı.</p>
<p class="calibre1">Saati gene beş dakika ileri gitmişti. Elleri üşüdüğünden küfrederek zorla düzeltti. "Allahü ekber... Allahü ekber!; Anladık Amca!... Büyüklüğünü göstereceği sıradır, kurban olduğum..."</p>
<p class="calibre1">Ayşe köşeyi dönünce, durup beklediğini anlamasın diye başını eğerek yürüdü. Yaklaşınca, kız yol vermek için duvara sokuldu. Mustafa yumruklan kalçalarında, bacaklarını biraz açıp önünde durdu:</p>
<p class="calibre1">— Ayşe kız!... Bir su ver şuradan...</p>
<p class="calibre1">— Şuna bak... Haydi yoluna git!...</p>
<p class="calibre1">Mustafa, kaşlarını çatarak Ayşe'nin yüzüne baktı: "Şunu tut... Yanağını dişle!... Allahü ekber!" Nail'in öğrettiklerini bir türlü hatırlayamıyordu: "Gözleye, gözleye... Bakraç... Su... Hasan, Hüseyin efendimiz..." Bir şeyler... Öfkelendi:</p>
<p class="calibre1">— Ulan alçak! Bir su deriz, vermezsin... Yezit... Gözleye gözleye gözleyemez olduk...</p>
<p class="calibre1">— Çeşmede su çok... Git de iç...</p>
<p class="calibre1">— Ulan, imansızlığını biliyoruz. Ver şu bakracı da, elinden bir su içelim!...</p>
<p class="calibre1">Bakracın sapını tuttu. Ayşe hırçınlaştı:</p>
<p class="calibre1">— Bırak!...</p>
<p class="calibre1">— Dur kız...</p>
<p class="calibre1">—Bırak... Valla'h billâh bağırırım...</p>
<p class="calibre1">— Kız sallanma! Şuna bak!... Üstümüzü ıslatacak... Bir yudum su, rezil... Adam düşmanı olsa bir yudum suyu esirgemez.</p>
<p class="calibre1">— Ana yetiş... Ana! Şu Mustafa'ya bak!...</p>
<p class="calibre1">Ayşe, böyle bağırarak su kaplarının ikisini de yere attı.</p>
<p class="calibre1">Mustafa ayaklarını ıslatmamak için geri sıçradı.</p>
<p class="calibre1">Ayşe koyu koyu küfrederek yerden bir taş aldı. Mustafa, korkmuş gibi, elini mahsustan yüzüne siper etti:</p>
<p class="calibre1"><a id="bookmark5"></a>52</p>
<p class="calibre1">— Dursana orospu!... "Dur" dedik, eşşoğlu eşşek!</p>
<p class="calibre1">Ayşe'nin var kuvvetiyle fırlattığı taş, omuzu üzerinde geçip</p>
<p class="calibre1">gitti. Kız daha büyük bir taş alınca, Mustafa: "Şuna iki şamar çeksem mi, hey Allah?" diye keyifle düşündü, küçük bir çocuğu azarlar gibi gülerek parmağını kaldırdı:</p>
<p class="calibre1">—Taş atılır mı? Kemiklerini kırarım... Bırak elinden...</p>
<p class="calibre1">Bırak... Sana iki sözüm var.</p>
<p class="calibre1">— Ana yetiş... Ana!...</p>
<p class="calibre1">Ayşe cilveden değil, gerçekten, işittirmecesine bağırıyordu. Mustafa'nın birden bütün umudu kesildi. Bir zaman şaşkın şaşkın baktı. Aklına küfür bile gelmiyordu. Söz dinletemeyeceğini anladı. Üstelemekten vazgeçerek çeşmeye doğru yürürken ayağına takılan bakraçlardan birine, bir tekme attı. İşte tam bu sırada, Ayşe'nin fırlattığı taş, ensesine vurmuş, gözlerinden ateş çıkmıştı. Elini başına götürdü. Parmaklarına sürülen sıcaklığın kan olduğunu anlayınca boğazı kurudu. Hızla döndü. Önce eline sonra Ayşe'ye baktı. Elinin kanını arkasına saklayarak, başının yarıklığını belli etmemek için, zorla güldü:</p>
<p class="calibre1">— Kız, bu nasıl iş? Şapkamız olmasaydı, başımızı yara-caktın!...</p>
<p class="calibre1">Kanın ensesine sıcak sıcak aktığını duyuyor, parmaklarını zıpkasına gizlice siliyordu:</p>
<p class="calibre1">— Bir su vermedin!... Fazladan bizi taşa tuttun...</p>
<p class="calibre1">— Vermem... Yoluna git. Töbe olsun Murat Ağama derim! "Mustafa, bana bir etmediğini komadı" derim...</p>
<p class="calibre1">Murat Ağasının ismi geçer geçmez Mustafa korkuyla bakındı. Yorgun bir hareketle "Defol!" anlamına elini salladı. Hızlı hızlı yürüdü. Köşeyi dönüp muhtar odasıyle karşılaşınca herkes meseleyi anlayacakmış gibi telâşlandı. Caminin açık duran kapısından içeriye giriverdi. İçerde bir tek gaz lambası yanıyor, ilk safta akşam namazına durmuş birkaç kişinin gölgesini duvarın yüzünde tavana kadar uzatıyordu.</p>
<p class="calibre1">Mustafa: "Bu kızdan bize hayır yok!... Çabalamamız boşuna!" diye düşünerek mendilini dizi üzerinde katlamağa çalıştı. Yarayı bağlayacağı sıra: "Başımızın yarıldığı bilinir, gördün mü?" dedi. Duvarın köşesinden biraz örümcek ağı alıp ensesine bastırdı. Bir zaman, kendisinin değilmiş de, bir başkasının yarasını tutuyormuş gibi öylece durdu.</p>
<p class="calibre1">53</p>
<p class="calibre1">IV</p>
<p class="calibre1">Mustafa'nın babası Kulaksız Yakup Ağa deminden beri anlatıyordu:</p>
<p class="calibre1">— Rençber kısmına iki çift öküz olmadı mı, kulak verme!...</p>
<p class="calibre1">Köy yerinde fukaralığa hiç dayanılmaz... Ben bilirim. Ben şu yüzden bilirim ki, dokuz yaşımda yetim kalmışım ben... Sığırt -maçlık ettim! Ellerin davarım güttüm bir vakit!... Sonrası, komşulardan kira ile eşek tutar oldum!... Düşün ki, Yakub'un bir eşeği bile yok!... Komşudan eşek kiralarsın da ne yaparsın? Çankırı'nın Tuz mağrasından tuz çekerdim. İki gün gidilecek, iki gün gelinecek, dört gün... Dört günde altmış okka tuz ne bırakır? Mustafa'nın anası o sıralar sağdı. Rahmetli, tarlaya koşar, harmana koşar. Senin Kulaksız emmin ne günler gördü, hey kızım!... Bir çift öküz vardı. Kocadılar giderek... Sattık. Üste yirmi kayma koydum, bir çift büyük boynuzlu göçmen öküzü aldım. Bizim köyün istemezini sen bilir misin? İki ay geçmeden öküzlerden biri öldü. Tekini sattık. Bu kez, bir çift kara sığır alındı. — Kulaksız Yakup Ağa, gizli bir şey söylüyor gibi sesini alçattı —: Allanın işine bak! İki ay geçmeden kara sığırın teki de öldü. Söz gelişi "öldü" diyorum. Hayvanlara bıçağı zor ile yetiştiriyorlar. Hep de iyisi ölüyor. Dedim ya, göze geliyoruz!... Alnı benekli hayvan öldü. Sağ boyunduruğa koşardım. Alnı benekli öküz, hiç unutmam, avlunun ortasına yıkıldı. Aklında mı? O yıl Yamören'in adamı: "Etten usandık, Yakup! Yeter aman!" dediydi. Kolay değil, birinin derisi kurumadan Kulaksızın Yakup ötekini kesiyor. Kalan sığırın yamna boynuzu kırık, marazlı bir eş uydurduk. Bir ay sonra sancılandı. Bıçağı zor kavuştur dum. Ay başı otuz, Yakup avluda öküz boğazlıyor. Aklında mı?...</p>
<p class="calibre1">Gurbetçi Ömer'in karısı Meryem, başını çevirerek güldü:</p>
<p class="calibre1">— Aklımda olmaz mı, Emmi!</p>
<p class="calibre1">— İyi öyleyse... Sonunda bu Mustafa'nın analığı Binnaz'ı aldım da, üzerimdeki uğursuzluk geçti. Biraz ferahladım. Ha, ne dersin?...</p>
<p class="calibre1">Meryem, burnunun yansına kadar sardığı beyaz örtünün altında sakız çiğneye çiğneye çorap örüyordu. Şişlerden birisini başparmağıyla itip yan gözle Mustafa'nın yüzüne baktı. Mustafa dalgındı, arada bir elini cıgara çıkarmak için cebine götürüyor,</p>
<p class="calibre1">54</p>
<p class="calibre1">Yakup Ağa tekrar konuşmağa başlayınca, ya da aksırınca geri çekiyordu.</p>
<p class="calibre1">Kulaksız Yakup Ağanın üst üste aksırması, burnundan kıl koparmaya çalışmasındandı. Bu yüzden, sesi boğuk çıkar, sözlerini yanda keserdi. Gene aksırdı, kırçıl sakalını sıvazlayarak "Çok şükür!" çekti, dereden gelen eşek anırtısıyle birden irkilip Mustafa'ya çıkıştı:</p>
<p class="calibre1">— Yetiş ulan!... Atla koş!...</p>
<p class="calibre1">Mustafa çoktan sıçramış, "Sus ulan! Sus alçak!" diye bağırarak dik sırttan, fundalara tutuna tutuna aşağıya doğru koşmuştu. Yakup Ağa ardından seslendi:</p>
<p class="calibre1">— Vurma oğlum! Hayvandır. Sakın vurma!...</p>
<p class="calibre1">Mustafa, karşılık vermeden bodur meşelerin arasına girdi.</p>
<p class="calibre1">Sağırdere'nin kenannda hâlâ anıran eşeğe yetişti: Burnunu öfkeyle sıktı. Eşek başını bir iki kere silkelemiş, kurtulamayacağı -nı anlayınca biraz inledikten sonra sesini kesmişti. Mustafa, geri çekilip hayvanın karmna bir de tekme indirdi. Babasının görüp görmediğini anlamak için geldiği yöne baktı. Fundalar iyice yapraklandığından altında oturduklan büyük meşenin gövdesi, görünmüyordu. Mustafa, elini otlara sildikten sonra bir cıgara yaktı, yere çömeldi. Yağmurlar kesildi kesileli, suyu yan yarıya azalmış olan Sağırdere, burada yüksek kayalann arasından dolana dolana akıyordu, başını taşlara vurdukça köpür köpür köpürüyordu. Yamören'de sayımdan kaçırılan hayvanlar eskiden beri buraya gizlenmekteydi. İki dirsek arasında, on beş metre aralığı Yakup Ağa, dallarla kapatmıştı. "Şuraya bak! Kuytu ki, adam kessen bilinmez!..."</p>
<p class="calibre1">Yeni alınan teke, yaprak koparmak için başını silkeledikçe boynundaki küçük çıngırak gümüş para gibi ses veriyordu. Teke de, öteki hayvanlar da kış sonu olduğundan zayıftılar. Tiftiklerin postlan kirli bulanık, koyunlann yünleri düğüm düğümdü.</p>
<p class="calibre1">Keçiler de koyunlar gibi birbirlerine sokulmuşlardı. Koca teke hepsinden daha büyük olduğundan hepsinden daha etsiz, daha marazlı görünüyordu. Evdeki kocaman tunç çanı sıkıntı çekmeden taşıyabilmesi için, en aşağı iki ay, meşe yaprağı yemesi lâzımdı.</p>
<p class="calibre1">Küçük çıngırak bir daha öttü. Mustafa, babası Kulaksız Yakup Ağanın huylanna şaştı: "Koca tekeye fındık kadar çıngırak</p>
<p class="calibre1"><a id="bookmark6"></a>55</p>
<p class="calibre1">ne lâzım? Şuna bak! Tahsildardan kaçırılmış hayvana çıngırak takıldığı hiç görülmüş mü? Hep babamın işleri... Şimdi "Hayvanlar tamam mı?" diye sorar. Hep mi saymalı canım, saat başı?"...</p>
<p class="calibre1">Bu yıl sayımdan altmış iki tiftik keçisi, otuz koyun, üç merkep kaçırmışlardı. Mustafa saymağa üşendi. Cıgarayı derenin suyuna atarak ağır ağır yukarı çıktı.</p>
<p class="calibre1">Yakup Ağa, küçücük gözlerini kırpıştırarak sordu:</p>
<p class="calibre1">— Hangi eşek anırdı, ulan?</p>
<p class="calibre1">— Hangisi anınr? Aygır eşek...</p>
<p class="calibre1">Kulaksız Yakup Ağa, kırçıl sakalını titreterek keyifli keyifli güldü:</p>
<p class="calibre1">— Gördün mü kız, Meryem? "Aygır eşeğin sesi..." dedim.</p>
<p class="calibre1">Bir de inat edersin. "Yok, bizim eşek!" dersin.</p>
<p class="calibre1">Gurbetçi Ömer'in karısı Meryem, oğluna, örgülü çorabı ağzına kapatarak omuzlarını oynattı.</p>
<p class="calibre1">— Eşek kısmının sesi birbirine uyar. Bizimki sandım.</p>
<p class="calibre1">Mustafa, yere serili eski kilim parçasına diz çöktü.</p>
<p class="calibre1">— Yeni eşek huysuz!... Ne dersin, baba?</p>
<p class="calibre1">— Huysuz değil, oynak... Canı tez... Genç hayvan... Bir yanına vurmadın ya?</p>
<p class="calibre1">— Bu kez vurmadım!... Sabahtan beri dördüncü oldu.</p>
<p class="calibre1">Dereye koş, yukarı çık...</p>
<p class="calibre1">— El malına koşmuyorsun, kendi malına koşuyorsun. Ben senin yaşındayken, ağa yanında sığırtmaçlık ederdim. Akşama kadar dur otur yok!... Yediğim şamar da cabası... — Yakup Ağa parmaklanyle gösterdi —: Yavaşça burnunu sıksan şöylece, sesini keser. Hayvan kısmına hiç vurulmaz. Allah yapısı... Derdini</p>
<p class="calibre1">yanamaz!... Pek günahtır.</p>
<p class="calibre1">Meryem ördüğü çorabı dizinin üzerine koyup, iki yana gererek Yakup Ağayı doğruladı:</p>
<p class="calibre1">— Günahtır. Günah olmaz mı?</p>
<p class="calibre1">Yakup Ağa, sığırtmaçlık ettiği zamanın olmuşlarından anlat -maya başladı. Çocukluğunda sığırtmaçlık ettiğini, babasının böyle sıralı sırasız söylemesine, kılığa kıyafete hiç aldırmamasına Mustafa son günlerde kızıyordu. "Düğmeleri tamam, hava da epeyce serin, öyleyken gömleğinin önü karnına kadar açık... Göğsünün kılları ağarmış ama, hiç akıllanmamış bu benim babam!... "</p>
<p class="calibre1">56</p>
<p class="calibre1">. Yakup Ağanın kara astar bezinden yapılma yeleği üst üste yamanmıştı. "Şunu giyer mi gözü ağalıkta olan herif?"</p>
<p class="calibre1">Yakup Ağa, laf arası, burnundan bir kıl kopardı. Parmaklarını güneşe doğru kaldırıp bakarak, gözleri kısılmış, aksırmak için biraz bekledi:</p>
<p class="calibre1">— Mundar hayvan kısmı... — Aksırdı —: Nazlı olur. Kemiği... — Aksırdı—: Bir kırılsa, mümkünü yok. Bir daha kaynamaz. — Üçüncü defa aksırdı: "Çok şükür!" diyerek sakalını sıvazladı— Gayri kesmeli... Eti köpeklere, derisi çerçiye...</p>
<p class="calibre1">Tekenin çıngırağına kulak vererek acılı gözlerle dere yatağına baktı.</p>
<p class="calibre1">Babası cıgara yaktığı için Mustafa'nın da canı cıgara istemişti, ama kalkmağa üşeniyordu. "Eşek bir daha amrsın, dinime imanıma, bu kez gebertirim!" diyerek bıçağını yokladı.</p>
<p class="calibre1">Gene "mundar hayvanlar" üstüne bir şeyler anlatan Yakup Ağa artık burnunu bırakmış, sağ kulağını çekiştirmeğe başlamıştı. Sağ kulağı ortasına kadar yarıktı. "Kulaksız" lâkabı burdan geliyordu. Babası ne zaman kulağını böyle çekiştirse büsbütün koparacak gibi, Mustafa tedirgin oluyordu. Yakup Ağayı yaptığından vazgeçirmek için aklında hiç bir şey yokken konuştu:</p>
<p class="calibre1">— Baba...</p>
<p class="calibre1">— Ne var yavrum?</p>
<p class="calibre1">— Aklıma geldi... Aklıma gelen şu... Biz, eşekleri boşuna kaçırdık. Köyde eşek kalmadı. Tahsildar, candarma çavuşu "Eşeksiz köy görmedik. Bu ne iş muhtar?" demişlerdir, şaşmışlardır.</p>
<p class="calibre1">— Doğru! Farkına vardılarsa muhtara bağırırlar. Muhtar kısmı, kendi eşeğini saklamamalı. Sorgu sual olunca, kendi merkebini "buyur" diyerek gösterirsin. Muhtarlık kolay değil...</p>
<p class="calibre1">— Geçen yıl eşekleri sakladık mı? Saklamadık.</p>
<p class="calibre1">— İyi bildin, saklamadık. Bu yıl da sayıma girdikleri şüpheli... Kimi "Almacakmış aman!" dedi. "Duydunuz mu, eşek başına 60 kuruş sayım kesilmiş!" dedi. Kimi: "Yok canım!" dedi.</p>
<p class="calibre1">— Yakup Ağa başını salladı —: Allah Allah. Bakalım gelecek yıl daha neler göreceğiz! Kendi hayvanımı, ben hükümetten ne diye kaçırayım yahu? "Sayımcı geliyor!" diye köylü malını önüne kattı, dağa saklandı. Eşkiyahk dediğin budur, öteki yok!... Rahmetli Eğri Ahmet'e "Eşkiya!" derler. Biz Eğri Ahmet'ten davar</p>
<p class="calibre1">57</p>
<p class="calibre1">saklamazdık.</p>
<p class="calibre1">Mustafa, eşkıya Eğri Ahmet'in lafına ilgilendi. Eğri Ahmet,</p>
<p class="calibre1">Emine teyzesinin kocası olduğundan Kulaksız kabilesine enişte sayılıyordu. "Yunan Savaşı sırasında Sivas'tan Bolu'ya kadar yedi vilâyeti amana düşürmüş, valileri, kaymakamları titretmiş bir yiğit..." Babası, başka bir söz açmasın diye, Mustafa acele sordu:</p>
<p class="calibre1">— Eğri Ahmet eniştem, davar kısmına dokunmaz mıydı?</p>
<p class="calibre1">Yakup Ağa elini kaldırdı:</p>
<p class="calibre1">— Töbe, de. Hâşâ!... dokunmazdı ya, ne belledin. Hey Eğri Ahmet, hey!... Öyle yürekli babayiğit şimdi ne ararsın!... Eğri Ahmet enişten Yamören'deyse, müfrezeler şu yana dolanıverir-lerdi. Önüne çıkmak ne mümkün!... Askere hiç kıymazdı, ille subay düşmanıydı. Kaç tane okumuş subay yedi, kaç tane!...</p>
<p class="calibre1">— Yakup Ağa biraz sustu, tatlı şeyler düşündüğü dudaklarım yalamasından, belliydi —: Hey rahmetli!... Altında bir at vardı, tamkan Arap atı... Bin liralık bir at... "Bin Ura" dedimse, sarı lira... Altmış, yetmiş askeriyle köye geldi mi, vezir geldi sanırdın. Hükümet gibi hükmederdi canım!... Analığın Binnaz'ı bana vermeyecek oldular. O zamanlar fukaralık boynumuza geçmiş bukağı... Rahmetli anan tarlada uğraşır, ben kira hayvaniyle Çankırı mağarasından tuz çekerim. Rezillik! Binnaz'ın babası zengin... Bir gün Eğri Ahmet eniştene, "Durum böyle böyle!"</p>
<p class="calibre1">dedim. Haftasına bırakmadı, karıyı bana aldı. Babası ölünce analığına 15-20 tarla düştü, belimiz doğruldu. Hiç unutmam, bir gece rahmetli Eğri Ahmet Yamören'e geldi. O sıra, Kurşunlu'ya kan öğretmen daha yeni gelmiş. "Kandan öğretmen olur mu?" diye köylünün hafızı, hocası tekbir çekiyor. Eğri Ahmet kan öğretmeni, gece vakti sıcak yatağından kaldırdı. Kurşunlu'dan Yamören'e getirdi. Hep seyrediyoruz. İstanbul kansı imiş...</p>
<p class="calibre1">Korkar, titrer, ağlar... İnceden inceye yalvardıkça Eğri Ahmet enişten güler mi sana!... Oyun oldu o gece yahu!... O gece gürültü, kıyamet!...</p>
<p class="calibre1">Gurbetçi Ömer'in kansı Meryem, olayı iyi bildiği halde, çorap örmeği bırakmış, can kulağıyle dinlemeğe başlamıştı.</p>
<p class="calibre1">Yakup Ağa parmağını şalvanna sildi.</p>
<p class="calibre1">— Kanyı o gece, sabaha kadar oynattı. Eğri Ahmet enişten...</p>
<p class="calibre1">— Kötü kan mıymış öğretmen?</p>
<p class="calibre1">58</p>
<p class="calibre1">— öğretmen kan kötü olur mu? Namustan yana namuslu...</p>
<p class="calibre1">Senin enişten cebri oynatıyor. Eğri Ahmet'in işi, hükümete inat... "Vay, sen kandan öğretmen yaparsın da benim toprağıma mı yollarsın?" hesabı... Dediğim mesele Yunan savaşından az sonra... O sıralarda biz de genciz. El vuruyoruz ki, şakır şakır. Yamören'de kıyamet kopuyor. Sonunda gün ışıdı, sabah oldu. Sabah ezam inil inil okunmağa başlayınca rahmetli, bağlama çalan çingeneye, "Kes, yeter!" dedi. İstanbullu kanmn boynuna kendi eliyle bir beşibirlik taktı. "Var yürü... Candarma yüzbaşısına selâm ederim!" dedi. Yolladı gerisin geri...</p>
<p class="calibre1">— Başka bir şey yapmadı mı?</p>
<p class="calibre1">— Töbe de... Lafa bak!... Başka şey yapılır mı? Eşkiya kısmı, uçkuruna sağlam olmazsa köy yerinde barınamaz. — Ya-kup Ağa içini çekti —: Sırası gelir, "Eğri Ahmet gibi yiğ it olmaz!" derim. Bunun Ağası Murat, bana kızar. "Eğri Ahmet rezilin biri, vatana gâvur girmiş, eşkiyalık sırası mı? Gâvurun üstüne gitse ya... Bizim subayı vuracağına gâvur subayı vursa ya..." der. Laf mı şu!... Ölü bizim ölü, "Allah rahmet eyleye..." demek düşer</p>
<p class="calibre1">bize...</p>
<p class="calibre1">Kulaksız Yakup Ağa burnundan bir kıl kopanp birkaç kere aksırdıktan sonra gözlerinden sakalının ucuna kadar yüzünü</p>
<p class="calibre1">sıvazladı:</p>
<p class="calibre1">— Kız Meryem...</p>
<p class="calibre1">— Buyur amca...</p>
<p class="calibre1">— Senin oğlan kaç yaşında?</p>
<p class="calibre1">— Yedi, sekiz yaşında var... Hesabını babası bilir.</p>
<p class="calibre1">— İyi dinle... Bu sözüme kulak vereceksin. Oğlanı yeni yazı okuluna göndermek yok. Oğlunu Kurşunlu'nun beş sınıflı okuluna hiç göndermeyeceksin... Hocadan Kur'an öğrensin, akıllı ise eski yazı öğrensin. Benim Murat'ı Kurşunlu'nun okulu bozdu.</p>
<p class="calibre1">Beş yıl okuttuk, beş yıl şıkır şıkır paralar verdik... Hesaplaşanı, iki çift öküz parası tutar. Şimdi bizi beğenmez, rahmetli Eğri Ahmet eniştesini beğenmez. "Aman oğlum, bu kadar okudun, köy yerine muhtar ol" derim. Alın teriyle kazamrmış. Bu dünyada alın terleten işten namuslusu yokmuş. Şu lafa bak, şu lafa... Eller rahat arar. Bizim oğlan gitti, Sımıcak tren durağına, töbe töb£, demirbaş işçi oldu. Olsun bakalım!...</p>
<p class="calibre1">Yakup Ağa, pek uzaklarda, kurşuni bulut parçalan gibi</p>
<p class="calibre1">59</p>
<p class="calibre1">duran İncegeliş dağlarına biraz daldı.</p>
<p class="calibre1">— Murat'ı okula hiç yollamamak varmış... Neyse, "Türkün</p>
<p class="calibre1">aklı sonra gelir" demişler. Kurşunlu'nun öğretmeni Mahmut Beyi bildin mi? Bir ayağı topal... Bizim hırsız İsmail gibi... Allahtır bu... ayağını boşuna almamış... Bu Mahmut Bey Yamören'e geldiydi. Köylünün önünde, "Murat gibi öğrencim yoktur. Emeklerim helâl olsun!" dediydi. Ben o laflara aldandım. Bir de köylünün hasedine aldandım. Bizi istemeyenler, "Yakup işi azıttı. Oğlunu subay yapacak, boynuz, kulağı geçer mi, eyvah!" dediler. Güvendim. Bugün de bilmeyenler Mahmut Beyi: "Şöyle iyidir, böyle akıllıdır!" diye överler. Kulak verme! Benim Murat'ı şaşırtan odur. Ama ne oldu... Yakup'un ahi bir vakit yerde kalmaz. Mahmut Beyi Kurşunlu'dan Sivas'a göndermişler. Sivas'ı birbirine katmış, ileri geri haltetmiş, yakalamışlar, mahpusdamına atıvermişler. Benim oğlum Murat duyunca, bir hafta ağladı.</p>
<p class="calibre1">Erkek kısmı, el adamının arkasından ağlar mı? Tüü, rezil! Tüh... Mahmut Bey iyi imiş... Ayda otuz lira aylık alır. Otuz lira bu... Yemekle mi tükenir, a kızım? Bir de fukarayı severmiş Mahmut Bey... Fukarayı seversen, haydi bakalım, ay başında otuz lira alma da, on beş lira alıver... Fukara dedin mi, Murat oğlumun yüreği yarılır... Fukaraymış... Kör mü, fukara olmayıversin!...</p>
<p class="calibre1">Yakup Ağa, fukaralara atıp tutmağa başladı. Adam tembel olmasaymış, fukara olmazmış... Parayı kazanmak değil, tutmak marifetmiş... "Ne mümkün!"</p>
<p class="calibre1">Gurbetçi Ömer'in karısı Meryem, gene çorap örmeğe dalmıştı. Parmaklarına bakmadan makine gibi çalışıyordu.</p>
<p class="calibre1">Mustafa, deminden beri Eğri Ahmet eniştesini düşünmekteydi. "Rahmetli şimdi sağ olsaydı... Dinime imanıma, Ayşe'yi bize çeker alırdı. Teyzeme gider ağlardım, Ayşe'yi, Eğri Ahmet eniştem mutlak alırdı. Gördün mü?" dişlerini sıkarak gözlerini ileriye dikti.</p>
<p class="calibre1">Yamören, tepenin ardında kaldığı için görünmüyor, Aşağı mahalleden sonra başlayarak bahçelerin ağaçlarından ötelere uzanan kıraç ova; akşam güneşinin altında renkli bir su gibi sanki dalgalanıyordu. Dibinde oturdukları meşeye çıksa köy gölünün kıyısındaki üç kavaklar görünür. "Sayımcılar giderse, Vahit, kavağa bez bağlayıp bildirecek... Ulan Pelvan! Unuttunsa yok mu, unuttunsa..."</p>
<p class="calibre1">60</p>
<p class="calibre1">Elindeki çiğdemi yere atıp üzerine hınçla bastı: "Mayıs ayı geldi çattı. Düğün sahipleri hazırlanmakta durmadan. Yamören düğünlere hazırlanmakta... Biz dağ başını tutmuşuz!... Sayım kaçağı hayvan bekleriz." Kendisi köyde olmadığı için Ayşe'yi, Hocalann Hakkı'ya daha kolay vereceklermiş gibi kızı her hatırlayışta öfkesi de, telâşı da artıyordu. Üç gündür burada yatıp kalktıklarından Yamören'i göresi gelmişti. "Bu akşam durmam, ölüm olsa kalkar giderim!"</p>
<p class="calibre1">Sağırdere'nin içinden tekenin çıngırağı nazlı nazlı duyuluyordu. Yakup Ağa, iki dizi üzerine dikilerek bu sesi bir zaman dinledi. Sonra ağaca yaslanıp içini çekti:</p>
<p class="calibre1">— Duydun mu? Benim koca tekenin çıngırağı... Para sesi gibi çıngır çıngır. Aferin! Ulan aferin koca teke. Hele bu yaz biraz daha canlansın, boynuna bakır çan takılacak... Teke de, maşallah, teke... Umum tekelerin padişahı!... Ben bilirim, bu cins hayvan tosun kadar büyür. Bu da öyle bir soydur! Allanın bir hikmeti!... Kara sığır parasına aldık canım... Düşmanlarım ağlaşsın... Meryem kız!</p>
<p class="calibre1">— Buyur Emmi!</p>
<p class="calibre1">— Sen benim eski tekenin baltalandığını iyi bilirsin.</p>
<p class="calibre1">— Bilmez miyim? Benim oğlanın doğduğu yıl... Leşi bahçelerde bulunduydu.</p>
<p class="calibre1">— İyi bildin... Bahçelerde... Tamam yedi yıl oldu. Senin oğlan, demek yedi yaşında... Kim baltaladı, bil bakalım — Göğsüne üç kere vurdu—: Size karanlıktır ama bana aydınlık... Hocaların Hakkı rezili baltaladı. Kendi tiftikleri, benim tiftiklerden üstün olacak... Ulan Hakkı!... Bizim koca tekeyi kurban ettin ya, sen hele dur... Anaları bir gebermedi ki... Bir geberse...</p>
<p class="calibre1">Hakkı ile Hasan, o saat tarlaları, mallan ayırırlar. Şimdi analan tutuyor. Analan ölsün, tarla - davar aynlsm, o zaman Hocalann hakkı'yı Yamören görür. Yeniden evleniyor ki ırgadı hazır olacak... İş tutmağa, ekin biçmeğe adam lâzım... Ama faydasız... Bir evde, tarla - davar aynldı mı, eski ocak o biçim tütmez...</p>
<p class="calibre1">— Yakup Ağa, dargın dargın Meryem'in yüzüne baktı —: Kız! Şenin Ömer bu Ayşe'nin nesi olur? Emmisi öyle ya!...</p>
<p class="calibre1">— Emmisi, evet... Has emmisi değil... Babasının üveyi.</p>
<p class="calibre1">— Emmidir emmi... Ulan, Hakkı reziline kız verilir mi?</p>
<p class="calibre1"><a id="bookmark7"></a>61</p>
<p class="calibre1">— Bizim ne suçumuz var? Ömer gurbette... Anası satıyor...</p>
<p class="calibre1">Yüz lira başlık alıvermişler.</p>
<p class="calibre1">Mustafa'nın yüreği o kadar hızlı vurmağa başladı ki, göğsü birdenbire boşalmış gibi boğazına bir öksürük tıkandı. Babası merakla sordu:</p>
<p class="calibre1">— Ne var ulan?</p>
<p class="calibre1">— Baksana, biri geliyor...</p>
<p class="calibre1">— Aman, biri mi geliyor? Eyvah!</p>
<p class="calibre1">Yakup Ağa ellerine dayanarak hemen zıplayıp kalktı. Meryem de korku ile sıçramıştı... Hakikat, dere boyundan hışır hışır biri yaklaşıyordu. Mustafa, geleni, karşı tepeyi aşarken görüp tanıdığı için telâşı uydurmaydı. Böyle mahsustan telâş etmese de babasıyle Gurbetçi'nin Meryem biraz daha yüzüne bakşalar, yüreğindekileri anlayacaklar sanmıştı. Ayı gibi dallan hışırdata-</p>
<p class="calibre1">rak gelen Pelvan Vahit biraz yaklaşınca: "Emmi! hey Yakup emmi!" diye seslendi.</p>
<p class="calibre1">Yakup Ağa boynunu kısarak birkaç adım ilerledi. Kısık bir sesle sordu:</p>
<p class="calibre1">— Kimsin? Sen misin Vahit? — Doğruldu —: Bu yana gel!... Yukarı gel eşek!... Koca meşenin dibindeyiz...</p>
<p class="calibre1">Vahit'in kırmızı yüzü ter içinde kalmıştı. Elini salladı:</p>
<p class="calibre1">— Dağ taş hep davar kesilmiş. Az ileride Himmet çavuşun davarı... Sağ yanda Reşit Hocanın davan... Dere boyu bütün davar canım!... Bütün davar... — Getirdiği ekmek torbasını yere bırakıp bir zaman ceplerini kanştırdı —: Buyur Emmi, sana bir paket cıgara saldı Reşit Hoca!... "Yakup Ağa cıgarasız kaldıysa da kötü! Bize söğer!" dedi. İşte, al...</p>
<p class="calibre1">— Eyvah... Sayımcılar gitti mi?</p>
<p class="calibre1">— Daha köydeler.</p>
<p class="calibre1">— Gitmeğe gönülleri yok mu Pelvan?</p>
<p class="calibre1">— Yok... ama aldırma!... Muhtar gördü herifleri... Yürekten arasalar davan burada yakalayamazlar mı? Kulak verme! Beşer, onar yazıyorlar. Komşu köylerin muhtarlan da Yamören'e toplanmış, Yamören, Kurşunlu panayın gibi...</p>
<p class="calibre1">— Bırak muhtarlan... Reziller! Hemen översiniz! U|an Yamörenliler!... Bütün suç, bizim muhtar olacak namertte... Kendisini hükümet adamına beğendirecek... Tavuk etini, bal şerbetini önlerine tepe gibi yığmıştır. Herifler, bedava düğün</p>
<p class="calibre1"><a id="bookmark8"></a>62</p>
<p class="calibre1">yemeği buldular, bırakır giderler mi? Yahu bir yıl da Köprülü'ye toplanılsın, Sımıcak'a toplanılsın...</p>
<p class="calibre1">Mustafa çömeldiği ekmek torbasının başından gönülsüz gönülsüz sordu:</p>
<p class="calibre1">— Vahit be! Sayımcılar: "Bu nasıl bir köy? Eşeksiz köy olur mu hey muhtar?" demediler mi?</p>
<p class="calibre1">— Belki demişlerdir, ben duymadım.</p>
<p class="calibre1">— Daha ne var, ne yok köyde? Ne var kardeş?</p>
<p class="calibre1">— Ne olsun... İyilik, sağlık...</p>
<p class="calibre1">— Anam nasıl?</p>
<p class="calibre1">-İyi...</p>
<p class="calibre1">— Ağam Murat, Sımıcak'tan geldi mi?</p>
<p class="calibre1">— Yok...</p>
<p class="calibre1">— Topal İsmail'i gördün mü?</p>
<p class="calibre1">— Gördüm...</p>
<p class="calibre1">— Bir şey demedi mi? Bana bir şey diyecekti.</p>
<p class="calibre1">— Demedi.</p>
<p class="calibre1">— Aman Vahit!... Bu kez gidince Topalı tut... Hiç unutma.</p>
<p class="calibre1">Bize getireceğini getirsin, yüzde yüz...</p>
<p class="calibre1">— Olur.</p>
<p class="calibre1">— Başka ne var köyde? Başka...</p>
<p class="calibre1">— Bir şey yok... Sağlık...</p>
<p class="calibre1">Mustafa içinden: "Hey avanak! Yürü!" dedi. Babasının yanında "Düğünler ne sularda?.. Hazırlık tamam mı?" diye soramadığından gittikçe öfkeleniyordu. Yufka ekmeklerini çıkarıp hışımla babasının önüne bıraktı. Analığı, gene peynirden başka katık koymamıştı. "Ulan kahpe!... Acımızdan mı ölelim dağ başında biz... Ulan!"</p>
<p class="calibre1">Vahit ağacın dibine çöktü:</p>
<p class="calibre1">— Yakup emmi...</p>
<p class="calibre1">— Söyle yavrum..</p>
<p class="calibre1">— Reşit Hoca dedi ki: "Yol parasına kâğıt gelmiş... Köylü gidecek... İsterse Yakup Ağa da gelsin!" dedi.</p>
<p class="calibre1">— Tüü... Gördün mü? Ne zaman gidiliyor?</p>
<p class="calibre1">— Yann sabah... Erken.</p>
<p class="calibre1">— Nereye gidilecek?</p>
<p class="calibre1">— İlgaz - Kastamonu susasına... Aşağıda köprünün ilerisine...</p>
<p class="calibre1">63</p>
<p class="calibre1">— Toprak mı çekilecekmiş?</p>
<p class="calibre1">— Toprak çekilmeyecek... Bu sefer susaya mahmuz yapılacak... Kışın sular, eski mahmuzu almış, gitmiş...</p>
<p class="calibre1">— İyi... Taşta çalışmak, toprakta çalışmaktan iyidir.</p>
<p class="calibre1">— Reşit Hoca dedi ki... — Vahit Meryem'le Mustafa'ya göz kırptı —: Reşit Hoca bak ne dedi: "Yakup Emmin belki gelmez" dedi. "On beş yirmi davar, on beş yirmi koyun, iki eşek kaçır. Hayvan başına 30 kuruştan şu kadar parayı attı cebe!..." dedi.</p>
<p class="calibre1">Artık yol parasına kıyarmışsın...</p>
<p class="calibre1">— Bırak o rezilin laflarını... Reşit Hocada laf çoktur. Yol</p>
<p class="calibre1">kâtibi, geçen sene gelen sarı yağız delikanlı mıymış? Köye çavuşla beraber gelen oğlan... Çankırılı...</p>
<p class="calibre1">— Oymuş, evet!...</p>
<p class="calibre1">— tyi öyleyse... —Yakup Ağa kaşlarını çatarak kasketini düzeltti. Böyle birdenbire ciddileşmesi kurnazlık yapacağını gösterirdi—: İyi öyleyse... Bizim köylü yağ, bal hazırladı mı?</p>
<p class="calibre1">— Hazırladı.</p>
<p class="calibre1">— İyi öyleyse... Hocaların Hakkı da gidecek mi?</p>
<p class="calibre1">— Gidecek.</p>
<p class="calibre1">— Kaç kişi birikti?</p>
<p class="calibre1">— Yirmi, otuz var. Köylü hep gidici...</p>
<p class="calibre1">— Dur... Ben de beraber... Dur eşşoğlu eşek... Reşit Hoca</p>
<p class="calibre1">ne dedi bakalım? Yağma yok... Mutlak gitmeli... —Kuşağının arasında bir şeyler ararken üçüne de ayrı ayrı gülümsüyordu —: Şurada dört pankanot var. San yağız kâtibe veririm... "Yolda yeterince çalıştı!" diye kâğıt keser. Sen o kâtibi bilir misin? "Yedi gün .çalıştı" diye yazar. Hiç utanmaz... Bir lira kâr ederiz</p>
<p class="calibre1">— Kasketini bir daha düzeltip ayağa kalktı —: Haydi yürü, ben de seninle beraber köye gidiyorum... Kız Meryem! Hayvanlar sana emanet! Gacır gacır sakız çiğnemeğe daldırırsın, fırt fırt çorap örmeğe daldırırsın, mallara bir şey olur... Gerisini sen düşün... Bu Mustafa, sakın eşeği döğmesin anırdı diyerek... Ben oğullarımı bilirim. Mala hiç acımazlar. Unutma, hay kızım! Sayımcılar hep köyde... Hükümet adamına güven olmaz. Gündüz ateş yakılmayacak, dumam görünür. "Biz buradayız!... Saklı hayvanları bekliyoruz, ey hükümet!" demenin sırası değil!... Üşürseniz ateşi gece yakarsınız. Gece vakti bol bol ısının!...</p>
<p class="calibre1">— Olur Emmi... Sen meraklanma...</p>
<p class="calibre1">64</p>
<p class="calibre1">— İşte bu kadar... Biz gidiyoruz. Haydi Pelvan...</p>
<p class="calibre1">— Ekmek yeseydin...</p>
<p class="calibre1">— Siz buyurun... Bak, Mustafa'ya güvenmem. Teke sana emanet... Tekeyi senden isterim... — Çarık bağlarını düzeltmek için eğildiği yerden Vahit'i tersledi —: Sırtını ağaca dayadın rezil, kalk, davran! Köylü hep gider. Bizim muhtarda akıl ne arasın! "Geceden gitmeli!" diye bir laf çıkanr... Yürü!...</p>
<p class="calibre1">Dereye inip kaybolacakları yerde Mustafa arkalarından bağırdı:</p>
<p class="calibre1">— Vahit!...</p>
<p class="calibre1">Vahit döndü:</p>
<p class="calibre1">— Ne var?</p>
<p class="calibre1">— Aman Vahit... İsmail'i gör gider gitmez! Söylediğimi yapsın, anladın mı? "Yüzde yüz..." dedi dersin!</p>
<p class="calibre1">— Olur! Olur...</p>
<p class="calibre1">— "Mustafa'nın umudu sende..." dersin, o anlar.</p>
<p class="calibre1">Vahit, kayaların arkasına geçince Mustafa "TM!" diye elini</p>
<p class="calibre1">dizine vurarak yere çömeliverdi. Meryem ağzındaki örtüyü düzeltmek bahanesiyle güldüğünü sakladı:</p>
<p class="calibre1">— Mustafa!</p>
<p class="calibre1">— Ne var?</p>
<p class="calibre1">— Vahit'e ne tembihledin?</p>
<p class="calibre1">— Bırak abla!... İş senin bildiğin gibi değil!... — Acele bir yalan arayarak başını çevirdi —: Bildiğin gibi değil elbet... Vahit bize işaret verecekti,</p>
<p class="calibre1">— Ne işareti?</p>
<p class="calibre1">— Ne işaretiymiş!... Allah Allah!... Sayımcılar Yamören' de... Herifler gitti mi, gölün kenarındaki yüksek kavağa bez bağlayacaktı.</p>
<p class="calibre1">— Üç gündür ağaç başından inmedin! — çorap şişini Mustafa'nın eline şakadan batırdı —: Hep mi Vahit'in işaretini gözlediğin?</p>
<p class="calibre1">— Şuna bak... İnanmaz... Bir de güler...</p>
<p class="calibre1">— Gülmem sana değil... Aklıma bir mesele geldi. Vaktin birinde, bir hoca varmış. Köyün delikanlısı: "Hocayı ağaca çıkaralım da, kunduralarını aşıralım!" demişler... Söz birliği etmişler. Ama hoca yaman bir hoca... Senin Reşit emmin gibi... Şeytanın yattığı yeri bilenlerden... Ağacın altında kunduralarını</p>
<p class="calibre1">65</p>
<p class="calibre1">kuşağına sokuvermiş... "Aman Hoca, kunduraları bıraksana!" demişler. "Belki ağaçtan ileriye yol çıkar!" demiş.</p>
<p class="calibre1">Mustafa, gözlerini kırpıştırdı:</p>
<p class="calibre1">— Bu meseli söyledin ama, neyin üzerine söyledin?</p>
<p class="calibre1">— Neyin üzerine olacak? Senin ağaca çıkman üzerine...</p>
<p class="calibre1">Diyelim ki, Vahit kavaklara bez bağlayacaktı, Topal İsmail neci? Topal herif de, sakat bacağıyle ağacın başına mı çıkacak?</p>
<p class="calibre1">— Abla... Şuna bak! Ulan siz, hey kan milleti!... Hep güler misiniz alçaklar? Topal İsmail, hayır, kavağa çıkabilemez! Hele şuna hele! Ağaca bizim çıkmamızın elbet bir sebebi var. Ağacın başından köye bakıyorum. Köyü özledim abla!</p>
<p class="calibre1">— Bu ağaçtan mahalleler görünür mü, hep?</p>
<p class="calibre1">— Görünüyor! Yukan mahalle, Orta mahalle, Aşağı mahalle... Elli hanelik Yamören öylece görünüyor. Dut ağacı yapraklanmış, köyün bahçeleri, aşağıda, hep yeşermiş... Köy bir güzel olmuş canım! Hey Yamören! — Bir cıgara yaktı —: Güzel bir köy bu bizim memleket!...</p>
<p class="calibre1">İçini öyle çekti ki Meryem gülmesini kesti:</p>
<p class="calibre1">— Demek köyü göresin geldiğinden... Sen tütüne yeni mi başladın?</p>
<p class="calibre1">— Yok yahu!... Arada sıkıntıdan bir iki dumanlıyoruz.</p>
<p class="calibre1">Hemen "tütüne başladın" dersin. Köyü özledik. Hey abla! Ben köyün hasretine hiç dayanamam. Üç gün dayanamam... Şimdi Himmet Çavuşun oda damına çıksam, dört bir yana baksam...</p>
<p class="calibre1">Yahu senin herif, gurbette, bunca zaman nasıl durur?</p>
<p class="calibre1">— Ömer mi? Ne yapsın? Para kazanmadan oluyor mu? Vergi parası, kil parası, gazyağı, tuz; giyim kuşam parası... Tarlalan babanla ortak ekiyoruz... Paramız olsa ortakçılık eder miyiz?</p>
<p class="calibre1">— Orası öyle...</p>
<p class="calibre1">— Gurbet zordur. Ömer keyfinden mi duruyor? Bak sen üç güne dayanamadın. Yurdunu sevmeyen olmaz! — Başka bir şey aklına gelmiş gibi kurnaz kurnaz gülümsedi—: Sen askerden mutlak kaçarsın Mustafa!</p>
<p class="calibre1">— Töbe de, o nasıl bir lakırdı!... Askerden kaçılır mı?</p>
<p class="calibre1">Askerlik iyi gurbet... Asker amele olmaz bu bir... Gördün mü? Askerde adama silâh verirler. Erkek kısmı silâhı sever de askerliğe o yüzden dayamr. Günde üç övün yemek... Kundura, elbise, kaput... Askerden kaçılır mı? Allah Allah! Askerlik</p>
<p class="calibre1">66</p>
<p class="calibre1">herkesin başına gelen bir iş... Sen kan olduğundan bilmezsin. Ağam Murat askerden mektup yazardı: "Köy tarafından başka bir kederim yok!" derdi. Gördün mü?</p>
<p class="calibre1">Mustafa başım salladı. Sözü değiştirdiğine, köyü özlemekten, askerlikten laf açtığına memnundu. "Kan az kalsın, yüreğimizi anlayacaktı. Hele orospu!"</p>
<p class="calibre1">— Ulan, siz kan milleti, köy tanımazsınız, mahalle tanımazsınız. Geçer, gidersiniz. Ama erkek kısmını köy hasreti öldürür. Köyünü adam çok kötü özler! Hey Yamören!... Şu bizim köy, şuradan kalksa, yedi aylık yola gitse, yürüyerek ben düşerim ardına... —Gözlerini Meryem'den kaçırarak biraz sustu. Artık bu laftan usanmıştı —: Abla, kız! Cıgara içtiğimizi analığım duymasın, babama söyler. Babama söylemesinin değeri yok... Murat ağam duyar.</p>
<p class="calibre1">— Cıgarayı bırak... Gördün mü Mustafa tutkunluk, köyü özlemekten daha kötüymüş! Adamı kuş gibi ağaç dallannda gezdiriyor.</p>
<p class="calibre1">Mustafa, göğsüne vurmuşlar gibi "hıhhh!" diye bir ses çıkararak ağaca dayamverdi. Meryem gülmeye başladı:</p>
<p class="calibre1">— Üç gündür ağaçtan neye inmedin?... Köydeki domuzluğunu söylersem utamrsın!</p>
<p class="calibre1">— Kanaat olsun abla!... Şuna bak... Köyü özledik. Yalan mı?</p>
<p class="calibre1">— Yalan... Neyi özlediğini ben bilirim.</p>
<p class="calibre1">— Neyi özlemişim?...</p>
<p class="calibre1">— Sen Ayşe'yi özledin yavrum! Ayşe'yi özledin ama, Ayşe elden gitti. Ayşe, Hocalann Hakkı'ya satıldı. Yüz lira başlıktan başka, anasına bir inek, beş tiftik keçisi verdi Hocalann Hakkı... Hakkı'nın eski karısı Gülzar "Vay emeklerim! Vay emeklerim!" diye ağlıyor. Gülzar iyi kandır. Sözüne doğru, namusuna doğru bir kan...</p>
<p class="calibre1">— Gerçekten, Gülzar abla iyidir... — Mustafa yutkundu —: Gülzar ablaya yazık oldu, öyle ya?</p>
<p class="calibre1">— Bir Gülzar ablaya mı yazık oldu? Sana yazık değil mi?</p>
<p class="calibre1">Göster bakalım, geçende Ayşe senin başını yarmış, sudan gelirken kızın önüne çıkmışsın da...</p>
<p class="calibre1">Mustafa "Yok öyle şey..." diyecekken boş bulunup elini ensesine götürdü. Yüzü kıpkırmızı olmuştu.</p>
<p class="calibre1">67</p>
<p class="calibre1">— Şu da bir söz mü, söz gibi?</p>
<p class="calibre1">— Saklama, benim her şeyden haberim var. Köylüden utanmışsın da yarayı sarmamışsın! Kel oğlanlar gibi Murat ağanın koca şapkasıyle gezmişsin.</p>
<p class="calibre1">— Kız, bunlar kimin uydurmaları?</p>
<p class="calibre1">— Yalan mı? Haydi bakalım... Bana bunları hep Ayşe anlattı.</p>
<p class="calibre1">— Ayşe mi? Orospuya bak... Tuuu!...</p>
<p class="calibre1">Mustafa elini dizine vurdu. Meryem'in yüzünden örtüsü sıyrılmıştı. Kırmızı yanaklarını çukurlaştırarak gülüyordu:</p>
<p class="calibre1">— Ayşe söyledi elbet! Kuru üzüm, incir, leblebi salmışsın kaç kere... Bir keresinde içine ayna koymuşsun. Götüren kanmn suratına çarpmış da ayna düşüp kırılmış.</p>
<p class="calibre1">• — Bunları hep Ayşe mi anlattı abla?</p>
<p class="calibre1">— Hep Ayşe anlattı. Benim Ömer, emmisi olduğundan bize hısımdır.</p>
<p class="calibre1">— Başka ne dedi, başka?</p>
<p class="calibre1">Meryem, bu laf açıldı açılalı çorap örmeği bırakmıştı.</p>
<p class="calibre1">Mustafa yavaşça, yalvarır gibi sordu:</p>
<p class="calibre1">— Bunları, hep mi Ayşe anlattı abla?</p>
<p class="calibre1">— Ayşe, evet...</p>
<p class="calibre1">— E... Daha, daha?</p>
<p class="calibre1">— Dahası bu kadar...</p>
<p class="calibre1">Meryem mavi gözlerini kısarak kurnaz kurnaz güldüğü için Mustafa büsbütün meraklandı:</p>
<p class="calibre1">— Yıkık okuldan işmar ettiğimizi söylemedi mi?</p>
<p class="calibre1">— Söyledi.</p>
<p class="calibre1">— Rezile bak!...</p>
<p class="calibre1">— Ayşe, gerçekten rezildir, ama güzel rezildir... Ne dersin? Kaşların neden çatıldı yiğit?... Yüreğin mi yandı? Güzel değil mi? Gözleri benim gözlerime benzemez. Kara, ama yakıcı kara... Geçen yaz sonu bahçeden geliyormuş. Sırtında elma küfesi sanlı... Aklında mı? Önüne çıkmışsın. Korkmuş fukara! "Dur bakalım!" demişsin. "Çekil yolumdan" demiş. "Varacaksın" demişsin. "Varmam" deyince, bıçağı çekmişsin. "Varmam" demiş. Bir şamar vurmuşsun. Elmalar dökülmüş, kız ağlamağa başlamış. Oturup elmaları beraber toplamışsınız. Bana, "O sırada ablacığım, korktum da 'varırım' deyiverdim" dedi. Bunlar böyle</p>
<p class="calibre1">68</p>
<p class="calibre1">olmadı mı yavrum?</p>
<p class="calibre1">— Hep doğru!... Tamam... "varırım" dedi.</p>
<p class="calibre1">— Şuna bak!... Elin kızma sipsivri "bana varacaksın" denir mi? Bu da nerenin zagonu?</p>
<p class="calibre1">— Canım Meryem abla, bizim aklımızda böyle bir iş yoktu... Pelvan Vahit, bir ben, bir de Topal İsmail olacak rezil, bahçeler -den gelirken yorulduk. Töbe... Biz yorulmadık, Topal herif, "Ben yoruldum, dayandım, aman biraz bekleyelim" dedi. Gölgeye oturduk. Bildin mi? Baktım uzaktan Ayşe geliyor... Nasılsa ağzımdan çıktı: "Şunun yolunu kessem mi, hey Allah!" dedim. Topal İsmail, belinden bıçağı çekip uzattı: "Al eline şunu, var, kendini göster, Kulaksızın oğlu!" dedi. Onlar çalının arkasına gizlendiler. Orospu, elmalar dökülünce, "Varırım!" dedi de, elmaları topladık, sepete koyduk, şöyle açılınca tekrardan, "Varmam" dedi. Koştu köye doğru... Güldük arkasından, bildin mi abla!... —Mustafa içini derin derin çekip ince dudaklarım yaladı— : Hep başımıza gelenler, Topal İsmail'in yüzünden... Sonra... Bir iki gün geçti. Ben meseleyi unutmuşum. Himmet Çavuşun odası damında duruyoruz. Topal İsmail: "Hani Ayşe'nin önüne geçtiğin gün..." diyerek bir şeyler anlatmağa başladı. Şurama, ossaat bir ateş düştü, Meryem abla. Ter bastı gövdemi... İsmail'in sözlerini anlamak nerde!... O vakitten beri bizde uyku arama... Ekmekten kesildik. —Mustafa başını salladı—: Asıl Ağam Murat'a kızıyorum. Hiç sorma, öfkemden çatlıyorum.</p>
<p class="calibre1">— Neye? Ayşe'yi sana alıvermedi diye mi?</p>
<p class="calibre1">— Yok... Vaktiyken düğün yapmadı diye...</p>
<p class="calibre1">— Düğün yapsa, ne olacak?</p>
<p class="calibre1">— Kızı alır kaçardım. Götürürdüm, bıçak zoruyle...</p>
<p class="calibre1">— Karakolda "olmaz" derse?...</p>
<p class="calibre1">— Ben onu razı ederim. "Kız aklı, kaz aklı" demişler. Nasıl olsa çelinir. Boncuk alırsın, gümüş alırsın; bir avuç bozuk para verirsin. Razı etmek kolaydı, kaçıraydım...</p>
<p class="calibre1">— Pekâlâ... Gene razı et!... Kız Hakkı'yı istemezse gelecek seneye evlenirsiniz. Bu yıl Ağan Murat'ın düğünü olacak... Haydi razı et bakalım!...</p>
<p class="calibre1">— Elbet razı edeceğiz!... Kolayını düşünüyoruz. Ayşe gibi kız, Hocaların Hakkı'ya kaptırılmaz...</p>
<p class="calibre1">— Neymiş güvendiğin? Çok bir şey kaldı mı hay Mustafa, bu 69</p>
<p class="calibre1">ay, kız gelin gidiyor.</p>
<p class="calibre1">— Elbet bizim de bir bildiğimiz var ama, dediğim gibi, bir kolayını bulamadık!</p>
<p class="calibre1">— Söylesene, belki buluruz.</p>
<p class="calibre1">— Aman abla! — Mustafa, karnı sancılanmış gibi öne doğru eğildi —: Aman abla! Amam bilir misin?</p>
<p class="calibre1">— Söyle bakalım kolayım?</p>
<p class="calibre1">— Kolayı, Meryem abla! Ayşe'nin yanına sokulmak... Çok değil, bir su içimlik...</p>
<p class="calibre1">— Kıza bir şey mi diyeceksin?</p>
<p class="calibre1">— Hayır, söz kâr etmez!...</p>
<p class="calibre1">— Ya?</p>
<p class="calibre1">— tşte o kadar...</p>
<p class="calibre1">Meryem'in deminden beri gülümseyen mavi gözleri birden ürkekleşti.</p>
<p class="calibre1">— Aman İsmail!... — Gövdesini biraz geri çekmişti —: Dur anladım.. Bak neler de bellemiş, alçak! Günah öyle şeyler Mustafa!... Sana bu öğüdü kim verdi?</p>
<p class="calibre1">— Günahsa benim boynuma. Sen bir iyilik edeceksin!...</p>
<p class="calibre1">— Olmaz... Töbe, töbe... Lafa bak! Ben ölsem böyle işin arasına girmem!...</p>
<p class="calibre1">— Camm abla; el karısının üzerine kuma gitmek daha mı</p>
<p class="calibre1">sevap? "Gülzar abla ağlıyor" diyen sensin... Şimdi Ayşe gibi dünya güzeli, Hakkı rezilinin dengi mi ki sen bu lâkırdıyı böyle söyledin? Kız var, on üç, on dört yaşında, herif kırkını geçmiş...</p>
<p class="calibre1">Hakkı'nın, Ayşe boyunda kızı ortada dolaşıyor... Ayşe'yi biz alsak fena mı?</p>
<p class="calibre1">— Fena değil ama, bir kez kısmet ona kesilmiş...</p>
<p class="calibre1">— Ne kısmeti? Kısmet, Hakkı'nın verdiği yüz lira başlık.</p>
<p class="calibre1">— Meryem'in yüzünde hiçbir şey değişmediği halde Mustafa umutlandı —: Abla vallah billâh, bana bu iyiliği yap... Sana en çetin yerden bir araba sap çekerim... Kışın odunu benden...</p>
<p class="calibre1">— Sus, hemen atarsın! —Meryem nazla güldü—: Odunu</p>
<p class="calibre1">sen kolay mı belledin? Geçen yıl ekin biçerken tarladan kaçtığını unuttun mu? Hem de kuyruktan* kaçmışsın.</p>
<p class="calibre1">"Çankırı çevresinde ekin biçme sırası... Enbaştakine "alagağüs", ortadakilere "sıkma", sondakine de "kuyruk" derler. Kolayı "kuyruk"tur.</p>
<p class="calibre1"><a id="bookmark9"></a>70</p>
<p class="calibre1">— Yalan şart olsun!... Yalan olduğu belli bir şey... Adam kuyrukta ekin biçerse hiç kaçar mı? Emine teyzemle inada girdik, on beş gün ekin biçmesine... "Başüstüne!" dedim. "Ama kuyrukta, çıkmada değil, alagöğüste biçeceksin" dedi. Dinleyen karılar gülüşmeğe başladılar. Bu laf çeşme başında söyleniyor, kalabalıkta... Anladın mı?</p>
<p class="calibre1">— Anladım. Hiç ekin biçmediğin belli bir şey... Senin gibi ömründe iki saat orak tutmamış ham çocuk, alagöğüste dayanır mı?</p>
<p class="calibre1">— Rezilliği sorma! Teyzemin tarlası bayır... Ulan kan milleti, "Karının fendi..." demişler. Teyzem neden iddiaya giriyor. Bana bedavadan tarla biçtirecek. Meğer sözü birlik etmişler. Kuyruktakiler gayrete geldi. Biçip dururken bizi çevirdiler. Onlar ileri gittikçe biz geri kalmışız. Sonunda, baktım ki baş yukarı biçileceğine, baş aşağı biçiyoruz. Orağı attrm da savuştum.</p>
<p class="calibre1">— Sözü değiştirdiğini fark ederek telâşlandı —: Sen şu işi yap...</p>
<p class="calibre1">Töbe olsun gebersem kışlık odununu taşırım! Ter olur akarım da, gene taşırım.</p>
<p class="calibre1">— Odun şurada hele dursun.. Bizim avlu duvarım tamir eder misin?</p>
<p class="calibre1">— Ettim gitti, hay abla! İşlerim hep görürüm, duvar neymiş...</p>
<p class="calibre1">— Ya günahı ne yapalım! Ben günahtan korkarım. Böyle işler günah.</p>
<p class="calibre1">— Kanaat olsun günah değil... Şuna bak, adam gönlü kırmak günahtır, adam gönlü yapmak günah olur mu?</p>
<p class="calibre1">— Sen bilmezsin... Benim herif, kızın emmisi... Duyarsa gördün mü, beni dayağın altına yatırır. Kemiklerimi kırar...</p>
<p class="calibre1">— Ankara gurbetindeki Ömer, Yamören'deki işleri nereden bilecek? Bir sen, bir ben, bir de Allah!...</p>
<p class="calibre1">— Yemin et!... Birisi duyarsa...</p>
<p class="calibre1">— Şart olsun... Yemini mi kalmış abla? Öldük diyoruz.</p>
<p class="calibre1">Vallah billâh... İşte sana yemin... Haydi "olur" de...</p>
<p class="calibre1">— Olur demek kolay!... On beş, yirmi güne kadar gelin olacak kızı, senin yanına nasıl getirmeil? Ayşe tenhaya çıkmaz!...</p>
<p class="calibre1">— Tenhaya çıkmasın!... Bak, benim aklım nasıl! Battal Ağanın bu hafta düğünü başlar. Ayşe, elbet, kına günü geline bakmağa gelecek. Beni içeri alırsın... Sonrasına karışma!...</p>
<p class="calibre1">7i</p>
<p class="calibre1">— Bulduğun yol bu mu? Sen kanların içine nasıl girersin? Dayaktan öldürürler...</p>
<p class="calibre1">— Sen razı ol, gerisine hiç karışma... Kan kılığında girilecek. Başıma örtü örterim, bacağıma karı şalvan giyerim. Sevabı sen bilir misin abla? Razı ol, üstü benim işim!.. Dayakmış... Varsın beni öldürsünler... Çok durmam ki... İmansıza yapacağımı yapar, savuşurum. Benim oyun seyredecek sıram değil...</p>
<p class="calibre1">— Ne yapacaksın oncacık zamanda? Dur bildim! Yarasa kemiği süreceksin!..</p>
<p class="calibre1">— İyi bildin abla... Sıcaklık kemiği...</p>
<p class="calibre1">— Bak, Ömer duymayacak... Kimse duymayacak...</p>
<p class="calibre1">— Kimse duymaz. Kanaat olsun... Ne mümkün? Böyle şey duyurulur mu yahu!...</p>
<p class="calibre1">— Sonunda döneklik etmeyeceksin, avlu duvannı tamamlarsın, güz vakti iki kağnı çırpı isterim. Yemin verdin...</p>
<p class="calibre1">— Elbet yemin verdik!...</p>
<p class="calibre1">— Kimseye söyleme... "Meryem cadı kan olmuş!" derler.</p>
<p class="calibre1">— Töbe hey Allah!...</p>
<p class="calibre1">Meryem biraz eğilerek korku ile sordu:</p>
<p class="calibre1">— Kemik yanında mı Mustafa?</p>
<p class="calibre1">— Yanımda değil, evde... Böyle şey üstte gezdirilmez, sakladım.</p>
<p class="calibre1">— Göster şunu, yalana!... Söyler de kocakanlar... Hiç görmedim! Göster hadi!... Domuzlanma!...</p>
<p class="calibre1">— Şart olsun yanımda yok!...</p>
<p class="calibre1">— Kim verdi sana? Reşit Hoca mı?</p>
<p class="calibre1">— Reşit Hoca muska yazar. Reşit emmimde böyle şey ne arasın? Bu başka mal... "Kan milletinin Ezraili"...</p>
<p class="calibre1">— Kimden aldığını söyleyecekin. Dur bildim, bu işleri Vahit rezili becerir...</p>
<p class="calibre1">— Vahit'miş... Allah Allah! Vahit bulsa Güldane'yi yola getirecek.</p>
<p class="calibre1">— Öyleyse kim verdi? Hadi söyle dedim. Söylemezsen ben de seni düğün evine almam.</p>
<p class="calibre1">— Ne yapacaksın abla, bir yerden bulduk, işte...</p>
<p class="calibre1">— Ne yapacaksın olur mu? Biz de kendimize göre... Şuna bak, daha kocamadık. Dostumuz, düşmanımız var. Bir kötülük ederler.</p>
<p class="calibre1">72</p>
<p class="calibre1">Mustafa, şaşırarak Meryem'in yüzüne baktı. Kan belli belirsiz gülüyordu. Gerdanı beyaz... Yanaklan kırmızı... Uzun boylu da etleri tıkız!... "Yiğit kanymış yahu, gençmiş... Köy yerinde dostu olur, düşmanı olur. "Ulan rezil Topal, Meryem abla için 'Mutlak bir tadına bakan var bunun,' dediydi. Ulan rezil!" Meryem, sanki Mustafa'nın düşündüklerini anlamış gibi utanarak örtüsüyle yüzünü kapattı. İri göğüslerini titreterek güldü:</p>
<p class="calibre1">— Yüzüme koyun gibi ne baktın dik dik?... Daldın Mustafa!... Hele edepsiz... Haydi söyle...</p>
<p class="calibre1">— Doğrusu, Topal İsmail verdi.</p>
<p class="calibre1">— Onda varmış da, iş bu hale gelmeden niçin yapmadınız?</p>
<p class="calibre1">— Hep Topalın suçu... Yanında yoktu bir zaman... Topal bacağına şimdi sövdüreceksin. Yedi tarakta yedi bezi dokunuyor. Bir yere vermiş. Kaç zamandır arkasındayım. Sonunda, Nail Ağa telefon etti.</p>
<p class="calibre1">— Vay Topal domuz vay! — Meryem gözlerini cilve ile ufalttı —: Elinde böyle şey olduğundan mı köyün içinde bıyık burar dolaşır, demek? Hangi kanımı canını yakmış kimbilir?...</p>
<p class="calibre1">— Oralan bize karanlık... Günahı boynuna...</p>
<p class="calibre1">— Bak, yemin verdin, bana da göstereceksin!...</p>
<p class="calibre1">— Olur. Başüstüne...</p>
<p class="calibre1">— Göster amma, şöyle uzaktan göster. Başımı derde sokarsın!</p>
<p class="calibre1">Meryem yanm döndü. Mustafa, hini hini soluduğunu fark-ederek, kaba kaba öksürdü:</p>
<p class="calibre1">— Sana kötülük gelmez... — Ekmekleri gösterdi —: Kanun acıkmıştır. Buyur ekmek yiyelim!...</p>
<p class="calibre1">V</p>
<p class="calibre1">Topal İsmail, yavaşça Mustafa'nın koluna dokundu:</p>
<p class="calibre1">— Amcan duayı uzattı arkadaş...</p>
<p class="calibre1">— Allah belâsını versin!.,.</p>
<p class="calibre1">Mustafa, önünde var gücüyle "amin" diye bağıran Pelvan Vahit'in kırmızı ensesine nerdeyse bir şamar çekecekti. Reşit Hocanın gölgesi yere vurmuş, avluyu erkeklerle küçük çocuklar</p>
<p class="calibre1">doldurmuştu. Karşı evlerin duvar diplerinde, dam üstlerinde kadınlar duruyor, bahar güneşi, beyaz başörtüleriyle her renkten giyimleri parlatıyordu.</p>
<p class="calibre1">Reşit Hocayla duaya koşulanlar usanarak susunca, Hoca da son amin'i bastırdı.</p>
<p class="calibre1">Güvey, evde bunu bekliyordu. Merdiven kapısından önce başlannda birer kalbur taşıyan altı çocuk çıktı. Kalburları örten yeni yazmaların uçlarım rüzgâr havalandırdıkça; kuru üzümler, incirler, kurabiyeler görünüyordu.</p>
<p class="calibre1">Dua edilirken biraz geride duran çocuklar, bağınşarak öne geçtiler.</p>
<p class="calibre1">Kalburcuların arkasından başında giyim bohçasıyle güvey Battal meydana çıktı.</p>
<p class="calibre1">Topal İsmail, Vahit'i yana çekti:</p>
<p class="calibre1">— Pelvan! Ne durursun arkadaş! Davran!</p>
<p class="calibre1">— Ulan Topal... Ulan pisboğaz... Şuna bak!</p>
<p class="calibre1">Mustafa güldü:</p>
<p class="calibre1">— Ölsün mü yahu! Şerbet içmesin de...</p>
<p class="calibre1">Güvey Battal'ın babası, bakır tasla Reşit Hocanın önüne gelmişti. Hoca, tasın içinde duran kaşığı besmeleyle aldı, bal şerbetinden birkaç yudum içti. Kaşığı yamndakine verirken:</p>
<p class="calibre1">— Oh yarabbi şükür... Ağzımızın tadı bozulmasın inşallah! — dedi.</p>
<p class="calibre1">Battal'ın babasının, yürek vurmasından, elleri titrediği için şerbetin yüzü güneşte ayna gibi bir sönüp bir parlıyordu.</p>
<p class="calibre1">Mustafa: "Evlenmek de, oğlan evermek de güç besbelli!" diye düşündü: Karşısında ekşi bir şey yiyorlar gibi avurtları titreyerek yutkundu. Şerbet içmek sırası yaşlılardan gençlere gelince avlu kapısına doğru geriledi. Böyle tok gözlü davranmayı ağabeyisi Murat'tan öğrenmişti. Gençler de sıralarım savıp küçük çocuklar bağrışarak tasa hücum ettikleri zaman yüzünü buruşturdu: "Biz de vaktiyle böyle mi yapardık? Çocuk kısmı utanmaz bir yandan... Aç gözlü bir yandan... Rezillik..."</p>
<p class="calibre1">Amcası Reşit Hoca ağır adımlarla avludan çıktı, dudaklan kımıldıyor, kırçıl kaşlarının altından kanlara hayın hayın bakıyordu. Hemen arkasında yürüyen güvey Battal, Mustafa'ya belli belirsiz gülümsedi. Başlarında çerez kalburlan taşıyan çocuklar tek kolda, kasılarak geçtiler.</p>
<p class="calibre1"><a id="bookmark10"></a>74</p>
<p class="calibre1">Mustafa yanma gelen Vahit'e yavaşça sordu:</p>
<p class="calibre1">— Camiye gidecek miyiz Pelvan?</p>
<p class="calibre1">— Gidilmez mi?</p>
<p class="calibre1">Topal İsmail dudaklarım yalayarak, sakatlığı anlaşılmasın diye salma salma aralanna girdi:</p>
<p class="calibre1">— Adam zengin olmalı, anladın mı Pelvan? Adam kısmı, bolca zengin olmalı... Ben parayı yere gömmek için istemem... Her gün bal şerbeti içilecek. Altı ayda bir kız ehli kızdan, taze gelin alınacak... Kısası: düğün dernek... Gün dediğin böyle geçer... Kıyamete kadar bu biçim... Her gün körpe et yiyeceksin, anladın mı Pelvan? — Vahit, dirseğiyle boş böğrüne vurduğu için "Aman, aman!" diye sağlam ayağı üzerinde birkaç adım sekti —: Dur yahu! Bu da ne biçim bir şaka!... Biliyorum, alçak; hemen kıskandın. İsmail, paranın lafım da mı etmesin yahu?</p>
<p class="calibre1">— Para kim, sen kim? Sen hep sürünmelisin. Allah senin gibisine fırsat verir mi? Ulan, bir de paran olsa, yedi köyü birbirine katarsın. Elin mi tutulur, domuz topal!...</p>
<p class="calibre1">Mustafa, gülmeğe başladı. İsmail buna kızdı:</p>
<p class="calibre1">— Sen gülersin, bu ayı da iyi laf ettim sanır. Akşama kadar Pelvan havası mı dinleyelim?</p>
<p class="calibre1">— Vahit'e gülmedim. İsmail Efendi, zengin olsan, hep bal şerbeti içsen, etin körpesini yesen, şişersin, göbeğin işkembeye döner.</p>
<p class="calibre1">Pelvan Vahit de güldü, İsmail'i omuzundan tutup insafsız insafsız salladı:</p>
<p class="calibre1">— Hey topal ağa! Şişmanlarsan, suyu çok içmiş öküze dönersin. İşte o zaman temelli sürünürsün rezil!</p>
<p class="calibre1">Düğünün Dibek alayı yavaş yavaş yürüyordu. Avluda şerbet tasını boşaltıp alaya yetişen küçük çocuklar dört yanı gürültüye boğmuşlardı.</p>
<p class="calibre1">Üç arkadaş arkada kaldı.</p>
<p class="calibre1">Avlu kapılannın önünde bekleyen komşular elleri göbeklerinde Reşit Hocanın yolunu keserek: "Bizim eve de buyrun! Biz de kalbur hazırladık!" dediklerinden alay pek yavaş gidiyordu.</p>
<p class="calibre1">Böyle kalbur hazırlayan evlerin avlu kapısında da hocanın kısa, uzun bir dua okuması, kalabalığın amin çekmesi lâzımdı.</p>
<p class="calibre1">Orta mahalleden, Aşağı mahalleye ininceye kadar, kalbur taşıyan çocuklann sayısı on bire çıktı.</p>
<p class="calibre1">75</p>
<p class="calibre1">Mustafa, başka şeyler düşündüğü için durmadan çekişen Vahit'le İsmail'in yalnız güldüklerini işitiyor, sözlerim pek anlaya-mıyordu. Dün gece düşünde Kavaklıgöl'e düştüğünü görmüştü.</p>
<p class="calibre1">"O sıra bir de baktım Ayşe geçiyor. 'Aman, tut şu elimi ölüyorum' dedim. Güldü geçti. Elimizi tutmadı." Sabahleyin Vahit'e anlatınca Pelvan bunu iyiye yormuş, düş kısmının tersine çıktığım söylemişti. "Ama şu topal domuz! Topal kısmına düş mü anlatılır, suç bizim! İsmail'e göre düşte kan görmek "Esvaph şeytan"a uğramaktı. "Suya düşmek iyi imiş ya... Ayşe'ye rastlanmayacakmış... düş bozulmuş!" Mustafa, yan gözle Topal İsmail'i süzdü: "Şuna bak!... Düş kısmı tersine çıkar. İnşallah hayırdır... Ferahlayacağız... Şeytan sensin alçak!"</p>
<p class="calibre1">— Mustafa Efendi, sana söylüyoruz, derinlere daldın kardeş. Baban Yakup Ağa, işte geliyor.</p>
<p class="calibre1">Mustafa cıgarasını hemen arkaya sakladı. Yakup Ağa kolunu kaldırarak Reşit Hocamn yolunu kesmişti. Bir aydır makas yüzü görmeyen kırçıl sakalı, göğsünün kıllarına karışıyordu. Babasının böyle bir günde, yamalı şalvarını değiştirmediğine, ceketini giymediğine Mustafa kızdı. Yakup Ağa, kendi avlusunu göstererek bağırdı:</p>
<p class="calibre1">— Hoca, şu yana bükül! Bizim evden de kalbur çıkacak!...</p>
<p class="calibre1">Alay kendi avlularına girdiği zaman Mustafa cıgarayı atıverdi.</p>
<p class="calibre1">Kulaksızların kalburu Meryem'in yedi yaşındaki oğlu taşıyordu.</p>
<p class="calibre1">İleride kalbur çıkacak ev kalmadığından Reşit Hoca geri döndü.</p>
<p class="calibre1">Vahit, Mustafa'ya şakadan çıkıştı:</p>
<p class="calibre1">— Hep durursun Kulaksızın oğlu! Koş Reşit Emmine söyle... Topal İsmail Ağanın evini unuttu.</p>
<p class="calibre1">— Öyle mi İsmail Efendi? Sesleneyim mi?</p>
<p class="calibre1">— Bırak oğlum!... Sen babana bak! Seğirtti, geldi... Çünkü kendisi de yakında Murat Ağayı everecek. Benim yetişmiş oğlum yok!... Bugün bana, yarın sana dünyası olmuş bu dünya!... Murat evlenirken Battal'ın babası koşar. Battal evlenirken Murat'ın babası... İngiliz'de akıl tükense bizim köylümüzde tükenmez. Doğru mu bu lâkırdı Pelvan?</p>
<p class="calibre1">— Doğru, Topal Ağa!</p>
<p class="calibre1">76</p>
<p class="calibre1">— Camm, şu "Topal" sözünü aradan kaldır. Bak, ne iyi, biz sana her zaman "Pelvan" diyoruz ya, ne güzel!...</p>
<p class="calibre1">— Ben Pelvanım, elbet "Pelvan" diyeceksin.</p>
<p class="calibre1">— Hey Allah! Biz de temelli topal mıyız, şimdi?</p>
<p class="calibre1">— Topalsın... Topal olmağa topalsın, hem de topalların bir bulunmaz alçağısın! — Vahit ayaklarının ucunda yükseldi —: Kalburlar çoğaldı... Şunları saysana İsmail Ağa!... Hesaba aklın erer... Bana sorarsan, kalbur sayısı on beşi geçmiştir.</p>
<p class="calibre1">— Tamam... Aferin Pelvan, on beşe kadar saymayı öğrenmişsin. ..</p>
<p class="calibre1">— Sus, çarparım!...</p>
<p class="calibre1">— Töbe yahu!... Diyeceğim şu: Millet, yol parasına çalışmağa gitmeseydi, Yamören'de kalbur yirmi beşi geçerdi. Dur hele!... Ulan bu ne iş? Allah belânı versin Hakkı!...</p>
<p class="calibre1">— Hakkı nerede? — Mustafa acele sordu — Hakkı'ya ne olmuş?</p>
<p class="calibre1">— Daha ne olacak! Hani Hocaların Hakkı Efendinin kalburu? Baksanıza, ev damında, avluda kimse yok... Hakkı karıyı kızı sırtlamış, köyden savuşmuş... Hay alçak!... Bir kalbur kavurga vermemek için vatanını terk edecek... Pekâlâ, günde üç defa nasıl ekmek yersin alçak, şimdi aklım yattı, bu herif fukara Gülzar'ı kendine uydurmuş...</p>
<p class="calibre1">Vahit, İsmail'i tersleri:</p>
<p class="calibre1">— Gülzar ablaya söz istemem. Gülzar abla yiğittir. Ya ne yapsın! Kocasına uymayacak mı? Hakkı rezilini yedi köyün insanı, adam edemedi...</p>
<p class="calibre1">Alay, Orta mahalleye yaklaştıkça namaz kılmayacaklar birer ikişer savuştular. Çocuklarla yaşlılar, birkaç tane de sofu genç kaldı. Reşit Hoca; adımlarım daha ağır atmaya başlamıştı. Boğazının sol tarafında büyük bir ur olduğu için başını biraz büküyor, otururken de, yürürken de, birisini gözetliyormuş, ya da omuzu-üzerinden arkasına gizli bir şey söylüyormuş gibi insana şüphe veriyordu. Camide namaz kıldırdığı zamanlar sesini büsbütün kalınlaştmr, boğazındaki şiş sanki gurul gurul öterdi. Böyle dibek alaylarında köyü hesapla dolaşıp duaları hesapla okuyarak, caminin önüne tam öğle namazı vakti geldiği meşhurdu.</p>
<p class="calibre1">Bütün Yamören kadınları Orta mahallenin damlarında alayı bekliyorlardı. Allı, morlu, kırmızılı, sanlı basmalar, ipekler Topal</p>
<p class="calibre1">77</p>
<p class="calibre1">İsmail'i coşturdu:</p>
<p class="calibre1">— Hele yavrulara hele!... Hele kekliklere hele!...</p>
<p class="calibre1">— Sus ulan! Ezan okunuyor... Günahtır.</p>
<p class="calibre1">— Okunsun Pelvan kardeş. Benim de, töbe yarabbi, ezanım bu... Reşit Hoca "Allahü ekber" diye öter, ben "Hele yavrular!" diye...</p>
<p class="calibre1">— Gâvura bak!...</p>
<p class="calibre1">— Gâvur dersin... "Aman Murat Ağa nerede?" demezsin.</p>
<p class="calibre1">Hani Murat Ağa? BattaPın sağdıcı değil mi?</p>
<p class="calibre1">— Sağdıcı...</p>
<p class="calibre1">— Öyleyse... Cami kapısında sağdıç hazır olmalı... Güvey</p>
<p class="calibre1">kısmı bugünlerde çabuk terler. İşte Battal Ağanın kolları yorulmuş... Belli bir şey... Deminden beri bir elini indirip birisini kaldırıyor. Hayır, Murat Ağa kalıbının adamı değilmiş... Demek ki işini daha bitiremedi. Dibek hazırlıyor. Ama Töbe! Nah geliyor... Tere batmış... Nisan ayı öyledir, delikanlı testi gibi sızar.</p>
<p class="calibre1">Vahit, ciddi ciddi anlattı:</p>
<p class="calibre1">— Terlese de hakkı var. Battal Ağam, Yamören delikanlısının Büyük Başağası,Murat Ağam, Yamören delikanlısının Küçük Başağası... Biri, BüyükBaşağaya sağdıç oldu mu, teri gömleğinden çıkacak, ister istemez!...</p>
<p class="calibre1">Reşit Hoca yaşlılarla beraber güveyi alıp camiye girince Murat kalburlan bir araya topladı. Leblebileri, incirleri, üzümleri, kurabiyeleri, kavurgaları cinsi cinsine ayırdı. Bir kısmım itişip kakışan çocuklara dağıttı. Camiden çıkacaklara verilecekleri böldü, gerisini, dibek yerine götürmek üzere iki delikanlıya teslim etti.</p>
<p class="calibre1">Pelvan Vahit, acele abdest alıp namaza durmuştu. Mustafa 'y-la Topal İsmail, kapımn önündeki ayakkabılıktan içerisini seyrediyorlardı. Bir zaman soma İsmail içini çekti:</p>
<p class="calibre1">— Ah, bu bacak böyle olmamalıydı... Ah bu bizim bacağımız sağlam olmalıydı... Şurada namaza durur, bir güzel dua ederdim. Bizim günahımız pek çok Mustafa! Bizim yatacak yerimiz mi kaldı, eyvah!...</p>
<p class="calibre1">— Sus ulan!... Eğleniyor, şuna bak!... Sen gerçekten gâvur olmuşsun İsmail!...</p>
<p class="calibre1">— Gâvurluk bende değil efendi, bacakta...</p>
<p class="calibre1"><a id="bookmark11"></a>78</p>
<p class="calibre1">Namaz kılanlar hep birden secdeye kapandıkça caminin hasırlan azgın bir su gibi hışırdıyordu. Topal İsmail, yüreğine bir korku düştüğü için mini mini elham okumağa başlamıştı.</p>
<p class="calibre1">Mustafa, ilk safta, Hocamn sağındaki güvey Battal Ağaya bakıyordu. "Güvey olmak kolay değil! Daha dibek alayında adamın yüreği oynar. Oysa gerdeğe daha bir hafta var!"</p>
<p class="calibre1">Reşit Hocamn uzayıp yayarak okuduğu Arapça Kur'an farkına varmadan kendisini kederlendiriyordu. "Ayşe'yi, Hakkı</p>
<p class="calibre1">alırsa... Dinime imanıma... Ayşe'yi Hakkı'ya kısmet etme, ey Allah!... "</p>
<p class="calibre1">Vahit gibi abdest alıp namaz kılmadığına pişman olmuştu. "İsmail'e 'Gâvur' deriz... Bizden iyi Gâvur olmaz."</p>
<p class="calibre1">Namaz bitince, sağdıç Murat güveylik elbise bohçasıyle içeri girdi. Battal o kadar ağır soyunuyordu ki, Mustafa âdeta öfkelendi. "Şuna bak, yeleği koyacak yer bulamadı! Atıver gitsin!"</p>
<p class="calibre1">Vahit yanlanna geldiği zaman Battal mintanını çıkanyordu. Kasketini başında unutmuştu.</p>
<p class="calibre1">— Şapkanın biçimi bozulacak!...</p>
<p class="calibre1">Topal İsmail çıkıştı:</p>
<p class="calibre1">— Pelvan, sen eşek gibi bir adamsın. Kasket biçimi düşünülecek sıra mı bu? Herif evleniyor!...</p>
<p class="calibre1">— Evlensin...</p>
<p class="calibre1">— Görmedin, bilmezsin... Haydi bakalım, şimdi sana Gülda-ne'yi verdim. Şu başındaki kasketi yere çalmaz mısın?</p>
<p class="calibre1">— Çalmam... Şapka adamın namusudur.</p>
<p class="calibre1">Külot pantolonunu da çıkarmış olan Battal, şimdi beyaz don-gömlekle kalmış, üşüyor gibi kollannı kavuşturmuştu.</p>
<p class="calibre1">Sağdıç Murat, yeşil şayaktan zipkayı verdi. Bu zipka, cep ağızlanndan aşağıya kadar siyah kaytanla işlenmişti. İpek gömleğin kırmızı san çizgileri pencereden vuran güneşte ışıl ışıl parlıyordu. Şal kuşak bağlanırken Reşit Hoca ağır ağır hatırlattı:</p>
<p class="calibre1">— Besmele çek oğlum! Besmele çek!</p>
<p class="calibre1">Elbiseden iyi anladığıyle övünen Topal İsmail, açık kurşunî çuhadan fermeneyi beğenmişti:</p>
<p class="calibre1">— Olursa bu kadar olur canım! — diye parmaklanm şıkırdattı —, fermene tam güvey harcı imiş... Kaytanlara, sırmalara, gümüş düğmelere bak! Aferin!...</p>
<p class="calibre1">Sonunda Battal'ın başına güveylik fesi koydular. Buna pembe, mor, san oyalı bir yazma sararak ucunu omuzundan sallandırdılar.</p>
<p class="calibre1">Topal İsmail, Battal'ı bu kılıkla Köroğlu gazetesinin üzerindeki resme benzetti:</p>
<p class="calibre1">— Hey mübarek hey! Fesi gördünüz mü? Bizim Battal Ağa, Köroğlu'nun bir Ayvazı... Kaytan bıyıklı bir Ayvaz...</p>
<p class="calibre1">Pelvan Vahit, gözleri beğeniyle uf almış gülüyordu:</p>
<p class="calibre1">— Doğru, Topal Ağa, İyi bildin! Güvey kısmına da fes yaraşır...</p>
<p class="calibre1">Üç arkadaş, kalabalıktan önce davranıp, dut ağacına doğru yürüdüler.</p>
<p class="calibre1">Topal İsmail, aksadığım belli etmemek için, üç, dört adımda bir duraklayıp maskaralık ediyordu:</p>
<p class="calibre1">— Hele şuna bak Pelvan! Bir köyün karısı damlara çıkmış... "Evvel bahar aylarım görünce / Kan kısmı dama çıkar ya n gelir / Güzelleri uğrun uğrun gözleyip / İsmail'in bacağına can gelir / Yavru hey! Keklik hey!"</p>
<p class="calibre1">Güvey evinin pencereleri de kanlarla dolmuştu. Oğlu, güvey kılığında avluya girince Battal'ın anası anlaşılmaz bir şeyler bağırarak ağlamağa başladı.</p>
<p class="calibre1">Babası: "Kan sus! Ağıtın sırası mı alçak!" diye yukan koştu.</p>
<p class="calibre1">Battal'ın anasımn ağladığına kızmış gibi Topal İsmail yere tükürdü:</p>
<p class="calibre1">— Kan kısmında bir tutam akıl yok... Bir ağlama bilirler,</p>
<p class="calibre1">"Oğlun evleniyor hay kahpe!... Gelin gelecek, işini hep görüverecek, şıkır şıkır oyna keyfile!..."</p>
<p class="calibre1">Sağdıç Murat da, Battal'ın babasıyle beraber yukarı çıkmıştı. Biraz sonra elele verip kolları üzerinde taşıdıklan ekin çuvalını aşağı indirdiler. Battal babasını yükten kurtarmak için hemen koşup sırtını döndü. Güvey, çuvalı yüklenince Reşit Hoca yanık bir dua tutturdu. Avludaki delikanlılar durmadan silâh atmağa başladıklarından dua işitilmez olmuştu. Tabancalann ince, kesik sesleri arasında, tek martinlerin, kurusıkı çiftelerin kalın patlama-lan havayı sarsıyor, kuşlann — hele kırlangıçlann — telâşını arttınyordu. Ortalığı barutla yanmış paçavra kokusu kaplamıştı. Topal İsmail, gene keyfe gelip bağırdı:</p>
<p class="calibre1">— Gelinin gözü yaşardığı sıradır bu!</p>
<p class="calibre1">80</p>
<p class="calibre1">Mustafa, bu yaşa geldiği halde, iyi kötü bir tabanca ele geçiremediğine bir iki yıldan beri üzülür olmuş, şimdi etrafında acele acele silâh dolduranlara bakarak gene somurtmuştu. Pel-van, Vahit şu sırmalı fermeneyle ekin çuvalının altına girmenin ters bir âdet olduğunu düşünüyor, "Çuval altmış okka gelir... Hey Allah! Bir eşek bulunsa olmaz mı?" diyerek başını sallıyordu.</p>
<p class="calibre1">Alay, sokak arasından çıkınca Sağırdere'den boğuk bir patlama işitildi.</p>
<p class="calibre1">Pelvan Vahit, Mustafa'mn omuzuna iki şaplak indirdi:</p>
<p class="calibre1">— Gördün mü Murat Ağam? Yaşasın!... Dinamit getirdi demek... Başağa şerefine, Yamören'de dinamit yakıyor!...</p>
<p class="calibre1">Kalabalık caminin önüne gelmişti ki, toprak yine sarsılır gibi oldu. İkinci dinamiti ateşlemişler di. Bu kocaman gürültü ile büsbütün coşan çocuklar uzun uzun bağnştılar.</p>
<p class="calibre1">Aşağı mahalle harmanlarındaki dibek taşının yamna vanldığı zaman yaşhlar yerlerine çoktan oturmuşlardı. Bir kahve ocağının ateşi hani hani yanıyor, bakır ibriklerin burnundan dumanlar tütüyordu.</p>
<p class="calibre1">Topal İsmail, hazırlığı pek beğendi:</p>
<p class="calibre1">— Canım, Murat Ağa bir sağdıç değil, Vali paşanın emirberi imiş! Şuna bak Allasen!... Kilimleri serdirmiş. Kahve takımlarına bak... Tepsiler bütün mahpushane işi... Aman o ne? Uslulann ellerine birer de çam çubuğu vermişler. Olursa bu kadar olur. Mustafa, babana bak! Yakup Ağa çubuğa cıgarayı takmış efendi!... Çekiyor ki, dumanı doğru çıkacak! Battal'ın dibeğinde söyledi dersin, bu Yakup Ağa biraz para bulsun, dinime imanıma, İstanbul'a gider de kulağını tamir ettirir.</p>
<p class="calibre1">Mustafa, babasının yeni ceketini giydiğine sevinmişti. İçinden: "Bugün coşmuştur. Oğlu Murat'ın düğünü bundan aşağı olmasın diye, pankanotlara kıyar benim babam!" dedi. "Murat oğlunu everecek... Bizi düşünen var mı? Önce doğmak ge-</p>
<p class="calibre1">rekmiş..."</p>
<p class="calibre1">Ekin çuvalını dibek taşının yanma indiren Battal, dalgın dalgın, Reşit Hocanın okuduğu duayı dinliyordu. Yüzü ter içinde kalmıştı. Dua bitince oğlan babası, çuvalın ağzını açtı. Dibeğe biraz buğday koyup üzerine su döktü. Ağaç tokmağı oğlunun eline verdi:</p>
<p class="calibre1">— Haydi oğlum, bismillah de. Ekinin bol olsun!...</p>
<p class="calibre1">81</p>
<p class="calibre1">Battal, beyaz taştan oyulmuş teknenin içindeki ıslak buğdaya bir kere vurdu. Murat, ikinciye meydan bırakmadan tokmağı elinden aldı. Yedi delikanlı daha ellerinde tokmaklarla bekliyordu. Güvey çekilince, "Ya Allah" diyerek tokmak saplarına tükürüp ekini dövmeğe başladılar.</p>
<p class="calibre1">Mustafa, büyücek bir kayanın gölgesine, Topal İsmail'in yanına çömeldi.</p>
<p class="calibre1">Karşıda yaşlılara kahveler koşturuluyor, gramofonda bir plak, kan sesiyle Çarşamba havasını vuruyordu. Güneş öğleyi dönüp, tepedeki meşe korusuna doğru alçaldığı halde, mayıs günü epey sıcaktı, Mustafa, tokmak sallayanlan seyrederken omuzla-nyle bacaklannda, tatlı bir yorgunluk duydu.</p>
<p class="calibre1">Şimdi, dibeğin başında uğraşan bu sekiz kişi, Yamören'in en usta tokmak sallayanlanydı. Kocaman tokmaklan, sırasıyla kaldı-np havada bir hoş savurduktan sonra "Hınk" diyerek indiriyorlar, bir kulaç uzunluğunda, dört beş kanş enindeki taş teknenin içinde biribirlerine hiç çarptırmıyorlardı.</p>
<p class="calibre1">Topal İsmail boş bulunarak derin derin içini çekti. Sakat oldu olalı böyle ağır işlere imreniyordu. Mustafa, bir şey düşünmeden yan gözle baktı. Topal herif, bir eliyle bıyığım büküyor, öteki eliyle sol bacağının şiş diz kapağmı oğuşturuyordu. Moliskinden yapılmış siyah zipkası yepyeniydi. Beline beyaz yünden ince bir kuşak sarmıştı. İsmail yakışıklı adamdı. "Ne fayda!... Topal olmuş bir kez... Murat Ağamın dediği gibi..." Murat Ağasımn buna ne dediğini bir türlü aklına getiremedi. İsmail'in, topallığını kanlara belli etmemek için ağır ağır, kibirli kibirli ayak sürüdüğünü düşünerek gülümsedi. Yamören'de bütün gurbete gidenler, pantolon giydikleri, alafranga saat kullandıktan halde, bu rezil Topal gene eskisi gibi, zipkayla geziyordu. "Mahpusa gitmek gurbet sayılmaz mı?"</p>
<p class="calibre1">Topal İsmail bir ağara yaktı:</p>
<p class="calibre1">— Buyur, sen de yak Mustafa.</p>
<p class="calibre1">— İçmem... Babam görür...</p>
<p class="calibre1">— Kimsenin kimseyi görecek sırası değil... Pelvan Vahit'le candarma Nail kanlı bıçaklı düşman... İşte yan yana tokmak sallıyorlar. Düğün demez misin, köylü milleti aklını şaşınr. Hele bak! İkisi de inada bindirmiş, ha babam vuruyor. Aman şuna bak efendi!...</p>
<p class="calibre1"><a id="bookmark12"></a>82</p>
<p class="calibre1">— Ne var?</p>
<p class="calibre1">— Hocaların Hasan'a bak! Ağası Hakkı, kalbur çıkarmamak için köyden savuştu. Kardeşi, herifin rezilliğini ödeyecek... Hele rezil!... —Topal İsmail, elini ağzına siper etti—: Arkadaş, bu gece gidilecek mi?</p>
<p class="calibre1">— Allah izin verirse gidilecek!...</p>
<p class="calibre1">— İyi... Kına gecesi... Gidilsin... Sen mi gideceksin, Pelvan mı gidecek?</p>
<p class="calibre1">— Mustafa biraz düşündü:</p>
<p class="calibre1">— Bilmem... Pelvan'ı gönderelim diyorum... Nasıl?</p>
<p class="calibre1">— İyi, güzel... Gönder gitsin. Aferin! Yakalanırsa dayağı Pelvan yer!... Kan dayağı!... Pelvanmış... Dayağı yemeli ki...</p>
<p class="calibre1">Ulan Vahit...</p>
<p class="calibre1">— Yahu İsmail, senin bu Pelvana düşmanlığın ne?</p>
<p class="calibre1">— Töbe hey Allah! Hemen düşmanlık dersiniz... Bizim niyetimiz başka... Pelvan olduğundan dayak iyidir. İdman canım! "Herif başa güreşmiş. Aferin!" derler.</p>
<p class="calibre1">Dibek başındakilerden birisi türkü çağırmağa başlamıştı. Yansında ötekiler de uydular. Tokmaklan kaldınrken sesleri azahyor, indirirlerken yukarıdan aşağı, büyük bir su dökülür gibi gürleşiyordu.</p>
<p class="calibre1">Topal İsmail, elini bıyığından çekip karnına getirdi. Bir zaman, yeleğindeki gümüş kaplama düğmelerle oynadı. Rençber-lik işi görmediğinden parmakları nasırsızdı. İyi saz çaldığı için, türkünün havasına göre hamarat hamarat kımıldıyorlardı. Yüzü de parmaklan gibi güneşte yanmamıştı. Saat cebinde, boncuktan örülmüş, mahpushane işi, bir püskül sallanıyordu.</p>
<p class="calibre1">Topal İsmail'in saati olmadığı halde köstek taşıdığm bilen Mustafa "Şuna saati sorayım da rezil edeyim mi?" diye düşündü.</p>
<p class="calibre1">Delikanlılar, İsmail'e bu yüzden her vakit takılıyorlardı.</p>
<p class="calibre1">"Topal herifte laf çoktur. Bakalım ne diyecek bu sefer?"</p>
<p class="calibre1">— Köstekle oynama İsmail Efendi, serksofu bozarsın!</p>
<p class="calibre1">— Şuna bak! Pelvan Vahit'ten huylar öğrenmiş... Benim saat bozulursa efendi, Çankın'ya gönderir yaptınnm. Ama senin Ayşe meselesi düzelmezse... Gördün mü? Töbe olsun vaktini şaşmrsın, öğle zamanı, ikindiyi kılmağa kalkarsın. Reşit Hoca kulağını çeker...</p>
<p class="calibre1">Bu sırada Vahit ter içinde yanlanna geldi. Elini yiğitçe 83</p>
<p class="calibre1">salladı:</p>
<p class="calibre1">— Battal Ağaya altı aylık keşkek döğdüm arkadaşlar!...</p>
<p class="calibre1">— İyi etmişsin!... — Topal İsmail, Mustafa'ya göz kırptı —: Böylesi pek sarmaz. Keşkek, kan milletiyle beraber döğülecek... Kıyıda, köşede cıvıldamaları olur, gülüşmeleri olur... Ben türküyü kan sesiyle severim. Bekâr oğlan kannın lezzetini ne bilecek!... Kanlar yanımda çalışsın, benim iliklerim yumuşar!... Şu dünyada okumuş olmak varmış. Kalemli kâtip olmalı imiş... O zaman İsmail'i, Çankm'nın vali konağına, otuz lira maaşla memur yazarlardı. Kanlarla birlikte, devletin, milletin hesabım tutmak hoş olur. — Vahit omuzuna var kuvvetiyle abanarak oturduğu için keyfi kaçtı —: Höst ayıya!... Hele ayıya!... Adam değil, meşe kütüğü...</p>
<p class="calibre1">— Ayı mı? Ulan ayı nasıl bir söz!... Töbe diyeceksin... Töbe demezsen...</p>
<p class="calibre1">Topal İsmail, iğrenmiş gibi suratım asarak başını çevirdi.</p>
<p class="calibre1">Harman yeri yüksekçe olduğundan Aşağı mahallenin evleri görünüyordu. Mustafa'ya damlardaki kadınlan gösterdi:</p>
<p class="calibre1">— Dibek doğuluyor. Kan milleti dibek meselesine hiç</p>
<p class="calibre1">dayanamaz. Kız oğlan kızın birinci şerefi dibek... Şimdi, kız evinde tokmak sesini dinlerler de, kocakanlar ağlaşırlar. Hey Mustafa! Delikanlının ilk kansı mertlik edip çabuk ölürse, bir daha evlenmek var. Kız ehli kız aldın mı, bir dibek daha doğdurursun. Ama kan kısmının dibeği bir kerecik... Dört kere evlense faydası yok... İkincisi öte dünyada varsa var, yoksa o da gitti elden... Çünkü Murat Ağana sorarsan, dünya bu dünya...</p>
<p class="calibre1">Öte dünya, Reşit Hocamn uydurması...</p>
<p class="calibre1">Pelvan Vahit, gerçekten ürktü:</p>
<p class="calibre1">— Sus ulan, gâvur!... Murat Ağa öyle haltetmez...</p>
<p class="calibre1">— Yavrum bana neden kızmah? Hepinizin yanında söyledi.</p>
<p class="calibre1">— Yalan!... Murat Ağa bu biçim söylemedi. Çok laf etti.</p>
<p class="calibre1">— Çok lafı bırak... Sonunda vanp dayandığı bu... Murat</p>
<p class="calibre1">haklı. Reşit Hocamn "Allah bir!" dediğine inanılmaz. — Vahit'in gönlünü alacak bir şey hatırlayarak güldü—: Pelvan Vahit... Kulaksızın Mustafa! Hiç yüreğiniz yanmasın yiğitler!... Gönül verdiğiniz suna boylular, eşek gibi bir kızlar... Kuma üstüne gittiklerinden dibekleri döğülmeyecek... Kıyamete kadar yansın orospular.</p>
<p class="calibre1">84</p>
<p class="calibre1">Vahit, Güldane ile Nail'in meselesini iyice bilmediği için pek aldırmadı, ama Mustafa, ağzının içinden küfretti. Yerinden sıçradı. Topal İsmail'in "Nereye efendi?" demesine aldırmadan dibeğin yamna gitti. Birisinin elinden tokmağı alıp döğülecek ekin bitene kadar çalıştı.</p>
<p class="calibre1">— Ömer Ağanın Meryem Hanımdan bir endaze çember var. Hayırlı olsun!...</p>
<p class="calibre1">Arkaya geçip, gelini iki bacağı arasına oturtmuş olan kocakan, Meryem'in armağan getirdiği başörtülük kumaşı odada-kilere göstermek için havada bir kere savurduktan sonra, kızın omuzuna astı.</p>
<p class="calibre1">Gurbetçi Ömer'in kansı Meryem, yaşlı kanlann arasından geçerek duvar diplerinde ayakta duran yeni gelinlerle genç kızların yanına sokuldu.</p>
<p class="calibre1">Oda, çok kalabalıktı. Sofadan da acele ayak sesleri, gülüşmeler, nazlı kan küfürleri, cilveli beddualar işitiliyordu.</p>
<p class="calibre1">Kocakan bağırdı:</p>
<p class="calibre1">— İbrahim Ağamn bir altını var. Hak bereket vere!... Düğümlenmiş küçük bir bez parçasını iki parmağının ucunda</p>
<p class="calibre1">kaldınp herkese gösterdikten sonra, gelinin sağ tarafında oturan yenge karıya verdi.</p>
<p class="calibre1">— Muhtar Hüseyin Ağanın beş endaze basması var. Kutlu olsun!</p>
<p class="calibre1">Basma hışırdayarak havada dalgalandı, odamn iki köşesine asılı gaz lambalarının san ışıklarını titretti. Onu da gelinin omuzuna astılar. Daha şimdiden kızın başı, omuzlan, renk renk basmalarla, örtülerle, yemenilerle dolmuştu. Ateş yanmadığı halde, oda kalabalıktan epey sıcaktı.</p>
<p class="calibre1">Meryem yüzündeki örtüyü biraz gevşetti.</p>
<p class="calibre1">— Korucu Ah Ağamn bir altım var. Hak bereket versin! Meryem'in yamnda duran kızlar gülüştüler, Meryem, bunlardan birinin Ayşe olduğunu sesinden tanıyarak kulak verdi.</p>
<p class="calibre1">— Şuna bak! Altınmış... Akşamdan beri bütün paralar altın olsa, adam taşıyamaz.</p>
<p class="calibre1">— Söz gelişi öyle derler, bacım!...</p>
<p class="calibre1">— Basmayı, örtüyü, amerikanı gösteriyorlar ya... Paralar da gösterilsin!...</p>
<p class="calibre1">85</p>
<p class="calibre1">— Para gösterilmez. Para, fakir fukara işi... İstersen on para düğümle, "bir altın var" denilecek.</p>
<p class="calibre1">İçerisi gittikçe doluyordu. Kocakarı, artık daha sık sık bağırmağa başlamıştı.</p>
<p class="calibre1">— Deligözlerin Süleyman Efendiden iki endaze basma var. Kutlu olsun!...</p>
<p class="calibre1">— Nail Efendinin üç arşın amerikanı var, kutlu olsun!...</p>
<p class="calibre1">— Reşit Hocanın bir altını var. Hak bereket versin!...</p>
<p class="calibre1">Ayşe'nin yanındaki kız güldü:</p>
<p class="calibre1">— Reşit Hocanın cimriliğine bakmalı!... İki muska parasına bir endaze çember yollamamış.</p>
<p class="calibre1">— Yollar mı? "Hep bana!" der. Hoca kısmı...</p>
<p class="calibre1">— İyi ama herkes çember, basma getirse, gelin bunalır. Soluğu kesilir de gerdeğe yetişemeden ölür.</p>
<p class="calibre1">— Yalan... Hediyeden bunalıp gerdeğe yetişemeyen gelin mi görülmüş?</p>
<p class="calibre1">Kızlar ak örtülerinin altında fıkırdadılar.</p>
<p class="calibre1">Meryem, Ayşe'ye hak vermişti. "Böyle bir günde, gelin kısmının tepesine dağlan koysalar umurlamaz. O ılık yürek vurmasını, gerdeklenmemiş körpeler ne bilecek!"</p>
<p class="calibre1">Sofada birdenbire başlayan tef sesi, kaşık şıkırtısı kocakarının sesini bastırdığından artık barbar bağırıyordu:</p>
<p class="calibre1">— Pelvan Vahit Ağanın validesi Fatma Hanımdan bir endaze çember var. Kutlu olsun!...</p>
<p class="calibre1">Kızlar uzanıp baktılar. Ayşe, arkadaşının başına hafifçe vurdu:</p>
<p class="calibre1">— Gördün mü? Senin kopuk Pelvan paraya kıymış. Çember yollamış!...</p>
<p class="calibre1">— Aman, elin kopuğu neden benim olsun!</p>
<p class="calibre1">— Senin değil mi? Ardında az mı dolandı?</p>
<p class="calibre1">— Öyle ise... Şuna bak!... Kara Mustafa da senin...</p>
<p class="calibre1">— Ben Kara Mustafa'nın cami arkasında kafasını yardım. Aklı başına geldi, artık ardımda değil!...</p>
<p class="calibre1">— Demek, ben de Vahit'in başım mı yarayım?</p>
<p class="calibre1">Meryem, Ayşe'nin yanındaki kızın Güldane olduğunu anlayınca sordu:</p>
<p class="calibre1">— Kız Güldane!... Ben geç kaldım. Erkek tarafı ne verdi?</p>
<p class="calibre1">— Meryem abla sen misin? Geç kaldın öyle ya... Daha</p>
<p class="calibre1">vermediler. Bakalım Battal Ağa ne takacak?</p>
<p class="calibre1">Ayşe anlatmağa başladı:</p>
<p class="calibre1">— Kız tarafı Battalgillere masraf ettirmemişler, "Kızımız gittiği yerde rahat etsin!" demişler. Başlık kaç kuruş, duydun mu abla?</p>
<p class="calibre1">— Duymadım.</p>
<p class="calibre1">— Başlık otuz lira... Otuz liranın lafı mı olur? Oysa "Kızımızın gittiği yerde yüzü kara çıkmasın!" diyerek babası yüz Ura harcamış...</p>
<p class="calibre1">— Harcasın. Zengin yere veriyor!...</p>
<p class="calibre1">— Zengin yer, bir yandan... Kızın gönlü var, bir yandan...</p>
<p class="calibre1">"Beni Battal'a vermezseniz kaçarım!" diye ağlamış...</p>
<p class="calibre1">Rezile bak! Ayıp kız! Anasına mı ağlamış? Başıma gelenler...</p>
<p class="calibre1">— Anasına ağlar mı? Komşulara ağlamış! Anasına böylece duyurmuş...</p>
<p class="calibre1">— Hele utanmaz! Birinci dünür gelince babasının "He" demesi bundan, öyleyse...</p>
<p class="calibre1">— Bundan... Babası laf gelişi: "Dur bakalım, bir düşünelim... Bizim kız daha o yaşa gelmedi!" demeye kalkmış ama, dünürcülerden biri Reşit Hoca... "Neyi düşüneceksin Ağa? Allanın emri, peygamberin kavli... Sen bunun anasını daha küçük aidindi. Aklında mı?" diyerek söz istemiş...</p>
<p class="calibre1">— Hele sakallı domuza, hele...</p>
<p class="calibre1">— Sakallı domuz... "Allah yazdıysa bozulmaz, yazmadıysa faydasız!" demişler Reşit Hocaya... Anası, gece Selime'nin ağzını aramış. Bakmış ki, dünden gönüllü... "Pekâlâ! Kokladığın torbayı başına tak bakalım!" demiş...</p>
<p class="calibre1">Kocakarı bağırıyordu:</p>
<p class="calibre1">— Eğri Ahmet'in Emine abladan bir altın var. Hak bereket versin.</p>
<p class="calibre1">— Himmet Çavuşun beş endaze fermene basması var. Kutlu</p>
<p class="calibre1">Ayşe sesini alçalttı:</p>
<p class="calibre1">— Himmet Çavuşu gördün mü Güldane!... Fermene basması almış. Everecek kızı yok, oğlu yok! Oğlu, kızı olanlar "Bizim düğünde de onlar getirir!" diyerek paraya acımazlar. Himmet Çavuşa ne dersin?</p>
<p class="calibre1">— Himmet Çavuşunki, gösteriş...</p>
</body>
</html>
