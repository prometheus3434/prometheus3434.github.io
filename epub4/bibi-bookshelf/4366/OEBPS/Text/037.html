<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>28 Hipermüzikal Tür: Williams Sendromu</title>
</head>

<body>
  <h3 class="h31"><a id="a221"></a>28<br />
  Hipermüzikal Tür: Williams Sendromu</h3>

  <p class="p12">1995'te, Williams sendromu denilen doğumsal bozukluktan mustarip bir grup benzersiz insanla birkaç gün geçirmek üzere Massachusetts'in Lenox kasabasında özel bir yaz kampını ziyaret ettim. Williams sendromu, entelektüel güçler ve noksanlıkların tuhaf bir karışımına neden olur (bu bireylerin çoğunun IQ'su 60 puanın altındadır). Kampta herkes olağanüstü sosyal ve meraklıydı, kampçıların hiçbiriyle önceden tanışıklığım olmamasına rağmen beni hemen en arkadaş canlısı ve samimi tavırlarla selamlayıp aralarına aldılar, öyle ki, ziyarete gelen bir yabancı değil, eski bir arkadaş ya da amca gibi hissettim kendimi. Coşkulu ve konuşkandılar, yolculuğumun nasıl geçtiğini, ailem olup olmadığını, hangi renkleri, hangi müzikleri sevdiğimi sordular. Hiçbiri suskun değildi, çoğu çocuğun en utangaç olduğu, yabancılardan çekindiği yaşlardaki küçükler bile rahatça yanıma gelip elimi tutuyor, gözlerimin içine bakarak yaşlarından beklenmeyecek bir beceriyle sohbeti yönlendiriyorlardı.</p>

  <p class="p12">Çoğu onlu ve yirmili yaşlarındaydı, birkaç tanesi daha küçüktü, kırk yaşında bir kadın da vardı aralarında. Ama yaş ve cinsiyet farkına rağmen dış görünüşleri benziyordu &ndash; hepsi geniş ağızlı, hokka burunlu, küçük çeneliydi ve gözleri yuvarlak, meraklı, parlaktı. Bireysel farklarına rağmen, olağandışı konuşkan, coşkulu, öykü anlatmaktan, başkalarıyla iletişim kurmaktan hoşlanan, yabancılardan hiç çekinmeyen ve hepsinden fazla da müzik seven bir kabilenin üyeleri gibiydiler.</p>

  <p class="p12">Kampa vardıktan kısa süre sonra, kampçılar beni de çekiştirerek yanlarına katıp büyük bir çadıra yollandılar, cumartesi akşamı dansının düşüncesi bile heyecanlanmalarına yetiyordu. Hemen hepsi şarkı söyleyecek ve dans edecekti. On beş yaşındaki tıknaz Steven trombonuyla alıştırma yapıyordu, enstrümandan çıkan saf, iddialı, madeni sesten büyük keyif aldığı belliydi. Romantik ve dışadönük Meghan gitarını tıngırdatarak tatlı baladlar söylüyordu. Uzun boylu, uzun bacaklı, ince delikanlı Christian, önceden duymadığı piyano şarkılarını kusursuz kulağıyla hemen kapıp anında yeniden çalabiliyordu. (Kampçılar yalnızca müziğe karşı bu denli hassas değildiler, genel olarak bütün seslere karşı hassastılar, en azından bütün seslere ilgi gösteriyorlardı. Bizlerin duymadığı zayıf arkaplan seslerini hemen fark edip sıklıkla taklit ediyorlardı. Çocuklardan biri yaklaşan arabanın motor sesinden modelini tahmin edebiliyordu. Ertesi gün başka bir çocukla ormanda dolaşırken bir arı kovanı gördük. Arıların uğultusundan çok etkilenen delikanlı onları taklit ederek vızlamaya başladı ve bunu akşama kadar sürdürdü. Ses hassasiyeti kişiye özgüdür, an be an değişebilir. Kamptaki çocuklardan biri belli bir elektrik süpürgesinin sesinden büyülenmişçesine etkilenirken, bir başkası bu sese tahammül edemeyebilirdi.)</p>

  <p class="p12">Kamptaki en yaşlı Williams sendromlu birey Anna'ydı. Kırk altı yaşındaki Anna, sendroma eşlik eden fiziksel sorunların tedavisi için pek çok kez ameliyat olmuştu. Yaşından çok daha büyük gösteriyordu ama bilgili, sezgili biri olduğu düşüncesini uyandırıyor, diğerleri ona bir tür rehber ya da aile büyüğüymüş gibi davranıyordu. Bach seviyordu, benim için piyanoda <span class="t17">K</span><span class="t17">ı</span><span class="t17">rk Sekiz Uvertür ve</span> Füg'den bölümler çaldı. Anne yarı bağımsız bir hayat sürüyor, bazen destek alıyordu; kendi apartman dairesi ve kendi telefonu vardı &ndash; anlattığına göre Williams sendromuna özgü konuşkanlığı yüzünden telefon faturası genelde kabarıktı. Müzik öğretmeniyle ilişkisi Anne için çok önemliydi. Duygularını müzikle ifade etmesine destek olan öğretmeni, tıbbi sorunlarının alevlendirdiği fiziksel kısıtlamalarla bağlantılı teknik sorunları aşmasına da yardımcı oluyordu.</p>

  <p class="p12">Yıllar sonra Bronx Montefiore tıp merkezi Çocuk Hastanesi'nde şahit olduğum üzere, Williams sendromlu çocuklar yeni yürümeye başladıkları çağda bile müziğe duyarlıdır. Her yaştan insanın düzenli tıbbi kontrole geldiği bu hastanede, hastalar yetenekli müzik terapisti Charlotte Pharr'a bayılıyorlardı. Üç yaşındaki ufak tefek Majestik, içine kapanıktı ve çevresindeki hiçbir şeyle, hiç kimseyle ilgilenmiyordu. Charlotte, ancak kendi kendine çıkardığı tuhaf sesleri gitarıyla taklit etmeye başlayınca dikkatini çekebildi. Sırayla karşılıklı sesler çıkarmaya başladılar ve bunlar kısa süre içinde ritmik kalıplara, tonlara ve kısa doğaçlama melodilere dönüştü. Majestic'te dikkat çekici bir değişim oldu &ndash; bütün dikkatini gitara vermişti, hatta kendisinden büyük gitarı sapından yakalayıp tellerini tek tek çaldı. Gözleri sürekli Charlotte'un yüzündeydi, ondan cesaret, destek alıyor, yönelimini bu şekilde sağlıyordu. Fakat seans bitip Charlotte gidince kısa süre içinde önceki tepkisiz durumuna döndü.</p>

  <p class="p12">Yedi yaşındaki sevimli Deborah'ya bir yaşından önce Williams sendromu teşhisi konmuştu. Debbie için öyküleme ve oyun&ndash;canlandırma da en az müzik kadar önemliydi &ndash;sözcüklerle eylemlerin dramatik eşliğini &ldquo;salt&rdquo; müziğe tercih ediyordu. Sinagogda duyduğu bütün şarkıları ezbere biliyordu, annesi bunu göstermek istedi ama yanlışlıkla kendi çocukluğundan bir melodi çıktı ağzından. &ldquo;Hayır!&rdquo; dedi Debbie. <span class="t17">&ldquo;Kendi</span> sinagogumda duyduğum şarkıyı söylemek istiyorum!&rdquo; Sonra şarkıyı söylemeye koyuldu. (Sinagogda söylenen şarkılar anlam ve anlatı, ayin ve liturji yüklüdür &ndash; Richard Tucker gibi kantorların opera şarkıcısı olması, sinagog dramalarından sahneye geçiş yapması tesadüf değil.)</p>

  <p class="p12">Altı yaşındaki Tomer güçlü, enerjik bir oğlandı. Fiziksel özellikleriyle uyumlu sert, dışadönük bir kişiliği vardı. Davul çalmayı çok seviyordu, ritimler onu büyülüyordu. Charlotte ona çeşitli karmaşık ritimler gösterince bunları hemen kaptı &ndash; iki eliyle aynı anda farklı ritimler çalabilecek kadar yetenekliydi zaten. Ritmik cümleleri önceden tahmin edip bekliyor, kolayca doğaçlayabiliyordu. Bir ara davul çalmanın coşkusuna kendini öyle kaptırdı ki bagetleri havaya atıp dans etmeye başladı. Ona farklı davul tiplerini sorduğumda, bir çırpıda dünyanın farklı yerlerinden yirmi vurmalı saydı. Charlotte, eğitim aldığı takdirde ileride profesyonel davulcu olabileceğini söylüyordu.</p>

  <p class="p12">Kırk sekiz yaşındaki Pamela da kamptaki Anne gibi en yaşlılarıydı ve sözlü ifadeyle ilgili hiçbir sorunu yoktu, hatta bu konuda kimi zaman insanın kalbini sızlatacak kadar becerikliydi. Başka &ldquo;engellilerle&rdquo; birlikte yaşadığı grup bakımevini anlatırken bir ara gözleri doldu. &ldquo;Bana her türlü incitici şeyi söylüyorlar,&rdquo; dedi. Onu anlamıyorlardı, kendini sözel olarak bu denli iyi ifade ederken başka yönlerden engelli olabilmesine şaşıyorlardı. Bir arkadaş istiyordu, Williams sendromlu başka birinin yanında kendini rahat hissedebilirdi. &ldquo;Ama sayımız çok az,&rdquo; dedi &ldquo;bizim bakımevindeki tek Williams'lı benim.&rdquo; Anne gibi Pamela da yaşla birlikte acı verici bir bilgeliğe, daha geniş bir perspektife ulaşmıştı.</p>

  <p class="p12">Pamela'nın annesi, kızının Beatles'ı sevdiğini söylemişti. &ldquo;Yellow Submarine&rdquo;i söylemeye başladım, Pamela da yüksek, neşeli bir sesle, kocaman gülümsemesiyle bana katıldı. &ldquo;Müzikle canlanıyor sanki,&rdquo; dedi annesi. lbranice türkülerden Noel ilahilerine geniş bir şarkı repertuvarı vardı ve söylemeye başladıktan sonra onu durdurmak olanaksızdı. Özenle şarkı söylüyor, gerekli duyguyu mutlaka veriyordu fakat sık sık detone oluyor, bazen farklı perdeden söylüyordu. Charlotte da bunu fark etmişti, gitarıyla Pamela'ya eşlik etmekte zorlanıyordu. &ldquo;Williams sendromlu bireylerin hepsi müziği sever&rdquo; dedi, &ldquo;müzikten çok etkilenirler fakat hepsi dâhi değildir, hepsinin müziğe yetenekli olması da gerekmez.&rdquo;</p>

  <p class="p12">Williams Sendromu nadiren görülür, belki on binde bir çocuğu etkiler ve Yeni Zelandalı kardiyolog J. C. P. Williams'ın 1961'de yayımladığı makaleye dek tıp literatürüne girmemiştir. Sendrom, ertesi yıl Avrupa'da Alois J. Beuren ve meslektaşları tarafından bağımsız olarak teşhis edildi. (Dolayısıyla Avrupa'da Williams&ndash;Beuren sendromu olarak anılır ama ABD'de genellikle Williams sendromu diye bilinir.) Araştırmalarda Williams sendromu kalp ve atardamar kusurları, alışılmadık yüz hatları ve zekâ geriliği bulgularıyla tasvir edildi.</p>

  <p class="p12">&ldquo;Zekâ geriliği&rdquo; terimi, diğer bilişsel yetilerle birlikte dil yetisine de zarar veren kapsayıcı, geniş çaplı bir bozukluğu ima ediyor. Fakat Williams sendromuna eşlik eden yüksek kalsiyum seviyesini kaydeden G. Von Arnim ile P Engel, 1964'te sendromun neden olduğu yetenekler ve kısıtlamaların değişken profilini de gözlemlediler. Çocukların &ldquo;arkadaş canlısı ve konuşkan&rdquo; kişiliklerinden ve &ldquo;beklenmedik dil hâkimiyetlerinden&rdquo; söz ettiler &ndash; &ldquo;zekâ geriliği&rdquo; olan bir çocukta karşılaşmayı bekleyeceğiniz son özellikler. (Bu çocukların müziğe düşkün olduğunu bile kısaca not ettiler.)</p>

  <p class="p12">Aileleri de çocuklarının sergilediği farklı entelektüel güçler ve zayıflıklar karşısında benzer şekilde şaşkındı, kabul gören anlamıyla &ldquo;zekâ geriliği&rdquo; olmayan çocukları için uygun ortam ve okullar bulmakta genellikle çok zorlanıyorlardı. 1980'lerin başında, böyle bir grup veli birbirlerini bulup bir araya gelerek Williams Syndrome Association'ı [Willliams Sendromu Derneği] kurdular.<a id="a222"></a><a href="../Text/notes.html#a549"><span class="t22">{158}</span></a></p>

  <p class="p12">Aynı dönemde, işitme yitimi ve işaret dili araştırmalarına öncülük eden bilişsel nörobilimci Ursula Bellugi, Williams sendromuyla ilgilenmeye başladı. 1983'te Williams sendromlu on dört yaşındaki Cyristal'la tanışmış, şarkıları ve şarkı sözlerini doğaçlama yeteneği gelişkin olan küçük kızla çok ilgilenmiş ve sendrom merakını uyandırmıştı. Bellugi, Cyristal'ı bir yıl boyunca haftada bir gün görmeye karar verdi.</p>

  <p class="p12">Dilbilimci Bellugi, dilin biçimsel nitelikleri kadar konuşmanın duygusal gücüne, dilin şiirsel kullanımlarına da ilgi duyuyor. Williams sendromlu gençlerin düşük IQ puanlarına rağmen sahip oldukları zengin kelime dağarcığı ve beklenmedik sözcüklerden &ndash;&rdquo;kanin&rdquo; &ldquo;feragat&rdquo; &ldquo;aşındırıcı&rdquo; &ldquo;tahliye etmek&rdquo; ve &ldquo;vakur&rdquo; gibi&ndash; çok etkilendi. Aklına gelen hayvanları sayması istendiğinde, çocuklardan biri şunları sıralamıştı: &ldquo;semender, kılıç dişli kaplan, dağkeçisi, antilop.&rdquo;<a id="a223"></a><a href="../Text/notes.html#a551"><span class="t22">{159}</span></a> Geniş ve alışılmadık sözdağarcığı yanında, bu çocukların bütün iletişimsel becerileri, özellikle Down sendromlu eşit IQ puanlı gençlerle kıyaslandığında, oldukça gelişkindi. Williams sendromlu bireylerin anlatıya özel bir düşkünlüğü vardı.</p>

  <p class="p12">Duyguyu aktarabilmek ve söylediklerinin etkisini artırmak için canlı ses efektleri ve başka araçlar kullanıyorlardı. Bellugi bunlara &ldquo;dinleyici oltası&rdquo; adını vermişti. &ldquo;Derken birdenbire...&rdquo; &ldquo;Bir de bakmış ki...&rdquo; &ldquo;Bil bakalım sonra ne olmuş?&rdquo; gibi deyişleri de sık sık kullanıyorlardı. Bellugi'ye göre, bu öyküleme becerisi hiper&ndash; sosyallikleriyle &ndash; başkalarıyla iletişim ve ilişki kurma arzularıyla bağlantılıydı. Kişisel ayrıntıları çabucak fark ediyorlardı, insanların yüzlerini olağanüstü dikkatli inceliyor görünüyorlardı ve başkalarının duygularıyla ruh hallerini okumakta çok hassaslardı.</p>

  <p class="p12">Bununla birlikte, çevrelerindeki insan dışı varlıklara tuhaf bir şekilde kayıtsızdılar. İlgisiz ve beceriksizdiler &ndash; Williams sendromlu bazı çocuklar bağcıklarını bağlayamıyor, engelleri göremiyor, adımlarını ayarlayamıyor, evdeki eşyaların düzenine bir türlü &ldquo;alışamıyorlardı&rdquo;. (Cansız nesneleri takıntı haline getirebilen, başkalarının duygularına kayıtsız görünen otistik çocuklarla kıyaslayınca çarpıcı bir zıtlıktı bu. Williams sendromu bazı açılardan ileri otizmin tam tersi gibi görünüyordu.) Williams sendromlu bazı çocuklar basit Lego bloklarını birleştiremezken Down sendromlu çocuklar bunu kolaylıkla yapabiliyordu. Williams sendromlu çocukların çoğu en basit geometrik şekilleri bile çizemiyordu.</p>

  <p class="p12">Bellugi, IQ puanı 49 olan Crystal'ın canlı, alışılmadık fil tarifini okudu. Fakat bundan birkaç dakika önce yaptığı fil resmi file hiç benzemiyordu: konuşurken ayrıntısıyla tarif ettiği ilginç özelliklerin hiçbiri çizimde yer bulamamıştı.<a id="a224"></a><a href="../Text/notes.html#a552"><span class="t22">{160}</span></a></p>

  <p class="p12">Williams sendromlu çocukların ebeveynleri, çocuklarının karşılaştığı sorunlar ve zorluklar yanında, onların alışılmadık sosyal ilgisini ve sıcakkanlılığını, başkalarıyla bağlantı kurma ilgisini de şaşkınlıkla gözlemlediler. Çoğu, çocuklarının bebekliklerinde bile müziği dikkatle dinlediğine, konuşmayı öğrenmeden önce şarkı söyleyerek ya da mırıldanarak melodileri hatasız tekrarladığına şahit oldu. Bazı ebeveynler, kendilerini müziğe kaptıran çocukların başka hiçbir şeyle ilgilenmediğini fark etti, başka çocuklar müzikle ifade edilen duygulara karşı aşırı hassastı ve hüzünlü bir şarkıda gözyaşlarına boğuluveriyorlardı. Başkaları enstrümanlarını her gün saatlerce çalıyor veya melodisiyle temposunu sevdikleri şarkıları birkaç farklı dilde söylemeyi öğreniyorlardı.</p>

  <p class="p12">Williams sendromlu genç bir kadın olan Gloria Lenhoff, otuz dilde opera aryası söyleyebiliyordu. 1988'de, Gloria'nın dikkate değer müzik yeteneğini konu alan <span class="t17">Bravo, Gloria</span> adlı belgesel ulusal kanallardan birinde yayımlandı. Kısa süre sonra, Gloria'nın annesi Sylvia ve babası Howard'a, belgeseli seyreden birinden bir telefon geldi. Telefondaki ses özetle şunu söylüyordu: &ldquo;Harika bir filmdi fakat Gloria'nın Williams sendromlu olduğundan neden hiç söz etmediniz?&rdquo; Williams sendromlu bir çocuğu olan izleyici, karakteristik yüz hatları ve davranışlarından Gloria'nın durumunu hemen teşhis etmişti. Lenhofflar sendromun varlığından ilk kez haberdar oluyorlardı; kızları otuz iki yaşındaydı.</p>

  <p class="p12">Howard ve Sylvia Lenhoff, o zamandan beri kamuoyunu Williams sendromu konusunda bilinçlendirme çalışmalarında önemli rol oynadılar. 2006'da, yazar Teri Sforza'yla birlikte hazırladıkları, Gloria'nın olağanüstü hayatını anlatan <span class="t17">The Stmngest Song</span> [Şarkıların En Tuhafı] adlı kitap yayımlandı. Howard kitapta Gloria'nın erkenden olgunlaşan müzik yeteneğini anlatıyor. &ldquo;Gloria bir yaşındayken 'The Owl and the Pussycat'i ve 'Baa Baa Black Sheep'i tekrar tekrar dinlerdi &ndash; ritim ve uyaklardan büyük keyif alıyordu.&rdquo; İki yaşında ritme tepki vermeye başladı.</p>

  <p class="p12">&ldquo;Howard ve Sylvia plaklarını çaldıklarında,&rdquo; diye yazıyor Sforza, &ldquo;Gloria hemen heyecanlanıp dikkatini topluyor, beşiğinde ayaklanıp parmaklıklara tutunarak ritme uygun hareketlerle zıplamaya başlıyordu...&rdquo; Howard ve Sylvia, Gloria'nın ritim tutkusunu destekleyerek ona tefler, davullar ve bir ksilofon aldılar. Bütün oyuncaklarını bir kenara bırakıp ksiliofonu çalmaya başladı. Üç yaşında şarkı söyleyebiliyordu, dört yaşında &ldquo;büyük bir açlıkla dile saldırdı... Duyduğu bütün İbranice, Lehçe, İtalyanca sözcükleri yutuyordu... Bunları bir sünger gibi çekip yavaş yavaş başka dillerde şarkı söylemeye başladı.&rdquo; Bu dilleri bilmiyordu fakat ölçülerini, tonlamalarını, vurgularını plakları dinleyerek öğrenmişti ve şarkıları akıcı bir şekilde söyleyebiliyordu. Bu sırada dört yaşında olan Gloria'da şimdiden gelecekteki opera şarkıcısını müjdeleyen sıra dışı bir şeyler vardı. 1992'de, Gloria otuz sekiz yaşındayken Howard bana bir mektup yazdı:</p>

  <p class="p6"><span class="t19">K</span><span class="t19">ı</span><span class="t19">z</span><span class="t19">ı</span><span class="t19">m Gloria, tam ölçekli piyano akordeonda duydu</span><span class="t19">ğ</span><span class="t19">u hemen her</span> <span class="t19">ş</span><span class="t19">ark</span><span class="t19">ı</span><span class="t19">y</span><span class="t19">ı</span> <span class="t19">çalabilir ve zengin soprano sesiyle söyleyebilir. Yakla</span><span class="t19">ş</span><span class="t19">ı</span><span class="t19">k iki bin</span> <span class="t19">ş</span><span class="t19">ark</span><span class="t19">ı</span><span class="t19">l</span><span class="t19">ı</span><span class="t19">k bir repertuvar</span><span class="t19">ı</span> <span class="t19">var. .. Fakat Williams sendromlu bireylerin ço</span><span class="t19">ğ</span><span class="t19">u gibi o da üçle be</span><span class="t19">ş</span><span class="t19">i toplayamaz veya hayat</span><span class="t19">ı</span><span class="t19">n</span><span class="t19">ı</span> <span class="t19">kendi ba</span><span class="t19">ş</span><span class="t19">ı</span><span class="t19">na sürdüremez.</span></p>

  <p class="p12">1993'ün başlarında Gloria'yla tanıştım ve her zamanki yeteneği ve kusursuz kulağıyla Turandot'tan birkaç parça söylerken piyanoyla ona eşlik ettim. Gloria, dezavantajlarına rağmen zamanının büyük bölümünü repertuvarını mükemmelleştirmeye ve geliştirmeye ayıran, kendini işine adamış bir profesyonel. &ldquo;Onda 'zekâ geriliği' olduğunu biliyoruz, diyor babası, &ldquo;fakat karmaşık müzikleri öğrenme konusunda ona ve Williams sendromlu başkalarına kıyasla çoğumuz 'zekâ geriliğinden' mustarip sayılmaz mıyız?&rdquo;</p>

  <p class="p12">Gloria'nın yetenekleri olağandışı fakat benzersiz değil. Onun yeteneklerine kavuşmaya başladığı dönemde, pek çok açıdan ağır zekâ özürlü olarak değerlendirilebilecek Tim Baley adlı alışılmadık bir genç adam da benzer çarpıcılıkta müzik ve diyalog becerileri sergiliyordu. Müzik yeteneği, ebeveynlerinin ve öğretmenlerinin desteği sayesinde Gloria gibi Tim de piyanosuyla sahneye çıkmaya başladı. 1994'te Gloria ile Tim, Williams sendromlu üç başka yetenekli müzisyenle birlikte Williams Beşlisi'ni oluşturdular. İlk konserlerini Los Angeles'ta verdiler ve <span class="t17">Los Angeles Times'a</span> ve NPR'nin <span class="t17">All Things Considered</span> adlı programına haber oldular.</p>

  <p class="p12">Bütün bunlar Howard Lenhoff'u çok mutlu ediyordu ama bir yandan tatmin olmuyordu. Bir biyokimyacı, bilim adamıydı &ndash; peki bilim, kızı ve kızına benzeyen başkalarının müzik yetenekleri hakkında ne söyleyebiliyordu? Williams sendromlu bireylerin müzik tutkusu ve yeteneği hakkında bilimsel çalışmalar yoktu. Ursula Bellugi öncelikle dilbilimciydi ve Williams sendromlu kişilerin müzik ilgisinden etkilenmişse de, sistemli bir inceleme yapmamıştı. Lenhoff, onu ve başka araştırmacıları bu konuda çalışmaya teşvik etti.</p>

  <p class="p12">Williams sendromlu insanların hepsi müziğe Gloria kadar yetenekli değil &ndash; hatta onun kadar yetenekli çok az &ldquo;normal&rdquo; insan var. Ama neredeyse hepsi onun müzik tutkusunu ve olağandışı müzik duyarlılığını paylaşıyor. Lenhoff bundan dolayı, Williams sendromlu insanların karşılaşıp etkileşim içinde olabileceği uygun, müzik yapılabilecek bir alana ihtiyaç olduğunu fark etti. 1994'te Massachusetts'teki Williams sendromlu bireylerin sosyalleşebileceği, birlikte müzik yapabileceği ve müzik eğitimi alabileceği kampın kurucuları arasında yer aldı. 1995'te bir haftalığına kampı ziyaret eden Ursula Bellugi, ertesi yıl sinirbilimci ve profesyonel müzisyen Daniel Levitin'le birlikte yeniden geldi. Bellugi ile Levitin bu müzik toplantılarını inceleyerek ritim konusunda ilk sistematik araştırmayı tamamlayıp yayımladılar:</p>

  <p class="p6"><span class="t19">Williams sendromlu insanlar... ritmin müzik grameri ve biçimindeki rolünü örtülü de olsa iyi bir</span> <span class="t19">ş</span><span class="t19">ekilde kavr</span><span class="t19">ı</span><span class="t19">yorlar. Williams sendromlularda s</span><span class="t19">ı</span><span class="t19">kl</span><span class="t19">ı</span><span class="t19">kla erken ya</span><span class="t19">ş</span><span class="t19">ta yüksek seviyeye ula</span><span class="t19">ş</span><span class="t19">an yaln</span><span class="t19">ı</span><span class="t19">zca ritim alg</span><span class="t19">ı</span><span class="t19">s</span><span class="t19">ı</span> <span class="t19">de</span><span class="t19">ğ</span><span class="t19">il, çok daha kapsaml</span><span class="t19">ı</span> <span class="t19">bir müzik zekas</span><span class="t19">ı</span><span class="t19">.</span></p>

  <p class="p6"><span class="t19">... piyano çalan ebeveynine do</span><span class="t19">ğ</span><span class="t19">ru perdeden e</span><span class="t19">ş</span><span class="t19">lik eden [12 ayl</span><span class="t19">ı</span><span class="t19">k] bebekler, piyano ba</span><span class="t19">ş</span><span class="t19">ı</span><span class="t19">na geçip ablas</span><span class="t19">ı</span><span class="t19">n</span><span class="t19">ı</span><span class="t19">n piyano al</span><span class="t19">ı</span><span class="t19">ş</span><span class="t19">t</span><span class="t19">ı</span><span class="t19">rmalar</span><span class="t19">ı</span><span class="t19">n</span><span class="t19">ı</span> <span class="t19">çalan [24 ayl</span><span class="t19">ı</span><span class="t19">k] çocuklarla ilgili say</span><span class="t19">ı</span><span class="t19">s</span><span class="t19">ı</span><span class="t19">z hikâye dinledik</span> <span class="t19">&ndash;</span> <span class="t19">bu anekdotsal kay</span><span class="t19">ı</span><span class="t19">tlar</span><span class="t19">ı</span><span class="t19">n kontrollü deney do</span><span class="t19">ğ</span><span class="t19">rulamas</span><span class="t19">ı</span><span class="t19">ndan geçirilmesi gerekiyorsa da, aralar</span><span class="t19">ı</span><span class="t19">ndaki benzerlikler ve say</span><span class="t19">ı</span><span class="t19">lar</span><span class="t19">ı</span><span class="t19">n</span><span class="t19">ı</span><span class="t19">n çoklu</span><span class="t19">ğ</span><span class="t19">u, Williams sendromlu bireylerin normallere k</span><span class="t19">ı</span><span class="t19">yasla müzi</span><span class="t19">ğ</span><span class="t19">e çok daha duyarl</span><span class="t19">ı</span> <span class="t19">ve yetenekli ol du</span><span class="t19">ğ</span><span class="t19">una ikna olmam</span><span class="t19">ı</span><span class="t19">za yol açt</span><span class="t19">ı</span><span class="t19">.</span></p>

  <p class="p12">Genel zekâ açısından (bazen şiddetli seviyede) yetersiz ve zayıf insanların her türlü müzik becerisinin çarpıcı ölçüde gelişebilmesi, müzik savantlarının yalıtılmış becerileri gibi, Howarıl Gardner'ın çoklu zekâ kuramında önerdiği üzere, özgül bir &ldquo;müzik zekâsından&rdquo; söz etmenin mümkün olduğunu gösterir.</p>

  <p class="p12">Williams sendromlu bireylerin müzik yeteneği müzik savantlarının becerisinden farklıdır, savant becerisi genellikle tamamen gelişmiş olarak ortaya çıkar. Mekanik bir niteliği vardır, öğrenme veya alıştırmayla pekiştirilmesi pek gerekmez, başkalarının etkisinden büyük ölçüde bağımsızdır. Williams sendromlu çocuklarsa, aksine başkalarıyla ve başkaları için müzik yapmayı arzularlar. Müzik derslerinden biri sırasında izlediğim Meghan da dahil olmak üzere gözlemlediğim genç insanların hepsinde bu apaçık belliydi. Meghan'ın öğretmenine ne kadar bağlı olduğu hemen anlaşılıyordu. Onu dikkatle dinliyor, önerilerini yerine getirmek için bütün gayretiyle çabalıyordu.</p>

  <p class="p12">Bellugie ile Levitin'in müzik kampını ziyaret ettiklerinde öğrendikleri üzere, Williams sendromlu bireyler müziğe düşkünlüklerini başka şekillerde de ortaya koyuyorlardı:</p>

  <p class="p6"><span class="t19">Williams sendromlu bireyler müzi</span><span class="t19">ğ</span><span class="t19">e al</span><span class="t19">ı</span><span class="t19">ş</span><span class="t19">ı</span><span class="t19">lmad</span><span class="t19">ı</span><span class="t19">k ölçüde dü</span><span class="t19">ş</span><span class="t19">künler. Müzik yaln</span><span class="t19">ı</span><span class="t19">zca hayatlar</span><span class="t19">ı</span><span class="t19">n</span><span class="t19">ı</span><span class="t19">n derin ve zengin bir parças</span><span class="t19">ı</span> <span class="t19">de</span><span class="t19">ğ</span><span class="t19">il; hayatlar</span><span class="t19">ı</span><span class="t19">n</span><span class="t19">ı</span><span class="t19">n her an</span><span class="t19">ı</span><span class="t19">nda yer tutuyor: Ço</span><span class="t19">ğ</span><span class="t19">u günün büyük bölümünü kendi kendine</span> <span class="t19">ş</span><span class="t19">ark</span><span class="t19">ı</span> <span class="t19">söyleyerek veya enstrüman</span><span class="t19">ı</span><span class="t19">n</span><span class="t19">ı</span> <span class="t19">çalarak geçiriyor, hatta yemekhaneye giderken bile... Kampç</span><span class="t19">ı</span><span class="t19">lardan biri müzik yapmakta olan ba</span><span class="t19">ş</span><span class="t19">ka bir kampç</span><span class="t19">ı</span><span class="t19">yla veya kampç</span><span class="t19">ı</span> <span class="t19">grubuyla kar</span><span class="t19">ş</span><span class="t19">ı</span><span class="t19">la</span><span class="t19">ş</span><span class="t19">t</span><span class="t19">ığı</span><span class="t19">nda... yeni gelen ya hemen di</span><span class="t19">ğ</span><span class="t19">erlerine kat</span><span class="t19">ı</span><span class="t19">l</span><span class="t19">ı</span><span class="t19">yor ya da be</span><span class="t19">ğ</span><span class="t19">eniyle tempo tutuyor.... Müzikle bu kadar</span> <span class="t19">ş</span><span class="t19">iddetli biçimde me</span><span class="t19">ş</span><span class="t19">guliyet normal popülasyonda ola</span><span class="t19">ğ</span><span class="t19">an olmayan bir durum... Bu tür s</span><span class="t19">ı</span><span class="t19">n</span><span class="t19">ı</span><span class="t19">rs</span><span class="t19">ı</span><span class="t19">z müzik me</span><span class="t19">ş</span><span class="t19">guliyetine profesyonel müzisyenler aras</span><span class="t19">ı</span><span class="t19">nda bile rastlamad</span><span class="t19">ı</span><span class="t19">k.</span></p>

  <p class="p12">Williams sendromlu bireylerde yaygın görülen üç sivrilmiş mizaç &ndash;müzikal, öykülemeci ve sosyal&ndash; birbiriyle uyumlu görünüyor; Williams sendromunun merkezinde yatan coşkulu ifade ve iletişim dürtüsünün bağımsız fakat derinlemesine ilişkili unsurları bunlar.</p>

  <p class="p12">Bilişsel yetenekler ve noksanlıkların bu olağandışı kesişim kümesi, Bellugi ve başkalarını bunun beyinsel temellerini araştırmaya yönlendirdi. Beyin görüntüleme çalışmaları, daha ender olarak da otopsi raporlarıyla birlikte dikkate değer farkları ortaya koydu. Williams sendromlu bireylerin beyinleri, normal beyinlerden ortalama yüzde yirmi daha küçüktü. Biçimleri de oldukça olağandışı sayılırdı çünkü ölçüler ve ağırlıktaki düşüş yalnızca beynin arka kısmına, oksipital ve parietal loblara özgü görünüyordu; temporal loblar normal, hatta kimi zaman normalden büyük boyutlardaydı. Bu da Williams'lıların düzensiz bilişsel becerilerinin açıkça ortaya koyduğu şeylerle uyuşuyordu &ndash; görsel&ndash;uzamsal duyularındaki yıkıcı özürler parietal ve oksipital bölgelerin yetersiz gelişimiyle açıklanabilirdi. Diğer yandan güçlü işitsel, sözel ve müzikal beceriler, genel anlamıyla, temporal lobların büyük boyutlu ve zengin nöronal ağlarıyla ilişkiliydi. Williams sendromlularda birİncil işitsel korteks daha büyüktü, ayrıca hem müzik hem konuşmanın algılanmasında önemli rolü olduğu bilinen, mutlak kulakla yakından ilişkili bir yapı olan planum temporale'de önemli değişiklikler gözlemlendi.<a id="a225"></a><a href="../Text/notes.html#a554"><span class="t22">{161}</span></a></p>

  <p class="p12">Sonunda Levitin, Bellugi ve diğerleri Williams sendromlularda müzik becerisinin fonksiyonel bağlantılarını araştırmaya başladılar. Williams sendromluların müzikseverliği ve müziğe duygulanımla karşılık verme biçimine hizmet eden, normal deneklerdeki ya da profesyonel müzisyenlerdeki gibi bir nöro&ndash; fonksiyonel yapı mıydı? Her üç gruba da Bach kantatları, Strauss valsleri gibi çeşitli müzikler dinlettiler. Beyin görüntüleme sonuçları, Wiliams sendromlu bireylerin beyinlerinde müziğin diğerlerinden çok daha farklı işlemlerden geçtiğini gösterdi. Müziği algılamak ve ona karşılık vermek için, normal deneklerde hemen hiç etkinleşmeyen beyincik, beyin sapı ve amigdala gibi çok daha fazla sayıda nöral yapıyı kullanıyorlardı. Bu çok geniş kapsamlı beyinsel etkinlik, özellikle amigdalanın etkinleşmesi, müziğe çaresizce kapılmaları ve kimi zaman şiddetli olabilen duygusal tepkileriyle uyumlu bir tablo çiziyor.</p>

  <p class="p12">Bellugi'ye göre bu çalışmaların hepsi, &ldquo;Williams sendromlu bireylerin beyinlerinin hem makro hem mikro seviyede normal beyinlerden çok daha farklı örgütlendiğini&rdquo; gösteriyor. Williams sendromluların kendilerine özgü zihinsel ve duygusal özelliklerini, beyinlerindeki alışılmadık farklarda kusursuz bir biçimde okumak mümkün. Williams sendromunun nöral temelleriyle ilgili bu çalışma henüz tamamlanmamış olsa da, çok sayıda zihinsel ve davranışsal özellikle beyindeki temelleri arasındaki yoğun ilinti ilk kez ortaya kondu.</p>

  <p class="p12">Artık, Williams sendromlu insanlardaki sorunun bir kromozomdaki on beş ile yirmi beş kadar genin &ldquo;mikrodelesyonundan&rdquo; kaynaklandığı biliniyor. Bu minik (insan genomundaki yaklaşık yirmi beş bin genin binde birinden az sayıdaki) gen kümesinin delesyonu Williams sendromuna özgü bütün belirtilerin sorumlusudur: Kalp ve kan damarlarındaki (elastin yetersizliği kaynaklı) anomaliler, alışılmadık yüz ve kemik hatları, en önemlisi olağandışı &ndash;bazı açılardan çok iyi gelişirken bazı açılardan az&ndash; gelişen beyin, Williams sendromlu bireylerin benzersiz bilişsel ve kişisel profilinin temelini oluşturur.</p>

  <p class="p12">Yakın geçmişte yapılan çalışmalar bu gen kümesinde ayrımlaşma izlenimi uyandırıyor fakat bulmacanın en merak uyandırıcı kısmını henüz bilmiyoruz. Williams sendromunda rastlanan (görsel&ndash;uzamsal kavrayış yokluğu gibi) bazı bilişsel kusurlardan hangi genlerin sorumlu olduğunu bildiğimizi sanıyoruz fakat genlerin bu şekilde delesyonunun Williams sendromlu insanların özel yeteneklerini nasıl canlandırdığını bilmiyoruz. Bunların doğrudan genetik bir temeli olduğu bile kesinleşmiş değil; bu becerilerden bazıları Williams sendromunda farklı beyin gelişimi sürecinden etkilenmemiş olabilir, diğer yetilerin göreceli kaybının telafisi de olabilir.</p>

  <p class="p12">Freud, &ldquo;Anatomi kaderdir,&rdquo; diye yazmıştı. Artık bizler de kaderin genlerimizde yazılı olduğunu düşünüyoruz. Williams sendromu, belli genetik yeteneklerin beyin anatomisini nasıl biçimlendirebileceğini, karşılığında bunun belli bilişsel güçleri ve zayıflıkları, kişilik özelliklerini ve belki de yaratıcılığı nasıl şekillendirdiğini olağanüstü zengin ve kusursuz biçimde görmemizi sağlıyor. Buna rağmen, Williams sendromlu insanlar arasındaki yüzeysel benzerliklerin altında, hepimizde olduğu gibi en çok deneyimle şekillenen yadsınamaz bir bireysellik var.</p>

  <p class="p12"><span class="t17">1994'te,</span> Williams sendromlu küçük bir kız olan Heidi Comfort'ı güney California'daki evinde ziyaret ettim. Kendine son derece hâkim bir çocuk olan Heidi, çekingenliğimi hemen fark etti ve beni yüreklendirmek istercesine, &ldquo;Utanmayın Mr. Sacks,&rdquo; dedi. Oraya varır varmaz, bana fırından yeni çıkmış muffin ikram etti. Sohbetimiz sırasında bir ara tepsinin üzerini örtüp kaç tane kek olduğunu sordum. Üç tane, dedi. Tepsinin üstünü açıp saymasını istedim. Muffinleri tek tek sayıp sekiz toplamına ulaştı ama tepside on üç tane muffin vardı. Bütün sekiz yaşında çocukların yapabileceği gibi, bana odasını ve sevdiği eşyayı gösterdi.</p>

  <p class="p12">Birkaç ay sonra, Ursula Bellugi'nin laboratuvarında yeniden karşılaştık ve birlikte yürüyüşe çıktık. La Jocca tepesinin üstünde süzülen uçurtma sörflerini ve askılı planörleri izledik. Kasabada bir pastanenin vitrinine baktık ve bir sandiviççide öğle yemeği molası verdik. Heidi burada tezgâhın ardındaki altı çalışanın hepsiyle arkadaş oldu ve adlarını öğrendi. Sandviçlerin yapılışını büyülenmişçesine izlerken tezgâhın üzerinde fazla eğildi, az kalsın ton balığının içine düşüyordu. Annesi Carol Zitzer&ndash;Comfort, çocuğunu yabancılarla konuşmaması için uyardığını ve Heidi'nin, &ldquo;Yabancı yoktur anne, yalnızca arkadaşlar vardır&rdquo; dediğini anlattı.</p>

  <p class="p12">Heidi tatlı dilli ve komik olabiliyordu, saatlerce müzik dinlemekten ve piyano çalmaktan çok hoşlanıyordu, sekiz yaşında küçük şarkılar bestelemeye başlamıştı. Williams sendromunun bütün enerjisi, ivecenliği, gevezeliği, cazibesine ve neden olduğu sorunların çoğuna sahipti. Pek çok çocuğun kreş çağında yapabildiği şeyleri, örneğin ahşap bloklardan basit bir geometrik şekil oluşturmayı beceremiyordu. Plastik kapları doğru sırada dizmekte çok zorlanıyordu. Akvaryuma gittiğimizde dev bir ahtapot gördük ve Heidi'den bunun kaç kilo olduğunu tahmin etmesini istedim. &ldquo;Bin dört yüz kilo,&rdquo; diye yanıt verdi. Aynı gün daha geç saatlerde, ahtapotun &ldquo;bina kadar büyük&rdquo; olduğunu söyledi. Bilişsel zayıflıkları okulda ve sosyal hayatta çok sakatlayıcı olabilir, diye düşündüm. Sosyalliğinde, otomatikliğinde bir tür formülsellik duyumsamaktan kendimi alamıyordum. Sekiz yaşındaki Heidi'yi Williams sendromunun yüzeysel niteliklerinden bağımsız bir birey olarak görmekte zorlanıyordum.</p>

  <p class="p12">On yıl sonra annesinden bir mektup aldım. &ldquo;Heidi on sekizinci yaş gününü geçenlerde kutladı,&rdquo; diye yazıyordu Carol. &ldquo;Mezuniyet balosuna giderken erkek arkadaşıyla çektirdikleri fotoğrafı da gönderiyorum. Heidi artık lise son sınıf öğrencisi, kendini bilen bir genç hanım. Dr. Sacks, Heidi 'kimdir' sorusunun Williams sendromu 'nedir' sorusuyla yakından ilişkili olduğunu söylediğinizde haklıydınız.&rdquo;<a id="a226"></a><a href="../Text/notes.html#a557"><span class="t22">{162}</span></a></p>

  <p class="p12">Heidi artık on dokuz yaşındaydı ve artan baskıyı tedavi etmek için pek çok beyin ameliyatı geçirmiş olmasına rağmen (Williams sendromlu bazı insanlar arada bu tür operasyonlara ihtiyaç duyar) yakında evden ayrılıp bir kolej programına devam ederek kampüste yaşamayı planlıyordu. Burada akademik dersler alacak, iş eğitimi görecek ve bağımsız hayata hazırlanacaktı. Profesyonel bir pastacı olmak istiyordu &ndash; pasta süsleyen, tatlı yapan insanları seyretmeye bayılıyordu.</p>

  <p class="p12">Birkaç ay önce annesinden aldığım mektupta, Heidi'nin yeni işine başladığını öğrendim &ndash; anlaşılan kendine uygun başka bir meslek daha keşfetmişti:</p>

  <p class="p6"><span class="t19">Nekahet dönemindeki hastalar</span><span class="t19">ı</span><span class="t19">n tedavi edildi</span><span class="t19">ğ</span><span class="t19">i bir bak</span><span class="t19">ı</span><span class="t19">mevinde çal</span><span class="t19">ı</span><span class="t19">ş</span><span class="t19">ı</span><span class="t19">yor ve i</span><span class="t19">ş</span><span class="t19">ini çok seviyor. Hastalar Heidi'nin ne</span><span class="t19">ş</span><span class="t19">eli gülümsemesinin onlar</span><span class="t19">ı</span> <span class="t19">keyiflendirdi</span><span class="t19">ğ</span><span class="t19">ini ve daha iyi hissetmelerini sa</span><span class="t19">ğ</span><span class="t19">lad</span><span class="t19">ığı</span><span class="t19">n</span><span class="t19">ı</span> <span class="t19">söylüyorlar. Heidi sosyalle</span><span class="t19">ş</span><span class="t19">mekten öyle memnun ki hafta sonlar</span><span class="t19">ı</span> <span class="t19">da merkezi ziyaret etme talebinde bulundu. Hastalarla bingo oynuyor, t</span><span class="t19">ı</span><span class="t19">rnaklar</span><span class="t19">ı</span><span class="t19">na oje sürüyor, kahvelerini getiriyor ve tabii ki onlarla konu</span><span class="t19">ş</span><span class="t19">uyor ve onlar</span><span class="t19">ı</span> <span class="t19">dinliyor. Bu i</span><span class="t19">ş</span> <span class="t19">ona çok uygun.</span></p>

  <p class="p12"><a id="a227"></a><span class="t17">&nbsp;</span></p>
</body>
</html>
