<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>1 Davetsiz Misafir: Ani Müzikofili</title>
</head>

<body>
  <h3 class="h31"><a id="a7"></a>1<br />
  Davetsiz Misafir: Ani Müzikofili</h3>

  <p class="p12">Kırk iki yaşındaki Tony Cicoria, üniversite yıllarında Amerikan futbolu oynamış zinde, sağlıklı bir adamdı. New York eyaletinin kuzeyindeki küçük bir şehirde saygın bir ortopedi cerrahıydı. Bir sonbahar akşamı, göl kıyısındaki büyük bir kameriyede düzenlenen aile toplantısına katıldı. Hafif esintiye rağmen hava güzeldi ama Tony uzakta birkaç fırtına bulutu gördü, yağmur yağacağı belliydi.</p>

  <p class="p12">Ankesörlü telefondan annesini aramak için kameriyeden çıktı (1994'te cep telefonu çağı henüz başlamamıştı). Arkasından olanların her saniyesini anımsıyor: &ldquo;Telefonda annemle konuşuyordum. Yağmur çiseliyor, uzaklarda gök gürlüyordu. Konuşmamız bitti, annemin kapadığını duydum. Çarpıldığımda telefonla aramda iki karış mesafe vardı. Aniden cihazdan fışkıran parlak ışığı anımsıyorum. Suratıma çarptı. Sonrasına dair hatırladığım tek şey, havada geriye doğru uçmaya başladığım.&rdquo;</p>

  <p class="p12">Arkasından &ndash;bana bunu anlatmaya çekiniyor gibiydi&ndash; &ldquo;Öne doğru uçmaya başladım. Afallamıştım. Çevreme bakındım. Yerde yatan bedenimi gördüm. 'Olamaz, öldüm' dedim kendi kendime. Bedenimin çevresinde insanlar birikiyordu. Ben telefonda konuşurken sırada arkamda bekleyen kadın üzerime eğildi, kalp masajı yapmaya başladı... Havada süzülerek merdivenlerden çıktım, bilincim yerindeydi. Çocuklarımı gördüm, bensiz de idare edebileceklerini anladım. Derken etrafımı mavimsi&ndash;beyaz bir ışık sardı... olağanüstü mutlu, huzurluydum. Hayatımın en güzel ve kötü anları hızla akıp geçmeye başladı. Bunlara hiçbir duygu eşlik etmiyordu... salt düşünce, katıksız bir esrime haliydi. Hızlandığımı, yukarı çekildiğimi hissettim ... Belli bir süratte, belli bir yöne gidiyordum. Sonra, kendi kendime, 'Hayatım boyunca hissettiğim en muhteşem duygu bu,' derken, PAT! Dönüverdim.&rdquo;</p>

  <p class="p12">Döndüğünü anlamıştı çünkü canı yanıyor, elektrik akımının bedenine girip çıktığı yerlerde, yüzünde ve sol ayağındaki yanıkların acısını hissediyordu. Böylece &ldquo;sadece bedenlerin acı duyduğunu&rdquo; öğrendi. Geldiği yere dönmek, kadına kalp masajını bırakmasını, gitmesine izin vermesini söylemek istiyordu fakat geç kalmıştı, yeniden yaşayanlar arasındaydı. Bir iki dakika sonra, konuşabilecek hale geldiği zaman, &ldquo;Endişelenmeyin, ben doktorum!&rdquo; dedi. Cicoria'ya kalp masajı yapan kadın (sonradan yoğun bakım servisi hemşiresi olduğu anlaşıldı) &ldquo;Birkaç dakika önce değildin ama,&rdquo; diye yanıt verdi.</p>

  <p class="p12">Olay yerine gelen polis ekibi ambulans çağırmak istedi ama Cicoria hastaneye gitmeyi reddetti. Onu kendi evine götürdüler (&ldquo;yolculuk sanki saatler sürdü&rdquo;) ve kendi kardiyoloğunu çağırdı. Kardiyoloğu Cicoria'nın kalbinin kısa süreliğine durmuş olduğunu tahmin ediyordu ama muayenede ya da EKG'de sorun bulamadı. &ldquo;Böyle şeyler insanı ya öldürür... ya da öldürmez,&rdquo; dedi. Tuhaf kazanın Dr. Cicoria üzerinde başka olumsuz etkileri olacağını sanmıyordu.</p>

  <p class="p12">Cicoria bir nöroloğa da danıştı; kendini alışık olmadığı kadar halsiz hissediyor, bellek sorunları yaşıyordu. Yakınlarının adlarını unutmaya başlamıştı. Nörolojik muayeneden geçti, MR ve EEG tetkikleri incelendi. Soruna rastlanmadı.</p>

  <p class="p12">Birkaç hafta sonra halsizliğini üzerinden atınca işinin başına döndü. Belleğiyle ilgili sorunlar tam anlamıyla geçmiş sayılmazdı &ndash;arada bir ender rastlanan hastalıkların ya da cerrahi işlemlerin adını unuttuğu oluyordu&ndash; fakat cerrahi becerileri hiç zarar görmemişti. İki hafta içinde bellek sorunları da tamamen kaybolunca, Dr. Cicoria konunun burada kapandığını sandı.</p>

  <p class="p12">Sonrasında olanları, aradan on iki yıl geçmesine rağmen bugün bile hayretle anımsıyor. Hayatı görünürde normale dönmüştü ki, &ldquo;birdenbire, iki&ndash;üç gün içinde, doymak bilmez bir piyano müziği dinleme arzusu&rdquo; kapladı içini. Geçmişiyle tamamen uyumsuz bir istekti. Çocukken birkaç kere piyano dersi almıştı ama piyanoyla &ldquo;gerçekten ilgilenmemişti&rdquo; hiç. Piyanosu yoktu. Rock müzik dinliyordu.</p>

  <p class="p12">Birdenbire ortaya çıkan piyano müziği dinleme tutkusu onu müzik kayıtlarına yönlendirdi, piyanist Vladimir Ashkenazy'nin Chopin'in en sevilen eserlerini yorumladığı bir kayda fena tutuldu: <span class="t17">Askeri Polonez, K</span><span class="t17">ı</span><span class="t17">ş</span> <span class="t17">Rüzgâr</span><span class="t17">ı</span> <span class="t17">Etüdü, Siyah Tu</span><span class="t17">ş</span> <span class="t17">Etüdü, La Bemol Majör Polonez, Si Bemol Minör Scherzo.</span> &ldquo;Hepsine bayılıyordum,&rdquo; dedi. &ldquo;Hepsini çalmayı arzuluyordum. Bütün notaları sipariş ettim. Aynı dönemde, çocuk bakıcılarımızdan biri piyanosunu bir süre evimizde muhafaza edebilir miyiz diye sordu &ndash; böylece, tam da en istediğim anda elimin altında küçük, sevimli bir duvar piyanosu buldum. Tam istediğim şeydi. Nota okumayı bilmiyordum, piyano çalmaktan bihaberdim ama kendi kendime çalışmaya başladım.&rdquo; Çocukluğunda aldığı birkaç piyano dersinin üzerinden otuz yıl geçmişti, parmakları kaskatı, beceriksizdi.</p>

  <p class="p12">Piyano müziği dinlemeyi ve çalmayı arzulamaya başladıktan bir süre sonra, kafasının içinde de müzik sesi duymaya başladı. &ldquo;tik seferinde,&rdquo; dedi, &ldquo;rüya görüyordum. Sahnedeydim, üzerimde smokin vardı, kendi bestemi çalıyordum. Şaşkınlıkla uyandığımda müzik hâlâ kafamın içindeydi. Yataktan fırlayıp anımsayabildiğim kadarını yazmaya çalıştım. Ama duyduklarımı notaya nasıl dökeceğimi bilmiyordum.&rdquo; Müziği kâğıda ya da notaya dökmeyi bilmiyordu. Ama ne zaman Chopin çalışmak için piyano başına otursa, kendi müziği &ldquo;gelip yönetimi ele alıyor ve varlığını güçlü bir biçimde hissettiriyordu.&rdquo;</p>

  <p class="p12">Dr. Cicoria'nın zihnine davet edilmeden girip kafasının içini istila eden bu buyurgan müziğin ne anlama geldiğinden emin değildim. Müzikal halüsinasyonlar olabilir miydi? &ldquo;Hayır,&rdquo; dedi bana, onunkilere halüsinasyon değil &ldquo;esin&rdquo; demek daha uygun düşerdi. Müzik içinde, derinlerde bir yere gömülüydü, tek yapması gereken zihnine dolmasına izin vermekti. &ldquo;Bir frekans gibi, radyo bandı gibi. Kendimi açarsam bana geliyor. Mozart gibi, 'Cennetten geliyor' diye tarif etmek istiyorum onu.&rdquo;</p>

  <p class="p12">Müziğin sonu gelmiyordu. &ldquo;Asla bitmiyor,&rdquo; diye açıkladı. &ldquo;Aksine, benim onu kapatmam gerekiyor.&rdquo;</p>

  <p class="p12">Artık sadece Chopin'in eserlerini çalmayı öğrenmeye uğraşması yetmiyor, zihninde sürekli akan müziğe şekil vermek, aklındaki notaları piyanoda çalmak, kâğıda dökmek için de mücadele etmesi gerekiyordu. &ldquo;Korkunç bir çırpınış haliydi,&rdquo; diye anlattı. &ldquo;Sabah dörtte kalkıp işe gidene kadar piyano çalışıyor, eve dönünce bütün akşam piyanonun başında oturuyordum. Karım durumdan hiç hoşnut değildi. Müzik beni ele geçirmişti.&rdquo;</p>

  <p class="p12">Eskiden yumuşak başlı, güler yüzlü bir aile babası, müziğe karşı ilgisiz denebilecek bir adam olan Cicoria, yıldırım çarpmasından sonraki üçüncü ayda müzikten esinlenmeye, hatta müzik tutkusuyla yanıp tutuşmaya başlamış, başka şeylere vakit ayırmaya fırsat bulamaz hale gelmişti. Özel bir amaç için &ldquo;kurtarılmış&rdquo; olabileceği düşüncesine kaptırmıştı kendini. &ldquo;Hayatta kalmama izin verilmesinin tek sebebinin bu müzik olduğunu düşünmeye başladım,&rdquo; dedi. Kazadan önce dindar olup olmadığını sordum. Katolik inancına göre yetiştirildiğini ama ibadet etmediğini söyledi, reenkarnasyon gibi bazı &ldquo;aykırı&rdquo; inançları da vardı.</p>

  <p class="p12">Bir tür reenkarnasyon, bir dönüşüm geçirmiş olduğunu düşünmeye başlayan Cicoria'ya göre ona özel bir armağan bahşedilmiş, yarı mecazi &ldquo;cennetten gelen müzik&rdquo; diye nitelendirdiği notaları &ldquo;anlama&rdquo; misyonu verilmişti. Genellikle aralıksız, duraksız akan notalarla &ldquo;sonsuz bir sağanak&rdquo; halinde gelen müziği şekillendirmek ve düzenlemek göreviydi. (Cicoria bunu anlatınca, yedinci yüzyılda yaşamış Anglosakson ozan Caedmon geldi aklıma. Eğitimsiz bir keçi çobanı olan Caedmon, &ldquo;şarkı söyleme sanatını&rdquo; bir gece rüyasında teslim aldığını söylemiş, hayatının geri kalanını ilahiler ve şiirlerle Tanrı'yı ve onun yarattıklarını övmeye adamıştı.)</p>

  <p class="p12">Cicoria piyano alıştırmaları yapmaya, besteleri üzerinde çalışmaya devam etti. Notasyon hakkında kitaplar edindi ve kısa süre sonra bir müzik öğretmenine ihtiyacı olduğunu anladı. Sevdiği müzisyenlerin konserlerine gidiyordu ama kendi şehrindeki müzik meraklıları veya etkinlikleriyle hiçbir bağlantısı yoktu. Cicoria için müzik, yalnızca esin perisiyle paylaştığı yalnız bir uğraştı.</p>

  <p class="p12">Yıldırım çarpmasından sonra başka değişiklikler hissedip hissetmediğini sordum &ndash; sanata karşı yeni bir düşkünlüğü var mıydı? Farklı türde kitaplar okumaya, yeni inançlarla ilgilenmeye başlamış mıydı? Cicoria, ölümden döndüğünden beri &ldquo;tinselliğe çok düşkün&rdquo; olduğunu söyledi. Ölüme yakın deneyimler ve yıldırım çarpmaları hakkında eline geçen bütün kitapları okumuş, evinde &ldquo;Tesla hakkında bir kütüphane&rdquo; kurmuş, yüksek voltajlı elektriğin korkunç ve muhteşem gücü hakkında bulabildiği her şeyi toplamıştı. Bazen, insanların bedenlerinin çevresinde ışık ya da enerji &ldquo;auraları&rdquo; hissedebildiğini düşünüyordu, oysa yıldırım çarpmasından önce bunları hiç görmemişti.</p>

  <p class="p12">Aradan yıllar geçti ama Cicoria'nın yeni hayatı ve esin kaynağı onu asla terk etmedi. Tam zamanlı cerrah olarak çalışmaya devam ediyordu ama kalbiyle aklının merkezinde artık müzik vardı. 2004'te eşinden boşandı ve aynı yıl korkunç bir motosiklet kazası geçirdi. Başka bir araç, kazanın nasıl olduğunu hiç anımsamayan Cicoria'nın Harley marka motoruna çarpmış, onu bilinçsiz ve ağır yaralı halde bir hendekte bulmuşlardı. Bedeninde kırık kemikler, dalak ruptürü, akciğer perforasyonu, kardiyak kontüzyonlar tespit edilmiş ve kask takmasına karşın başından yaralanmıştı. Bütün bunlara rağmen iki ay içinde tamamen iyileşip işinin başına döndü. Geçirdiği kaza, başından yaralanmak ya da boşanmak müzik çalma ve müzik besteleme tutkusunu hiç etkilemedi.</p>

  <p class="p12">Tony Cicoria'nınki gibi bir öykü daha duymadım fakat benzer biçimde aniden müziğe ya da sanata ilgi duymaya başlayan hastalarım oldu. Kimya mühendisi Salime M. bunlardan biriydi. Kırklı yaşlarının başındaki Salime, bir dakika veya daha kısa süren periyotlar boyunca &ldquo;tuhaf bir hisse&rdquo; kapılıyor, eskiden gördüğü veya gittiği bir sahilde olduğunu sanıyordu. Diğer yandan, bu süreçler esnasında gerçekte nerede olduğunun bilincindeydi. Sohbeti sürdürebiliyor, araba kullanabiliyor ya da her ne yapıyorsa ona devam edebiliyordu. Nöbetlere bazen ağzında beliren &ldquo;ekşi tat&rdquo; da eşlik ediyordu. Bu tuhaf belirtileri fark etmiş ama nörolojik açıdan önemli olabileceklerini düşünmemişti. 2003 yılı yazında grand mal epilepsi nöbeti geçirince bir nöroloğa göründü ve beyin taramasında sağ ternporal lobunda büyük bir tümör tespit edildi &ndash; tuhaf nöbetlerinin kaynağı bu</p>

  <p class="p12">lunmuştu. Doktorları (büyük olasılıkla nispeten düşük oranda habis bir oligodendrogliom olan) tümörün kötü huylu olduğuna ve alınması gerektiğine karar verdiler. Salime kararın bir idam hükmü olabileceğini düşünüyor, ameliyattan ve olası sonuçlarından korkuyordu &ndash; kocasına ve ona, operasyonun bazı &ldquo;kişilik değişimlerine&rdquo; yol açabileceği söylenmişti. Sonuçta ameliyat iyi geçti, tümörün çoğu alındı ve Salime nekahet döneminden sonra işinin başına dönüp kimya çalışmalarını sürdürdü.</p>

  <p class="p12">Ameliyattan önce, evin tozlanması ya da dağılması gibi küçük şeyler yüzünden ara sıra sinirlenen ya da kaygılanan, oldukça içine kapanık bir kadındı. Kocası, Salime'nin evde yapılacak işler konusunda bazen &ldquo;saplantılı&rdquo; davrandığını söylüyordu. Ameliyattan sonra ev işleri için canını sıkmaktan vazgeçti. Kocasının sözcükleriyle rlngilizce anadilleri değildi), Salime &ldquo;mutlu bir kediydi&rdquo; artık. Bir &ldquo;keyif uzmanıydı&rdquo;.</p>

  <p class="p12">Salime'nin yeni neşesi işyerinde de dikkat çekmişti. On beş yıldır aynı laboratuvarda çalışıyor, zekâsı ve işine bağlılığı her zaman takdir görüyordu. Fakat şimdi, mesleki becerisini hiç yitirmediği halde daha sıcakkanlı, daha içten, meslektaşlarının hayatlarıyla, duygularıyla yakından ilgilenen birine dönüşmüştü. İş arkadaşlarından birinin sözleriyle, eskiden &ldquo;çok daha içine kapanık&rdquo; biriyken, artık bütün laboratuvar çalışanlarının sırdaşı, iş ortamındaki sosyal etkileşimin merkeziydi.</p>

  <p class="p12">İşkolikliğiyle Marie&ndash;Curie'yi anımsatan Salime'nin kişiliğindeki değişimler özel hayatına da yansıdı. Düşünmeye ve denklemlerine biraz ara verip sinemaya, partilere gitmeye, biraz daha hareketli yaşamaya başladı. Hayatına yeni bir aşk, yeni bir tutku girdi. Kendi deyişiyle, eskiden &ldquo;biraz müzikseverdi&rdquo; ve küçükken bir süre piyano çalmıştı ama müzik, hayatında hiçbir zaman önemli bir yer tutmamıştı. Oysa şimdi bunların hepsi değişmişti. Müzik sesi duymaya, konsere gitmeye, radyoda klasik müzik dinlemeye can atıyordu. Daha önce onun için &ldquo;özel bir anlam taşımayan&rdquo; müzik parçaları şimdi aşırı sevinç duymasına ya da gözyaşlarına boğulmasına neden olabiliyordu. İşe gidip gelirken dinlediği araba radyosuna &ldquo;bağımlı&rdquo; olmuştu artık. Laboratuvara giderken şans eseri Salime'nin yanından geçen bir meslektaşı, radyosunda çalan müziğin &ldquo;inanılmaz yüksek sesli&rdquo; olduğunu söyledi &ndash; radyonun sesini neredeyse yarım kilometre uzaktan duymuştu. Üstü açık arabasındaki Salime, &ldquo;bütün otobana müzik yayını yapıyordu&rdquo;.</p>

  <p class="p12">Tıpkı Tony Cicoria gibi Salime de büyük bir dönüşüm geçirmiş, eskiden fazla ilgi duymadığı müziğe tutku ve heyecanla bağlanmış, sürekli müzik dinlemeye ihtiyaç duyar hale gelmişti. Üstelik daha başka, daha genel değişimler de göstermişlerdi &ndash; duyguları uyarılıyor ya da serbest bırakılıyormuş gibi aşırı duygusallaşmışlardı. Salime'nin sözleriyle: &ldquo;Ameliyattan sonra ne mi oldu? Yeniden doğdum. Hayata bakışım değişti, her ânın değerini bilmeye başladım.&rdquo;</p>

  <p class="p12">Bir insan, kişiliğinde ya da davranışlarında buna eşlik eden değişimler olmadan &ldquo;saf&rdquo; bir müzikofili geliştirebilir mi? Rohrer, Smith ve Warren'ın 2006'da yayımladığı çarpıcı olgu sunumu tam da bunu anlatıyor: Altmışlı yaşlarının ortasındaki kadın hastanın sağ temporal lob merkezli, tedaviye dirençli temporal lob epilepsisi vardı. Nöbetler, başladıktan yedi yıl sonra anti&ndash;konvülsan ilaç Lamotrijin (LTJ) tedavisiyle nihayet kontrol altına alınmıştı. Lamotrijin tedavisine başlamadan önce, Rohrer ve meslektaşları şunları yazmışlardı:</p>

  <p class="p6"><span class="t19">...müzi</span><span class="t19">ğ</span><span class="t19">e kar</span><span class="t19">ş</span><span class="t19">ı</span> <span class="t19">her zaman ilgisizdi, asla keyif için müzik dinlemez, konsere gitmezdi. Bu aç</span><span class="t19">ı</span><span class="t19">dan, piyano ve keman çalan kocas</span><span class="t19">ı</span><span class="t19">yla k</span><span class="t19">ı</span><span class="t19">z</span><span class="t19">ı</span><span class="t19">na hiç benzemiyordu ... Bangkok'taki aile toplant</span><span class="t19">ı</span><span class="t19">lar</span><span class="t19">ı</span><span class="t19">nda, e</span><span class="t19">ğ</span><span class="t19">lencelerde dinledi</span><span class="t19">ğ</span><span class="t19">i geleneksel Tayland müzi</span><span class="t19">ğ</span><span class="t19">inden,</span> <span class="t19">İ</span><span class="t19">ngiltere'ye ta</span><span class="t19">ş</span><span class="t19">ı</span><span class="t19">nd</span><span class="t19">ı</span><span class="t19">ktan sonra dinledi</span><span class="t19">ğ</span><span class="t19">i klasik ve popüler Bat</span><span class="t19">ı</span> <span class="t19">müzi</span><span class="t19">ğ</span><span class="t19">inden hiç etkilenmemi</span><span class="t19">ş</span><span class="t19">ti. Mecbur kalmad</span><span class="t19">ı</span><span class="t19">kça müzik dinlemekten kaç</span><span class="t19">ı</span><span class="t19">n</span><span class="t19">ı</span><span class="t19">yor, baz</span><span class="t19">ı</span> <span class="t19">t</span><span class="t19">ı</span><span class="t19">n</span><span class="t19">ı</span><span class="t19">lardan ho</span><span class="t19">ş</span><span class="t19">lanmad</span><span class="t19">ığı</span><span class="t19">n</span><span class="t19">ı</span> <span class="t19">aç</span><span class="t19">ı</span><span class="t19">kça belli ediyordu (örne</span><span class="t19">ğ</span><span class="t19">in, kocas</span><span class="t19">ı</span><span class="t19">n</span><span class="t19">ı</span><span class="t19">n piyano çal</span><span class="t19">ı</span><span class="t19">ş</span><span class="t19">ı</span><span class="t19">n</span><span class="t19">ı</span> <span class="t19">duymamak için kap</span><span class="t19">ı</span><span class="t19">s</span><span class="t19">ı</span><span class="t19">n</span><span class="t19">ı</span> <span class="t19">kapat</span><span class="t19">ı</span><span class="t19">yor, koro müzi</span><span class="t19">ğ</span><span class="t19">ini &ldquo;sinir bozucu&rdquo; buluyordu).</span></p>

  <p class="p12">Lamotrijin tedavisine başlanınca, hastanın müziğe karşı kayıtsızlığı birdenbire değişti:</p>

  <p class="p6"><span class="t21">LTJ</span> <span class="t19">tedavisine ba</span><span class="t19">ş</span><span class="t19">lad</span><span class="t19">ı</span><span class="t19">ktan birkaç hafta sonra, hastan</span><span class="t19">ı</span><span class="t19">n müzik be</span><span class="t19">ğ</span><span class="t19">enisinde büyük bir de</span><span class="t19">ğ</span><span class="t19">i</span><span class="t19">ş</span><span class="t19">im gözlemlendi. Radyo ve televizyonda müzik programlar</span><span class="t19">ı</span><span class="t19">n</span><span class="t19">ı</span> <span class="t19">bulmaya çal</span><span class="t19">ı</span><span class="t19">ş</span><span class="t19">ı</span><span class="t19">yor, her gün saatler boyu klasik müzik istasyonlar</span><span class="t19">ı</span><span class="t19">n</span><span class="t19">ı</span> <span class="t19">dinliyor, konserlere gitmek istiyordu. Kocas</span><span class="t19">ı</span><span class="t19">,</span> <span class="t21">La Traviata'y</span><span class="t21">ı</span> <span class="t19">izlerken &ldquo;büyülenmi</span><span class="t19">ş</span> <span class="t19">gibi donup kald</span><span class="t19">ığı</span><span class="t19">n</span><span class="t19">ı</span><span class="t19">&rdquo; ve di</span><span class="t19">ğ</span><span class="t19">er izleyiciler konu</span><span class="t19">ş</span><span class="t19">tu</span><span class="t19">ğ</span><span class="t19">unda sinirlendi</span><span class="t19">ğ</span><span class="t19">ini anlatt</span><span class="t19">ı</span><span class="t19">. Art</span><span class="t19">ı</span><span class="t19">k klasik müzik dinlemenin son derece keyifli ve duygu yüklü bir deneyim oldu</span><span class="t19">ğ</span><span class="t19">unu dü</span><span class="t19">ş</span><span class="t19">ünüyordu.</span> <span class="t19">Ş</span><span class="t19">ark</span><span class="t19">ı</span> <span class="t19">söylemiyor,</span> <span class="t19">ı</span><span class="t19">sl</span><span class="t19">ı</span><span class="t19">k çalm</span><span class="t19">ı</span><span class="t19">yordu, davran</span><span class="t19">ı</span><span class="t19">ş</span><span class="t19">lar</span><span class="t19">ı</span><span class="t19">nda ya da ki</span><span class="t19">ş</span><span class="t19">ili</span><span class="t19">ğ</span><span class="t19">inde ba</span><span class="t19">ş</span><span class="t19">ka dikkat çekici de</span><span class="t19">ğ</span><span class="t19">i</span><span class="t19">ş</span><span class="t19">imler yoktu. Dü</span><span class="t19">ş</span><span class="t19">ünce ya da duygudurum bozuklu</span><span class="t19">ğ</span><span class="t19">u belirtileri göstermiyordu, halüsinasyonlar</span><span class="t19">ı</span> <span class="t19">yoktu.</span></p>

  <p class="p12">Rohrer ve çalışma arkadaşları hastanın müzikofilisinin kesin kökenini tespit edemeseler de, tedaviye dirençli nöbetler geçirdiği yıllar içinde, temporal loblarındaki algısal sistemlerle limbik sistemin duygusal tepkiyle ilgili bölümleri arasında daha yoğun bir işlevsel bağlantı geliştirmiş olabileceği görüşü üzerinde duruyorlardı &mdash; bu bağlantı, ancak nöbetler ilaç tedavisiyle kontrol altına alındığında görünür hale gelmişti. 1970'lerde, David Bear temporal lob epilepsisi geçiren hastalarda ortaya çıkan beklenmedik sanatsal, cinsel, gizemci ya da dinsel duyguların temelinde böyle bir duyusal&ndash;limbik hiper bağlantının bulunabileceğini öne sürmüştü. Benzer bir durum Tony Cicoria için de söz konusu olabilir miydi?</p>

  <p class="p12">Cicoria, geçen bahar müzik öğrencileri, yetenekli amatörler ve profesyoneller için düzenlenen on günlük bir müzik kampına katıldı. Bu kampta müşterileri için en uygun piyanoyu bulma konusunda uzman olan Erica vanderLinde Feidner adlı konser piyanistinin galerisi de vardı. Tony kısa süre önce onun galerisinden bir piyano, kuyruklu bir Bösendorfer satın almıştı &ndash; Viyana'da imal edilmiş eşsiz bir ilkörnekti bu. Erica, Cicoria'ın istediği tondaki piyanoyu seçmekte olağanüstü sezgili davrandığını söylemişti. Cicoria, bir müzisyen olarak sahneye çıkmak için doğru zamanın geldiğini ve doğru yerde olduğunu hissediyordu.</p>

  <p class="p12">Konser için iki parça hazırladı: ilk aşkı Chopin'in <span class="t17">Si Bemol Minör Scherzo'su</span> ve Rapsodi, Opus I adını verdiği kendi ilk bestesi. Piyano çalışı ve öyküsü kamptaki herkesi etkilemiş, onu tanıdıktan sonra yıldırım çarpmasının hayalini kurmaya başladıklarını dile getirenler olmuştu. Erica, onun &ldquo;büyük bir tutku ve hevesle&rdquo; neredeyse hiç müzik eğitimi olmayan, piyano çalmayı kırk iki yaşında kendi kendine öğrenen biri için olağanüstü bir yetenekle olmasa bile övgüye değer bir beceriyle çaldığını söyledi.</p>

  <p class="p1">* * *</p>

  <p class="p12">Dr. Cicoria, öyküsü hakkında ne düşündüğümü öğrenmek istiyordu. Daha önce benzer bir durumla karşılaşmış mıydım? Ona <span class="t17">kendisinin</span> ne düşündüğünü, başına gelenleri nasıl yorumladığını öğrenmek istediğimi söyledim. Bu olayları bir tıpçı olarak nasıl açıklayacağını bilemediğini, &ldquo;tinsel&rdquo; terimlerle değerlendirmek zorunda olduğunu söyledi. Ona karşı çıktım ve tinselliğe saygısızlık etmek gibi bir niyetim olmasa da, en aşkın ruhsal durumların, en şaşırtıcı dönüşümlerin bile bazı fiziksel temelleri, en azından sinirsel etkinlikte bazı fizyolojik karşılıkları olması gerektiğini söyledim.</p>

  <p class="p12">Yıldırım çarpması esnasında Dr. Cicoria hem bir &ldquo;ölüme yakın deneyim&rdquo; [near death experience] hem de bir &ldquo;beden dışı deneyim&rdquo; [out of body experience] yaşamıştı. Beden dışı deneyimi anlamlandırmak için sayısız doğaüstü ya da gizemci açıklama ortaya atılmış olsa da, aynı konu bir yüzyıldan uzun zamandır nörolojik araştırmaların da alanında bulunuyor. Bu tip deneyimlerin nispeten kalıplaşmış biçimlerde tarif edildiği görülüyor &ndash; kişi artık bedeninin içinde değil, dışında gibidir ve genellikle iki buçuk üç metre yukarıdan kendini seyreder (nörolojide buna &ldquo;otoskopi&rdquo; denir). İçinde bulunduğu odayı, yakındaki insanlarla nesneleri net bir biçimde ama kuşbakışı görür. Benzer deneyimler yaşayanlar, sıklıkla &ldquo;havada süzülmek&rdquo; ya da &ldquo;uçmak&rdquo; gibi vestibüler [iç kulakla ilgili] duyumlar tarif ederler. Beden dışı deneyim kişide korku, mutluluk ya da kopma gibi hisler uyandırabilir ama sıklıkla &ldquo;gerçek&rdquo; gibi tarif edilir, rüya ya da sanrıya benzemez. Ölüme yakın deneyim yaşayan ya da temporal lob epilepsisi geçiren pek çok kişi beden dışı deneyim de yaşadığını bildirmiştir. Beden dışı deneyimin vestibüler ve görsel&ndash;mekânsal belirtilerinin, beyin korteksindeki, özellikle de temporal loblarla yan lobların bağlantı bölgesindeki işlev bozukluğuyla ilişkili olduğu yönünde bazı kanıtlar bulunuyor.<a id="a8"></a><a href="../Text/notes.html#a234"><span class="t22">{1}</span></a></p>

  <p class="p12">Fakat Dr. Cicoria'nın tarif ettiği yalnızca bir beden dışı deneyim değildi. Mavimsi&ndash;beyaz bir ışık görmüş, çocuklarını seyretmiş, hayatı gözlerinin önünden hızla geçip gitmiş, bir esrime hali yaşamış ve hepsi bir yana, doğaüstü ve son derece önemli bir şey deneyimlediği hissine kapılmıştı. Cicoria'nın deneyiminin sinirsel temelinde ne yatıyor olabilirdi? Ani kazalar geçiren, Cicoria gibi yıldırım çarpmasına maruz kalan veya en yaygın olarak kalbi durduktan sonra hayata döndürülen, yani büyük tehlikeler atlatan veya büyük tehlike atlattığına inanan insanlar, buna benzer ölüme yakın deneyimleri sık sık tarif ederler. Bunların hepsi, dehşetli ölçüde uyandırıcı olmalarının yanı sıra serebral kan akımında ve kan basıncında ani düşüşlere (ve ani kalp durması söz konusuysa beynin oksijensiz kalmasına) neden olabilecek olaylardır. Etkisi ister dehşet hissi ister esrime olsun, böylesi hallerde duygusal bakımdan yoğun bir uyarılma yaşanması, ayrıca noradrenalin ve diğer nörotransmiterlerin düzeyinde ani ve önemli bir artış görülmesi olasıdır. Benzer deneyimlerin sinirsel karşılıkları hakkında şimdilik pek az şey biliyoruz, bu deneyimler esnasında çok yoğun bilinç ve duygu değişimleri gerçekleşiyor &ndash; sonuçta bunlar korteksle bağlantılı olduğu kadar beynin duygu merkezleriyle de &ndash;amigdala ve beyinsapı&ndash; bağlantılı olmalı.<a id="a9"></a><a href="../Text/notes.html#a236"><span class="t22">{2}</span></a></p>

  <p class="p12">Beden dışı deneyim (karmaşık ve olağandışı olmasına rağmen) algısal yanılsama karakteri taşırken, ölüme yakın deneyim, William James'in tanımladığı biçimiyle mistik deneyimlerin bütün ayırıcı özelliklerini taşıyor &ndash; pasiflik, tarif edilemezlik, geçicilik ve noetik [akılsal faaliyetle ilgili] bir nitelik. Ölüme yakın deneyim yaşayan kişi bütünüyle kendinden geçerek bir ışık yalazına (bazen de tüneline veya hunisine) kapılır ve Öteki Taraf'a &ndash; hayatın, uzay ve zamanın ötesine doğru çekilir. Kişi geride kalanlara son kez baktığını, dünyevi şeylere, hayatındaki mekânlara, insanlara ve olaylara (aşırı hızlandırılmış biçimde) veda ettiğini hisseder ve yükseklerde süzülerek varış noktasına ilerlerken aşırı coşkunluk ya da mutluluk duyar &ndash; arketipik bir ölüm ve tecelli sembolizmidir bu. Buna benzer deneyimler akıldan kolayca atılamaz ve kimi zaman bir tinsel dönüşüme veya metanoya'ya, hayatın gidişatını ve yönelimini değiştiren bir düşünüş değişikliğine yol açabilir. Deneyimlerini aktaran herkes benzer belirleyici özellikleri vurguladığından, beden dışı deneyimlerin sırf imgelemde gerçekleştiğini varsayamadığımız gibi, ölüme yakın deneyimlerin de salt düşlemsel olduğunu varsayamayız. Ölüme yakın deneyimin de bilinci derinlemesine değiştiren, kendine özgü nörolojik bir temeli olmak zorunda.</p>

  <p class="p12">Peki, Dr. Cicoria'nın olağandışı müzikseverliği, ani müzikofilisi için ne demeli? Frontotemporal demans tanısı konan, yani beyinlerinin ön kısmı hasar görmüş olan hastaların soyutlama ve dil yetilerini kaybettiği, bu hastalarda kimi zaman müzik konusunda şaşırtıcı bir yeteneğin ortaya çıktığı ya da serbest kaldığı biliniyor &ndash; gerçi ifade gücü yüksek, her açıdan yeterlik sergileyen Dr. Cicoria'nın durumunun farklı olduğu ortadaydı. 1984 yılında Daniel Jacome, beyninin sol yarıküresine hasar veren bir inme geçirdikten sonra afazi [sözyitimi] ve başka sorunlarla birlikte &ldquo;hipermüzi&rdquo; [müziğe karşı aşırı duyarlılık] ve &ldquo;müzikofili&rdquo; belirtileri gösteren bir olguyu tarif etmişti. Bununla birlikte, geçici bellek sorunları yaşadığı bir iki haftayı saymazsak, yıldırım çarpmasından sonra Tony Cicoria'nın beyninde önemli bir hasar oluştuğuna dair hiçbir bulgu yoktu.</p>

  <p class="p12">Cicoria'nın durumu, öyküsünü daha önce anlattığım &ldquo;bellek sanatçısı&rdquo; Franco Magnani'yi anımsattı bana.<a id="a10"></a><a href="../Text/notes.html#a239"><span class="t22">{3}</span></a> Otuz bir yaşında tuhaf bir nöbet ya da hastalık &ndash;belki de bir tür temporal lob epilepsisi&ndash; geçirene dek ressam olmayı hayal bile etmemişti Franco. Bu nöbetten sonra her gece rüyasında doğduğu küçük Toskana köyü Pontito'yu görmeye başlamış, bu imgeler uyandıktan sonra da (tıpkı &ldquo;hologramlar gibi&rdquo;) bütün derinliği ve gerçekliğiyle son derece canlı bir biçimde aklında yer tutmayı sürdürmüştü. Rüyasında gördüğü imgeleri resim aracılığıyla gerçekleştirme ihtiyacı Franco'yu ele geçirmiş, böylece kendi kendine resim yapmayı öğrenen genç adam her boş dakikasını resme adayarak yüzlerce Pontito manzarası üretmişti.</p>

  <p class="p12">Tony Cicoria'nın müzikli rüyalarının, müzikli esinlerinin de epileptik bir doğası olabilir miydi? Geçirdiği kazadan sonra çekilen rutin EEG böyle bir soruya yanıt veremezdi, bunun için günler sürecek EEG görüntülemesine başvurmak gerekiyordu.</p>

  <p class="p12">Peki, müzikofilisinin gecikmeli olarak ortaya çıkması ne anlama geliyordu? Kalp durması ile aniden ortaya çıkan müzik yeteneği arasındaki altı ya da yedi hafta boyunca neler olmuştu? Cicoria'nın birkaç saat süren sersemlik hali ve birkaç hafta süren bellek sorunları gibi geçici artetkiler yaşadığını biliyoruz. Bunlar serebral anoksiyle ilişkilendirilebilir &ndash; ne de olsa beynine bir dakika ya da daha uzun süre boyunca yeterli oksijen gitmemişti. Ama bu olanlardan birkaç hafta sonra tümüyle iyileşmiş görünmesine rağmen Dr. Cicoria'nın aslında tam anlamıyla iyileşmediğinden, beyninde başka türlü, gözden kaçan hasarlar olduğundan ve hâlâ ilk travmaya tepki göstermekte olan beynin bu süre içinde kendini yeniden yapılandırdığından kuşkulanmamak mümkün değil.</p>

  <p class="p12">Dr. Cicoria artık müzikal, duygusal, psikolojik ve tinsel açıdan &ldquo;farklı biri&rdquo; olduğunu hissediyor. Öyküsünü dinleyip onu başka birine dönüştüren yeni tutkuların kanıtlarını gördüğümde ben de aynı izlenimi edindim. Nörolog gözüyle bakınca, yıldırım çarpmasından önceki döneme ya da nörolojik testlerin önemli bir bozukluk tespit edemediği hemen sonraki günlere kıyasla beyninin çok farklı olması gerektiğini hissettim. Şimdi, kazadan yaklaşık on iki yıl sonra bu değişiklikleri tespit edebilir, müzikofilisinin nörolojik kökenini tanımlayabilir miydik? Cicoria'nın kaza geçirdiği 1994'ten bugüne beyin fonksiyonlarını değerlendiren birçok yeni ve daha duyarlı analiz yöntemi geliştirildi, üstelik kendisi de durumunu derinlemesine araştırmanın ilginç olacağı konusunda bana hak verdi. Bir an sonra yeniden düşündü ve bu defteri kapamanın belki daha iyi olacağını söyledi. Geçirdiği kazadan sonra talih yüzüne gülmüştü, kafasının içindeki müzik de nereden çıkmış olursa olsun bir lütuf, bir nimetti &ndash; sorgulanacak bir kusur değil.</p>

  <p class="p12">&nbsp;</p>

  <p class="p12"><span class="t18">Ek yaz</span><span class="t18">ı</span><span class="t18">:</span></p>

  <p class="p12">Tony Cicoria'nın öyküsünü yayımladığım günden beri, yıldırım çarpmasına maruz <span class="t17">kalmad</span><span class="t17">ı</span><span class="t17">klar</span><span class="t17">ı</span> halde ve görünürde fiziksel ya da psikolojik sağlık sorunları olmamasına rağmen sanat veya müzik alanında &ndash;kırk, elli hatta seksenli yaşlarında&ndash; aniden ve genellikle büyük bir şaşkınlıkla yaratıcı yetenek veya tutkularını sergilemeye başlayan pek çok kişiden mektup aldım.</p>

  <p class="p12">Yazıştığım kişilerden Grace M., elli beş yaşında aniden ortaya çıkan müzik yeteneğini anlatıyordu. Tatil için İsrail ve Ürdün'e gidip döndükten kısa süre sonra kafasının içinde müzik parçaları çalmaya başlamıştı. Nota yazma eğitimi almadığından, bunları &ldquo;kâğıda çizgiler çekerek&rdquo; kaydetmeye çalışmıştı. Bu yöntem işe yaramayınca bir kayıt cihazı alıp müziğini buna söylemişti. Şimdi, müziği duymaya başladıktan üç yıl sonra, 3300 tane müzik parçası kaydetmiş, bunlardan ayda yaklaşık dört tane tamamlanmış şarkı çıkarmıştı. Popüler melodilerin küçüklüğünden beri aklına takıldığını anlatan Grace, neredeyse her zaman sadece kendi şarkılarını duymaya başlamasının yaptığı yolculuktan sonra gerçekleştiğini belirtmişti.</p>

  <p class="p12">&ldquo;Müzik konusunda hiçbir zaman yetenekli değildim,&rdquo; diyordu mektubunda, &ldquo;müzik kulağım da pek iyi sayılmaz.&rdquo; Müziğe fazla düşkün olmadığı halde kafasının içinde ansızın beliren şarkılar ve müzik parçalarının ne anlama geldiğini merak ediyordu. Şarkılarını biraz çekinerek profesyonel müzisyenler de dahil olmak üzere başkalarına göstermiş, olumlu eleştiriler almıştı. &ldquo;Böyle bir şeyi asla dilememiştim, hiç beklemiyordum,&rdquo; diyordu. &ldquo;Asla şarkı yazarı olma hayali kurmadım... Müziğe yeteneğim yoktu ki. Süpermodel olma hayali kursam daha gerçekçi olurdu.&rdquo;</p>

  <p class="p12">Aniden şarkı yazmaya başlama dürtüsünü açıklayacak fiziksel bir neden bulamıyordu. &ldquo;Dr. Cicoria'nın aksine,&rdquo; diye yazıyordu mektubunda, &ldquo;bana yıldırım falan da çarpmadı. Başımdan yaralanmadım, büyük bir kaza da geçirmedim. Hastaneye yatacak kadar ağır hasta bile olmadım. Bende temporal lob epilepsisi ya da frontotemporal demans olduğunu da sanmıyorum.&rdquo; İsrail ve Ürdün'e yaptığı yolculuk sırasında bir psikolojik dürtüye kapılmış, bir tür &ldquo;çözülme&rdquo; yaşamış olabileceğini düşünüyordu. Dindar bir insan olduğundan bu yolculuk onun için önemliydi ama özel bir aydınlanma veya uzgörü anı yaşamamıştı. (Müziğini paylaşmak veya yaymak gibi bir misyonu olduğunu da düşünmüyordu &ndash; aksine, bu konuda oldukça ketumdu. &ldquo;Sahneye çıkmak veya kendimi pazarlamak benim mizacıma uygun şeyler değil, bütün bunları biraz utandırıcı buluyorum,&rdquo; diyordu mektubunda.)</p>

  <p class="p12">Yine ellili yaşlarının ortasındaki Eliza Bussey ise mektubunda şöyle diyordu:</p>

  <p class="p12">Dört yıl önce, elli yaşımdayken bir müzik aletleri dükkânının önünden geçtim. Vitrinde bir folk müziği arpı gördüm ve iki saat sonra elimde iki bin dolarlık bir arpla dükkândan çıktım. O anda hayatım değişti. Şimdi hayatımdaki en önemli şey müzik ve müzik hakkında yazmak Dört yıl önce tek bir nota okuyamazken şimdi Baltimore'daki Peabody Konservatuarı'nda klasik arp eğitimi alıyorum. Perşembe ve cumaları okula gidebileyim diye haber odasında üç gün üst üste on iki saatlik gece mesaileri yaparak Irak haberleriyle tıbbi haberleri takas etmekle uğraştım. Günde iki ya da üç saat arp çalışıyorum (mümkün olsa daha fazla zaman ayırırdım) ve ilerlemiş yaşımda keşfettiğim bu tutkunun bana verdiği mutlulukla şaşkınlığı tarif edemem. Öğretmenim çalmam için Handel'in Pasakalya'sını verdiğinde, beynimin ve parmaklarımın yeni sinapslar oluşturmak için bağlantı kurmaya çalıştığını hissettim.</p>

  <p class="p12">&ldquo;MR çektirmeyi düşünmeye başladım,&rdquo; diye eklemişti. &ldquo;Beynimin çarpıcı bir biçimde değiştiğini biliyorum.&rdquo;</p>

  <p class="p12"><a id="a11"></a><span class="t18">&nbsp;</span></p>
</body>
</html>
