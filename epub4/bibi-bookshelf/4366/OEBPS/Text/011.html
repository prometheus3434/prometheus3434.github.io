<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>5 Beyin Kurtları, Zihne Yapışan Müzik ve Akılda Kalıcı Melodiler</title>
</head>

<body>
  <h3 class="h31"><a id="a25"></a>5<br />
  Beyin Kurtları, Zihne Yapışan Müzik ve<br />
  Akılda Kalıcı Melodiler</h3>

  <p class="p5"><span class="t17">Müzik çal</span><span class="t17">ı</span><span class="t17">yor kafam</span><span class="t17">ı</span><span class="t17">n içinde</span><span class="t17"><br /></span><span class="t17">Tekrar tekrar yeniden</span> <span class="t17"><br /></span><span class="t17">...Asla sonu gelmeden...</span></p>

  <p class="p5">Carole King</p>

  <p class="p5">&nbsp;</p>

  <p class="p12">Normal müzikal imgeleme yetisinin belli bir sınırı aşarak adeta patolojik bir duruma geldiği de olur &ndash; örneğin belli bir müzik parçası, kimi zaman delirtici bir şekilde, günler boyunca zihnimizde tekrarlanıp durur. Genellikle kısa, iki&ndash;üç ölçülük belli bir müzik cümlesi veya temadan ibaret olan bu yinelemeler, yavaş yavaş yok olup gitmeden önce saatler veya günler boyunca kafamızın içinde dönüp durma eğilimindedir. Bu sonu gelmeyen yineleme, ayrıca söz konusu müziğin alakasız ya da keyfe keder, kişinin beğenisine uygun düşmeyen, hatta nefret ettiği bir tarz olabilmesi, zoraki bir sürece işaret eder; yani beynin belli bir bölümüne girip düzenini bozan müzik, onu (bir tik ya da nöbette olabileceği gibi) tekrarlamalı ve bağımsız bir biçimde ateşlenmeye zorlamaktadır.</p>

  <p class="p12">Film, televizyon programı ya da reklam müzikleri pek çok insanda tetikleyici etki yapar. Bu rastlantı değildir, bu tip müzikler, müzik endüstrisi tabirince dinleyiciyi &ldquo;yakalamak&rdquo; için, &ldquo;yapışkan&rdquo; ya da &ldquo;akılda kalıcı&rdquo; olması amacıyla tasarlanır. Bir kulağakaçan gibi kulağa ya da zihne sızması planlanır; kendini zihinde zorla tekrarlayan, adeta beyne yapışıp kalan müzikler için kullanılan &ldquo;kulak kurdu&rdquo; terimi buradan gelir; gerçi insanın kulak yerine &ldquo;beyin kurdu&rdquo; diyesi geliyor bunlara. (1987'de, bir haber dergisi yarı şaka yollu bir ifadeyle &ldquo;bilişsel açıdan bulaşıcı müzik birimleri&rdquo; diye nitelendirmişti bunları.)</p>

  <p class="p12">Arkadaşım Nick Younes, James Van Heusen'in<a id="a26"></a><a href="../Text/notes.html#a254"><span class="t22">{11}</span></a> bestelediği &ldquo;Love and Marriage&rdquo; adlı şarkıya nasıl kafayı taktığını anlatmıştı. Bu şarkının <span class="t17">Evli... ve Çocuklu</span> adlı televizyon dizisinin jenerik müziği olan Frank Sinatra yorumunu bir kez duymak yetmişti Nick'e. Müziğin &ldquo;temposuna tutsak oldu&rdquo; ve şarkı neredeyse on gün boyunca aralıksız zihninde dönüp durdu. Sürekli tekrarlana tekrarlana hoşluğunu, neşesini, müzikalitesini ve anlamını kısa sürede yitirdi. Nick'in ders çalışmasına, düşünmesine, huzurlu hissetmesine, uyumasına engel oluyordu. Durdurmak için, hiçbiri işe yaramayan çeşitli yöntemler denedi: &ldquo;Bir süre zıpladım. Yüze kadar saydım. Suratıma su çarptım. Kulaklarımı tıkayarak kendi kendime yüksek sesle konuşmayı denedim.&rdquo; En sonunda yavaş yavaş kendiliğinden kaybolan müzik, bana bu öyküyü anlattığı zaman birden dönüverdi ve birkaç saat boyunca yeniden Nick'in zihnine musallat oldu.<a id="a27"></a><a href="../Text/notes.html#a256"><span class="t22">{12}</span></a></p>

  <p class="p12">&ldquo;Kulak kurdu&rdquo; [earworm] terimi ilk kez (Almanca <span class="t17">Ohrwurm</span> sözcüğünün düz anlamlı çevirisi olarak) 1980'lerde kullanılmış olsa da, kavram pek yeni sayılmaz.<a id="a28"></a><a href="../Text/notes.html#a259"><span class="t22">{13}</span></a> Besteci ve müzikbilimci Nicolas Slonimsky, 1920 gibi eski bir tarihte zihni ele geçirip taklit etmeye ve tekrarlamaya zorlayan müzik tarzları ya da cümleleri icat ediyordu. Mark Twain'in, 1876'da yazdığı (daha sonra adı &ldquo;Zımbalayın Kardeşler, Zımbalayın!&rdquo; olarak değiştirilen &ldquo;Edebi Bir Kâbus&rdquo; adlı) öyküde, anlatıcı &ldquo;uyakları dile dolanan&rdquo; bir kısa şiire rasgelmenin çaresizliğini tasvir eder:</p>

  <p class="p6"><span class="t19">Beni derhal, bütünüyle ele geçirdiler. Kahvalt</span><span class="t19">ı</span><span class="t19">m</span><span class="t19">ı</span> <span class="t19">ederken beynimde dans edip durdular... Bir saat boyunca bo</span><span class="t19">ş</span><span class="t19">u bo</span><span class="t19">ş</span><span class="t19">una var gücümle direndim. Kafam</span><span class="t19">ı</span><span class="t19">n içinde u</span><span class="t19">ğ</span><span class="t19">uldamay</span><span class="t19">ı</span> <span class="t19">sürdürdüler... Kasabaya inerken, ad</span><span class="t19">ı</span><span class="t19">mlar</span><span class="t19">ı</span><span class="t19">m</span><span class="t19">ı</span><span class="t19">n kendili</span><span class="t19">ğ</span><span class="t19">inden merhametsiz uyaklara tempo tutmakta oldu</span><span class="t19">ğ</span><span class="t19">unu fark ettim... Bütün ak</span><span class="t19">ş</span><span class="t19">am beynimde dört döndüler, yata</span><span class="t19">ğı</span><span class="t19">ma girdim, örtünün alt</span><span class="t19">ı</span><span class="t19">nda döndüm, döndüm, debelendim ama uyaklardan gece boyunca kurtulamad</span><span class="t19">ı</span><span class="t19">m.</span></p>

  <p class="p12">İki gün sonra eski bir arkadaşı olan papazla karşılaşan anlatıcı, uyakları istemeden ona da &ldquo;bulaştırır&rdquo; ve papaz da yanlışlıkla bütün cemaati aynı şiirle zehirler.</p>

  <p class="p12">Bir ezgi ya da şiir kişiyi bu şekilde ele geçirdiğinde psikolojik ve nörolojik açıdan neler olmaktadır peki? Bir ezgiyi ya da şarkıyı bu şekilde &ldquo;tehlikeli&rdquo; ya da &ldquo;bulaşıcı&rdquo; kılan nitelikler neler? Ses, tını, ritim ya da melodideki bir tuhaflık mı? Yinelemeler mi? Yoksa melodinin kendine özgü duygusal tınıları, çağrışımları mı?</p>

  <p class="p12">En eski beyin kurtlarımı, altmış yıl öncesinden kalma olmalarına rağmen sadece onlar hakkında düşünme eylemiyle yeniden harekete geçirebiliyorum. Çoğunun, silinmez bir biçimde zihnime damgalanmalarında bir rolü olabilecek ayırt edici bir müzikal formu, tuhaf bir tonu ya da melodisi var. Anlam ve duygu dünyamda da yer ettiler, çünkü bir kökenle, tarih bilinciyle ilişkilendirilen, aile sıcaklığı ve birliktelik hissi veren Yahudi şarkıları ve dualarından oluşuyor çoğu. Seder ziyafeti gecelerinde yemekten sonra söylenen en sevdiğim şarkılardan biri &ldquo;Had Gadya&rdquo;ydı (Aramice &ldquo;bir küçük keçi&rdquo;). Benzer sözcüklerin her dizede arttırılarak peş peşe sıralandığı yinelemeli bir şarkıydı ve gelenekçi evimizde Ğbranicesi) pek çok kez söylenmişti o zamanlar. Her dizede daha da uzayan ilave sözcükler, hüzünlü bir vurguyla söylenir ve ağlamaklı bir vurguyla söylenen dörtlüyle biterdi. Minör gamında altı notadan oluşan bu kısacık bölüm şarkı boyunca (saydım!) tam kırk altı kere söyleniyordu ve işte bu yineleme onu benim beynime kazıdı. Pesah'ın sekiz günü boyunca zihnimi uğrak yeri yapıp günde en az on kere aklıma gelir, sonra yavaş yavaş silinirdi, ta ki seneye yine belirene dek. Yinelemeli oluşu ve basitliği, ya da belki o tuhaf, uyumsuz dörtlü, nöral kolaylaştırıcı işlevi görerek kendini otomatik olarak yeniden uyaran (çünkü bana böyle geliyordu) bir devre mi oluşturuyordu? Yoksa bu yinelemede şarkının zalimane mizah anlayışı ya da ağırbaşlı, ayinsel içeriğinin mi parmağı vardı?</p>

  <p class="p12">Gerçi akılda kalıcı şarkıların sözü olup olmaması pek bir şeyi değiştirmiyor gibi &ndash; <span class="t17">Görevimiz Tehlike'nin</span> teması ya da Beethoven'ın Beşinci Senfonisi de sözlerin müzikten neredeyse ayrılmaz olduğu bir reklam cingılı kadar (Alka&ndash;Seltzer'in &ldquo;cup cup, fıss fıss&rdquo;ı ya da KitKat'ın &ldquo;Bir dakika mola, KitKat'la rahatla...&rdquo;sı gibi) karşı konulmaz olabilir.</p>

  <p class="p12">Belli nörolojik rahatsızlıklar, beyin kurtları ve aynı türde olguların &ndash;bazı tonlar ya da sözcüklerin yansımalı, otomatik ya da zorlanımlı yinelenişi&ndash; daha güçlü hissedilmesine neden olabilir. <span class="t17">Uyan</span><span class="t17">ı</span><span class="t17">ş</span><span class="t17">lar'da</span> anlattığım post&ndash;ensefalitik Parkinson hastalarından biri olan Rose R., donup kaldığı zaman genellikle, karşı konulmaz biçimde zihninde tekrarlanıp duran yedi çift notadan (&ldquo;Povero Rigoletto&rdquo;nun on dört notası) oluşan, kendi deyişiyle &ldquo;müzikten bir padok&rdquo; içine &ldquo;hapsoluyordu&rdquo;. Bu notaların, zihinsel olarak sonu gelmez biçimde dört kenarını dolaşıp durmak zorunda kaldığı &ldquo;müzikten bir dörtgen&rdquo; oluşturduğunu da söylüyordu. Bu durum saatler boyunca devam edebiliyordu ve L&ndash;dopa sayesinde &ldquo;uyanmasından&rdquo; önce hastalıkla geçen kırk üç yıl boyunca aralıklı olarak etti de.</p>

  <p class="p12">Benzer ama daha hafif belirtilerin Parkinson hastalarında görüldüğü de olur. Yazıştığım kişilerden biri, Parkinson hastalığı belirtileri göstermeye başladığında &ldquo;yinelemeli, sinir bozucu küçük melodiler ya da ritimlere&rdquo; maruz kaldığını el ve ayak parmaklarını &ldquo;kompulsif&rdquo; bir şekilde bunlara uygun biçimde hareket ettirdiğini anlatmıştı. (Neyse ki yetenekli bir müzisyen ve nispeten hafif bir parkinsonizm vakası olan bu kadın, &ldquo;aklına dolan melodileri Bach ya da Mozart'ın müziğine çevirebiliyor&rdquo; ve beyin kurtlarını zihninde tamamlayarak parkinsonizmden önce sahip olduğu sağlıklı müzikal imgelere dönüştürebiliyordu.)</p>

  <p class="p12">Beyin kurdu olgusu, otistik, Tourette sendromlu veya obsesif&ndash;kompulsif bozukluğu olan insanların bir sese ya da sözcüğe takılarak bunu bazen haftalar boyunca yüksek sesle kendi kendilerine tekrar veya taklit etmesini de andırıyor. <span class="t17">Mars'ta Bir Antropologda</span> anlattığım Tourette sendromlu cerrah Carl Bennett bu konuda çarpıcı bir örnek. &ldquo;Tekrarladığım sözcüklerde her zaman bir mantık bulmak mümkün olmuyor,&rdquo; diyordu. &ldquo;Beni çeken, sıklıkla sözcüğün sesi. Her türlü tuhaf ses, her türlü tuhaf ad kendi kendini tekrar etmeye başlayabilir, beni tetikleyebilir. İki ya da üç ay boyunca bir sözcüğe takılıp kalıyorum. Derken bir sabah bir de bakıyorum ki o sözcük kaybolup gitmiş ve yerini bir başkası almış.&rdquo; Hareketlerin, seslerin ya da sözcüklerin istemsiz olarak yinelenmesi daha çok Tourette sendromlu, obsesif kompulsif bozukluğu olan veya frontal lobları hasar görmüş kişilerde görülürken, müzik parçalarının otomatik ya da zorlanımlı içsel tekrarı neredeyse evrenseldir &ndash; bu da beynimizin müzik karşısındaki kuvvetli, kimi zaman çaresizlik ölçüsündeki duyarlığının en belirgin işareti.</p>

  <p class="p12">Burada patolojik olanla normal arasında bir süreklilik söz konusu olabilir, çünkü beyin kurtları birdenbire, olgunlaşmış halde belirip kişiyi aniden ve bütünüyle ele geçiriyorlar ama bir anlamda önceki normal müzikal imge örgüsünden bulaşıp gelişmeleri de mümkün. Son zamanlarda, Beethoven'ın Üçüncü ve Dördüncü Piyano Konçertoları'nın 1960'lardan kalma Leon Fisher kayıtlarının kafamın içinde yinelenişinin keyfini çıkarıyorum. Bu &ldquo;tekrarlar&rdquo; genellikle on ya da on beş dakika sürüyor ve eksiksiz bölümlerden oluşuyor. Gün boyunca iki ya da üç kez kendiliklerinden zihnime doluyorlar, ben de onları memnuniyetle karşılıyorum. Fakat çok gergin ve uykusuz geçen bir gecede birden karakter değiştirdiler ve sadece Üçüncü Piyano Konçertosu'nun başlarındaki kısa ve hızlı geçişi duymaya başladım, on ya da on beş saniye süren pasaj yüzlerce kez tekrarlandı. Sanki müzik bir tür döngüye, sızdırmasız bir nöron devresine hapsolmuş, kurtulamıyordu. Neyse ki sabaha doğru döngü yavaş yavaş dindi ve konçerto bölümlerini baştan sona dinlemenin keyfine yeniden varabildim.<a id="a29"></a><a href="../Text/notes.html#a261"><span class="t22">{14}</span></a></p>

  <p class="p12">Beyin kurtları genellikle tekbiçimlidir ve karakteristik yapıları değişkenlik göstermeme eğilimindedir. Belli bir yaşam süreleri vardır, saatler ya da günler boyunca tam gaz devam eder ve sonra ölürler, arada bir yeniden ani çıkışlar yaptıkları da olur. Görünürde unutulmuş olsalar bile genellikle pusuda beklerler; arkalarında bıraktıkları artan duyarlılık nedeniyle bazen yıllar sonra bile bir ses, bir çağrışım, bir gönderme onları tetikleyebilir. Ayrıca neredeyse her zaman bölük pörçüktürler. Bu nitelikler epileptologlara tanıdık gelebilir, çünkü faaliyete geçen, konvülsiyonlara neden olan ve sonra durgunlaşan ama yeniden ateşlenmeye her zaman hazır olan ani başlangıçlı küçük bir epileptik nöbet odağının davranışlarını andırır.</p>

  <p class="p12">Bazı ilaçların kulak kurtlarını alevlendirdiği anlaşılıyor. Bir besteci ve müzik öğretmeni, hafif bipolar bozukluk nedeniyle lamotrijin tedavisine başladığı zaman kulak kurtlarında güçlü, hatta bazen katlanılmaz şiddette bir artış olduğunu yazmıştı. Lamotrijin kullanımının davetsizce zihne dolan, yinelemeli müzik parçalarına (ve aynı zamanda sözel cümleler ya da sayısal yinelemelere) duyarlığı artırmasını konu alan (David Kemp vd imzalı) bir makaleyi keşfettiği zaman, (doktorunun gözetiminde) ilacı bıraktı. Kulak kurtları kısmen azaldı ama eskisinden çok daha yüksek bir seviyede kaldı. En baştaki ölçülü hallerine dönüp dönmeyeceklerini kestiremiyor: &ldquo;Endişeliyim,&rdquo; diyordu bana gönderdiği mektupta, &ldquo;çünkü beynimdeki bu patikaların yoğunluğunun artmış olmasından ve ömür boyu kulak kurtlarına maruz kalmaktan korkuyorum.&rdquo;</p>

  <p class="p12">Yazıştığım bazı kişiler beyin kurtlarını görsel artimajlarla karşılaştırıyorlar. Her iklaine de yatkın biri olarak benzerliği onaylıyorum. (&ldquo;Artimaj&rdquo; sözcüğünü burada özel bir anlamda, örneğin parlak ışığa maruz kaldıktan sonra hepimizin gördüğü birkaç saniyelik geçici artimajlardan çok daha uzun bir etkiyi ifade etmek için kullanıyorum.) Birkaç saat boyunca dikkatle EEG inceledikten sonra durmak zorunda kalabiliyorum çünkü duvarlarda ve tavanda EEG çizgileri görmeye başlıyorum. Bütün günü direksiyon başında geçirdikten sonra gözlerimin önünden aralıksız akan tarlalar ve çalılar gece beni uykusuz bırakıyor. Günümü bir teknede geçirince, karaya çıktıktan saatler sonra bile sallantıyı hissediyorum. Uzayın neredeyse sıfır yerçekimli ortamında bir hafta geçirdikten sonra dünyaya dönen astronotların &ldquo;dünya bacaklarına&rdquo; yeniden kavuşması için günler geçmesi gerekiyor. Bunların hepsi, duyuların aşırı uyarılımına bağlı, basit duyusal tepkiler, alt kademeli duyu sistemlerindeki ısrarcı etkilenimler. Buna karşın beyin kurtları beynin çok daha yüksek bir kademesinde yaratılan algısal inşalardır. Fakat her ikisi de, EEG çizgileri ya da müzik gibi belli uyaranların beyinde ısrarlı etkinlikler oluşturabileceğini gösterir.</p>

  <p class="p12">Müzikal imge örgüleri ve müzik belleğinin bazı özelliklerinin görsel algıda karşılığının bulunmaması, beynin müziği ve görüntüyü işleyişindeki temel farklara ışık tutabilir.<a id="a30"></a><a href="../Text/notes.html#a262"><span class="t22">{15}</span></a> Müziğin bu özelliği kısmen kendimiz için görsel bir dünya <span class="t17">in</span><span class="t17">ş</span><span class="t17">a etmek</span> zorunda olmamızla ilgili olabilir; görsel anılarımız en başından itibaren seçmeli ve kişisel bir karakteristik yapıdayken, müzik bize zaten oluşturulmuş halde verilir. Görsel ya da sosyal bir sahne yüzlerce farklı biçimde inşa edilip yeniden düzenlenebilirken, bir müzik parçasını orijinal haline yakın bir şekilde anımsamamız gerekir. Müziği elbette seçerek, farklı yorumlar ve duygularla dinleriz ama dinlediğimiz parçanın genel niteliklerini &ndash;temposu, ritmi, melodi çerçevesi, hatta tınısı ve perdesini bile&ndash; şaşılacak bir kesinlikle hatırlama eğilimi gösteririz.</p>

  <p class="p12">İşte bu aslına uygunluk &ndash;müziğin neredeyse karşı konulmaz bir biçimde beyne işlemesi&ndash; bizi müzikal imgelemenin ve belleğin belli aşırılıklarına ya da patolojilerine yatkınlaştırır ve bu aşırılıklar müzikle nispeten daha az ilgilenen kişilerde bile görülebilir.</p>

  <p class="p12">Müziğin de doğasında yinelemelere eğilim vardır elbette. Şiirlerimiz, baladlarımız, şarkılarımız yinelemelerle dolu. Her klasik müzik parçasında tekrar işaretleri ya da bir tema üzerine çeşitlemeler bulunur, en büyük bestecilerimiz yineleme ustalandır, küçük çocuklara öğrettiğimiz çocuk şarkıları koro bölümleri ve nakaratlarla doludur. Yetişkinler bile yinelemelere düşkündür; uyaranı ve ödülü yeniden, yeniden isteriz ve müzik onu bize verir. Bundan dolayı, bazen terazinin bir tarafı daha ağır bastığında ve müzik duyarlığımız incinebilirliğe dönüştüğünde şaşırmamalı, şikâyet etmemeliyiz belki de.</p>

  <p class="p12">Kulak kurtları bir ölçüde modern bir olgu, en azından günümüzde daha çabuk teşhis edilmekle kalmayıp eskisine göre çok daha yaygın bir fenomen olabilir mi? Atalarımızın kemik flütlerle ilk ezgileri üflediği ya da devrilen ağaç gövdelerini trampet yerine kullandığı zamanlardanberi varlar hiç şüphesiz, buna rağmen terimin genel kullanıma yalnızca geçen birkaç on&ndash; yıl içinde girmiş olması dikkate değer.<a id="a31"></a><a href="../Text/notes.html#a264"><span class="t22">{16}</span></a> Mark Twain 1870'lerde yazarken bol bol müzik dinleyebiliyordu ama müzik yine de günümüzdeki kadar yaygın değildi. Müzik dinlemek ve şarkı söylemek için kilisede, aile toplantılarında, davetlerde başka insanlarla bir arada olmak gerekiyordu. Evinde piyanosu veya başka bir müzik aleti olmayanlar enstrümantal müzik dinlemek için kiliseye veya konserlere gitmek zorundaydı. Kayıt teknolojisi, radyo&ndash;televizyon yayİncilığı ve filmler sayesinde bunların hepsi şaşırtıcı ölçüde değişti. lateyen herkes istediği her yerde müzik dinleyebilmeye başladı ve bu durum son birkaç onyıl içinde iyiden iyiye gelişti, öyle ki, artık istesek de istemesek de aralıksız bir müzik bombardımanıyla çevriliyiz.</p>

  <p class="p12">Bazılarımız, kulaklarımızda iPodlar, çevremizde olanlardan bihaber, gün boyu devam eden konserlere gömülüyoruz. Kulaklıkla arası iyi olmayanlar için restoranlar, barlar, dükkânlar ve spor salonlarında kaçınılmaz biçimde ve sıklıkla insanı sağır edecek şiddette, aralıksız müzik yayını yapılıyor. Bu müzikal yaylım ateşi aşırı duyarlı işitme sistemimizi zorlayabiliyor, oysa işitme organlarımıza fazla yükleme yapmak ciddi sonuçlar doğurabilir. Gençlerde ve özellikle müzisyenlerde giderek daha sık ciddi işitme kaybı görülmesi bu sonuçlardan biridir. Sinir bozucu ölçüde akılda kalıcı ezgilerin, davet edilmeden beynimizi' giren ve ancak istedikleri zaman yok olan beyin kurtlarının htT yerde bulunması da öyle &ndash; bu akılda kalıcı ezgiler bir diş macunu reklamından başka bir şey olmayabilirler ama bu onların nörolojik açıdan bütünüyle karşı konulmaz olmasını engellemiyor.</p>

  <p class="p12"><a id="a32"></a><span class="t18">&nbsp;</span></p>
</body>
</html>
