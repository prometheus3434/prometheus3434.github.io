<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>XII-M. DE GUERMANTES&rsquo;IN BALZAC&rsquo;I</title>
</head>

<body>
  <h1>XII-M. DE GUERMANTES&rsquo;IN BALZAC&rsquo;I</h1>

  <p>Doğal olarak Balzac&rsquo;ın da, diğer roman yazarları gibi, hattâ onlardan da fazla, romanlarında edebî bir eser değil, hayalgücü ve gözlem bakımından ilginçlik arayan bir okur kitlesi vardı. Bu okurlara engel olan, Balzac&rsquo;ın üslubundaki kusurlar değil, meziyetleri ve araştırmasıydı. M. de Guermantes&rsquo;ın, pazar günleri karısının ilk ziyaretçisi zili çaldığında hemen koşup sığındığı, ikindi kahvaltısı saatinde şurubunu ve kurabiyelerini getirdikleri ikinci kattaki küçük kütüphanesinde, Balzac&rsquo;ın bütün eserleri mevcuttur; yaldızlı dana derisiyle ciltlenmiş, yeşil deri etiketli kitaplar, M. Béchet veya Werdet yayınevlerince yayımlanmıştır; Balzac bu yayıncılara yazdığı mektupta, büyük yankı uyandıracak bir eserin üç değil beş yaprağını göndermek için göstereceği insanüstü çabayı belirtmiş, karşılığında fiyatın artırılmasını istemişti. Çoğu kez Mme de Guermantes&rsquo;ı ziyarete gittiğimde, benim misafirlerden sıkıldığımı hissedince, &ldquo;Yukarı çıkıp Henri&rsquo;yi görmek ister misiniz? Yok dedirtiyor, ama sizi görünce çok sevinecektir!&rdquo; derdi (ve böylece M. de Guermantes&rsquo;ın, evde olduğu bilinmesin, ortalıkta görünmediği için nezaketsizlikle suçlayan olmasın diye aldığı binbir önlemi tek bir hamleyle boşa çıkarırdı). &ldquo;İkinci kattaki kütüphaneye çıkarsınlar sizi; kendisini orada Balzac okurken bulacaksınız.&rdquo; &ldquo;Ah, kocama Balzac konusunu açmayagörün!&rdquo; derdi sık sık, hem korkmuş, hem de tebrik edermiş gibi bir edayla, sanki Balzac hem vaktinde dışarı çıkmayı engelleyen, gezintiyi kaçırmalarına sebep olan, hem de herkese bahşedilmeyen, M. de Guermantes&rsquo;a mahsus bir iltimasmış, dolayısıyla bana gösterildiğine memnun olmam gerekirmiş gibi.</p>

  <p>Mme de Guermantes bilmeyenlere açıklardı: &ldquo;Kocama Balzac konusunu açtınız mı, tıpkı stereoskop gibidir; her fotoğrafın nereden geldiğini, hangi manzarayı temsil ettiğini söyler; bütün bunları nasıl hatırlayabildiğini bilemiyorum, oysa Balzac&rsquo;tan çok farklı bir konu; bunca farklı şeyi aynı anda nasıl idare edebiliyor anlamıyorum.&rdquo; Bunu söylediğinde, tatsız bir akraba olan Tapes Baronesi daima buz gibi bir hava takınır, hem duymuyormuş, orada değilmiş gibi, hem de kınayan bir edaya bürünürdü, çünkü Pauline&rsquo;in, densizlik olarak nitelediği bu sözlerle gülünç duruma düştüğünü düşünürdü; M. de Guermantes, gerçekten de Balzac okumakla stereoskop kullanmaktan belki daha yorucu olan ve karısının dikkatini daha çok çekmesi gereken birçok macerayı &ldquo;aynı anda&rdquo; yürütürdü. Doğrusu imtiyazlılar arasındaydım, benim varlığım, onun stereoskopu göstermeye razı olması için yeterliydi. Stereoskopta M. de Guermantes&rsquo;a kimin getirdiğini bilmediğim Avustralya fotoğrafları vardı, ama o fotoğrafları, bizzat keşfetmiş, tarıma açmış ve sömürgeleştirmiş olduğu topraklarda, kendi eliyle çekmiş bile olsa, &ldquo;stereoskopu gösterme&rdquo; olgusu, M. de Guermantes&rsquo;ın ustalığının daha değerli, daha dolaysız ve elde edilmesi zor bir aktarımı olarak görünmezdi. Hiç kuşkusuz, Victor Hugo&rsquo;nun evindeki bir misafir, akşam yemeğinden sonra henüz yayımlanmamış bir dramdan bir bölüm okumasını rica ederken, isteğinin aşırılığı yüzünden, Guermantes&rsquo;ların evinde akşam yemeğinden sonra konttan stereoskopu göstermesini rica eden cüretkâr şahıs kadar çekingen davranmazdı. Mme de Guermantes, &ldquo;Ne çok şey istiyorsunuz!&rdquo; dercesine kollarını havaya kaldırırdı. Bazı özel günlerde, bir davetliyi özellikle şereflendirmek ya da unutulmayacak türden bir hizmete minnet belirtmek istediklerinde, kontes sanki kesin emin olmadan aşırı umutlar vaat etmeye cesaret edemezmiş gibi çekinerek, bir sır verircesine, hayranlıkla, ama aynı zamanda şüphe payı bırakarak da olsa söyleyebilmek için emin olması gerektiğini hissettirerek fısıldardı: &ldquo;Sanıyorum yemekten sonra Monsieur de Guermantes stereoskopu gösterecek.&rdquo; M. de Guermantes stereoskopu bana gösteriyorsa, kontes, &ldquo;İnanır mısınız, kocamın bu çocuk için yapmayacağı şey yok gibi geliyor bana,&rdquo; derdi. Hazır bulunanlar bana gıptayla bakarlar, Guermantes&rsquo;ları pohpohlamaktan çok hoşlanan, Villeparisis&rsquo;in yoksul bir kuzini ise, yapmacık bir tonda, &ldquo;Ama bir tek beyefendi değil ki,&rdquo; derdi, &ldquo;gayet iyi hatırlıyorum, kuzenim iki yıl önce stereoskopu bana da göstermişti, hatırlamıyor musunuz? Yo, ben bu tür şeyleri unutmam, öyle gurur duyuyorum ki!&rdquo; Ne var ki kuzinin ikinci kattaki kütüphaneye çıkma izni yoktu.</p>

  <p>Çalışma odası serindi, panjurlar hep kapalı olurdu, dışarısı çok sıcaksa pencere de kapatılırdı. Yağmur yağdığında pencere açılır, yağmurun ağaçlarda süzülüşü işitilirdi; kont yağmur dindiğinde bile, aşağıdan görülüp evde olduğu anlaşılır korkusuyla panjurları açmazdı. Ben pencereye yaklaşacak olursam, aceleyle çekerdi beni; &ldquo;Dikkat edin sizi gören olmasın, benim de burada olduğum anlaşılır,&rdquo; derdi, karısının herkesin yanında, &ldquo;İkinci kata kocamı görmeye çıksanıza,&rdquo; dediğinden habersiz. Penceredeki yağmur sesinin, kontta o incecik, buz gibi rayihayı, Chopin&rsquo;in ünlü bestesi <span class="t3">Ya</span><span class="t3">ğ</span><span class="t3">mur</span>&rsquo;da sonuna kadar işlediği nazik ve değerli maddeyi açığa çıkardığını söylemiyorum. Chopin: müziğinde sürekli değişen, mahrem bir ruh halinin birbirini izleyen, birbirine zıt aşamalarını sergileyen, tam usulca gelişirken yeni, bambaşka bir ruh halinin gelip onun yerini aldığı, ama hep marazi bir mahrem vurguyla, çılgınca hareketliliği içinde kendine kapanan, daima duyarlı, ama hiçbir zaman gönülden olmayan, çoğunlukla hamleler halinde ilerleyen, Schumann&rsquo;ın huzuruna, tatlılığına, kendisi dışındaki bir şeyle kaynaşmasına asla yer vermeyen müziğiyle o büyük, marazi, duyarlı, bencil ve züppe sanatçı. Gökyüzüne bakıp havanın bütün gün düzelmeyeceğini gören, bir parçası olduğu genel uyuşukluk halinde, kalkıp yandaki odaya giderek o barışma, eylem, sıcaklık ve canlılık sözünü söylemeye cesareti olmayan, iradesinin gevşemesine, bedeninin her geçen dakika soğumasına izin veren, akmasına izin vermediği her gözyaşı damlasıyla, geçen her saniyeyle, düşen her yağmur damlasıyla, adeta kanının bir damlası bedenini terk etmişçesine daha da zayıflayan, üşüyen, önünde uzanan günün marazi yumuşaklığına duyarlılığı artan bir kadının bakışı kadar yumuşak, onun nemli odada omuzlarındaki değerli kürke belli belirsiz sarınışından daha hareketli olmayan bir müzik.</p>

  <p>Aslında çiçekleriyle yaprakları henüz dökülmemiş ağaçların üzerine düşen yağmur, az sonra tekrar gelecek olan güneşin, sıcaklığın kesin ve çiçekli vaadi gibidir; bu yağmur hiç hüzne kapılmadan izlediğimiz, biraz uzun süren bir sulamanın sesinden farksızdır. Ama ister güneş bu şekilde açık pencereden içeri girsin, ister yakıcı, güneşli öğle sonralarında uzaktan askerî bir müzik ya da bir panayır müziği tozlu sıcağı parıltılı bir çerçeve gibi kuşatsın, M. de Guermantes&rsquo;ın kütüphanede bulunmaktan hoşlandığı su götürmezdi; içeri girip panjurları kapatarak kanapesine ve üstünde asılı eski Anjou krallık haritasına yayılmış güneşi, &ldquo;Çekil oradan, bana yer aç&rdquo; dercesine kovduğu andan, eşyalarını istediği ve arabacıya atları arabaya koşma talimatı verdiği âna kadar.</p>

  <p>Babamın iş için dışarı çıktığı saatse eğer, onu biraz tanıdığı ve komşu sıfatıyla çoğu kez bazı ricalarda bulunması gerektiği için koşarak yanına gider, pardösüsünün yakasını düzeltir, elini sıkmakla yetinmeyip uzun uzun tutar, bu şekilde merdiven kapısından kapıcı kulübesine kadar götürürdü. Çünkü bazı büyük soylular, kendileriyle aralarında bir fark görmediklerini göstererek karşılarındaki kişiyi pohpohlama arzusuyla bir uşak gibi gönül alırlar, hattâ dalkavukça yaltaklanırlar. Kontun bir kusuru, ellerinin hep nemli olmasıydı, dolayısıyla babam onu görmezden, duymazdan gelir, işi konuştuğunda cevap vermemeye kadar vardırırdı. Kont istifini bozmaz, babamın &ldquo;kafası meşgul&rdquo; olduğunu söyleyerek atlarına dönerdi.</p>

  <p>Atlar birçok kere çiçekçi dükkânına çifte atarak camekânı, saksıları kırmışlardı. Kont ancak dava açma tehdidi karşısında anlaşmaya yanaşmıştı; &ldquo;Kontes hanımefendinin apartman için, mahalle için yaptıklarını göz önüne alınca&rdquo; çiçekçinin yaptığını affedilmez buluyordu. Ama kontun aksine, kontesin &ldquo;apartman ve mahalle için yaptıkları&rdquo;ndan hiç haberi olmayan ve hattâ davetleri için kendisinden hiçbir zaman çiçek almamasına inanamayan çiçekçi olaya bir başka açıdan bakıyordu, kont da bu yüzden ondan nefret ediyordu. Üstelik çiçekçi &ldquo;Kont beyefendi&rdquo; değil, &ldquo;Beyefendi&rdquo; diyordu hep. Kont bundan ötürü şikâyet etmiyordu, ama bir gün dördüncü kata yeni taşınmış olan Praus Vikontu bir yandan kontla sohbet ederken bir yandan bir çiçek istemiş, ismi henüz tam öğrenememiş olan çiçekçi de &ldquo;Monsieur Praus&rdquo; demişti. Kont da, vikonta nezaket kabilinden kahkahalarla gülerek, &ldquo;Monsieur Praus ha, pes doğrusu! Ah, bu zamanda Vatandaş Praus demediğine şükredin,&rdquo; demişti.</p>

  <p>Kont, karısıyla birlikte yediği pazar günleri haricinde her gün, öğle yemeğini kulüpte yerdi. Kontes yazın her gün ikiyle üç arasında ziyaretçi kabul ederdi. Kont bir puro içmeye bahçeye çıkar, bahçıvana, &ldquo;Bu ne çiçeği? Bu yıl elma bol olacak mı?&rdquo; diye sorular sorardı. Yaşlı bahçıvan da, kontu ilk kez görüyormuş gibi duygulanarak, saygıdan ziyade minnetle, sanki kendilerine gösterilen ilgiden dolayı çiçekler adına teşekkür etmesi gerekiyormuşçasına cevap verirdi. Kontesin ilk ziyaretçisini haber veren zil sesi duyulduğunda, hizmetkârlar kontun likörüyle maden suyunu bahçeye götürmeye hazırlanırken o aceleyle çalışma odasına çıkardı.</p>

  <p>Çoğu akşam, küçük, dar bahçede, haftada birçok kez gelen X... Dükü ya da Y... Markisi görülürdü; yaşlı olmalarına rağmen giyinme zahmetine katlanırlar, büyük bankerler lüks evlerinde onları gündelik ceketle, yumuşacık kanapelerde, çeşit çeşit içki ve puro sunarak ağırlamaktan mutluluk duyacağı halde, onlar sırf bir likör uğruna gece boyunca o küçücük bahçede rahatsız iskemlelerde otururlardı. Belli ki alçalma düşüncesinden uzakta biftek ve kahvenin hazzını yaşıyorlardı. Tahsilli adamlardı, kont, aşkları öyle gerektirdiği için arasıra &ldquo;kimsenin tanımadığı&rdquo; bir genci getirdiğinde, yabancısı olmadığı konularda (&ldquo;Mimar mısınız beyefendi?&rdquo;) müthiş bir bilgi ve zevk, hattâ nezaket sergileyerek onunla konuşur, büyüler, en sonunda da gayet soğuk bir vedalaşmayla ayrılırlardı; bununla birlikte, yeni gelen gittikten sonra, onu bu ortama sokma kaprisine mazeret göstermek istercesine, kendisinden büyük bir iyi niyetle bahseder, zekâsını, tavırlarını över, adını sanki yeni öğrenilen değişik, yabancı, değerli bir kelimeymişçesine defalarca tekrarlarlardı. Ailede planlanan evliliklerden söz edilirdi; genç adam daima mükemmel bir şahıs olduğundan, Isabelle namına sevinilir, soyluluk bakımından kız tarafının mı üstün olduğu tartışılırdı. Bütün bu soylu ve zengin insanlar, kesinlikle kendilerinden daha fazlasına sahip olmadıkları halde, başkalarının soyluluğunu ve servetini methederler, sanki aynı durumda olduklarına sevinirlerdi. Kont, &ldquo;Muazzam bir serveti var,&rdquo; ya da &ldquo;Son derece köklü bir aile, en üstün seviyedeki ailelerle hısımlık bağları var, daha soylusu düşünülemez,&rdquo; derdi; oysa kendi ailesi de o kadar soyluydu ve soylu ailelerle hısımlığı vardı.</p>

  <p>Kontes tasvip edilmeyen bir şey yaptığında suçlanmazdı; kontun ya da kontesin herhangi bir davranışı hakkında asla yorumda bulunulmazdı; bu terbiye göstergesiydi. Zaten konuşmalar çok ağır ağır ve alçak sesle yapılırdı. Sadece akrabalık konusu, kontu ânında alevlendirirdi. &ldquo;Ama o benim kuzinimdir!&rdquo; diye haykırırdı, sanki beklenmedik bir fırsatla karşılaşmışçasına, &ldquo;Canım ben de aksini iddia etmiyorum,&rdquo; diye cevap verme isteği yaratan bir tonda. Zaten bu cümleyi daha çok yabancılara sarf ederdi, çünkü X... Dükü&rsquo;yle Y... Markisi&rsquo;nin bu konuda bilmediği şey yoktu. Ama bazen ondan önce davranırlardı: &ldquo;Ama o sizin kuzininizdir Astolphe, Montmorency&rsquo;ler tarafından. &ndash; Elbette,&rdquo; diye haykırırdı Astolphe, X... Dükü&rsquo;nün iddiasının kesin olmamasından korkarak.</p>

  <p>Kontes hoş bir &ldquo;köylü&rdquo; taklidiyle konuşurdu. &ldquo;Astolphe&rsquo;un kuzini <span class="t3">olur</span>, ka<span class="t3">s</span> kafalının tekidir. Koşu alanının <span class="t3">k</span><span class="t3">ı</span><span class="t3">y</span><span class="t3">ı</span><span class="t3">s</span><span class="t3">ı</span><span class="t3">nda</span>, (Rohan yerine) <span class="t3">Rouen</span> Düşesi&rdquo; derdi. Ama güzel bir dili vardı. Kontun konuşmasıysa, aksine, inanılmayacak derecede bayağıydı ve tıpkı bazı kumsalların, zoologların bol miktarda yumuşakça bulmasına elverişli olması gibi, dilin hemen hemen bütün asalaklarını bir araya getirirdi. &ldquo;Villeparisis Teyzem anasının gözüdür&rdquo;, &ldquo;âlem kadındır&rdquo;, &ldquo;çok politikacıdır&rdquo;, &ldquo;illet bir tiptir&rdquo; ya da &ldquo;inanın gıkını çıkaramadı&rdquo;, &ldquo;beklesin dursun&rdquo; gibi ifadeler kullanırdı. Eğer bir tanımlığın kullanılmaması ya da tekil yerine çoğul kullanımı bir ifadeyi bayağılaştırıyorsa, kontun ifadeyi bu şekilde kullanacağından emin olabilirdiniz. Rothschild&rsquo;lerin evinden bir arabacının çıktığını belirtmek için, &ldquo;Rothschild&rsquo;lerden çıkıyor&rdquo; der, ismin önündeki <span class="t3">les</span> tanımlığını kullanmayarak, soylu bir aileden gelmesine ve Cizvit okulunda eğitim görmüş olmasına rağmen, halktan insanların alışkanlıklarıyla konuşurdu. Bıyık kelimesinin çoğul kullanımının daha uygun olduğu durumlarda mutlaka tekil kullanırdı. Bir ev sahibesinin koluna girmesi istendiğinde, eğer X... Dükü de oradaysa, &ldquo;X... Dükü&rsquo;nün <span class="t3">önünden</span> geçmek istemem,&rdquo; derdi. Yazdığı zaman durum iyice vahim olurdu, çünkü kelimeler onun nazarında asla kesin anlamlarını ifade etmediklerinden, onları başka bağlama ait kelimelerle eşleştirirdi. &ldquo;Beni Cercle Agricole&rsquo;da bulabilirsiniz, geçen yıldan beri o <span class="t3">mekâna</span> ben de <span class="t3">kat</span><span class="t3">ı</span><span class="t3">ld</span><span class="t3">ı</span><span class="t3">m</span>&rdquo;; &ldquo;Monsieur Bourget&rsquo;yle tanışamadığıma çok üzüldüm, o seçkin dimağla el sıkışmak beni çok mutlu edecekti&rdquo;, &ldquo;mektubunuz çok hoş, bilhassa finali&rdquo;, &ldquo;ilginç dinletiyi alkışlayamadığıma hayıflanıyorum&rdquo; (kirli ele giyilen inci grisi eldiven misali, &ldquo;seçkin musikişinaslar&rdquo; diye de ekliyordu). Çünkü &ldquo;musikişinas&rdquo; demeyi, &ldquo;en içten dileklerimle&rdquo; yerine &ldquo;en içtenlikli dileklerimle&rdquo; demeyi seçkinlik addediyordu.</p>

  <p>Aslında konuşması kelimelerden çok isimlerden oluşurdu. O kadar çok insan tanırdı ki, &ldquo;yeri gelmişken&rdquo; deyip ânında sosyetede &ldquo;anekdot&rdquo; adı verilen ve genellikle şuna benzer bir şey anlatırdı: &ldquo;Yeri gelmişken, 186... tabii, 67&rsquo;de, Baden Grandüşesi&rsquo;nin evine akşam yemeğine davet edilmiştim; yani prensin kız kardeşi, o sırada Weimar Prensi&rsquo;ydi, daha sonra veliaht prens oldu, Villeparisis yeğenimle evlendi; gayet iyi hatırlıyorum, son derece nazik olan ve beni yanına oturtma lütfunu bana bağışlayan grandüşes, kusura bakmayın, biraz bayağı bir ifade kullanacağım, arasıra borusunu öttürmekten çekinmezdi, kürkleri saklamanın tek yönteminin, naftalin değil, turp kabuğu koymak olduğunu söylemişti. Şunu söyleyeyim ki tavsiyesi boşa gitmedi. Zaten Ketty de Dreux-Brezé ve Loulou de la Chapelle-Marinière-sur-Avre&rsquo;a da ilettik, son derece memnun kaldılar, değil mi Floriane?&rdquo; Kontes bütün sadeliğiyle, &ldquo;Evet, mükemmel,&rdquo; derdi. &ldquo;Siz de kürklerinizde deneyin Juliette, göreceksiniz. Size bir miktar göndermemi ister misiniz? Bizim hizmetkârlar çok iyi hazırlıyor, sizinkilere de öğretirler. Bir kere öğrenildi mi çok kolay.&rdquo;</p>

  <p class="p1"><span class="t6">*</span></p>

  <p>Bazen marki kardeşini ziyarete gelirdi; o zaman genellikle Balzac&rsquo;a &ldquo;dalarlardı&rdquo;, çünkü onların dönemine ait bir yazardı, kitaplarını babalarının kütüphanesinde okumuşlardı; şimdi aynı kütüphane konta miras kalmıştı. Balzac sevgileri ilk saflığını korumuş, Balzac büyük bir yazar olmadan ve bu sıfatla edebî zevkin değişimlerine boyun eğmeden önceki okur tercihlerine sadık kalmıştı. Biri Balzac&rsquo;tan söz ettiğinde, eğer istenen bir kişiyse, kont birkaç kitap adı sayardı; bunlar Balzac&rsquo;ın en hayran olunan romanları olmazdı. &ldquo;Ah! Balzac! Balzac!&rdquo; derdi. &ldquo;Vakit lazım! <span class="t3">Sceaux Balosu</span> mesela! <span class="t3">Sceaux Balosu</span>&rsquo;nu okudunuz mu? Harikadır!&rdquo; Gerçi <span class="t3">Vadideki Zambak</span>&rsquo;la ilgili olarak da aynı şeyi söylerdi: &ldquo;Mme de Mortsauf! Sizler bütün bunları okumadınız tabii! Charles (ağabeyine seslenirdi), Mme de Mortsauf, <span class="t3">Vadideki Zambak</span> harikadır!&rdquo; İlk başlığıyla &ldquo;<span class="t3">Gözbebe</span><span class="t3">ğ</span><span class="t3">i</span>&rdquo; diyerek <span class="t3">Evlilik Sözle</span><span class="t3">ş</span><span class="t3">mesi</span>&rsquo;nden ve <span class="t3">Top Oynayan Kedi Ma</span><span class="t3">ğ</span><span class="t3">azas</span><span class="t3">ı</span>&rsquo;ndan da söz ederdi. Balzac&rsquo;a iyice daldığı günlerde, aslında Balzac&rsquo;a değil, Roger de Beauvoir ve Céleste de Chabrillan&rsquo;a ait eserleri de sayardı. Ama kendisini mazur göstermek için şunu belirtmemiz gerekir ki, hizmetkârların şurubuyla kurabiyelerini getirdikleri, yağmurlu günlerde, aşağıdan kendisini görebilecek kimse yoksa, rüzgârın dövdüğü, dakikada üç kere yerlere kadar eğilen servinin açık pencereden selam verdiği küçük kütüphanede, Balzac&rsquo;ın yanısıra Alphonse Karr, Céleste de Chabrillan, Roger de Beauvoir ve Alexandre Duval&rsquo;in de eserleri vardı ve hepsi aynı şekilde ciltlenmişti. Bu kitapları açtığınızda, hepsinde aynı ince kâğıdın üzerine iri harflerle basılmış olan kadın kahramanın adı, sanki bu taşınabilir, pratik görünümle size bizzat kendisini sunarcasına, adeta cazibesinin somutlaşması olan hafif bir zamk, toz ve eskimişlik kokusuyla birlikte karşınıza çıktığında, bu kitaplar arasında yapay biçimde, hem romanın konusuna hem de ciltlerin görünümüne yabancı olan fikirlere dayanan, sözümona edebî bir sınıflandırma yapmak çok zordu! Blanche de Mortsauf, vs., size hitap etmek için o kadar ikna edici belirginlikte harflerden yararlanırdı ki (sizin onları izlemek için yapmanız gereken tek şey, eskimekten ötürü saydamlaşmış, altın sarısına dönüşmüş, ama muslin yumuşaklığını korumuş o sayfaları çevirmekti), anlatıcının aynı kişi olmadığına, Eugénie Grandet&rsquo;yle Mers Düşesi arasındaki ilişkinin, <span class="t3">Eugénie Grandet</span>&rsquo;yle bir franklık bir Balzac romanı arasındaki ilişkiden daha yakın olmadığına inanmak imkânsızdı.</p>

  <p>İtiraf etmem gerekir ki, M. de Guermantes&rsquo;ı anlıyorum; ben de çocukluğum boyunca aynı şekilde kitap okudum, uzun süre boyunca <span class="t3">Colomba</span> benim nazarımda &ldquo;içinde <span class="t3">Ille Venüsü</span>&rsquo;nü okumama izin vermedikleri kitap&rdquo; oldu (<span class="t3">onlar</span>, sendin!). Bir eseri ilk kez okuduğumuz nüshalar, bir kadını ilk kez içinde gördüğümüz elbise gibidir, bize o sırada kitabın gözümüzdeki anlamını, bizim onun gözündeki anlamımızı ifşa ederler. Onları arayıp bulmak, bendeki tek kitapseverlik tezahürüdür. Bir kitabın benim ilk okuduğum basımı, bana özgün bir izlenim yaşattığı basım, meraklısı olduğum yegâne &ldquo;ilk&rdquo; basımlar, &ldquo;özgün baskı&rdquo;lardır. Hattâ bu kitapları hatırlamak da yeterlidir benim için. Eski sayfaları hatıralara o kadar açıktır ki, bugünün izlenimlerini de emmelerinden, onlarda eski zamanlara ait izlenimlerimi bulamamaktan korkarım. O kitapları her düşündüğümde, lambanın yanında ya da bahçedeki hasır koltukta, babam &ldquo;Dik otur,&rdquo; dediğinde kapattığım sayfanın açılmasını isterdim.</p>

  <p>Hâlâ bugün bile, kitap okuma tarzımın çağdaş eleştirmenlerden çok M. de Guermantes&rsquo;a benzediğini düşündüğüm olur. Bir eser benim gözümde hâlâ yaşayan bir bütündür; daha ilk satırda onunla tanışır, saygıyla dinler, onunla birlikte olduğum sürece seçmeden, tartışmadan ona hak veririm. M. Faguet, <span class="t3">Ele</span><span class="t3">ş</span><span class="t3">tiri Denemeleri&rsquo;</span>nde <span class="t3">Yüzba</span><span class="t3">ş</span><span class="t3">ı</span> <span class="t3">Fracasse</span>&rsquo;ın ilk cildinin olağanüstü, ikinci cildininse yavan olduğunu, <span class="t3">Goriot Baba&rsquo;</span>da Goriot&rsquo;ya ilişkin her şeyin birinci sınıf, Rastignac&rsquo;a ilişkin her şeyinse sonuncu (sınıf) olduğunu söylediğinde, Combray çevresinde, Méséglise tarafının çirkin, Guermantes tarafınınsa güzel olduğu söylenmişçesine şaşırırım. M. Faguet devam edip meraklıların <span class="t3">Yüzba</span><span class="t3">ş</span><span class="t3">ı</span> <span class="t3">Fracasse</span>&rsquo;ın ilk cildinden sonrasını okumadığını söylediğinde, ikinci cildi çok sevmiş biri olarak ancak o meraklılara acıyabilirim, ama birinci cildin meraklılar, ikinci cildin de okul çocukları için yazıldığını eklediğinde, meraklılara duyduğum acıma kendimi küçümsemeye dönüşür, çünkü hâlâ bir okul çocuğu olduğumu keşfederim. En sonunda, Gautier&rsquo;nin bu ikinci cildi derin bir sıkıntı içinde yazdığını da ekleyince, daha sonra okuması bu kadar eğlenceli olan bir şeyin yazarken sıkıcı olabilmesine hayret ederim.</p>

  <p>Aynı şekilde Balzac&rsquo;la ilgili olarak da, Sainte-Beuve ve Faguet ayrım yapıp sınıflandırır, başlangıcının olağanüstü, sonunun işe yaramaz olduğunu düşünürler.<a id="a38"></a><a href="../Text/notes.html#a129"><span class="t5">{38}</span></a> Bu açıdan, çocukluğumdan bu yana kaydettiğim tek gelişme ve M. de Guermantes&rsquo;tan tek farkım, benim bu değişmez dünyanın, hiçbir yanını kesip çıkaramayacağımız bu kütlenin, bu verili gerçekliğin sınırlarını biraz genişletmiş olmam; benim için artık o tek bir kitap değil, bir yazarın eseri. Farklı eserleri arasında çok büyük farklar göremiyorum. M. Faguet gibi, Balzac&rsquo;ın <span class="t3">Bir Bekâr Evi</span>&rsquo;nde bir şaheser, <span class="t3">Vadideki Zambak</span>&rsquo;ta yazılabilecek en kötü eseri yaratmış olduğunu düşünen eleştirmenler, X... Dükü&rsquo;nü kimi akşamlar zeki, başka zamanlarda aptal bulan Mme de Guermantes kadar şaşırtır beni. Benim insanların zekâsıyla ilgili düşüncem bazen değişir, ama değişenin onların zekâsı değil, benim düşüncem olduğunu gayet iyi bilirim. Zekânın, Tanrı&rsquo;nın bazen kuvvetli, bazen zayıf kıldığı değişken bir güç olduğunu sanmıyorum. Zihnin içinde ulaştığı yüksekliğin sabit olduğu ve ister <span class="t3">Bir Bekâr Evi</span> söz konusu olsun, ister <span class="t3">Vadideki Zambak</span>, geçmişe bağlanan, Eserler dediğimiz haznelerin de, tam bu yükseklikte bulunduğu kanısındayım...</p>

  <p class="p1"><span class="t6">*</span></p>

  <p>M. de Guermantes, &ldquo;kaderin cilvelerini&rdquo;, René Longueville&rsquo;in ya da Félix de Vandenesse&rsquo;in öykülerini &ldquo;çok hoş&rdquo;, yani aslında eğlenceli ve doğruluktan uzak bulur, buna karşılık Balzac&rsquo;ın keskin gözlemlerini takdir ederdi: &ldquo;Dava vekillerinin hayatı, noterlikler aynen böyledir; bu adamlarla çok işim oldu benim; harfiyen doğrudur, <span class="t3">César Birotteau</span> ve <span class="t3">Memurlar</span>!&rdquo;</p>

  <p>Onunla aynı fikirde olmayan ve bir başka Balzac okuru tipini temsil ettiği için sana sözünü edeceğim biri de, Villeparisis Markizi&rsquo;ydi. Balzac&rsquo;ın portrelerinin doğruluğunu kabul etmezdi: &ldquo;Beyefendi bize diyor ki: Size bir dava vekilini konuşturacağım. Bir dava vekili asla bu şekilde konuşmaz.&rdquo; Ama özellikle kabul edemediği şey, sosyeteyi tasvir etme iddiasıydı: &ldquo;Her şeyden önce, sosyeteye hiç girmemişti, sosyete mensuplarının evine kabul edilmezdi, bu konuda ne bilebilirdi ki? Sonlara doğru Mme de Castries ile tanışmıştı, ama onun evinde bir şey görmesi imkânsızdı, o bir hiçti. Ben daha yeni evliyken kendisini orada görmüştüm bir kez, çok bayağı bir adamdı, sıradan şeyler konuşuyordu, bana takdim edilmesini istemedim. Nasıl oldu bilmiyorum, sonlara doğru soylu bir Polonyalı&rsquo;yla, bizim Czartoryski kuzenlerle biraz akrabalığı olan bir hanımla evlenmenin yolunu buldu. Bütün aile çok üzüldü, emin olun, bahsi geçtiğinde hiç mi hiç gurur duymazlar. Zaten çok kötü bitti. Neredeyse evlenir evlenmez öldü.&rdquo; Başını örgüsüne eğip homurdanarak eklerdi: &ldquo;Hattâ bu konuda çok kötü laflar da duydum. Académie&rsquo;<span class="t3">li</span> olması gerektiğini söylerken ciddi misiniz? (Jockey Külüp&rsquo;<span class="t3">lü</span> der gibi.) Bir kere kabul edilmek için yeterli «donanım»ı yoktu. Ayrıca Académie bir «seçki»dir. Oysa Sainte-Beuve gerçekten hoş, incelikli, görgülü bir adamdı; oturup kalkmayı, yerini bilirdi, istenmediği zaman ortalıkta görülmezdi. Balzac&rsquo;tan çok farklıydı. Üstelik Champlâtreux&rsquo;de bulunmuştu; o, en azından sosyete hakkında bir şeyler anlatabilirdi. Ama bunu yapmamaya özen gösterirdi, çünkü görgülü bir insandı. Ayrıca o Balzac kötü bir adamdı. Yazdıklarında tek bir iyi duyguya, iyi kalpli insanlara rastlayamazsınız. Okuması tatsızdır, her şeyin kötü tarafını görür sadece. Hep kötüyü. Zavallı bir papazı tasvir ettiğinde bile, herkesin aleyhinde olduğu, mutsuz bir papazdır ille de. &ndash; Teyzeciğim,&rdquo; derdi kont, böylesine ilginç bir tartışmaya şahit oldukları için heyecanlanan, markizin nasıl &ldquo;kızıştığını&rdquo; birbirlerini dirsekleyerek gösteren izleyicilerin karşısında, &ldquo;sözünü ettiğiniz Tours papazının çok iyi tasvir edilmiş olduğunu inkâr edemezsiniz. Taşra hayatı böyle bir şeydir! &ndash; İyi ya, onun kadar iyi bildiğim bir şeyin canlandırılması benim niçin ilgimi çeksin?&rdquo; derdi markiz, en sevdiği argümanı, bütün edebî eserlere uyguladığı değerlendirmeyi bir kez daha dile getirerek. &ldquo;Taşra hayatı budur, deniyor. Elbette, ama ben bunu biliyorum, taşrada yaşamışlığım var, öyleyse bunun ilginç tarafı nedir?&rdquo; Çok önemsediği bu argümanla duyduğu gururdan gözleri parlayarak hazır bulunanlara döner ve fırtınayı noktalamak üzere, eklerdi: &ldquo;Belki aptal diyeceksiniz bana, ama doğrusu ben bir kitap okuduğumda, bir şey öğrenmek isterim, böyle bir zaafım vardır.&rdquo; Kontesin en uzak akrabalarına varıncaya kadar, bütün tanıdıkların evinde, o gün Guermantes&rsquo;larda çok ilginç bir tartışma geçtiği iki ay boyunca anlatılırdı.</p>

  <p>Bir yazar bir kitabı okurken, toplumsal gözlemlerin doğruluğuyla kötümser ya da iyimser önyargılar, tartışmadığı, hattâ farkına bile varmadığı verili koşullardır. Ama &ldquo;akıllı&rdquo; okurlar için bir şeyin &ldquo;yanlış&rdquo; ya da &ldquo;hüzünlü&rdquo; olması, adeta yazarın kişisel kusuru gibidir; aynı şeyi yazarın her kitabında, hattâ daha abartılı olarak bulmak, sanki yazar bu kusurunu düzeltememiş gibi şaşırtır onları, epeyce de etkiler; sonunda yazar bu okurların gözünde sağduyusuz ya da insanı karamsarlığa sürükleyen ve görüşmemenin daha uygun olduğu biri gibi sevimsizleşir; o kadar ki, kütüphaneci kendilerine ne zaman bir Balzac ya da Eliot uzatsa, geri çevirerek, &ldquo;Yo, hayır, bütün kitapları yanlış ya da karamsar, en sonuncusu hepsinden beterdi, artık okumak istemiyorum,&rdquo; diye cevap verirler.</p>

  <p>Kontese gelince: Kont, &ldquo;Ah! Balzac! Balzac! Vakit lazım, <span class="t3">Mers Dü</span><span class="t3">ş</span><span class="t3">esi</span>&rsquo;ni okudunuz mu?&rdquo; dediğinde, kontes, &ldquo;Ben Balzac&rsquo;tan hoşlanmıyorum, abarttığını düşünüyorum,&rdquo; derdi. Kontes genel olarak &ldquo;abartan&rdquo;, dolayısıyla kontes gibi abartmayan insanları suçlarmış gibi görünen insanlardan hoşlanmazdı: kendi verdiği bahşişleri pintice gösteren &ldquo;abartılı&rdquo; bahşişler veren insanlar, bir yakınları öldüğünde olağandan daha fazla üzülen insanlar, bir dostlarının başı derde girdiğinde genelde yapıldığından daha fazla yardım eden insanlar, bir dostlarının portresi ya da &ldquo;görülmesi gereken&rdquo; bir tablo olmayan bir resmi görmek için özel olarak kalkıp bir sergiye giden insanlar. Abartmayan bir insan olan kontese sergide filanca tabloyu görüp görmediği sorulduğunda, &ldquo;Görülmesi gerekiyorsa gördüm,&rdquo; derdi sadece.</p>

  <p>Balzac&rsquo;ın en çok etkilediği aile ferdi ise, markiydi<a id="a39"></a><a href="../Text/notes.html#a131"><span class="t5">{39}</span></a>...</p>

  <p class="p1"><span class="t6">*</span></p>

  <p>Balzac&rsquo;tan en çok etkilenen okur, genç kızlık soyadı Forcheville olan genç Cardaillec Markizi&rsquo;ydi. Kocasının mülkleri arasında, Alençon&rsquo;da, geniş cephesi tıpkı <span class="t3">Antika Koleksiyonu</span>&rsquo;ndaki gibi meydana bakan, bahçesi ise <span class="t3">K</span><span class="t3">ı</span><span class="t3">z Kurusu</span>&rsquo;ndaki gibi Gracieuse ırmağına kadar uzanan eski Forcheville konağı da bulunuyordu. Forcheville kontu onu bahçıvanlara bırakmıştı, Alençon&rsquo;a &ldquo;gömülmekten&rdquo; zevk almıyordu. Ama genç markiz konağı tekrar açtı; her yıl gidip birkaç hafta kalıyor, bizzat Balzac&rsquo;vari diye nitelediği müthiş bir cazibe buluyordu konakta. Forcheville şatosundan, demode diye tavanarasına atılmış, Forcheville Kontu&rsquo;nun büyükannesinden kalma birkaç eski mobilya, ailenin tarihçesine ya da hem duygusal, hem aristokrat hatıralara ait birkaç eşya getirtmişti. Paris&rsquo;te, aristokrat sosyetenin, kastını bir bakıma estetik bir zevkle seven, Breton veya Norman halk tabakasına kıyasla Saint-Michel&rsquo;in ya da &ldquo;Fatih William&rdquo;ın uyanık otelcileri gibi, eski soylulara kıyasla cazibelerinin bu eskiliğin korunmasından kaynaklandığını anlamış genç hanım üyeleri arasına girmişti; bu hanımlara geriye dönük cazibe kavramını aşılayan, onların cazibesine tutkun edebiyatçılar olmuştu, böylece bu estetizm, edebiyatın ve (soylu olmakla birlikte) çağdaş güzelliğin çifte aksini yansıtıyordu.</p>

  <p>Günümüzün soylu hanımları arasında en güzellerinin fotoğrafları, Alençon Konağı&rsquo;nda, Mlle Cormon&rsquo;un eski meşe konsolları üzerinde sergileniyordu. Ama hepsi, sanat ve edebiyat şaheserlerinde eski zaman zarafetiyle başarıyla bağdaştırılan, çok sanatkârane, eski tarz pozlar vermişlerdi; öyle ki, dekora olsa olsa fazladan bir sanatsal cazibe katıyorlardı; ne yazık ki holde hizmetkârların varlığı ve salonda efendilerin konuşması mecburen günümüze aitti. Alençon Konağı&rsquo;nın bu küçük taklidi özellikle hayalgücünden ziyade zevkleri gelişmiş olan, görmeyi bilen, ama görmeye ihtiyaç duyan ve ziyaretlerinden hayranlıkla dönen kişiler için Balzac&rsquo;vari oldu. Ben kendi adıma biraz hayal kırıklığına uğradım. Mme de Cardaillec&rsquo;in Alençon&rsquo;da Mlle Cormon&rsquo;un ya da Mme de Bargeton&rsquo;un konağında oturduğunu öğrendiğimde, benim zihnimde net olarak gördüğüm şeyin var olduğunu öğrenmek beni o kadar etkilemişti ki, gerçeğin tutarsızlıkları benim hayalimi canlandıramazdı.</p>

  <p>Balzac&rsquo;tan nihayet ayrılmadan önce şunu belirtmem gerekir ki, Mme de Cardaillec, konağı son derece esprili bir Balzac hayranı olarak gezdiriyordu. &ldquo;Arzu ederseniz yarın benimle Forcheville&rsquo;e gelirsiniz,&rdquo; dedi bana; &ldquo;bakın ne büyük sansasyon yaratacağız. Mlle Cormon&rsquo;un Prébaudet&rsquo;ye gitmek üzere kısrağını arabaya koştuğu gün. Bu arada sofraya geçelim. Pazartesiye kadar dayanırsanız, «kabul» gecem olduğundan, M. du Bousquier&rsquo;yle Mme de Bargeton&rsquo;u kendi gözlerinizle görmeden benim taşra kentimden ayrılmamış olursunuz; hem bütün bu insanların şerefine yakılacak avizeyi de görmüş olursunuz, hatırlayacak olursanız Lucien de Rubempré&rsquo;yi çok heyecanlandırmıştı.&rdquo;</p>

  <p>Bilenler, bu aristokrat taşra geçmişinin adeta sofuca canlandırılışında, Forcheville kanının etkisini görüyorlardı. Bense Swann kanının etkisi olduğunu biliyordum; kendisi hatırlamıyordu, ama zekâsını, zevkini ve hattâ (faydacı bir yaklaşımı olsa da) aristokraside yabancı, işe yaramaz, ölü bir nesneymişçesine estetik bir cazibe bulacak kadar aristokrasiden bağımsız zihniyetini korumuştu.</p>

  <p>&nbsp;</p>

  <h1><a id="ncx715"></a>&nbsp;</h1>
</body>
</html>
