<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>VII-ANNEMLE KONUŞMA</title>
</head>

<body>
  <h1>VII-ANNEMLE KONUŞMA</h1>

  <p>Félicie biraz geri çekildi, çünkü güneş &ldquo;ne yaptığını&rdquo; görmesine engel oluyordu; annem bir kahkaha patlattı.</p>

  <p>&ndash; Haydi bakalım, minik kurdum telaşlandı, neden? Fırtınadan iz kalmadı, ağacın yaprakları kımıldamıyor bile. Ah! Ben bütün bunları dün gece rüzgârın sesini duyduğumda tahmin ettim. Minik kurdum telaşlanma, hastalanma fırsatını kaçırmak istemeyecek, bize bir not bırakacak dedim kendi kendime. &ldquo;Hemen Brest&rsquo;e telgraf çekin, bakalım denizde fırtına var mıymış?&rdquo; Ama annen sana fırtınadan iz bile olmadığını söyleyebilir; şu güneşe baksana!</p>

  <p>Annem konuşurken ben güneşi görüyordum, doğrudan değilse de karşıdaki evin demir rüzgâr gülüne vuran koyu altın renginde. Dünyanın tamamı sınırsız bir güneş saati olduğu için de, şu anda meydanda sıcak yüzünden tentesini indirmiş olan, ham bez kokulu dükkânın büyük ayin saati geldiği için kapanacağını ve patronun pazarlık ceketini giyip müşterilere son mendilleri gösterdiğini, bir yandan da saate göz attığını; pazarda satıcıların yumurta ve kümes hayvanlarını sergilediklerini, kilisenin önünde ise, taşra kentlerinde hızla kiliseden çıkışı daima görülebilen, siyahlar giymiş bir kadın dışında henüz hiç kimse olmadığını tahmin etmek için daha fazlasını görmeme gerek yoktu. Ama şu anda, karşıdaki evin rüzgâr gülüne vuran parlak güneşin bende tekrar görme isteği uyandırdığı şeyler bunlar değildi. Çünkü bu sabah saat on güneşinin parıltısını daha sonra çok görmüştüm; kilisenin arduvazlarında da değil, dar sokağa bakan Palazzo&rsquo;daki penceremi açtıklarında, San Marco çan kulesinin altın meleğinin üzerinde... Venedik&rsquo;te. Yattığım yerden sadece bir tek şeyi, güneşi görürdüm; doğrudan değil de, San Marco çan kulesinin altın meleğinin üzerinde, alev alev bir kaplama halinde; onu gördüğümde saatin kaç olduğunu ve Venedik&rsquo;in tamamındaki ışığı tam olarak bilirdim; melek, &ldquo;gökyüzünde Tanrı&rsquo;nın izzetini ve yeryüzünde iyi niyetli insanlara barışı&rdquo; müjdelediğinde Hıristiyan gönüllerde uyandırdığı umuttan daha büyük bir güzellik ve mutluluk vaadini göz kamaştırıcı kanatlarında getirirdi bana.</p>

  <p>İlk günler, meleğin üzerindeki bu altın parıltı, bana köy kilisesinin arduvazlarının üzerindeki daha solgun, ama aynı saati gösteren parıltıyı hatırlatırdı; bir yandan giyinirken, melek, gözümü aldığı için bakamadığım altın duruşuyla, vakit kaybetmeden kapının önündeki güzel havaya inmemi, şamatalı, güneşli pazar yerine gitmemi, kapalı ya da hâlâ açık vitrinlerdeki, dükkânın storundaki kara gölgelere bakmamı ve amcamın serin evine dönmemi söylerdi sanki bana.</p>

  <p>Kuşkusuz Venedik, aceleyle giyinip suyun kâh örttüğü, kâh açıkta bıraktığı mermer basamaklara her varışımda, biraz da bunu vermişti bana. Ama bu izlenimleri uyandırmakla yükümlü olan, sanat eserleriydi, güzel nesnelerdi. Güneşte parıl parıl parlayan sokak, rengi aynı anda hem bakışlarımı sarmalayacak, hem de ahşap bir yatağa uzanan yorgun bir beden gibi ağırlığını hissettirecek kadar yumuşak ve direngen olan, maviliği zayıflamayan, boyun eğmeyen, sonunda en hafif kasının ağırlığını bile kendisini destekleyen yatağa taşıtan beden gibi, taşıdığı bakışlarımı gözlerimin içine döndüren safir bir alandı. Dükkânın tentesiyle berber tabelasının gölgeleri, safirin koyulaşmasından ibarettiler ve Venedik&rsquo;te bir sarayın kapısının hizasını aşan sakallı tanrı kafasına ya da bir meydanda güneşli zeminin üzerine zarif bir rölyefin küçük mavi çiçeğinin gölgesine denk düşüyorlardı. Döndüğümde amcamın evinin serinliği, tıpkı Veronese&rsquo;deki gibi devasa mermer alanları gölgeye boğan, Chardin&rsquo;in tam tersine bir tezi, derinliği olmayan nesnelerin de bir güzelliği olabileceğini kanıtlayan deniz havası ve güneş esintileriydi.</p>

  <p>Bizim nazarımızda küçük taşra evinin penceresini diğer bütün pencerelerden farklı kılan mütevazı özellikler, diğer iki pencereye eşit olmayan uzaklıktaki asimetrik konumu, kaba ahşap veya daha da beteri, bol ve çirkin işlemeli demir pervazı, panjurun kopuk kulpu, bir kordonla iki kanada bölünerek tepeye tutturulmuş perdenin rengi, eve her dönüşümüzde penceremizi tanımamızı sağlayan ve daha sonra, artık bize ait değilken onu her gördüğümüzde ya da sadece düşündüğümüzde bizi duygulandıran, artık var olmayan şeylerin bir zamanlar var olduğuna tanıklık eden özellikler, bu basit ama anlamlı, genellikle sıradan nesnelerin yüklendiği rol, Venedik&rsquo;te dünyanın bütün müzelerinde ortaçağ mimarisinin şaheserlerinden biri sıfatıyla yer alan bir pencerenin sivri kemerine aitti.</p>

  <p>Venedik&rsquo;e varmadan, tren<a id="a4"></a><a href="../Text/notes.html#a61"><span class="t5">{4}</span></a>... geçtikten sonra annem, Ruskin&rsquo;in onu kâh Hint Denizi&rsquo;nin mercan kayalıklarıyla, kâh bir opalle kıyasladığı olağanüstü tasvirini okuyordu. Doğal olarak gondol önünde durduğunda, hayalgücümdeki güzelliğine bakışlarımızın karşısında ulaşması mümkün olmadı, çünkü nesneleri aynı anda hem zihnimizle, hem de duyularımızla göremeyiz. Ama her öğlen, yemek saatinde gondolum beni oraya götürdüğünde, çoğunlukla uzaktan annemin şalını kaymaktaşı korkuluğun üzerinde görürdüm; rüzgâr uçurmasın diye üzerine bir kitap konmuş olurdu. Yukarısında pencerenin yuvarlak dilimleri, bir tebessüm gibi, dostane bir bakışın vaadi, güveni gibi açılırdı.</p>

  <p>Uzaktan, daha Salento&rsquo;dayken beni beklediğini, görmüş olduğunu fark ediyordum; sivri kemerinin yukarı doğru hamlesi, tebessümüne pek anlaşılamamış bir bakışın seçkinliğini ekliyordu. Annem, çeşitli renklerdeki mermer korkuluklarının ardında beni beklerken, yüzünü beyaz tülüyle kapatan, restoranda ya da gezintide rastladığımız insanların gözüne yeterince &ldquo;iyi giyimli&rdquo; görünmek amacıyla taktığı güzel hasır şapkasıyla kitap okuduğu için, ona seslendiğimde ilk anda benim sesim olduğundan emin olamayıp tanıyınca olanca sevgisini hemen kalbinin derinliklerinden uzanabildiği yere, çehresine, hareketlerine uzatarak, dudaklarını bana yaklaştıran bir tebessümle, dürbünün ötesine geçmeye çalışan bakışıyla ilerletmeye gayret ederek bana gönderdiği için, gotikle Arap mimarisini birleştiren benzersiz sivri kemeri ve tepesindeki birbirine geçmeli müthiş somaki yoncalarıyla o harika pencere, hatıralarımda özel bir yer edinmişti; saati bizimle aynı anda çalan, tek bir saati, Venedik&rsquo;te öğle yemeğinden önceki güneşli saati birlikte yaşadığımız, bu saat yüzünden özel bir samimiyeti paylaştığımız nesnelerin hoşluğuna sahipti. Hayranlık uyandıran biçimlerle, sanat tarihinde bir yer edinmiş biçimlerle dolu olduğu halde, kaplıcada tanıştığımız, bir ay boyunca teklifsizce görüştüğümüz, bize dostluk besleyen bir dâhi gibiydi. Onu tekrar gördüğümde ağlamamın sebebiyse, bana, &ldquo;Annenizi çok iyi hatırlıyorum,&rdquo; demesiydi.</p>

  <p>Bana sabahın ışığını ve izlenimlerini yaşatmakla yükümlü bu Büyük Kanal kıyısındaki saraylar annemle öylesine sıkı sıkıya bağlantılı ki, artık karşıdaki rüzgâr gülünün parıltısı bende kilisenin arduvazlarının üstünde siyah elmas gibi ışıldayan güneşi ve pazar yerini değil, sadece altın meleğin tuttuğu sözü, Venedik&rsquo;i görme isteği uyandırıyor.</p>

  <p>Ama Venedik&rsquo;i görür görmez, annemle kavga ettikten sonra gaddarlık edip ona gideceğimi söylediğim akşamı hatırladım. Aşağı indiğimde gitmekten vazgeçmiştim, ama annemin gittiğimi zannederek üzülmeye devam etmesini istiyor, aşağıda, iskelede beni göremeyeceği bir yerde duruyordum; bu arada bir gondolun içinde serenat yapan bir şarkıcı, La Salute&rsquo;nin arkasında batmaya hazırlanan güneşin durup dinlediği bir şarkı söylemekteydi. Annemin kederinin uzadığını hissediyordum, bekleyiş dayanılmaz hale gelmekteydi, kalkıp ona kalacağımı söylemeye karar veremiyordum bir türlü. Serenat bitmek, güneş batmak bilmiyordu; sanki benim endişem, gün batımının ışığı ve şarkıcının metalik sesi sonsuza dek var olacak dokunaklı, anlaşılmaz ve sabit bir alaşım oluşturmuşlardı. O tunç ânın hatırasından kurtulabilmem için o andaki gibi annem yanımda olmayacak artık.</p>

  <p class="p1"><span class="t6">*</span></p>

  <p>Anneme yaşattığım kederin dayanılmaz hatırası bende sadece onun varlığının, bir öpücüğünün tedavi edebileceği bir yürek daralması yarattı... Venedik&rsquo;e ya da onsuz olacağım herhangi başka bir yere gitmenin imkânsızlığını hissettim... Artık arzuların cazibesine kapılan mutlu bir insan değilim; yürek daralmasıyla kıvranan şefkatli bir insanım sadece. Anneme bakıyor, onu öpüyorum.</p>

  <p>&ndash; Benim salak oğlum ne düşünüyor, saçma sapan bir şey mi?</p>

  <p>&ndash; Artık hiç kimseyi görmesem o kadar mutlu olurdum ki.</p>

  <p>&ndash; Öyle söyleme minik kurdum. Ben sana iyi davranan herkesi seviyorum ve aksine, arkadaşlarının sık sık gelip seni yormadan sohbet etmelerini istiyorum.</p>

  <p>&ndash; Anneciğim bana yetiyor.</p>

  <p>&ndash; Anneciğin aksine senin başka insanlarla, onun bilmediği, daha sonra ona aktaracağın şeyler anlatabilecek kişilerle görüştüğünü düşününce rahatlıyor. Seyahat etmek zorunda kalsam, minik kurdumun bensiz sıkılmayacağını düşünmek isterim; gitmeden önce hayatının düzenini, şimdi ikimizin sohbet ettiği gibi kiminle sohbet edeceğini bilmek isterim. Tek başına yaşamak iyi bir şey değil; hele senin, eğlenmeye herkesten çok ihtiyacın var, çünkü hayatın daha hüzünlü ve daha yalnızsın.</p>

  <p>Elbette annem bazen kederlenirdi, ama bunu hiç bilmezdik, çünkü o her zaman tatlılıkla konuşur, şakalaşırdı. Ölürken bana bir Molière&rsquo;den, bir de Labiche&rsquo;ten alıntı yaptı: &ldquo;Gidişi daha yerinde olamazdı.&rdquo; &ldquo;Ufaklık korkmasın, annesi onu terk etmeyecek. Ben Étampes&rsquo;tayken imlam Arpajon&rsquo;da olur mu hiç!&rdquo; Bundan sonra bir şey söyleyemedi. Yalnız bir kere, benim ağlamamak için kendimi zor tuttuğumu gördüğünde kaşlarını çattı, gülümseyerek dudaklarını büzdü, artık anlaşılmaz hale gelmiş konuşmasından şu cümleyi anlayabildim:</p>

  <p><span class="t3">Romal</span><span class="t3">ı</span> <span class="t3">de</span><span class="t3">ğ</span><span class="t3">ilsiniz, ama bu s</span><span class="t3">ı</span><span class="t3">fata lay</span><span class="t3">ı</span><span class="t3">k olabilirsiniz.</span></p>

  <p>&ndash; Anne, hastayken bana <span class="t3">Küçük Fadette</span>&rsquo;le <span class="t3">Tarla Çocu</span><span class="t3">ğ</span><span class="t3">u François</span>&rsquo;yı okumuştun, hatırlıyor musun? Doktor çağırtmıştın. Ateşimi düşürmek için ilaç yazmış, biraz yemek yememe de izin vermişti. Sen tek kelime söylemedin. Ama ben senin suskunluğundan, doktoru nezaketen dinlediğini, bana ilaç vermemeye, ateşim düşmedikçe hiçbir şey yemeyeceğime içinden karar vermiş olduğunu anladım. Sadece süt içmeme izin verdin, ta ki bir sabah, kendi bilginle rengimin sağlıklı, nabzımın normal olduğuna hükmedinceye kadar. Bunun üzerine küçük bir dil balığı yememe izin verdin. Ama doktora hiç güvenmiyor, riyakârca dinliyordun onu. Hasta olan ister Robert olsun, ister ben, doktorun ne ilaç yazdığı önemli değildi; o kapıdan çıktığı anda, &ldquo;Çocuklar, bu doktor benden çok daha bilgili olabilir, ama sizin için doğru olanı anneniz biliyor,&rdquo;</p>

  <p>derdin. Hiç itiraz etme! Robert geldiğinde sorarız doğru olup olmadığını.</p>

  <p>Annem, doktorun karşısındaki riyakâr tutumu hatırlatıldığında gülmekten kendini alamazdı.</p>

  <p>&ndash; Kardeşin sana arka çıkacak tabii; iki yaramaz, hep annenize karşı birleşirsiniz zaten. Benim tıp bilgimle alay ediyorsun, ama M. Bouchard&rsquo;a sor bakalım, anneni nasıl buluyormuş, çocuklarına iyi bakmış mı? Sen istediğin kadar alay et, o zamanlar sağlıklıydın, benim yönetimim altındaydın, annen ne derse yapmak zorundaydın. Şimdikinden daha mı mutsuzdun yani?</p>

  <p>Annem taranmasını tamamladığında beni yatak odama geri götürüyor.</p>

  <p>&ndash; Anneciğim, görüyorsun, geç oldu; gürültü konusunda sana tembihte bulunmam gerekmiyor herhalde.</p>

  <p>&ndash; Hayır, salak oğlum. Odana kimse girmesin, piyano çalınmasın diye de tembih et oldu olacak. Ben hiç senin uyandırılmana izin verdim mi?</p>

  <p>&ndash; Peki üst kata gelecek ustalar ne olacak?</p>

  <p>&ndash; İptal edildi. Talimat verildi, her şey süt liman.</p>

  <p>&nbsp;</p>

  <p><span class="t3">Günün talimat</span><span class="t3">ı</span><span class="t3">: kentte gürültü olmayacak.</span></p>

  <p>&nbsp;</p>

  <p>Uyuyabildiğin kadar uyumaya bak; saat beşe, istersen altıya kadar hiç gürültü etmeyiz, geceni istediğin kadar uzatabiliriz.</p>

  <p>&nbsp;</p>

  <p><span class="t3">Hey, hey! Gece Han</span><span class="t3">ı</span><span class="t3">m,</span></p>

  <p><span class="t3">Biraz yava</span><span class="t3">ş</span> <span class="t3">olun bakal</span><span class="t3">ı</span><span class="t3">m,</span></p>

  <p><span class="t3">Atlar</span><span class="t3">ı</span><span class="t3">n</span><span class="t3">ı</span><span class="t3">z minik ad</span><span class="t3">ı</span><span class="t3">mlar ats</span><span class="t3">ı</span><span class="t3">n,</span></p>

  <p><span class="t3">Bu güzel geceyi uzats</span><span class="t3">ı</span><span class="t3">n</span></p>

  <p><span class="t3">En uzun geceyi yarats</span><span class="t3">ı</span><span class="t3">n.</span></p>

  <p>&nbsp;</p>

  <p>Minik kurdumun kendi de sonunda aşırı uzun bulacak geceyi, gürültü isteyecek. Sonunda diyeceksin ki:</p>

  <p><span class="t3">Bu kadar uzun bir gece hiç olmam</span><span class="t3">ı</span><span class="t3">ş</span><span class="t3">t</span><span class="t3">ı</span><span class="t3">r bence.</span></p>

  <p>&nbsp;</p>

  <p>&ndash; Çıkacak mısın?</p>

  <p>&ndash; Evet.</p>

  <p>&ndash; Kimsenin içeri girmesine izin vermesinler diye tembih etmeyi unutma.</p>

  <p>&ndash; Merak etme, Félicie&rsquo;yi nöbetçi diktim bile.</p>

  <p>&ndash; Ne olur ne olmaz diye Robert&rsquo;e bir not yaz istersen, doğrudan benim odama girmesin.</p>

  <p>&ndash; Doğrudan senin odana girmek mi!</p>

  <p><span class="t3">Bilmez olur mu ne kat</span><span class="t3">ı</span> <span class="t3">bir yasan</span><span class="t3">ı</span><span class="t3">n</span></p>

  <p><span class="t3">Kral</span><span class="t3">ı</span><span class="t3">m</span><span class="t3">ı</span><span class="t3">z</span><span class="t3">ı</span> <span class="t3">ürkek fanilerden gizledi</span><span class="t3">ğ</span><span class="t3">ini</span></p>

  <p><span class="t3">İ</span><span class="t3">zinsiz kap</span><span class="t3">ı</span><span class="t3">s</span><span class="t3">ı</span><span class="t3">n</span><span class="t3">ı</span> <span class="t3">her çalan</span><span class="t3">ı</span><span class="t3">n</span></p>

  <p><span class="t3">Cüretini ölümle ödedi</span><span class="t3">ğ</span><span class="t3">ini?</span></p>

  <p>&nbsp;</p>

  <p>Annem en çok sevdiği eser olan <span class="t3">Ester</span>&rsquo;i düşünüp, fazla yüksek ve cüretkâr bir sesin yanıbaşında hissettiği ilahi ezgiyi kaçırmasından korkarcasına, çekingen bir edayla Reynaldo Hahn&rsquo; ın <span class="t3">Ester</span> için bestelediği harikulade koro ezgisini mırıldanmaya koyuluyor: &ldquo;Yatışıyor, bağışlıyor&rdquo;. Hahn bu besteyi ilk kez ben yataktayken, şöminenin yakınındaki küçük piyano eşliğinde seslendirmişti; sessizce gelen babam koltuğa oturmuş, annem ayakta o büyüleyici sesi dinlemişti. Annem, SaintCyr&rsquo;li genç kızlardan birinin Racine karşısında prova yapması gibi, çekinerek bir koro ezgisini söylemeyi denemişti. Hıristiyan yumuşaklığının ve Jansenist cesaretin damgasını taşıyan Yahudi çehresinin o güzel hatları, yatağına uzanmış despot hastayı eğlendirmek için düzenlediği bu küçük aile gösterisinde, neredeyse manastır gösterisinde, annemi bizzat Ester&rsquo;e dönüştürüyordu. Babam alkışlamaya cesaret edemiyordu. Annem kaçamak bir bakışla babamın mutluluğunu görünce duygulanıp seviniyordu. Ardından Reynaldo&rsquo;nun sesi, benim annemle babamın yanındaki hayatıma tıpatıp uygun düşen dizeleri söylüyordu:</p>

  <p>&nbsp;</p>

  <p><span class="t3">Ey tatl</span><span class="t3">ı</span> <span class="t3">huzur,</span></p>

  <p><span class="t3">Her daim yeni güzellik,</span></p>

  <p><span class="t3">Ne mutlu cazibene tutkun kalbe!</span></p>

  <p><span class="t3">Ey tatl</span><span class="t3">ı</span> <span class="t3">huzur,</span></p>

  <p><span class="t3">Ey ebedî nur,</span></p>

  <p><span class="t3">Ne mutlu seni hiç kaybetmeyen kalbe!</span></p>

  <p>&nbsp;</p>

  <p>&ndash; Bir öpücük daha versene anneciğim.</p>

  <p>&ndash; Minik kurdum, saçmalama; sinirlenmesene, bana güle güle deyip gayet iyi olman ve kendini on fersah yürüyecek kadar güçlü hissetmen lazım.</p>

  <p>Annem yanımdan ayrılıyor, ama ben tekrar makalemi düşünüyorum ve ansızın bir başka makale için yeni bir fikir geliyor aklıma: <span class="t3">Sainte-Beuve&rsquo;e Kar</span><span class="t3">ş</span><span class="t3">ı</span>. Onu son zamanlarda tekrar okudum, âdetim olmadığı halde bol bol not aldım, hepsi şurada bir çekmecede duruyor, bu konuda söyleyeceğim önemli şeyler var. Makaleyi kafamda oluşturmaya başlıyorum. Her an yeni fikirler akın ediyor. Aradan yarım saat geçmeden makalenin tamamı kafamda oluşuyor. Anneme bu konuda ne düşündüğünü sormak istiyorum. Sesleniyorum, hiçbir ses gelmiyor karşılığında. Tekrar sesleniyorum, kaçamak ayak sesleri, kapımın önünde bir duraksama ve sonra kapının gıcırtısı işitiliyor.</p>

  <p>&ndash; Anne.</p>

  <p>&ndash; Beni mi çağırdın yavrum?</p>

  <p>&ndash; Evet.</p>

  <p>&ndash; Acaba yanıldım mı diye düşündüm, ya minik kurdum</p>

  <p>&nbsp;</p>

  <p><span class="t3">Siz mi geldiniz Ester, beklenmedi</span><span class="t3">ğ</span><span class="t3">iniz halde...</span></p>

  <p><span class="t3">Benim iznim olmadan kim bu içeri giren,</span></p>

  <p><span class="t3">Hangi küstah fani, ölüme susam</span><span class="t3">ı</span><span class="t3">ş</span> <span class="t3">gelen?</span></p>

  <p>&nbsp;</p>

  <p>derse diye korktum.</p>

  <p>&ndash; Hiç olur mu, canım anneciğim?</p>

  <p><span class="t3">&nbsp;</span></p>

  <p><span class="t3">Neden korkuyorsunuz, karde</span><span class="t3">ş</span><span class="t3">im de</span><span class="t3">ğ</span><span class="t3">il misiniz?</span></p>

  <p><span class="t3">Bu kat</span><span class="t3">ı</span> <span class="t3">yasan</span><span class="t3">ı</span><span class="t3">n hedefi siz misiniz?</span></p>

  <p>&nbsp;</p>

  <p>&ndash; Her şeye rağmen, minik kurdumu uyandırmış olsam altın âsâsını böyle mutlulukla uzatacağından emin değilim.</p>

  <p>&ndash; Dinle anneciğim, sana bir şey danışacağım. Otur.</p>

  <p>&ndash; Dur şu koltuğu bulayım; odan pek aydınlık değil doğrusu. Félicie&rsquo;ye söyleyeyim mi, lamba getirsin?</p>

  <p>&ndash; Hayır, hayır, o zaman hiç uyuyamam. Annem gülerek cevap verdi:</p>

  <p>&ndash; Yine Molière.</p>

  <p>&nbsp;</p>

  <p><span class="t3">Mani olun, sevgili Alkmene, me</span><span class="t3">ş</span><span class="t3">aleler yakla</span><span class="t3">ş</span><span class="t3">mas</span><span class="t3">ı</span><span class="t3">n.</span></p>

  <p><span class="t3">&nbsp;</span></p>

  <p><span class="t3">&ndash;</span> Bak şimdi. Sana söylemek istediğim şu: Aklıma gelen yeni bir makale konusunu danışacağım sana.</p>

  <p>&ndash; Ama biliyorsun annen bu konularda sana akıl veremez. Ben senin gibi <span class="t3">büyük Cyre</span>&rsquo;i yalayıp yutmadım.</p>

  <p>&ndash; Neyse, dinle bak. Konu şu: Sainte-Beuve&rsquo;ün yöntemine karşı.</p>

  <p>&ndash; Nasıl olur, ben çok iyi bir yöntem olduğunu sanıyordum! Bana okuttuğun makalede Bourget<a id="a5"></a><a href="../Text/notes.html#a64"><span class="t5">{5}</span></a>, harika bir yöntem olduğu için XIX. yüzyılda uygulayacak kimse bulunamadığını söylüyordu.</p>

  <p>&ndash; Maalesef öyle diyordu, ama saçma. Bu yöntemin ne olduğunu biliyor musun?</p>

  <p>&ndash; Sen bilmediğimi farz et.</p>

  <h1><a id="ncx256"></a>VIII-SAINTE-BEUVE&rsquo;ÜN YÖNTEMİ</h1>

  <p>Öyle bir noktaya geldim ki, bir başka deyişle öyle bir konjonktürdeyim ki, söylemeyi en çok istediğim şeyleri &ndash; yeteneğin boşa çıkması olarak tanımlayabileceğimiz duyarlılık zayıfladığı için artık onlar söylenemese de, en azından, en yüce ve kutsal ideale kıyasla fazla değer vermediğimiz, ama yine de hiçbir yerde okumadığımız, biz söylemezsek kimsenin söylemeyeceğini düşünebileceğimiz ve her şeye rağmen zihnimizin o kadar derin olmayan bir başka bölümüne ait olan ikincil şeyleri &ndash;artık bir hamlede söyleyememekten korkuyorum. Bu noktaya geldiğimizde, artık kendimizi sadece bazı zihinsel sırları içinde barındıran, her an yok olmaya ve sırları da beraberinde götürmeye mahkûm bir kaynak olarak görürüz. Önceki tembelliğin ataletini İsa&rsquo;nın Aziz Yuhanna İncili&rsquo;ndeki anlamlı emrine uyarak yenmek isteriz: &ldquo;Nurunuz varken çalışın.&rdquo; Dolayısıyla, bana öyle geliyor ki, Sainte-Beuve&rsquo;le ilgili ve daha ziyade, ondan yola çıkarak söyleyeceğim önemli şeyler olabilir; kanımca yazar ve eleştirmen olarak hatalarını ortaya koyarken de, eleştirinin ne olması gerektiği ve sanatın ne olduğu konusunda sık sık düşündüğüm bazı şeyleri ifade edebilirim. Bu arada, ondan yola çıkarak, onun da birçok kez yaptığı gibi, belirli yaşayış biçimleri konusunda birkaç söz etme fırsatını kaçırmayacak, çağdaşlarından bazılarına ilişkin kişisel fikirlerimi de söyleyebileceğim. Ardından, diğerlerini eleştirdikten sonra, bu kez Sainte-Beuve&rsquo;ü tamamen bir yana bırakarak, sanatın benim için ne olmuş olabileceğini anlatmaya çalışacağım, eğer ki...<a id="a6"></a><a href="../Text/notes.html#a66"><span class="t5">{6}</span></a></p>

  <p class="p1"><span class="t6">*</span></p>

  <p>&ldquo;Sainte-Beuve, en ufak ayrıntıyı bile gözden kaçırmamak için bol bol saptamaya yer verir, inceliklerin üzerinde titizlikle durur. Daha fazla bakış açısına yer verebilmek için çok sayıda anekdot aktarır. Onun ilgilendiği, birey ve özeldir; bu titiz araştırmanın üzerinde konumladığı estetik ideal sayesinde de sonuca ulaşır ve bizi de sonuca ulaşmaya zorlar.&rdquo;</p>

  <p>Sainte-Beuve&rsquo;ün yönteminin bu tanımını ve övgüsünü M. Paul Bourget&rsquo;nin makalesinden aldım, çünkü tanım kısa, övgü ise nitelikliydi. Ama başka yirmi eleştirmenden de alıntı yapabilirdim. Zihinlerin doğabilimini oluşturmak, bir sanatçının eserlerinin anlamını ve dehasının yapısını biyografisinden, aile tarihçesinden ve kişisel özelliklerinden çıkarmak, onun herkesin kabul ettiği özgün yanıydı; kendisi de bunu kabul ediyordu ve böyle düşünmekte haklıydı. Daha sistematik ve ayrıntıyla kodlanmış bir zihinsel doğabilimin hayalini kuran, öte yandan Sainte-Beuve&rsquo;ün ırk konusundaki fikirlerine katılmadığı Taine de, Sainte-Beuve övgüsünde aynı şeyleri söylemişti: &ldquo;M. Sainte-Beuve&rsquo;ün yöntemi, eseri kadar değerlidir. Kendisi bu alanda bir mucittir. Doğabilim yöntemlerini manevi bilimlere taşımıştır.&rdquo;</p>

  <p>&nbsp;&ldquo;İnsanı tanımak için ne yapmak gerektiğini göstermiştir; bireyi anlayabilmek için tek tek gözlenmesi gereken, onu biçimlendiren çeşitli ortamları belirlemiştir: her şeyden önce, genellikle babayı, anneyi, kız ve erkek kardeşleri inceleyerek saptayabileceğimiz ırk ve soyaçekim; ardından ilköğrenim, ev ortamı, ailenin etkisi, çocukluk ve ergenlikte kişiyi biçimlendiren her şey; sonra kişinin içinde geliştiği ilk belirleyici grup, ait olduğu ilk edebî topluluk. Bunlar tamamlandıktan sonra, biçimlenmiş bireyin incelenmesine geçilir: gerçek özünü ortaya çıkaran belirtilerin araştırılması, asıl tutkusunu ve kendisine has düşünce biçimini açığa çıkaran karşıtlıklar ve benzerlikler; kısacası, edebî tutumun ya da kamuoyunun önyargısının daima bizim bakışımızla gerçek çehre arasına soktuğu görünümler aracılığıyla ve bunlara rağmen, kişinin kendisinin çözümlenmesi.&rdquo;</p>

  <p>Ne var ki, Taine şunu da ekliyordu: &ldquo;Bireylere bu tür bir botanik çözümleme uygulamak, manevi bilimleri pozitif bilimlere yaklaştırmanın tek yoludur ve sonuç alabilmek için ardından halklara, dönemlere, ırklara da uygulanması gerekir.&rdquo;</p>

  <p>Taine&rsquo;in bunu söylemesinin nedeni, gerçeğe ilişkin entelektüel yaklaşımının bilimden başka doğru tanımamasıydı. Buna rağmen, zevk sahibi olduğundan ve zihnin çeşitli ifadelerini takdir ettiğinden, onları bilimin yardımcıları olarak görüyor, değerlerini bu şekilde açıklıyordu (bkz. <span class="t3">Zekâ Üzerine</span>&rsquo; nin önsözü). Sainte-Beuve&rsquo;ü bir öncü, &ldquo;dönemine göre&rdquo; olağanüstü, neredeyse kendisinin, Taine&rsquo;in yöntemini bulmuş biri olarak görüyordu.</p>

  <p>Ancak sanatta bilimden tamamen bağımsız ve gerçek olanı bulamayan düşünürler, sanatı, eleştiriyi, vs., öncünün mecburen kendisini izleyenden daha geride olduğu bilimler gibi düşünmek zorundadırlar. Oysa sanatta (en azından bilimsel anlamda) öncü, haberci yoktur. Her şey bireyde başlayıp biter, her birey sanatsal ya da edebî girişime kendi hesabına baştan başlar; ondan öncekilerin eserleri, bilimdeki gibi sonradan gelenin yararlandığı kazanılmış bir doğru oluşturmaz. Günümüzde dâhi bir yazarın her şeyi baştan yapması gerekir. Homeros&rsquo;tan daha ileride sayamaz kendini.</p>

  <p>Aslında bunu Sainte-Beuve&rsquo;ün yönteminin özgünlüğü, üstünlüğü olarak görenlerin hepsini saymanın ne anlamı var? En iyisi sözü kendisine bırakmak:</p>

  <p>&ldquo;Antik döneme ilişkin yeterli gözlem imkânına sahip değiliz. Geriye ancak parçalanmış heykelleri kalmış olan gerçek Antik dönem insanlarının çoğu için kişinin kendisine ulaşmak imkânsızdır. Dolayısıyla eseri yorumlamakla, takdir etmekle ve eser aracılığıyla yazarı ya da şairi hayal etmekle yetinmek zorundayızdır. Bu şekilde, yüceltilmiş bir ideal duygusuyla şair ya da filozof figürleri, Platon, Sophokles ya da Vergilius büstleri oluşturabiliriz; eksik bilgiler, kaynak kıtlığı, bilgi edinme ve geriye dönme imkânlarının yokluğu, ancak buna izin verir. Çoğunlukla aşılması mümkün olmayan geniş bir nehir, bizi Antik dönemin devlerinden ayırır. Onları karşı kıyıdan selamlayalım.&rdquo;</p>

  <p>&ldquo;Modern dönem için durum bambaşkadır. Yöntemini imkânlara göre düzenleyen eleştiriye bu alanda başka görevler düşer. Fazladan bir kişiyi daha tanımak, üstelik iyi tanımak, bilhassa bu kişi önemli ve ünlü biriyse, azımsanmayacak, küçümsenmeyecek bir şeydir.&rdquo;</p>

  <p>&ldquo;Kişiliklerin manevi gözlemi henüz ayrıntı aşamasında, bireylerin ve olsa olsa birkaç türün tanımlanma aşamasındadır: Theophrastos ve La Bruyère bunun ötesine geçmezler. Gözlemlerim sırasında uzaktan görür gibi olduğum bir gün gelecek ki, bilim kurulmuş, ana zihin familyaları ve başlıca bölünmeleri belirlenmiş, tarif edilmiş olacak. Bu durumda, bir zihnin temel özelliği belirlenmiş olunca, daha birçokları da çıkarsanabilecek. Kuşkusuz insanla ilgili olarak, hiçbir zaman hayvanlar ya da bitkiler için varılan sonuçlara varılamayacak; insan maneviyatı çok daha karmaşıktır; o, <span class="t3">özgürlük</span> adını verdiğimiz, geniş bir olası bileşimler hareketliliğini varsayan şeye sahiptir. Ne olursa olsun, kanımca zaman içinde maneviyat bilimi gelişecek; günümüzde bulunduğu nokta, botaniğin Jussieu öncesinde, karşılaştırmalı anatominin Cuvier öncesinde bulunduğu noktayla aynı, yani anekdot aşamasında. Biz kendi adımıza basit monografiler oluşturuyoruz sadece, ama ben bazı bağlantılar, ilişkiler görür gibi oluyorum; ileride daha geniş kapsamlı, daha aydınlanmış ve ayrıntı inceliğini koruyabilmiş bir zihin, zihin familyalarını tanımlayan temel doğal bölünmeleri keşfedebilecek.&rdquo;</p>

  <p class="p1"><span class="t6">*</span></p>

  <p>&ldquo;Edebiyat,&rdquo; diyordu Sainte-Beuve, &ldquo;benim için insanın ve düzenin geri kalanından ayrı, en azından bağımsız değildir... Salt zihinden farklı bir şey olan insanı tanıyabilmek için, bir kişi ne kadar çok açıdan ele alınsa azdır. Belirli bir yazarla ilgili olarak, sorular yazdıklarına ne kadar aykırı görünse ve araştırma ne kadar kişisel olsa da, belirli sayıda soru sorulup cevap verilmedikçe yazarı her yönüyle kavramak mümkün değildir: Dinle ilgili düşünceleri nelerdi? Doğanın görünümü onu ne şekilde etkiliyordu? Kadınlar konusundaki, para konusundaki tutumu neydi? Zengin miydi, yoksul mu; düzeni, gündelik hayatı nasıldı? Kötü alışkanlığı ya da zaafı neydi? Bu sorulara verilecek cevapların her biri, bir kitabın yazarını ve kitabın kendisini değerlendirirken, kitap bir geometri kitabı değilse ve bilhassa edebî bir eserse, yani içine her şey giriyorsa, önem taşır.&rdquo;</p>

  <p>Sainte-Beuve&rsquo;ün eseri derinlikten yoksundur. Taine, Paul Bourget ve daha birçoklarının nazarında Sainte-Beuve&rsquo;e XIX. yüzyılın tartışmasız en üstün eleştirmeni sıfatını kazandıran ünlü yöntemi, yani insanla eseri birbirinden ayırmamak gerektiğini, kitap &ldquo;bir geometri kitabı&rdquo; değilse, kitabın yazarını değerlendirirken önce esere son derece yabancı görünen birtakım sorulara (davranış biçimi, vs.) cevap vermenin, bir yazara ilişkin mümkün olan bütün bilgileri toplamanın, yazışmalarını karşılaştırmanın, onu tanımış olan kişileri, hâlâ yaşıyorlarsa konuşarak, ölmüşlerse onunla ilgili yazılarını okuyarak sorgulamanın önemli olduğunu ileri süren yöntem, kendi kendimizle biraz derin bir ilişkiye girdiğimizde öğrendiğimiz bir şeyi göz ardı eder: Bir kitap, alışkanlıklarımızda, toplum içinde, zaaflarımızda sergilediğimiz benliğimizden başka bir benliğin ürünüdür. Bu benliği anlamak istiyorsak, bunu ancak o benliği kendi içimizde yeniden yaratmaya çalışarak başarabiliriz. Kalbimize düşen bu işi kaytarmak mümkün değildir. Bu gerçeği baştan aşağı kendimiz oluşturmak zorundayızdır; günün birinde postadan hiçbir yerde yayımlanmamış bir mektup halinde çıkacağını, kütüphaneci bir dostumuz tarafından bize iletileceğini ya da yazarı yakından tanımış birinin ağzından duyacağımızı düşünmek, işin kolayına kaçmaktır. Stendhal&rsquo;in eserlerinin yeni nesilden birçok yazarda uyandırdığı hayranlıktan bahsederken Sainte-Beuve şöyle diyordu: &ldquo;Kendilerine şunu söylemek isterim: Oldukça karmaşık olan bu zihni iki yönde de abartıya kaçmadan değerlendirebilmek için, daima kendi izlenim ve anılarımdan bağımsız olarak, onu sağlıklı yıllarında, hayatının başlangıcında tanımış olanların, M. Mérimée&rsquo;nin, M. Ampère&rsquo;in ve hayatta olsa Jacquemont&rsquo;un sözlerini, kısacası, onu ilk haliyle bol bol görmüş ve tadına varmış olanların sözlerini temel almayı tercih ederim.&rdquo;</p>

  <p>Niçin? Stendhal&rsquo;le arkadaşlık etmiş olmak ne bakımdan onu daha iyi değerlendirme imkânı sağlar? Bu arkadaşların nezdinde, eserleri üreten benlik diğeri tarafından gölgelenir, ki bu da birçok insanın dış benliğinden çok daha aşağı düzeyde olabilir. Zaten en iyi kanıt da, Stendhal&rsquo;i tanımış, onunla ilgili bütün bilgileri M. Mérimée ve M. Ampère&rsquo;den almış, kısacası, kendi kanısınca bir eleştirmenin bir kitabı en iyi şekilde değerlendirmesini sağlayan her imkânla donanmış olan Sainte-Beuve&rsquo;ün, Stendhal&rsquo;i şöyle değerlendirmesidir: &ldquo;Stendhal&rsquo;in romanlarını yeniden okudum, daha doğrusu okumaya çalıştım; açıkçası, iğrençler.&rdquo; Başka bir yazısında da aynı konuya değinir: &ldquo;Adının anlamı pek belli olmayan, neyi simgelediği tahmin gücüne kalmış <span class="t3">K</span><span class="t3">ı</span><span class="t3">rm</span><span class="t3">ı</span><span class="t3">z</span><span class="t3">ı</span> <span class="t3">ve Siyah</span>&rsquo;ta <span class="t3">hiç de</span><span class="t3">ğ</span><span class="t3">ilse aksiyon var.</span> Birinci cilt, yapmacıklığına ve gerçeğe aykırılığına rağmen ilginç sayılabilir. <span class="t3">Bir fikir içeriyor.</span> Romanın başı için Beyle&rsquo;in belirli bir örnekten, tanıdığı birinden yararlandığını <span class="t3">söylüyorlar</span>; <span class="t3">ona ba</span><span class="t3">ğ</span><span class="t3">l</span><span class="t3">ı</span> <span class="t3">kald</span><span class="t3">ığı</span> <span class="t3">sürece, gerçe</span><span class="t3">ğ</span><span class="t3">e uygunluk sa</span><span class="t3">ğ</span><span class="t3">layabilmi</span><span class="t3">ş</span><span class="t3">.</span> Bu çekingen delikanlının ait olmadığı bir dünyaya aniden girişi..., <span class="t3">bütün bunlar ba</span><span class="t3">ş</span><span class="t3">ar</span><span class="t3">ı</span><span class="t3">yla sunulmu</span><span class="t3">ş</span><span class="t3">; en az</span><span class="t3">ı</span><span class="t3">ndan ba</span><span class="t3">ş</span><span class="t3">ar</span><span class="t3">ı</span><span class="t3">l</span><span class="t3">ı</span> <span class="t3">olabilirdi, e</span><span class="t3">ğ</span><span class="t3">er yazar</span>... Bunlar yaşayan insanlar değil, ustalıkla yaratılmış otomatlar... İtalya&rsquo;da geçen öyküleri <span class="t3">daha ba</span><span class="t3">ş</span><span class="t3">ar</span><span class="t3">ı</span><span class="t3">l</span><span class="t3">ı</span>... Beyle&rsquo;in romanları arasında <span class="t3">Parma Manast</span><span class="t3">ı</span><span class="t3">r</span><span class="t3">ı</span>, bu türdeki yeteneğini <span class="t3">birkaç ki</span><span class="t3">ş</span><span class="t3">inin gözünde</span> en çok yüceltmiş olanıdır. Beyle&rsquo;in <span class="t3">Parma Manast</span><span class="t3">ı</span><span class="t3">r</span><span class="t3">ı</span> adlı eseri konusunda M. de Balzac&rsquo;ın heyecanını hiç mi hiç paylaşmadığım ortada. Bu kitabı okuduktan sonra, kanımca doğal olarak Fransız tarzına geliniyor... Manzoni&rsquo;nin <span class="t3">Ni</span><span class="t3">ş</span><span class="t3">anl</span><span class="t3">ı</span><span class="t3">lar</span>&rsquo;ında, Walter Scott&rsquo;un bütün güzel romanlarında, Xavier de Maistre&rsquo;in harika, gerçekten yalın bir öyküsünde bulduğumuz sağduyudan bir miktar olmasını istiyoruz; gerisi zeki bir adamın çabasından başka bir şey değil.&rdquo;</p>

  <p>Yazı şöyle sonuçlanıyor: &ldquo;Beyle&rsquo;in romanlarını bu şekilde, oldukça açıksözlülükle eleştirirken, bu romanları yazdığı için kendisini katiyen suçlamıyorum. Romanları sınırlı, ama bayağı değiller. Romanlar da, eleştirileri gibi, her şeyden çok ne şekilde kullanıldığına bağlı...&rdquo; İnceleme şu sözlerle noktalanıyor: &ldquo;Beyle esasen samimi ilişkilerde dürüst ve kendinden emindi; gerçekleri dile getirmişken bunu da unutmamak gerekir.&rdquo; Her şey bir yana, Beyle iyi adamdır! Bu sonuca varmak için M. Mérimée&rsquo;yle Académie&rsquo;de akşam yemeklerinde o kadar sık buluşmaya, &ldquo;M. Ampère&rsquo;i konuşturmak&rdquo; için o kadar uğraşmaya değmezdi belki; insan bu satırları okuduğunda, gelecek nesilleri düşününce Sainte-Beuve kadar endişelenmiyor. Barrès, bir saatlik okuma sonucu, &ldquo;bilgi&rdquo; edinmeden, daha iyisini yapardı. Stendhal&rsquo;le ilgili söylediği her şeyin yanlış olduğu iddiasında değilim. Ancak, Mme Gasparin veya Töpffer&rsquo;in öyküleri konusundaki heyecanını hatırlayacak olursak, <span class="t3">Pazartesi</span> makaleleri hariç XIX. yüzyıla ait bütün eserler yanmış olsa, XIX. yüzyıl yazarlarını <span class="t3">Pazartesi</span> makalelerine göre sıralamak zorunda kalsak, Stendhal&rsquo;in Charles de Bernard&rsquo; dan, Vinet&rsquo;den, Molé&rsquo;den, Mme de Verdelin&rsquo;den, Ramond&rsquo; dan, Sénac de Meilhan&rsquo;dan, Vicq d&rsquo;Azyr&rsquo;den ve daha nicelerinden daha değersiz olduğunu, D&rsquo;Alton Shée&rsquo;yle Jacquemont arasında, epeyce silik bir konumda bulunduğunu zannedeceğimiz açıktır.</p>

  <p>Ayrıca gerçekten özgün olan bütün çağdaşları konusunda aynı şeyin geçerli olduğunu kanıtlayacağım; eleştirmenin en önemli görevinin değerli çağdaşlarını belirlemek olduğunu düşünen biri için müthiş bir başarı. Üstelik bu örnekte, başka birtakım yazarlara beslediği hınç da yoktu kendisini yanıltacak.</p>

  <p class="p1"><span class="t6">*</span></p>

  <p>&ldquo;Bir sanatçı<a id="a7"></a><a href="../Text/notes.html#a67"><span class="t5">{7}</span></a>...&rdquo; der Carlyle ve dünyayı sadece &ldquo;bir hayalin tasvirinde kullanılacak&rdquo; bir malzeme olarak görür.</p>

  <p>Öyle anlaşılıyor ki Sainte-Beuve edebî ilhamın, edebî çalışmanın kendine özgü yanını, onu başka insanların başka faaliyetlerinden ve yazarın diğer faaliyetlerinden ayıran şeyi hiç anlamamıştır. Yazarın yalnız başınayken, kendine olduğu kadar başkalarına da ait olan ve tek başımızayken bile değerlendirmelerimizde kendimiz olmamızı engelleyen sözleri susturarak kendi kendisiyle yüzleştiği, konuşmanın değil, yüreğinin gerçek sesini işitip ardından duyurmaya çalıştığı edebî faaliyeti diğerlerinden ayıramamıştır. &ldquo;Şahsen, mutlu diyebileceğim yıllarda (1848 öncesinde) hayatımı huzurlu ve onurlu biçimde düzenlemeye çalışmış ve başardığımı zannetmiştim. Arasıra hoş bir şeyler yazmak, hem hoş, hem ciddi şeyler okumak, ama özellikle fazla yazmamak, dostlukları geliştirmek, zekânın bir bölümünü gündelik ilişkilere ayırıp çekinmeden harcamak, yakın çevreye halka verdiğinden daha çok şey vermek, benliğin en ince, en hisli yanını, kaymağını kendine saklayıp gençliğin son mevsimlerini ölçülü biçimde, akılla duyguyu dengeleyerek kullanmak: İşte hakiki olanın değerini bilen ve mesleğiyle görevlerinin, ruhunun ve aklının özünü çiğnemesine izin vermeyen yüce gönüllü bir edebiyat adamının ideali buydu benim gözümde. Daha sonra zorunluluklara kapıldım ve tek mutluluk ya da hüzünle bilgeliğin tatlı tesellisi olarak gördüğüm şeyden vazgeçmek zorunda kaldım.&rdquo; Burada mahremiyete daha dışarıdan ve muğlak, daha derin ve içe dönük bir şey görünümü veren, imgenin yalancı görünüşüdür. Gerçekte halka verilen şey, insanın kendi başınayken, kendisi için yazdığı şeydir, kendi benliğinin eseridir. Yakın çevreye verilen şey, yani konuşmayı (konuşma istediği kadar incelikli olsun, hattâ en inceliklisi en kötüsüdür, çünkü manevi hayatı kendine ortak ederek çarpıtır; Flaubert&rsquo;in yeğeni ve saatçiyle konuşmaları zararsızdır) ve yakın çevreye yönelik eserleri, yani birkaç kişinin zevkine göre sınırlandırılmış, yazılı konuşmadan başka şey olmayan eserleri oluşturan çalışma, çok daha dışarıdaki bir benliğin eseridir; ancak başkalarından ve başkalarını tanıyan benlikten soyutlanarak kavuşulan derindeki benliğin, başkalarıyla birlikte olduğumuz sırada beklemiş olan, yegâne gerçek benlik olduğunu hissettiğimiz, sanatçıların giderek yanından daha az ayrıldıkları, sadece onu onurlandırmaya adanmış hayatlarını feda ettikleri bir tanrı misali, eninde sonunda uğruna yaşadıkları benliğin eseri değildir. Hiç kuşkusuz, <span class="t3">Pazartesi</span> makalelerinden itibaren SainteBeuve&rsquo;ün hayatı değişmekle kalmayıp sürmekte olduğu zorunlu çalışma hayatının, aslında daha verimli ve böyle bir zorunluluk olmasa zenginlikleri ortaya çıkamayacak, tembelliğe eğilimli mizaçlar için gerekli olduğu yolunda daha yüce (sayılabilecek) bir anlayışa uydu. Fabre&rsquo;la ilgili olarak şöyle diyordu: &ldquo;İhtiyarlarla evlenen genç kızların akıbetine uğradı: Bu kızların çok kısa zamanda, nedendir bilinmez, gençliği solar; yaşlılığa bu kadar yakın olmak, tutkulu bir hayatın özgür fırtınalarına kıyasla gecelerini sönükleştirir.</p>

  <p>&nbsp;</p>

  <p><span class="t3">Ya</span><span class="t3">ş</span><span class="t3">l</span><span class="t3">ı</span><span class="t3">l</span><span class="t3">ı</span><span class="t3">k gözlerden ba</span><span class="t3">ş</span><span class="t3">lar bana kal</span><span class="t3">ı</span><span class="t3">rsa</span></p>

  <p><span class="t3">Daha çabuk ya</span><span class="t3">ş</span><span class="t3">lan</span><span class="t3">ı</span><span class="t3">r insan hep ya</span><span class="t3">ş</span><span class="t3">l</span><span class="t3">ı</span><span class="t3">lara bakarsa</span></p>

  <p>&nbsp;</p>

  <p>demişti Victor Hugo. Victorin Fabre&rsquo;ın gençlik yeteneği de aynı akıbete uğradı: Yaşlanmakta olan bir edebiyatla dönüşü olmayan bir evlilik yaptı ve sadakati yüzünden geleceğini mahvetti.&rdquo;</p>

  <p>Edebiyat adamının hayatının, çalışma odasında olduğunu söyler sık sık, öte yandan Balzac&rsquo;ın <span class="t3">Bette Abla</span>&rsquo;da söylediklerine şiddetle itiraz eder: &ldquo;Son olarak André Chénier&rsquo;nin çalışma ve araştırma yöntemini baskın yaparak keşfettik; ilham perisinin atölyesindeki sayısız özenli taslağın oluşturulmasına şahit olduk. M. de Lamartine&rsquo;in kapılarını ardına kadar açıp bizi adeta zorla içeriye aldığı çalışma odası ne kadar farklı.</p>

  <p>«Şairlik hayatım birkaç günlüğüne yeniden başlıyor,» diye yazıyor. «Gerçek hayatımın olsa olsa on ikide birini oluşturduğunu siz herkesten iyi biliyorsunuz. Yehova&rsquo;nın insanı yarattığı gibi kendi suretine uygun yaratılamayan, yazarı keyfince çarpıtan okur kitlesi, benim hayatımın otuz yılını kafiye uydurup yıldızları seyretmekle geçirdiğimi sanıyor. Oysa otuz ayımı bile bu şekilde geçirmedim; şiir benim için duanın konumundan öteye geçmedi.»&rdquo; Ama Sainte-Beuve, şairin ruhunu, o dışarıyla bağlantısız, kendine özgü ve kapalı dünyayı anlamamayı sürdürdü. Başkalarının ona tavsiyelerde bulunabileceğini, onu heyecanlandırabileceğini, gemleyebileceğini zannetti: &ldquo;Boileau olmasa, Boileau&rsquo;yu şiirin genel denetçisi olarak gören XIV. Louis olmasa ne olurdu? En büyük yetenekler bile, kendilerini ölümsüzleştiren eserleri aynı şekilde verebilirler miydi? Korkarım ki Racine daha fazla <span class="t3">Bérénice</span>, La Fontaine daha az <span class="t3">Fabl</span> ve daha çok <span class="t3">Masal</span> üretecek, hattâ Molière de <span class="t3">Scapin</span>&rsquo;e ağırlık verip <span class="t3">İ</span><span class="t3">nsandan Kaçan</span>&rsquo;ın ciddi doruklarına ulaşamayacaktı belki. Kısacası, bu müthiş dehalardan her biri, daha kusurlu olacaktı. Boileau, yani büyük bir kral tarafından yetki verilip desteklenen eleştirmen şairin sağduyusu, saygıdeğer varlığıyla hepsini dizginleyip zorlayarak en başarılı ve en ciddi eserlerini vermelerini sağladı.&rdquo; Ve Sainte-Beuve, yazarla sosyete adamını birbirinden ayıran uçurumu görmeyerek, yazarın benliğinin sadece kitaplarında sergilendiğini, sosyetede (hattâ sadece kendi başlarına kaldıklarında yazarlaşan diğer yazarlardan oluşan sosyetede bile) diğer sosyete adamlarına benzer bir benlik sergilediğini anlamayarak Taine, Bourget ve daha birçoklarının nazarında onu ölümsüzleştiren ünlü yöntemini oluşturdu: bir şairi, bir yazarı anlamak için onu tanımış, onunla görüşmüş olan, kadınlar vs. konularındaki, yani özellikle şairin gerçek benliğinin işin içine girmediği bütün konulardaki tutumlarını açıklayabilecek kişileri hırsla sorgulamaktan ibaret olan yöntem.</p>

  <p class="p1"><span class="t6">*</span></p>

  <p>Kitapları, özellikle <span class="t3">Chateaubriand ve Edebî Toplulu</span><span class="t3">ğ</span><span class="t3">u</span>, yazarın davet ettiği çeşitli kişilere tanıdıklarıyla ilgili soruların sorulduğu, birtakım tanıklıkları çürütmeye ve dolayısıyla genellikle övülen bir kişinin yerilecek birçok yönü de bulunduğunu kanıtlamaya ya da itiraz edecek kişileri başka bir zihin familyası içinde sınıflandırmaya yönelik tanıklıkların dinlendiği bir sosyete toplantıları dizisine benzer.</p>

  <p>Çelişkiler iki ziyaret arasında değil, tek bir ziyaretçide bile mevcuttur. Sainte-Beuve bir anekdotu hatırlatmayı, gidip bir mektup getirmeyi, filozofça bir edayla sessizliğini korurken, fikrini beyan etmiş olan bir başkasının aslında bambaşka bir fikre sahip olduğunu gösterme fırsatını kaçırmayan yetkili ve bilge birinin tanıklığına başvurmayı ihmal etmez.</p>

  <p>M. Molé, elinde silindir şapkasıyla, Royer-Collard&rsquo;ın Académie adaylığını öğrendiğinde Lamartine&rsquo;in durup dururken kendisine mektup yazarak onun lehine oy kullanmasını rica ettiğini, ama oylama günü geldiğinde kendisinin aleyhte oy kullandığını, bir başka seferinde de, Ampère aleyhinde oy kullandıktan sonra Mme de Lamartine&rsquo;i Mme de Récamier&rsquo;ye, Ampère&rsquo;i tebriğe gönderdiğini hatırlatır.</p>

  <p class="p1"><span class="t6">*</span></p>

  <p>İleride göreceğimiz gibi Sainte-Beuve&rsquo;ün bu yüzeysel yaklaşımı hiç değişmedi, ama sahte ideali temelli kayboldu. Zorunluluk yüzünden bu hayattan vazgeçti. Mazarine kütüphanesi yöneticiliğinden istifa ettikten sonra hayatını sürdürmek için önce Liège&rsquo;de bir öğretmenlik mevkii kabul etti, ardından da <span class="t3">Le Constitutionnel&rsquo;</span>e <span class="t3">Pazartesi</span> makalelerini yazmaya başladı. Bu andan itibaren, arzu etmiş olduğu boş vakitler, yerini çetin bir çalışmaya bıraktı. &ldquo;Ünlü yazarın sabah tuvaletini hatırlamamak elde değil,&rdquo; der sekreterlerinden biri; &ldquo;elinde kalemi, baştan aşağı kurulu bir cümle halinde aklına gelen ve yazmakta olduğu yazının tam olarak neresine yerleştireceğini bildiği bir olayı, bir fikri, bir gazetenin köşesine karalardı. Ben gelirdim; kaybolmasın diye gazete parçasını saklamak gerekirdi. M. Sainte-Beuve, «Bakınız, şunu filanca yere koyacağım...» derdi. Adeta benim sekreterlik görevimi üstlenerek, sabah ilk iş, daha işe koyulmadan önce, çabucak iki gündür üzerinde çalıştığı<span class="t3">m</span><span class="t3">ı</span><span class="t3">z</span> yazıyı hatırlatırdı. Üstat bir çırpıda gerekli bilgileri verirdi; zaten zihninin bu kıvraklıklarına çoktan alışmıştım.&rdquo;</p>

  <p>Muhtemelen bu çalışma, başlangıçta değer verdiği tembel yaşantıyla yetinse asla yayımlanmayacak olan birçok fikrini ifade etmeye zorladı kendisini. Kimi zihinlerin (Fabre, Fauriel ve Fontanes) üretme mecburiyetinden bu şekilde sağlayabileceği yarardan etkilenmiş gibi görünür. Ona kalsa dostlarına, kendisine ve muhtemelen hiç yazılmayacak olan, uzun uzun düşünülmüş bir esere ayıracağı her şey, on yıl boyunca hiç durmadan biçimlenip söze döküldü mecburen. Biriktirilen değerli fikirler, bir romanın çekirdeğini oluşturan bir düşünce, şiir halinde geliştireceği bir başkası, bir gün güzelliğini içinde hissettiği bir diğer fikir, hakkında yorumda bulunması gereken kitabı okurken zihninde biçimleniyor ve cesurca, en güzel adağı sunmak üzere, aziz İshak&rsquo;ını, biricik İphigeneia&rsquo;sını feda ediyordu. &ldquo;Elimden geleni ardıma koymuyorum, elimdeki son fişekleri bile kullanıyorum,&rdquo; diyordu. Diyebiliriz ki, on yıl boyunca, her pazartesi günü benzersiz bir parıltıyla patlayan bu fişeklere daha kalıcı kitapların artık kayıp sayılabilecek malzemesini dahil etti. Ama bütün bunların kayıp sayılmayacağını ve geçici olanın bileşimine bir parça da ölümsüz, en azından kalıcı malzeme girdiğinden, bu geçici malzemenin toplanacağını, derleneceğini ve insanların ondan kalıcı bir malzeme çıkarmaya devam edeceğini gayet iyi biliyordu. Gerçekten de bu yazıların toplandığı kitaplar yer yer o kadar eğlenceli, bazen gerçekten hoştur, o kadar iyi vakit geçirtir ki, eminim bazı kişiler Sainte-Beuve&rsquo;e onun Horatius hakkında söylediklerini içtenlikle yakıştıracaklardır: &ldquo;Modern uluslarda, özellikle Fransa&rsquo;da, Horatius, zevk, şiir, pratik ve sosyetik bilgelik konularında bir başucu kitabı haline geldi.&rdquo;</p>

  <p><span class="t3">Pazartesi</span> adı, bu yazıların Sainte-Beuve için bir haftanın hummalı ve sevimli çalışması, Mont-Parnasse sokağındaki küçük evde pazartesi sabahlarının görkemli uyanışı anlamına geldiğini hatırlatır. Pazartesi sabahları, kış mevsiminde gün ışığının kapalı perdelerin üzerinden henüz pek solgun göründüğü saatte <span class="t3">Le Constitutionnel</span>&rsquo;i açar ve aynı anda, onun seçtiği kelimelerin Paris&rsquo;in birçok odasına onun bulduğu parlak fikirleri taşıdığını, kişinin, zihninde o güne kadar okuduklarından daha iyi bir fikir oluştuğunda ve bu fikri bütün gücüyle, ilk anda fark etmediği bütün ayrıntılarıyla, apaydınlık bir biçimde, ama aynı zamanda sevgiyle donattığı gölgelerle birlikte ifade ettiğinde kendine duyduğu hayranlığı birçok kişide uyandırdığını hissederdi. Kuşkusuz, bir aceminin heyecanını yaşamıyordu; bu acemi uzun zaman önce bir gazeteye bir yazı göndermiştir ve gazeteyi hiçbir açışında yazıyı göremeyip sonunda yayımlanacağından umudunu keser. Ama bir sabah, annesi odasına girdiğinde gazeteyi her zamankinden daha kayıtsız bir tavırla, sanki içinde okunacak ilginç hiçbir şey yokmuş gibi başucuna bırakır. Bununla birlikte, gözünden kaçmasın diye fazlasıyla yakınına bırakmış ve çabucak odadan çıkıp odaya girmek üzere olan yaşlı hizmetçiyi de sertçe itmiştir. Çiçeği burnunda yazar, sevgili annesinin onun hiçbir şeyden kuşkulanmamasını, mutluluğunu tam bir sürpriz olarak, tek başına, okurken başkalarının sözlerine sinirlenmeden, mutluluğunu münasebetsizce paylaşmak isteyenlerden gururu yüzünden gizlemek zorunda kalmadan yaşamasını istediğini anlayıp gülümsemiştir. Bu arada sisli sokaklarda, solgun gün ışığının üzerinde gökyüzü kor rengindedir; henüz baskının ve şafağın nemi üzerinde, hâlâ yanan lambaların ışığında sütlü kahvelere batırılacak sıcak çöreklerden daha besleyici ve daha lezzetli binlerce gazete, onun düşüncelerini bütün evlere götürmektedir. Hemen gidip gazetenin yeni nüshalarını satın alır; bu şaşırtıcı çoğalma mucizesine parmağıyla dokunabilmek, yeni bir okurun ruhuna girmek, bu yeni nüshayı habersiz bir edayla açıp aynı düşünceyi bulmak ister. Şişmiş, dolmuş, aydınlanmış olan güneş, genişlemenin hamlesiyle erguvani ufkun üzerine zıpladığında, düşüncesinin aynı anda bütün zihinlere egemen olduğunu, bir güneş gibi yükselerek zihinleri baştan başa kendi renklerine boyadığını görür.</p>

  <p>Sainte-Beuve artık bir acemi değildi ve bu mutluluğu tatmıyordu. Bununla birlikte, kış sabahında, Mme de Boigne&rsquo;ın yüksek sütunlu yatağında <span class="t3">Le Constitutionnel</span>&rsquo;i açtığını görüyordu; adalet bakanının saat ikide Mme de Boigne&rsquo;ı ziyaret edeceğini, onunla konuşacağını düşünüyordu; o akşam Mme Allart ya da Mme d&rsquo;Arbouville&rsquo;den yazısı hakkında düşündüklerini bildiren bir not alabilirdi. Böylece, makaleleri gözüne bir kubbe kemeri gibi görünüyordu; kemerin başlangıcı kendi zihninde ve metnindeydi, ama sonu okurlarının zihnine, takdirine dalıyor, burada eğrisini tamamlayıp son renklerini kuşanıyordu. Bir makale de, gazetede içimiz titreyerek okuduğumuz meclis tutanakları gibidir: &ldquo;Sayın Meclis Başkanı, İçişleri ve Diyanet İşleri Bakanı: «Bakınız...» (<span class="t3">Sa</span><span class="t3">ğ</span><span class="t3">dan hararetli itirazlar, soldan alk</span><span class="t3">ı</span><span class="t3">ş</span><span class="t3">lar, uzun süren homurdanmalar.</span>)&rdquo; Bu raporlarda, başlangıçtaki açıklama ve sondaki ünlem işaretleri, fiilen telaffuz edilen kelimeler kadar temel unsurlardır. Cümle &ldquo;Bakınız&rdquo;la bitmez, daha yeni başlamaktadır; &ldquo;sağda hararetli itirazlar...&rdquo; cümlenin sonudur, ortasından daha güzel, başlangıcına layıktır. Yani gazetecilik estetiği, bütünüyle makalede değildir; noktalandığı zihinlerden koparıldığında, parçalanmış bir Venüs&rsquo;ten farksızdır. Son sözü kalabalık (seçkin bir kalabalık olsa bile) söylediği için, bu son söz daima biraz bayağıdır. Gazeteci kelimelerini şu ya da bu okurun tahminî takdirinin sessizliğiyle tartar ve onun düşüncesiyle kendi kelimeleri arasında bir denge kurar. Yani başkalarının bilinçsiz işbirliğiyle yazılmış olan eseri, o kadar kişisel değildir.</p>

  <p>Nasıl ki az önce değindiğimiz gibi, Sainte-Beuve hoşuna giden salon hayatını edebiyat için vazgeçilmez olarak görüyor ve onu yüzyılların ötesine, kâh XIV. Louis&rsquo;nin sarayına, kâh seçkin bir Direktuvar çevresine yansıtıyor idiyse, aynı şekilde bütün hafta çalışan, çoğu kez pazar günü dinlenmeyen ve pazartesi günü, çalışmasının karşılığını doğru değerlendirme yapanların memnuniyeti ve yanlış değerlendirenlere indirdiği darbelerle alan yaratıcı da, edebiyatın tamamını, belki tekrar okunabilecek, ama doğru değerlendirme yapanların düşüncesi göz önüne alınarak, hoşa gitmek amacıyla ve gelecek nesiller fazla düşünülmeden yazılmış olması gereken bir tür pazartesi makaleleri olarak görür. Sainte-Beuve edebiyatı zaman kategorisinde ele alır. &ldquo;Size ilginç bir şiir mevsimi müjdeliyorum. Düello meydanında bizi bekliyorlardı...&rdquo; diye yazar Béranger&rsquo; ye. Eskilerin o güzel bilgeliğine sahip olduğu için de: &ldquo;Bundan böyle şahsen benim şiirden anladığım geçerli değil, ne de sizinki; artık fırtınalı, esrik, pek ince eleyip sık dokumayan nesillerin şiiri hâkim.&rdquo; Ölüm döşeğinde, acaba ileride edebiyat sevilecek mi diye sorduğu söylenir; Goncourt kardeşlere, <span class="t3">Madame Gervaisais</span>&rsquo;yle ilgili olarak, &ldquo;Taptaze, hevesle geri gelin piyasaya. Bu Roma romanı tam uygun düşecek; bana öyle geliyor ki, edebiyat dünyası sizinle ilgili olarak bilgili bir merak ve beklenti içinde, bir yetenek gösterisi büyük bir başarıyı tetikleyebilir,&rdquo; demişti. Edebiyat onun gözünde dönemsel bir şeydir, değeri kişinin değeriyle ölçülür. Sonuç olarak, önemli bir siyasi rol oynayıp yazmamak, siyasi bakımdan muhalif olup ahlakçı bir kitap yazmaktan iyidir... Dolayısıyla, insanın yıldızları hedef alması gerektiğini söyleyen Emerson&rsquo;la aynı kanıda değildir. O en olağan şeyi, siyaseti hedef almaya çalışır: &ldquo;Büyük bir toplumsal hareketle işbirliği yapmak bana ilginç geldi,&rdquo; der. Chateaubriand, Lamartine ve Hugo&rsquo;nun siyaset yapmış olmalarına defalarca hayıflanmıştır, ama aslında onların eserlerinde, Sainte-Beuve&rsquo;ün eleştirilerine kıyasla daha az siyaset vardır. Lamartine&rsquo;le ilgili olarak niçin &ldquo;Yetenek dışarıdadır<a id="a8"></a><a href="../Text/notes.html#a70"><span class="t5">{8}</span></a>&rdquo; der? Chateaubriand&rsquo;la ilgili olarak şunları söyler: &ldquo;Aslında bu <span class="t3">Hat</span><span class="t3">ı</span><span class="t3">rat</span> pek hoş değil ve en büyük kusuru da bu. Çünkü <span class="t3">yetenekle ilgili olarak</span>, M. de Chateaubriand&rsquo;ın zaten hemen hemen bütün yazılarında var olan zevksiz esinlenmelerin ve her tür aşırılığın ortasında, birçok sayfada ustalıklı bir anlatım, yaşlı aslanın damgasını taşıyor, tuhaf çocuksulukların yanında ani yücelikler, sihirbazın parmağının kendini belli ettiği, büyülü bir zarafet ve yumuşaklığın sergilendiği bölümler mevcut...&rdquo; &ldquo;Hugo&rsquo;dan bahsetmem mümkün değil esasen.&rdquo;</p>

  <p class="p1"><span class="t6">*</span></p>

  <p>Buralarda<a id="a9"></a><a href="../Text/notes.html#a72"><span class="t5">{9}</span></a> Sainte-Beuve hem sevilir, hem de sayılırdı. SainteBeuve&rsquo;e bir mektubunda, &ldquo;Bilin ki siz başkalarının fikrine önem veriyorsanız, biz de sizin fikrinize önem veriyoruz,&rdquo; diye yazan Mme d&rsquo;Arbouville&rsquo;in ona şu şiarı önerdiğini söyler: hoşa gitmeye çalışmak ve özgürlüğünü korumak. Gerçekte, özgürlükten o kadar uzaktı ki, örneğin Mme Récamier hayatta olduğu sürece Chateaubriand hakkında düşmanca bir söz söylemeye korktuğu halde, Mme Récamier ve Chateaubriand ölür ölmez, iki sayfa sonra arayı kapattı; notlarında, &ldquo;Avukatlıktan sonra yargıçlık yapmayı çok isterdim,&rdquo; derken bunu mu kastediyordu bilmiyorum. Şurası bir gerçek ki, önceki fikirlerini tek tek çürüttü. Mme Récamier&rsquo;nin evindeki bir okumanın ardından <span class="t3">Mezar Ötesinden An</span><span class="t3">ı</span><span class="t3">lar</span>&rsquo;la ilgili olarak, Chateaubriand&rsquo;ın, &ldquo;Ama bunlar garip ayrıntılar, kimsenin babasının oğlu olmaması istendiği bir çağda kulağa hoş gelmeyen iddialar değil midir? Bir gelişme ve devrim çağında bunların hepsi boş,&rdquo; dediği bölüme geldiğinde itiraz ediyor, bu kaygının fazlasıyla incelikli olduğunu ileri sürüyordu: &ldquo;Katiyen hayır; M. de Chateaubriand&rsquo;da mertlik bütünün ayrılmaz bir parçasıdır; içindeki centilmen daima kendini gösterir ve asla ilerlemesine engel teşkil etmez.&rdquo; Chateaubriand ve Mme Récamier&rsquo;nin ölümünden sonra <span class="t3">Mezar Ötesinden An</span><span class="t3">ı</span><span class="t3">lar</span>&rsquo;ı yorumladığında ise, yine aynı bölüme geldiğinde, &ldquo;Soyluluk unvanlarıma bakıldığında, babamın ve ağabeyimin azameti kalıtımla bana da geçmiş olsa, Bretanya düklerinin en küçüğü zannederdim kendimi,&rdquo; diyen yazara itiraz eder, ama bu kez, &ldquo;Bundan doğal ne olabilir?&rdquo; demez. &ldquo;Peki şu anda yaptığınız nedir?&rdquo; der. &ldquo;Aştığınızı iddia ettiğiniz <span class="t3">azametin</span> kalıntılarına tutunmak değil mi? Sizinki çifte bir kasıntı, suçladığınız babanızla ağabeyinizin azameti hiç değilse daha basitti.&rdquo; Hakkında en olumlu, en övgü dolu, en zevkli ve en tutarlı sözleri söylediği kişilerden biriyle, adalet bakanı Pasquier&rsquo;yle ilgili olarak bile, bana öyle geliyor ki, daha sonra hararetli övgüleriyle çelişecek yorumlarda bulunmamasının nedeni, Mme de Boigne&rsquo;ın uzayıp giden yaşlılığının ona engel olmasıdır. &ldquo;Mme de Boigne sizi artık hiç göremediğinden yakınıyor,&rdquo; diye yazmıştı adalet bakanı. (George Sand da, &ldquo;Musset sık sık sizi ziyarete gidip bize gelmeniz için baskı yapmak istiyor, ama ben ona engel oluyorum; oysa nafile olacağını bilmesem, ben de çoktan onunla birlikte gelirdim,&rdquo; diye yazıyordu). &ldquo;Gelip beni Luxembourg&rsquo;dan almaya ne dersiniz? Biraz sohbet ederdik...&rdquo; Adalet bakanı öldükten sonra Mme de Boigne yaşamaya devam etti. Sainte-Beuve kedere boğulmuş olan dostuna yaranmak için adalet bakanıyla ilgili, oldukça övgü dolu üç makale yazdı. Ama Pasquier&rsquo;nin ölümüyle ilgili olarak, <span class="t3">Portreler</span>&rsquo;de, &ldquo;Cousin der ki...&rdquo; diye yazar; Magny&rsquo;nin akşam yemeği davetinde ise Goncourt&rsquo;a şu sözleri söyler: &ldquo;Lafı gevelemeyeceğim. Chateaubriand&rsquo;ın çevresinde hiç sevilmezdi.&rdquo; Bunun üzerine Goncourt, &ldquo;İnsanın matemini Sainte-Beuve&rsquo;ün tutması korkunç bir şey,&rdquo; demekten kendini alamamıştır.</p>

  <p>Ama genellikle alınganlığı, değişken ruh halleri, başlangıçta hayran olduğu şeyden kısa süre sonra nefret etmesi, daha insanlar hayattayken &ldquo;özgürleşmesine&rdquo; yol açardı. Ölmeye gerek yoktu, Sainte-Beuve&rsquo;le kavgalı olmak yeterliydi; Hugo, Lamartine, Lamennais, vs. ile ilgili çelişkili makaleler yazmış olmasının sebebi budur; Béranger&rsquo;yle ilgili olarak da, <span class="t3">Pazartesi</span> makalelerinde şöyle der: &ldquo;Bir zamanlar, on beş yılı aşkın bir süre önce Béranger&rsquo;nin en ufak bir gölgenin düşmediği, ışıl ışıl bir portresini çizmiş olduğumu hatırlayanlara cevaben, lafı uzatmadan şunu söylemek isterim ki, tam da bu nedenle yeni bir portre çizmek istiyorum. On beş yıl, modelin değişmesi ya da en azından kendini daha açıkça belli etmesi için yeterli bir süre; özellikle de ressamlık iddiasındaki kişinin yanlışını düzeltmesi, biçimlenmesi, kısacası bizzat derinden değişmesi için yeterli. Gençliğimde, çizdiğim şair portrelerine bol bol sevgi ve heyecan katardım, pişman değilim; hattâ biraz da suç ortaklığı katardım. Artık, itiraf edeyim ki, olayları ve insanları oldukları gibi, en azından bana halihazırda göründükleri gibi görme ve gösterme yolunda samimi bir arzudan başka hiçbir şey katmıyorum.&rdquo; Bu &ldquo;özgürleşme&rdquo;, Sainte-Beuve&rsquo;ün &ldquo;hoşa gitme arzusu&rdquo;nu dengeleyen, inceleme açısından vazgeçilmez bir karşı ağırlık oluşturuyordu. Şunu da eklemek gerekir ki, Sainte-Beuve&rsquo;de yerleşik güçlere baş eğme eğiliminin yanısıra, bu güçlerden kurtulma arzusu, sosyetik ve tutucu bir sevecenliğin yanısıra liberal ve laik bir sevecenlik de mevcuttu. İlk eğiliminin sonucu, Temmuz monarşisinin bütün önemli siyasi şahsiyetlerinin, eserinde hatırı sayılır bir yer tutmasıdır; tartışmadan ışık doğduğu zannıyla ünlü hatipleri bir araya getirdiği salonlarda M. Molé&rsquo;ye, akla gelebilecek bütün Noailles&rsquo;lara rastlamadan adım atmak mümkün değildir; Noailles&rsquo;lara saygısı öyle bir seviyededir ki, aradan iki yüz yıl geçmişken, makalelerinden birinde Saint-Simon&rsquo;un Mme de Noailles portresini bütünüyle alıntılamaya eli varmaz; buna karşılık, aristokrat Académie adaylarına verip veriştirir (üstelik Broglie Dükü&rsquo;nün son derece meşru seçiminden yola çıkarak), bu insanların sonunda kapıcıları tarafından aday gösterileceğini söyler.</p>

  <p>Académie&rsquo;yle ilgili tutumu da değişkendir; kâh M. Molé&rsquo;nin dostu sıfatıyla, çok yakın arkadaşı olan Baudelaire&rsquo;in adaylığının gülünç olacağını, Académie üyelerinin hoşuna gitmiş olmakla gurur duyması gerektiğini söyler: &ldquo;İyi bir izlenim uyandırdınız, bu kadarı yetmez mi?&rdquo;, kâh Renan&rsquo;ın dostu sıfatıyla, Taine&rsquo;in, <span class="t3">Denemeler</span>&rsquo;ini Académie&rsquo;nin yargısına sunmakla kendini küçülttüğünü, Académie üyelerinin onu anlayamayacağını savunur, Littré&rsquo;nin Académie&rsquo;ye girmesini engelleyen ve daha ilk günden sekreterine, &ldquo;Perşembe günleri</p>

  <p>Académie&rsquo;ye gidiyorum, meslektaşlarım silik kimseler,&rdquo; diyen Monsenyör Dupanloup&rsquo;ya atıp tutar. Hatır için makaleler yazar ve bunu çeşitli kişilerle ilgili olarak bizzat itiraf eder, ama M. Pongerville hakkında olumlu yorumda bulunmayı şiddetle reddeder, &ldquo;Bugün giremeyecek,&rdquo; der. Kendi deyimiyle izzetinefsine düşkündür ve bunu bazen gülünç olan tumturaklı bir biçimde sergiler. Yüz frank rüşvet almakla aptalca suçlandığında, <span class="t3">Journal des Débats</span>&rsquo;ya &ldquo;sadece dürüst insanların yazabileceği türden, yanılgıya yer bırakmayan&rdquo; bir mektup yazdığını anlatmasının üzerinde durmayalım. M. de Pontmartin tarafından suçlandığında<a id="a10"></a><a href="../Text/notes.html#a73"><span class="t5">{10}</span></a>... ya da M. Villemain&rsquo;in bir konuşmasının dolaylı yoldan kendisine dokunduğunu zannederek bağırıp çağırmasını da geçelim. Ama <span class="t3">Madame Gervaisais</span>&rsquo; yle ilgili kötü sözler yazacağı konusunda Goncourt&rsquo;ları uyardıktan ve üçüncü bir kişiden, prensese<a id="a11"></a><a href="../Text/notes.html#a75"><span class="t5">{11}</span></a>, &ldquo;Sainte-Beuve doğru düşünüyor...&rdquo; dediklerini öğrendikten sonra, sert eleştiri lafına sinirlenip gözü dönerek, &ldquo;Ben sert eleştiri yapmıyorum&rdquo; demesi gülünçtür. Sainte-Beuve&rsquo;ün cevaplarından biri<a id="a12"></a><a href="../Text/notes.html#a77"><span class="t5">{12}</span></a>...</p>

  <p class="p1"><span class="t6">*</span></p>

  <p>Arasıra, acaba Sainte-Beuve&rsquo;ün en iyi eserleri şiirleri mi diye düşündüğüm olur. Şiirlerinde zekâ oyunları sona ermiştir. Olaylara artık taraflı yaklaşılmaz, son derece ustalıkla, saygıyla ele alınırlar. Cehennemî ve sihirli çember kırılmıştır. Sanki düşüncenin sürekli yalanları, ifadenin sahte ustalığına bağlıymışçasına, nesir sona erdiğinde yalan da sona erer. Tıpkı düşüncesini Latince&rsquo;ye çevirmesi gereken bir öğrencinin bu düşünceyi açıkça ortaya koymak zorunda olması gibi, SainteBeuve de ilk kez gerçeklikle yüz yüze gelir ve gerçeklikten doğrudan bir duygu edinir. <span class="t3">Sar</span><span class="t3">ı</span> <span class="t3">I</span><span class="t3">ş</span><span class="t3">ı</span><span class="t3">nlar</span>&rsquo;da, <span class="t3">Racine&rsquo;in Gözya</span><span class="t3">ş</span><span class="t3">lar</span><span class="t3">ı</span>&rsquo;nda, bütün dizelerinde, nesirlerinden daha fazla dolaysız duygu vardır. Ne var ki, yalandan uzaklaştığında bütün üstünlüklerinden de uzaklaşmış olur. Alkole alışmış bir adamın süt perhizine zorlanması gibi, sahte canlılığıyla birlikte bütün gücünü de kaybeder. &ldquo;Şu adam ne kadar sakar ve çirkin.&rdquo; Her türlü zarafete, inceliğe, kaba güldürüye, duygulanıma, üslup oyunlarına alışkın büyük, nüfuzlu eleştirmenin imkânlarının kısıtlanması kadar dokunaklı bir şey olamaz. Geriye hiçbir şey kalmamıştır. Sınırsız kültüründen, mürekkep yalamışlığından geriye, her tür tumturaklılığın, sıradanlığın, denetimsiz ifadenin reddi kalır sadece; imgeler ince elenip sık dokunarak seçilir, bir André Chenier&rsquo;nin, bir Anatole France&rsquo;ın dizelerinin inceliğini, titizliğini hatırlatırlar. Ama bütün bunlar kasıtlıdır ve Sainte-Beuve&rsquo;ün kendisine ait değildir.</p>

  <p>Theokritos&rsquo;ta, Cooper&rsquo;da, Racine&rsquo;de takdir ettiği şeyi yapmaya çalışır. Kendisinden, bilinçdışından, derinliğinden, kişiselliğinden gelen, bir tek beceriksizliğidir. Doğallık gibi sık sık çıkar karşımıza. Ama bu azıcık şey, sevimli ve samimi şiiri, aşkın saflığını, büyük kentlerde akşamüzerlerinin hüznünü, anıların sihrini, okumaların heyecanını, kuşkucu ihtiyarların kederini ifade eden bu bilgili ve zaman zaman talihli çaba &ndash;kendisinde gerçek olan yegâne şey olduğu sezildiğinden&ndash; harikulade, devasa, fıkır fıkır bir eleştirel eserin baştan aşağı anlamsızlığını gösterir, çünkü bütün bu harikalar aynı noktaya varır. Görüntü, <span class="t3">Pazartesi</span> makaleleri. Gerçeklik, birkaç dize. Bir eleştirmenin dizeleri, bütün eseri teraziye vurulduğunda, onu ölümsüzleştiren ağırlıktır.</p>

  <h1><a id="ncx303"></a>&nbsp;</h1>
</body>
</html>
