<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>IX-GÉRARD DE NERVAL</title>
</head>

<body>
  <h1>IX-GÉRARD DE NERVAL</h1>

  <p>&nbsp;&ldquo;Gérard de Nerval, Paris&rsquo;le Münih arasında bir seyyar satıcıydı adeta...&rdquo;</p>

  <p><span class="t3">Sylvie</span>&rsquo;nin bir şaheser olduğu konusunda hemfikir olunan günümüzde, bu değerlendirme şaşırtıcıdır. Bununla birlikte şunu da belirtmek isterim: Kanımca günümüzde <span class="t3">Sylvie</span> o kadar tersine takdir ediliyor ki, neredeyse Sainte-Beuve&rsquo;ün bıraktığı unutuluş içinde kalması daha iyi olur, hiç değilse bu unutuluştan, el değmemiş halde, mucizevi tazeliğiyle çıkabilirdi. Bir şaheser, onu yıpratan, ona ait olmayan renklerle bozan bir unutuluştan çıktığı an, doğru bir değerlendirmeyle gerçek güzelliğine kavuşur. Académie&rsquo;nin yorumları Yunan heykel sanatını, neoklasikler Racine&rsquo;in trajedilerini öylesine gözden düşürmüştür ki, belki tamamen unutulsalar, itibarları bu kadar zedelenmezdi. Racine&rsquo;i Campistron&rsquo;la aynı ayarda görmektense hiç okumamak daha iyi olurdu. Ama Racine günümüzde bu basmakalıp yorumdan kurtulmuştur ve yeni keşfedilmişçesine özgün ve değişik görünür bize. Yunan heykelleri için de aynı şey geçerlidir. Üstelik bunu bize gösteren, Rodin, yani bir klasik aleyhtarıdır.</p>

  <p>Günümüzdeki yaygın kanı, Gérard de Nerval&rsquo;in bir XVIII. yüzyıl sonu yazarı olduğu ve romantizmden etkilenmemiş olan bu saf, geleneksel ve yerel Galyalı yazarın, <span class="t3">Sylvie</span>&rsquo;de, ülküselleştirilmiş Fransız yaşantısının naif ve incelikli bir portresini çizdiğidir. Oysa bu şekilde özetlenen adam, yirmi yaşında <span class="t3">Faust</span>&rsquo;u çevirmiş, Weimar&rsquo;da Goethe&rsquo;yi ziyaret etmiş, romantizmi yabancı ilhamlarla donatmıştı; gençliğinden beri delilik nöbetleri geçirip sonunda tımarhaneye kapatılmıştı; Doğu nostaljisine dayanamayıp gitmişti ve pis bir avluda, bir direğe asılı bulunmuştu; eksantrik mizacıyla hasta beyninin kendisini sürüklediği garip çevreler ve davranışlar içinde, bir delilik nöbeti esnasında intihar mı ettiği, yoksa düşüp kalktığı kişilerden biri tarafından mı öldürüldüğü anlaşılamamış, her iki ihtimal aynı derecede gerçeğe yakın görünmüştü! Onunki salt organik, düşünceyi etkilemeyen türden bir delilik değildi; bildiğimiz kimi deliler gibi nöbetler dışında sağduyulu, hattâ biraz fazla sağduyulu, neredeyse fazlasıyla mantıklı, fazlasıyla olumlu, tamamen fiziksel bir kederden mustarip değildi. Gérard de Nerval&rsquo;in deliliği, ilk başlarda, henüz teşhis edilmemişken, aşırı bir öznelcilik, bir hülyaya, bir anıya, duyunun kişisel niteliğine, herkes için taşıdığı anlamdan, herkesin algıladığından, gerçekten daha fazla önem vermekti. Bu sanatsal eğilim, Flaubert&rsquo;in ifadesiyle, gerçeği sadece &ldquo;bir hayalin tasvirinde kullanılacak&rdquo; bir malzeme olarak değerlendirmeye ve tasvir edilmeye değer bulduğumuz hayalleri bir tür gerçeğe dönüştürmeye kadar varan eğilim, delilikle sonuçlanır; bu delilik, temeldeki edebî özgünlüğünün gelişmesi olduğundan, tasvir edilebilirliğini koruduğu sürece, onu hissettikçe tasvir eder; tıpkı bir sanatçının, uykuya dalarken, bilincin uyanıklıktan uykuya geçişteki aşamalarını, uykunun ikiye bölünmeyi imkânsız kıldığı âna kadar saptaması gibi. Fransızca&rsquo;nın belki de en güzel, ama Mallarmé&rsquo;ninkiler kadar anlaşılmaz, Théophile Gautier&rsquo;nin ifadesiyle Lukophron&rsquo;u anlaşılır gösterecek kadar anlaşılmaz dizelerinin bulunduğu o harika şiirlerini de hayatının bu döneminde yazmıştır:</p>

  <p>&nbsp;</p>

  <p><span class="t3">Karanl</span><span class="t3">ığı</span><span class="t3">m ben...</span></p>

  <p>&nbsp;</p>

  <p>ve daha niceleri...</p>

  <p>Şair Gérard&rsquo;la <span class="t3">Sylvie</span>&rsquo;nin yazarı arasında katiyen bir kesinti yoktur. Hattâ dizeleriyle öykülerinin (tıpkı Baudelaire&rsquo;in <span class="t3">Küçük Mensur</span> <span class="t3">Ş</span><span class="t3">iirler</span>&rsquo;iyle <span class="t3">Kötülük Çiçekleri</span> gibi) aynı şeyi ifade etmeye yönelik farklı girişimler olduğu bile söylenebilir &ndash;elbette bu bir kusur olarak, her şeye rağmen, ikinci sınıf değilse de dehası tam belirlenmemiş, sanatsal biçimini düşüncesiyle birlikte yaratan bir yazar olduğunun göstergesi gibi değerlendirilebilir. Bu tür dâhilerde içerideki hayal son derece belirgin ve güçlüdür. Ama belki irade hastalığından, belki de belirli bir içgüdü eksikliğinden ötürü, egemen olan akıl, belirli bir yol tutmak yerine farklı yollar gösterir ve önce dize, ardından ilk fikri harcamamak için nesir denenir, vs.</p>

  <p>Neredeyse aynı şeyi ifade eden dizeler mevcuttur. Nasıl ki</p>

  <p>Baudelaire&rsquo;de</p>

  <p>&nbsp;</p>

  <p><span class="t3">Sonsuz</span> <span class="t3">ı</span><span class="t3">s</span><span class="t3">ı</span><span class="t3">n</span><span class="t3">ı</span><span class="t3">n titre</span><span class="t3">ş</span><span class="t3">ti</span><span class="t3">ğ</span><span class="t3">i duru gökyüzünden</span></p>

  <p>&nbsp;</p>

  <p>diye bir dize, bir de <span class="t3">Küçük Mensur</span> <span class="t3">Ş</span><span class="t3">iirler</span>&rsquo;de ona denk düşen</p>

  <p>&nbsp;</p>

  <p><span class="t3">Sonsuz</span> <span class="t3">ı</span><span class="t3">s</span><span class="t3">ı</span><span class="t3">n</span><span class="t3">ı</span><span class="t3">n yay</span><span class="t3">ı</span><span class="t3">ld</span><span class="t3">ığı</span> <span class="t3">uçsuz bucaks</span><span class="t3">ı</span><span class="t3">z gökyüzünde</span></p>

  <p>&nbsp;</p>

  <p>varsa, aynı şekilde az önce alıntı yaptığım şiirde de:</p>

  <p>&nbsp;</p>

  <p><span class="t3">Asma dal</span><span class="t3">ı</span><span class="t3">n</span><span class="t3">ı</span><span class="t3">n gülle birle</span><span class="t3">ş</span><span class="t3">ti</span><span class="t3">ğ</span><span class="t3">i çarda</span><span class="t3">ğı</span></p>

  <p>&nbsp;</p>

  <p>Dizesinde, Sylvie&rsquo;nin penceresini buluruz:</p>

  <p>&nbsp;</p>

  <p><span class="t3">asma dal</span><span class="t3">ı</span><span class="t3">n</span><span class="t3">ı</span><span class="t3">n gül fidanlar</span><span class="t3">ı</span><span class="t3">yla sarma</span><span class="t3">ş</span><span class="t3">t</span><span class="t3">ığı</span><span class="t3">.</span></p>

  <p>&nbsp;</p>

  <p>Zaten ardından, <span class="t3">Sylvie</span>&rsquo;deki her evde, güllerle asmaların birleştiğini görürüz. Katiyen hedef alınmayan M. Jules Lemaître (ne demek istediğimi az sonra açıklayacağım), <span class="t3">Racine</span>&rsquo;de</p>

  <p><span class="t3">Sylvie</span>&rsquo;nin başından şu alıntıyı yapmıştır: &ldquo;Genç kızlar çimenlerin üzerinde halka olmuş dans ediyor, annelerinden öğrendikleri eski şarkıları söylüyorlardı; öylesine doğal saflıkta bir Fransızca&rsquo;ydı ki bu, bin yılı aşkın bir süre boyunca Fransa&rsquo;nın kalbinin attığı eski Valois topraklarında olduğunu hissediyordu insan.&rdquo; Geleneksel mi, tipik Fransız mı? Bence hiç değil. Bu cümleyi bulunduğu yere, çerçevesine yerleştirmek gerekir. Bir tür rüyanın içinde yer almaktadır: &ldquo;Yatağıma döndüm ve rahat edemedim. Daldığım yarı uykuda bütün gençliğim anılar halinde geçiyordu. Zihnin rüyadaki garip bileşimlere direnmeye devam ettiği bu halde, çoğu kez hayatın uzun bir döneminin en çarpıcı tabloları, birkaç dakika içinde, hızla gözümüzün önünden geçer.&rdquo; Gérard&rsquo;ın şu şiiri gelir hemen akla:</p>

  <p>&nbsp;</p>

  <p><span class="t3">Bir</span> <span class="t3">ş</span><span class="t3">ark</span><span class="t3">ı</span> <span class="t3">var ki u</span><span class="t3">ğ</span><span class="t3">runa çok</span> <span class="t3">ş</span><span class="t3">eyden vazgeçerim...</span></p>

  <p>&nbsp;</p>

  <p>Dolayısıyla burada gerçekte görmediğimiz, sözlerin bile hatırlatmadığı, ama bazen rüyada gördüğümüz ya da müziğin hatırlattığı, gerçekdışı renklerle boyanmış tablolardan biriyle karşı karşıyayız. Bazen uykuya daldığımız anda onları algılar, şekillerini sabitleyip tanımlamak isteriz. Bunun üzerine uyanır, artık onları göremez oluruz; kendimizi bırakırız ve sabitleyemeden uykuya dalmış oluruz; aklın onları görme izni yoktur sanki. Bu tür tablolardaki kişiler de birer rüyadır.</p>

  <p>&nbsp;</p>

  <p><span class="t3">Bir kad</span><span class="t3">ı</span><span class="t3">n, belki bir ba</span><span class="t3">ş</span><span class="t3">ka hayatta</span></p>

  <p><span class="t3">Gördü</span><span class="t3">ğ</span><span class="t3">üm ve hat</span><span class="t3">ı</span><span class="t3">rlad</span><span class="t3">ığı</span><span class="t3">m...</span></p>

  <p>&nbsp;</p>

  <p>Racine&rsquo;e bundan daha uzak bir şey olabilir mi? Arzu ve rüya nesnesinin, Racine&rsquo;in içinde yaşamış ve esasen hissetmeden ifade etmiş olduğu Fransız büyüsü olması çok mümkündür, ama bu, bir bardak soğuk suyla onu arzulayan, ateşler içinde yanan bir adamı veya bir genç kızın masumiyetiyle onun hayalini kuran ihtiyarın şehvetini tıpatıp benzer şeyler olarak görmeye benzer. M. Lemaître, kendisine beslediğim derin hayranlık, Racine&rsquo;e ilişkin kitabının olağanüstü ve benzersiz bir eser olması bir yana, bu kıtlık döneminde, son derece kendine özgü bir eleştiri türünün mucididir; bu eleştiri başlı başına bir yaratıdır ve en tipik, tamamen kişisel olduklarından gelecek nesillere kalacak olan bölümlerinde, bir eserden bir şeyler çıkarır ve ardından, sanki içine sihirbaz hokkaları yerleştirmişçesine bunlar fışkırdıkça fışkırır.</p>

  <p>Ama aslında <span class="t3">Phaidra</span> ya da <span class="t3">Bayaz</span><span class="t3">ı</span><span class="t3">t</span>&rsquo;ta bütün bunlardan eser yoktur. Bir esere herhangi bir nedenden ötürü Türkiye kelimesi konmuşsa, eğer Türkiye&rsquo;ye ilişkin herhangi bir fikir, izlenim ya da arzu yoksa, bu kitapta Türkiye&rsquo;nin olduğu söylenemez. Racine güneştir, güneşin ışımasıdır... Sanatta sadece ifade edilen ya da hissedilen sayılır. Türkiye&rsquo;nin bir eserde var olduğunu söylemek, Türkiye fikrinin, Türkiye duyusunun...</p>

  <p>Bazı mekânlara duyulan aşkın, edebî aşktan farklı biçimlere, onun kadar bilinçli olmayan, belki aynı derinlikte biçimlere büründüğünü biliyorum. Sanatçı olmayan bazı insanların, büro şeflerinin, küçük ya da büyük burjuvaların, hekimlerin, Paris&rsquo;te güzel bir daire ya da araba sahibi olacaklarına, tiyatroya gideceklerine, gelirlerinin bir bölümüyle Bretanya&rsquo;da küçük bir ev aldıklarını, orada akşamları dolaşırken aldıkları sanatsal hazzı, bilincine varmadan, olsa olsa arada bir, &ldquo;Hava ne kadar güzel,&rdquo; ya da &ldquo;Akşamları gezinmek çok hoş,&rdquo; diyerek ifade ettiklerini biliyorum. Ama Racine&rsquo;in bu duyguya bile sahip olduğu konusunda bilgimiz yok; zaten olsa da, <span class="t3">Sylvie</span>&rsquo;deki nostaljik niteliğe, rüya renklerine sahip olmazdı katiyen. Günümüzde, daha önce hâkim olan soyut laf kalabalığına tepki olarak ortaya çıkan ve doğruyu söylemek gerekirse yararlı da olan ekol, sanata eskinin yenilenmesi olarak gördüğü yeni bir tarzı dayattı; her şeyden önce, cümleyi ağırlaştırmamak için cümlenin hiçbir şey ifade etmemesi gerektiği kabul ediliyor, kitabın çerçevesini netleştirmek için aktarılması zor herhangi bir izlenime, düşünceye, vs. yer verilmiyor ve dilin geleneksel özelliğini koruyabilmek için, yeniden düşünme zahmetine bile katlanmadan, hazır kurulmuş, var olan cümlelerle yetiniliyor. Ortaya çıkan eserlerde ritmin oldukça süratli, sözdiziminin oldukça nitelikli, metnin oldukça akıcı olması büyük bir başarı sayılmaz. İnsan yola çıkmadan önce yanında götürmekle görevli olduğu bütün hazineleri nehre atarsa, koşar adım yol alması zor değildir. Ne var ki vardığı yere hiçbir şey götürmediği için, yolculuğun hızı ve varış kolaylığı pek bir anlam ifade etmeyecektir.</p>

  <p>Bu tür bir sanatın geçmişten yararlandığını zannetmek hatadır. En azından, herkes bir yana, Gérard de Nerval&rsquo;den yararlandığını iddia edemez. Yanılgılarının nedeni, makalelerinde, şiirlerinde ve romanlarında, &ldquo;ferah mimariye ve tatlı bir iklime sahip, Dammartin ve Ermenonville benzeri kıyıları ve kiliseleri olan, ılımlı&rdquo; bir Fransa&rsquo;nın güzelliğini tasvir etmekle yetinmeleridir. Hiçbir şey <span class="t3">Sylvie</span>&rsquo;den bu kadar uzak olamaz.</p>

  <p class="p1"><span class="t6">*</span></p>

  <p>M. Barrès bize Chantilly&rsquo;nin, Compiègne&rsquo;in, Ermenonville&rsquo;in ilçelerinden bahsettiğinde, Valois adalarına yanaşmaktan, Chââlis ve Pontarmé ormanlarına gitmekten bahsettiğinde, tadına doyum olmayan kaygılı bir heyecan yaşamamızın sebebi, bu isimleri <span class="t3">Sylvie</span>&rsquo;de okumuş olmamızdır; gerçek zamanın anılarından değil, o &ldquo;tatlı kaçık&rdquo;ın hissettiği ve o ormanlarda geçirdiği sabah vakitlerini, daha doğrusu onların &ldquo;yarı rüya&rdquo; anısını heyecanla karışık bir büyülenmeye dönüştüren endişeli serinliğin hazzından oluşmalarıdır. Ile-de-France, ılımın, ölçülü zarafetin vs. memleketi. Oysa bütün bunlardan ne kadar uzaktır! Serinliğin, sabah vaktinin, güzel havanın, hattâ geçmişin çağrışımlarının ötesinde, ifade edilemeyen, Gérard&rsquo;ı zıplatan, ayağa kaldıran, sağlıksız bir neşeyle şarkı söyleten bir şeylere sahiptir: bu toprakların var olduğunu, Sylvie&rsquo;nin memleketine gidip dolaşabileceğimizi düşündüğümüzde o sonsuz, kaygı dolu heyecanı bize ileten bir şey. M. Barrès bunu hissettirmek için ne yapar? Bize bu isimleri söyler, geleneksel havadaki şeylerden söz eder, oysa bunların uyandırdığı duygu ve zevk, M. Hallays ve M. Boulanger&rsquo;ye göre, tıpkı cenazelerimizde, gün ortasında titreşen mum alevlerinin ilahi yumuşaklığı ve ekim ayının sisinde çan sesleri gibi, son derece bugüne aittir, hiç uslu değildir, &ldquo;ölçülü zarafet&rdquo; hiç değildir, &ldquo;Ile-de-France&rdquo; değildir. Bunun en iyi kanıtı, birkaç sayfa sonra aynı çağrışımı M .de Vogüé&rsquo;yle ilgili olarak yapmasıdır; halbuki o Touraine&rsquo;de, &ldquo;zevkimize göre düzenlenmiş&rdquo; manzaralarda, sarışın Loire&rsquo;da kalmıştır. Bütün bunlar Gérard&rsquo;dan yüzlerce fersah uzaktadır. Elbette o ilk kış sabahlarının sarhoşluğunu, yolculuk arzusunu, güneşli uzak diyarların büyüsünü hatırlarız. Ama hazzımızın temelinde kaygılı bir heyecan vardır. Manzaranın ölçülü çekiciliği vardır özünde, ama onun ötesine geçer. İşte bu ötesi, tanımlanamayan bir şeydir. Gérard&rsquo;da, bir gün gelecek, delilik olacaktır. Bu arada ise ölçülülükten, tipik Fransız&rsquo;lıktan eser taşımaz. Gérard&rsquo;ın dehası bu isimleri, bu mekânları damgalamıştır. Keskin bir duyarlılığa sahip her insanın, ucu açık bu hülyalı çağrışımlardan etkilenebileceğini düşünüyorum, çünkü &ldquo;hiçbir şey Sonsuzluğun ucu kadar keskin olamaz&rdquo;. Sevgilimizin bizde uyandırdığı heyecanı, aşktan söz edildiğinde değil, onu çağrıştırabilecek ufak tefek şeylerden, eteğinin ucundan, adından söz edildiğinde yaşarız. Dolayısıyla bütün bunların bir anlamı yoktur, güneşli bir kış sabahı, Gérard&rsquo;ın dolaştığı o rüya manzaralarını görmeye gidebileceğimiz düşüncesini sarhoşluğa vardıran, Chââlis, Pontarmé, Ile-de-France adaları kelimeleridir.</p>

  <p>İşte bundan ötürüdür ki, mekânlarla ilgili yapılabilecek bütün övgülere kayıtsız kalırız. <span class="t3">Sylvie</span>&rsquo;nin o sayfalarını yazmış olmayı nasıl da isteriz! Ama Baudelaire&rsquo;in ifadesiyle hem gökyüzüne sahip olup hem de zengin olamayız. Victor Hugo gibi, Heredia gibi bile olsa, boşlukta akıl ve zevkle bir manzara yaratıp Gérard&rsquo;ın Valois&rsquo;da bıraktığı rüya atmosferini bir mekâna taşıyamayız, çünkü o gerçekten bu atmosferi kendi hülyalarından çıkarmıştır. Hugo&rsquo;nun fevkalade <span class="t3">Villequier</span>&rsquo;sini, Heredia&rsquo;nın fevkalade <span class="t3">Loire</span>&rsquo;ını o heyecanı hissetmeden düşünebiliriz. Ama bir tren tarifesinde Pontarmé adını okuduğumuzda ürpeririz. Onda tanımlanamayan, iletilen bir şey vardır ki, hissetmeden düşüncemizle sahip olmayı isteriz, ama o özgün bir niteliktir, bazı dâhilerin bileşiminde vardır, başkalarında yoktur ve nasıl ki âşık olmak estetik hayranlık ve zevkten daha fazla bir şeyse, fazladan bir şeydir. Kimi rüya ışıklandırmalarında, örneğin XIII. Louis dönemi şatosunun önünde olan şey budur ve Lemaître kadar akıllı biri bile, bunu ölçülü zarafet örneği olarak gösterdiğinde yanılmış olur. Bu, marazi saplantı örneğidir... Öte yandan ona &ldquo;tatlı kaçık&rdquo; diyerek deliliğinin zararsız, neredeyse eski ve geleneksel yanını hatırlatması, Barrès&rsquo;in zevk sahibi, sevimli yönünü ortaya çıkarır.</p>

  <p>Peki Gérard <span class="t3">Sylvie</span>&rsquo;yi yazmak için mi Valois&rsquo;yı görmeye gidiyordu? Elbette. Tutku, nesnesini gerçek zanneder, bir manzaranın rüyadaki âşığı, onu görmek ister. Aksi takdirde samimi olmazdı. Gérard naiftir ve seyahat eder. Marcel Prévost, evimizde oturalım, bu bir rüya der. Ama sonunda geriye kalan, ifade edilemeyendir, bir kitaba dahil edilebileceğine ihtimal verilmeyendir. Hatıra gibi belirsiz ve takıntı haline gelen bir şeydir. Bir atmosferdir. <span class="t3">Sylvie</span>&rsquo;nin mavimsi ve erguvani atmosferi. O tanımlanamayan şeyi hissetmediğimizde, eserimizin hissedenlerinkine eşdeğer olacağı kuruntusuna kapılırız, ne de olsa kelimeler aynıdır. Ne var ki o, kelimelerde değildir, ifade edilmemiştir, kelimelerin arasındadır, tıpkı bir Chantilly sabahının sisi gibi.</p>

  <p class="p1"><span class="t6">*</span></p>

  <p>Kolay, hafif, açık seçik tasvirlerin zıt kutbunda kendi kendini tanımlamak, insan ruhunun bulanık ayrıntılarını, derin yasalarını, neredeyse ele geçmez izlenimlerini yakalayıp aydınlatmak için emek vermiş bir yazar varsa, o da <span class="t3">Sylvie</span>&rsquo;nin yazarı Gérard de Nerval&rsquo;dir. Naif resim dediğimiz şeyin, bir rüyanın rüyası olduğunu hatırlayalım. Gérard bir başka kadınla aynı zamanda sevdiği, hayatının kimi saatlerine hâkim olan ve her akşam aynı saatte onu ele geçiren bir kadını hatırlamaya çalışır. O dönemi bir rüya tablosu halinde andığında, o mekâna gitme arzusu duyar, aşağı iner, kapıyı açtırır, bir arabaya biner. Ve bir yandan sarsıla sarsıla Loisy&rsquo;ye doğru yol alırlarken, hatırlayıp anlatır. Uykusuz geçen bu gecenin ardından gideceği yere varır; karşısında gördüğü, uykusuz gecenin ve onun için haritadaki kadar gönlünde de var olan, bir geçmişi ifade eden bir mekâna geri dönüşün gerçeklikten kopardığı manzara, hatıralarla o kadar iç içe girmiştir ki, hatırlamaya devam eder; biz de, nerede olduğumuzu, şimdiki zamanda mı, geçmişin anılarında mı bulunduğumuzu anlayabilmek için sık sık önceki sayfalara geri dönüp bakmak zorunda kalırız.</p>

  <p>Kişilerin kendileri de, alıntıladığımız mısralardaki &ldquo;başka bir hayatta tanıdığım ve hatırladığım&rdquo; kadınlardan biri gibidir. Oyuncu zannettiği ve bu yüzden oyuncuya âşık olduğu, ama aslında oyuncu olmayan Adrienne, o şatolar, daha çok geçmişte yaşıyorlarmış gibi gördüğü soylular, Aziz Bartolomeus yortusunda düzenlenen ve rüya mı, gerçek mi emin olamadığı eğlence, &ldquo;bekçinin oğlu çakırkeyifti&rdquo; vs.; bütün bunların ortasında, kişilerin bile bir rüyadan çıkma hayaletler olduğunu boşuna söylemiyorum. Yolda, ilahi güzellikteki sabah, Sylvie&rsquo;nin büyükannesinin evine yapılan ziyaret ise gerçektir... Ama unutmayalım ki o gece yine yıldızların altında birkaç dakika uyumuştur sadece ve bu da, etrafında olup bitenleri algılamaya devam ettiği garip bir uykudur, çünkü kulağında, işitmediği Meryem&rsquo;e Müjde duasının sesiyle uyanır.</p>

  <p>Bu tür sabah vakitlerinin gerçek olduğunu söyleyebiliriz. Ama bu zamanlarda, en ufak bir güzelliğin bizi sarhoş ettiği, genellikle gerçeğin veremediği bir rüya hazzıyla doldurduğu bir kendinden geçiş yaşarız. Nesnelerin rengi bile bir harmoni gibi duygulandırır insanı; güllerin pembe olduğunu ya da kış mevsimiyse ağaç gövdelerinde neredeyse ayna gibi parlayan güzel yeşil tonlarını görünce ağlamak gelir içimizden; bir de bu renklere biraz ışık değerse, örneğin beyaz leylaklar gün batımında beyazlıklarıyla göz aldığında, güzelliğe boğulduğumuzu hissederiz. Doğanın temiz havasının insanı daha da mutlu ettiği evlerde, köy evlerinde ya da şatolarda, bu kendinden geçiş gezinti sırasında olduğu kadar etkilidir ve eski eşyalar birer rüya motifi gibi bu sarhoşluğu artırır. Kimbilir kaç gerçekçi şato sahibini, sırf rengârenk bir halıyla kaplı bir merdiveni çıkarken, öğle yemeğinde bahçedeki ağaç gövdelerinin solgun mart güneşiyle parlayan saydam yeşil cilasını, arabacı az sonra yapılacak gezintiye ilişkin talimat almak üzere geldiğinde yanan şöminenin önündeki halının üzerinde ısınmaya gelen solgun güneş ışınlarını gördüğümde minnetimle, hayranlığımla şaşırtmışımdır. Uykusuzlukla, yolculuğun sinirsel sarsıntısıyla, fiziksel sarhoşlukla, günlerimizin katılığı içinde istisnai bir olayla delinmiş olan bu tür kutsanmış sabah vakitleri, kendilerini hatıramızda harikulade, sihirli, rengârenk bir mağara gibi özel atmosferinde tecrit eden, rüyalara özgü büyüyü mucizevi biçimde korurlar.</p>

  <p><span class="t3">Sylvie</span>&rsquo;nin rengi katiyen onların ölçülü Fransa&rsquo;sının suluboya renkleri değil, erguvanidir, morumsu, firfirî bir kadifenin içindeki lal pembesidir. Kırmızı, hedef tahtalarıyla, kırmızı fularlarla, vs. sürekli hatırlatılır. İsmin kendisi de iki İ sesiyle erguvanidir &ndash;Sylvie, gerçek Ateşin Kızı. İfade etmeyi sık sık içimden geçirdiğim ve <span class="t3">Sylvie</span>&rsquo;de ifade edilmiş halde bulduğum esrarengiz düşünce yasalarını tek tek sayabilecek &ndash;sanıyorum beş veya altı yasa sayabilirim&ndash; biri olarak şunu söylemeye hakkım var: Mükemmel bir icraat &ndash;ki her şey demektir&ndash; basit bir zihinsel kaprisle bir şaheser arasına, alaya alarak düşünür diye tanımlanan yazarlarla Gérard arasına ne kadar büyük bir mesafe koyarsa koysun, onu sahiplenebilecek olanlar, hiçbir şey icra etmedikleri için icraatın mükemmeliyetini zor bulmayanlar değil, düşünürlerdir. Hiç kuşkusuz, Gérard&rsquo;ın sunduğu tablo, tadına doyum olmayan bir sadeliktedir. Bu da onun dehasının yegâne talihli unsurudur. Bu son derece öznel duyuları harekete geçiren şeyi belirtmekle yetinirsek, bizim nazarımızda niçin değerli olduğunu ifade etmemiş oluruz. Öte yandan, izlenimimizi çözümleyerek öznelliğini ifade etmeye çalıştığımız zaman da, imgeyi ve tabloyu yok etmiş oluruz. Dolayısıyla, çaresizlikten, rüyalarımızı fazlasıyla öznel bir Pierre Loti&rsquo;den ziyade, rüyamızı açıklamadan adlandıran şeylerle, tren tarifeleriyle, yolcuların anlattıklarıyla, bir köyün esnafının ve sokaklarının adlarıyla, tek tek her ağaç cinsinin sayıldığı M. Bazin&rsquo;in notlarıyla besleriz. Oysa Gérard, sadece resmetmenin ve tablosunu rüyasının renklerine boyamanın yolunu bulmuştur. Belki de öyküsünde her şeye rağmen biraz fazla akıl mevcuttur...</p>

  <p>&nbsp;</p>

  <p>&nbsp;</p>

  <h1><a id="ncx355"></a>&nbsp;</h1>
</body>
</html>
