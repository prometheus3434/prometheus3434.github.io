<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr">
<head>
  <link href="../Styles/styles.css" rel="stylesheet" type="text/css" />

  <title>1-5</title>
</head>

<body>
  <h1 class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_" id="sigil_toc_id_1"><span><br />
  1. BÖLÜM</span></h1>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before"></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before">Thomas’ı deli eden şey kokuydu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Üç haftadan uzun süredir yalnız olmak değil. Beyazduvarlar, tavan ve zemin değil. Pencere olmayışı ya da ışıkları hiç kapatmamalan da değil. Saatini almışlardı; günde üç defa aynı yemekleri veriyor -bir dilim salam, patates püresi, çiğ havuç, bir dilim ekmek, su-, onunla asla konuşmuyor, kimsenin içeri girmesine izin vermiyorlardı. Kitap, film ya da oyun yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tamamen yalnız bırakılmıştı. Üç haftayı geçmişti. Gerçi tamamen içgüdülerine dayalı zaman kavramından artık şüphe ediyordu. Gece olduğunu tahmin edip normal gibi gelen bir süre boyunca uyumaya özen gösteriyordu. Yemekler düzen tutturmasına yardımcı oluyordu ama onlar da düzenli aralıklarla verilmiyor gibiydi. Sanki kafasının karışması gerekiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yalnızdı. Ses geçirmez, renksiz bir odadaydı; tek istisna köşede kısmen gizlenmiş paslanmaz çelikten tuvalet ve Thomas’ın hiç kullanmadığı ahşap masaydı. Dayanılmaz sessizlikte yalnızdı, içine yerleşen hastalığı düşünmek için sınırsız zamanı vardı: Işıl; insanı insan yapan özellikleri yavaşça yok eden sessiz, ürpertici virüs.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bunların hiçbiri onu çıldırtmıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ama kokuyordu ve nedenini anlamadığı bir şekilde bu onun aşırı derecede sinirlerini bozuyor, akıl sağlığını tehdit ediyordu. Duş almasına ya da banyo yapmasına izin vermiyorlardı, oraya geldiğinden beri yeni kıyafetler ya da vücudunu temizleyebileceği herhangi bir şey vermemişlerdi. Basit bir havlu bile işini görürdü; içmesi için verdikleri suya batırıp en azından yüzünü silebilirdi. Fakat onu oraya hapsettiklerinde üzerinde olan kıyafetler dışında hiçbir şeyi yoktu. Yatak bile yoktu; kalçasını bir köşeye yaslayarak kıvrılıp, kendine biraz olsun sıcaklık vermek isteyerek kollarını önünde kavuşturup, genellikle titreyerek uyuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kendisini en çok korkutan şeyin neden vücudunun kokusu olduğunu bilmiyordu. Aslında belki de bu yavaş yavaş delirdiğinin bir belirtisiydi. Ama nedense gittikçe azalan hijyen aklını zorluyor, korkunç düşüncelere neden oluyordu. Sanki bozulup çürüyor, içi de dışında hissettiği gibi küfleniyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ne kadar mantıksız gelse de onu endişelendiren buydu. Fazlasıyla yiyeceği ve susuzluğunu giderecek kadar suyu vardı; yeterince dinleniyordu ve küçük odada, genellikle saatlerce koşarak elinden geldiğince egzersiz yapıyordu. Mantığı ona pis olmasının kalp gücü ya da ciğerlerinin çalışmasıyla bir ilgisi olmadığını söylese de aklı bu geçmek bilmeyen pis kokunun, ölümün habercisi olduğuna ve kendisini ele geçireceğine inanmaya başlamıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bu karanlık düşünceler, Teresa’nın söylediklerinin doğru olup olmadığını merak etmesine neden oluyordu. Son konuşmalarında Thomas için çok geç olduğunu ve Işıl virüsüne hızla yenildiği için delirip vahşileştiğini söylemişti. Bu korkunç yere gelmeden <i>önce</i> akıl sağlığını çoktan kaybetmiş olduğunu. Brenda bile kendisini işlerin kötüleşeceğine dair uyarmıştı. Belki ikisi de haklıydı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Tüm bunların altındaysa arkadaşları için duyduğu endişe yatıyordu. Onlara ne olmuştu? Neredeydiler?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Işıl, akıllarına ne yapıyordu? Maruz kaldıkları onca şeyden sonra her şey böyle mi sonlanacaktı?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Öfke içine yavaşça süzüldü. Sıcak bir yer, bir parça yiyecek arayan, titreyen bir sıçan gibi. Ve her geçen gün artan hiddeti bazen o kadar yoğun oluyordu ki Thomas kendini, durdurulamaz bir şekilde titrerken buluyordu. Ardından öfkesini kontrol altına alıp içinde tutuyordu. Tamamen yok olmasını istemiyordu; onu saklamak ve büyümesini istiyordu. Ortaya çıkarmak için doğru yeri ve zamanı bekleyecekti. Ona tüm bunları yapan İSYAN’dı. İSYAN, kendisinin ve arkadaşlarının hayatını çalmıştı ve onları gerekli gördüğü her türlü amaç için kullanıyordu. Sonuçlan ne olursa olsun.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bu yüzden de bedelini ödeyeceklerdi. Thomas her gün binlerce kez buna yemin ediyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Tüm bunları beyaz odada esir olarak geçirdiği yirmi ikinci gün, gündüz olduğunu tahmin ettiği bir zaman diliminde sırtını duvara yaslayıp, kapıya -ve önündeki çirkin ahşap masaya- bakarak oturmuşken düşünüyordu. Bunu her gün kahvaltı ve egzersizden sona yapıyordu. Kapının açılmasını, gerçekten açılmasını, yalnızca yemeğini içinden kaydırdıkları küçük deliğin değil, tamamının açılmasını umuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Şimdiye kadar defalarca kapıyı açmayı denemişti. Masanın çekmeceleri boştu; sedir ve küf kokusundan başka birşey yoktu. Her sabah, belki kendisi uyurken sihirli bir şekilde bir şey gelmiştir diye kontrol ediyordu. İşin ucunda İSYAN varsa böyle şeyler olabilirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Oturmuş, kapıya bakıyordu. Bekliyordu. Beyaz duvarlar ve sessizlik. Kendi vücudunun kokusu. Arkadaşlarını düşündü: Minho, Newt, Tava ve hâlâ hayatta olan diğer birkaç Kayranlı. Devasa Kayaç’la kurtarılmalarının ardından ortadan kaybolan Brenda ve Jorge. Harriet ve Sonya, B Grubu’ndaki diğer kızlar, Aris. Brenda ve beyaz odada uyandığı ilk gün kendisine yaptığı uyarı. Kız zihninde nasıl konuşabilmişti? Kendi tarafında mıydı yoksa değil miydi?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ama çoğunlukla Teresa yı düşünüyordu. Geçen her dakika ondan daha çok nefret etmesine rağmen onu aklından çıkaramıyordu. Son sözleri, <i>İSYAN iyidir</i> olmuştu ve doğru olsun olmasın, Thomas için Teresa, yaşanan tüm kötülükleri temsil ediyordu. Onu her düşündüğünde içinde öfke kabarıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Belki de bu bekleyişi sırasında akıl sağlığını kaybetmemesinin tek sebebi bu öfkeydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yemek yemek. Uyumak. Egzersiz yapmak. İntikam için yanıp tutuşmak. Üç gün daha bunları yaptı. Tek başına.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yirmi altıncı gün kapı açıldı.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Spacing_After__And__Spacing_Before__And__Page_Break"></p>

  <h1 class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_" id="sigil_toc_id_2"><span>2. BÖLÜM</span></h1>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">Thomas yüzlerce kez bunun hayalini kurmuştu. Ne yapacağını, ne söyleyeceğini. Nasıl ileri atılıp önüne gelen herkesle mücadele ederek kaçacağını düşünmüştü. Bu düşünceler her şeyden çok eğlence içindi. İSYAN’ın böyle bir şeyin olmasına izin vermeyeceğini biliyordu. Harekete geçmeden önce iyi bir plan yapmalıydı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Hayali gerçekleşip de kapı hafif bir gıcırtıyla yavaşça açıldığındaysa Thomas kendi tepkisine şaşırdı: hiçbir şey yapmadı. İçinden bir ses masa ile arasında görünmez bir duvarın ortaya çıktığını söylüyordu, tıpkı Labirent’ten sonra gittikleri yatakhanede olduğu gibi. Harekete geçme zamanı değildi. Henüz değil.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Alev’de gerçekleştirmek zorunda oldukları son görevden Kayranlılara bahseden Fare Adam içeri girdiğinde hiç şaşırmadı. Aynı uzun burun, aynı sinsi bakışlar; kafasının yarısına yayılmış kel bölgeyi kapatmak için geriye doğru taranmış o yağlı saçlar. Aynı aptal beyaz giysi. Thomas’ın onu son gördüğünden daha soluk görünüyordu. Bir yığın buruşmuş, dağınık kâğıtla dolu kalın bir dosyayı dirseğinin arasına sıkıştırmış, düz arkalıklı bir sandalyeyi sürüklüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“İyi günler, Thomas,” dedi ciddi bir baş selamıyla. Cevap beklemeden kapıyı iterek kapadı ve sandalyeyi masanın arkasına çekip oturdu. Dosyayı masanın üzerine bırakarak sayfalara göz atmaya başladı. Aradığını bulunca durdu ve ellerini onun üstüne koydu. Ardından gereksiz bir şekilde sırıtarak gözlerini Thomas’a dikti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Thomas sonunda konuştuğunda bunu haftalardır yapmadığını fark etti ve sesi hırıltılı çıktı. “Eğer çıkmama izin verirseniz iyi bir gün olur.”</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_1_CLOSEPAR_">Adamın ifadesinde en ufak bir değişme bile olmadı. “Evet, evet, biliyorum. Endişelenme, bugün birsürü iyi haber alacaksın. İnan bana.” Thomas adamın söylediklerini düşündü; bir saniyeliğine bile olsa kendisini umutlandırmasına izin verdiği için kendinden utandı. Bunu yapmaması gerektiğini artık öğrenmiş olmalıydı. “İyi haber mi? Bizi akıllı olduğumuzu düşündüğün için seçmemiş miydiniz?” Fare Adam cevap vermeden önce birkaç saniyeliğine sessiz kaldı. “Akıllı, evet. Daha önemli nedenler de vardı.” Duraksadı ve devam etmeden önce Thomas’ı inceledi. “Sence bütün bunlar bizim <i>hoşumuza</i> mı gidiyor? Senin acı çektiğini izlemekten <i>zevk</i> aldığımızı mı sanıyorsun? Hepsi bir amaç içindi ve çok yakında her şey sana da mantıklı gelecek.” Konuşurken sesinin yoğunluğu artmış, son kelimesinde kıpkırmızı bir suratla âdeta bağırmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Hey,” dedi Thomas kendini daha cesur hissederek. “Sakin ol, ihtiyar. Kalp krizi geçirecek gibi görünüyorsun.” Böyle şeyler söylemek iyi hissettirmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Adam sandalyesinden kalkıp masaya doğru eğildi. Boynundaki damarlar şişmişti. Yavaşça oturup derin birkaç nefes aldı. “Bu beyaz kutuda neredeyse dört hafta geçirmek alçakgönüllü olmanı sağlar sanmıştık. Ama her zamankinden de küstah görünüyorsun.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Yani bana deli olmadığımı mı söyleyeceksin? Işıl’a hiç yakalanmadığımı?” Thomas kendini durduramıyordu. Hissettiği öfke giderek artıyor ve sonunda patlayacak gibi hissediyordu. Fakat sesinin sakin çıkması için kendini zorladı. “Aklımı yitirmememi sağlayan buydu; içten içe Teresa’ya yalan söylediğinizi, bunun da o deneylerinizden biri olduğunu biliyordum. Peki, bundan sonra nereye gideceğim? Beni aya mı göndereceksiniz? İç çamaşırlarımla okyanusta mı yüzdüreceksiniz?” Söylediklerinin etkili olması için gülümsedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Thomas bağırarak konuşurken Fare Adam onu boş gözlerle izlemişti. “Bitirdin mi?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Hayır, bitirmedim.” Günlerdir konuşmak için fırsat bekliyordu, bu fırsatı sonunda yakalamıştı ama bu kez de zihni bomboştu. Kafasında defalarca yazdığı senaryoların hepsini unutmuştu. “Ben... her şeyi anlatmanı istiyorum. Şimdi.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Ah, Thomas,” dedi Fare Adam sessizce, sanki bir çocuğa önemli bir haber veriyormuşçasına. “Sana yalan söylemedik. Işıl’a <i>gerçekten</i> yakalandın.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Thomas’ın kafası karıştı; bir ürperti öfkesini yarıp geçti. Fare Adam şu an bile yalan söylüyor olabilir miydi? Ama sanki bu başından beri şüphelendiği bir şeymiş gibi omzunu silkti. “Sonuçta daha delirmeye başlamadım.” Alev’i geçerken sürekli Brenda’yla birlikte olduğu ve etrafları Üşütüklerle sanlı olduğu için virüsü er ya da geç kapacağını biliyordu zaten. Fakat kendi kendine hâlâ iyi olduğunu söyledi. Aklı hâlâ yerindeydi. Ve şu an için önemli olan tek şey buydu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fare Adam iç geçirdi. “Anlamıyorsun. Buraya sana ne söylemek için geldiğimi anlamıyorsun.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Ağzından çıkan tek bir kelimeye bile neden inanayım ki? Bunu benden nasıl beklersin?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Thomas ayağa kalkmış olduğunu fark etti ama bunu yaptığını hatırlamıyordu. Göğsü derin soluklarla inip kalkıyordu. Kendine hâkim olmak zorundaydı. Fare Adam’in bakışları buz gibiydi, gözleri siyah birer çukuru andırıyordu. Adam ona yalan söylese de söylemese de Thomas beyaz odadan çıkmak istiyorsa onu dinlemesi gerektiğini biliyordu. Nefes alıp verişini yavaşlamaya zorladı. Bekledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Birkaç saniyelik sessizliğin ardından ziyaretçisi konuşmaya devam etti: “Sana yalan söylediğimizin farkındayım. Birçok defa. Sana ve arkadaşlanna korkunç şeyler yaptık. Ama bunların hepsi senin yalnızca kabul etmekle kalmayıp aynı zamanda oluşmasına yardım ettiğin planın bir parçasıydı. Başlangıçta umduğumuzdan daha ileri gittiğimize hiç şüphe yok. Ama her konuda Yaratıcıların öngördüklerine sadık kaldık. Onlar... tasfiye edildikten sonra <i>senin</i> öngördüklerine.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Thomas başını yavaşça iki yana salladı; bu insanların işine bir şekilde dâhil olduğunu biliyordu ama başkalarını kendi yaşadığı duruma düşürme fikrine anlam veremiyordu. “Cevap vermedin. Söylediklerine inanmamı nasıl beklersin?” Söylediklerinden fazlasını hatırlıyordu elbette. Geçmişine baktığı tozlu pencereden parça parça da olsa bir şeyler görmüştü ve İSYAN’la çalıştığını biliyordu. Teresa’nın da onlarla çalıştığını ve birlikte Labirent’i yaratmalarına yardım ettiklerini biliyordu. Başka kısa anılar da vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Çünkü senden bir şeyler gizlememizin bir anlamı yok, Thomas,” dedi Fare Adam. “Artık yok.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Thomas birden bezginlik hissetti, sanki tüm enerjisi çekilmişti ve geriye hiçbir şey bırakılmamıştı. Derin bir iç çekerek yere çöktü. Başını salladı. “Bunun ne demek olduğunu bile bilmiyorum.” Sözlerine güvenemezken onunla konuşmasının ne anlamı vardı ki?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fare Adam konuşmaya devam etti ama ses tonu değişmişti; daha az mesafeli ve soğuk, daha bilge bir şekilde konuşuyordu. “Tüm dünyada insanların beyinlerini yiyen bir hastalıkla karşı karşıya olduğumuzun farkındasındır. Şu ana kadar yaptıklarımızın yalnızca tek bir amacı vardı: beyin modellerinizi incelemek ve onlardan bir taslak çıkarmak. Hedefimiz, bu taslağı kullanarak Işıl için tedavi geliştirmek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kaybedilen hayatlar, çekilen acı ve ızdırap; bu iş başladığında riskleri biliyordun. Hepimiz biliyorduk. Tüm bunlar insanlığın kurtulmasını sağlamak için yapıldı. Üstelik buna çok yaklaştık. Hem de çok.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Anılar Thomas’ın zihnine belli başlı zamanlarda doluyordu. Değişim, ondan beri gördüğü rüyalar, zihninde şimşek çakıyormuşçasına gelen anlık görüntüler. Şimdi de bu beyaz takım elbiseli adamı dinlerken kendini uçurumun kenarında duruyormuş gibi hissediyordu ve sanki her şeyi anlaması için tüm cevaplar derinlerden çıkacaktı. O cevapları yakalama isteği o kadar güçlüydü ki uzaklaştırması çok zordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ama hâlâ temkinliydi. Yaşananların bir parçası olduğunu, Labirent’in tasarlanmasına yardım ettiğini, asıl Yaratıcılar öldükten sonra onların yerini aldığını ve programı yeni üyelerle devam ettirdiğini biliyordu. “Kendimden utanmama yetecek kadar çok şey hatırlıyorum,” diye itiraf etti. “Ama böyle bir işkenceyi yaşamak, onu planlamaktan çok farklı. Bu hiç doğru değil.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fare Adam burnunu kaşıyıp oturduğu yerde kıpırdandı. Thomas’ın söylediği bir şeyler ilgisini çekmişti. “Bugünün sonunda ne düşündüğünü göreceğiz, Thomas. Ama sana şunu sorayım: Sence sayısız kişinin hayatını kurtarmak için birkaç kişinin ölmesine değmez mi?” Bir kez daha öne eğilerek, tutkuyla konuşmuştu. “Bu çok eski bir önerme ama hedefe giden yolda her şey yapılmaz mı? Başka bir seçenek kalmamışsa.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Thomas ona yalnızca bakmakla yetindi. Bu, iyi cevabı olmayan bir soruydu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fare Adam gülümsemiş olabilirdi ama daha çok küçümsemeyle dudaklarını büzüştürmüş gibi duruyordu. “Bir zamanlar buna inandığını unutma, Thomas.” Gidecekmiş gibi önündeki kâğıtları toparlamaya koyuldu ama yerinden kalkmadı. “Sana her şeyin hazır olduğunu ve verilerin neredeyse tamamlandığını söylemek için geldim. Müthiş bir şeyin eşiğindeyiz. Taslağı elde ettiğimiz zaman arkadaşlarınla birlikte bizim ne kadar haksız davrandığımızla ilgili istediğiniz kadar sızlanabilirsiniz.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Thomas adamın sözlerini kesmek istiyordu. Ama kendini tuttu. “Bize işkence etmek nasıl oluyor da bu bahsettiğin taslağa ulaşmanızı sağlıyor? Bir grup genci istemedikleri halde korkunç yerlere göndermek ve bazılarının ölmesine tanıklık etmek... bunun bir hastalık için tedavi bulmakla ne gibi bir ilgisi olabilir?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Çok ilgisi var.” Fare Adam derin bir iç geçirdi. “Yakında her şeyi hatırlayacaksın ve içimden bir ses çok pişman olacağını söylüyor. Bu arada bilmen gereken bir şey var; belki bu mantıklı düşünmeni sağlayabilir.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Neymiş o?” Thomas’ın adamın ne söyleyeceğiyle ilgili hiçbir fikri yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ziyaretçisi ayağa kalktı, buruşan pantolonunu ve ceketini düzeltti. Ardından ellerini arkasında birleştirdi. “Işıl virüsü vücudunun her yerine yayıldı ama üzerinde bir etkisi yok, olmayacak da. Sen çok az sayıda kişiden oluşan bir gruptansın. Işıl’a karşı <i>bağışıksın.”</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Thomas nutku tutulmuş bir halde yutkundu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Dışarıda, sokaklarda senin gibi insanlara Bağışık diyorlar,” diye devam etti Fare Adam. “Ve sizden gerçekten nefret ediyorlar.”</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Spacing_After__And__Spacing_Before__And__Page_Break"></p>

  <p class="P_Normal__And__Spacing_After__And__Spacing_Before"></p>

  <h1 class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_" id="sigil_toc_id_3"><span>3. BÖLÜM</span></h1>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Thomas söyleyecek bir şey bulamadı. Kendisine söylenen tüm yalanlara rağmen az önce duyduklarının doğru olduğunu biliyordu. Son yaşadıklarını göz önünde bulundurunca her şey fazlasıyla anlamlı geliyordu. O ve muhtemelen diğer Kayranlılar ile B Grubundakiler Işıl’a karşı bağışıktı. Bu sebepten ötürü Deneyler için seçilmişlerdi. Kendilerine yapılan her şey -tüm o acımasız numaralar, yalanlar, yollarına çıkarılan canavarlar- ayrıntılı bir deneyin parçasıydı. Ve bir şekilde İSYAN’ın tedavi bulmasını sağlıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Taşlar yerine oturuyordu. Üstelik bu bilgi anılarını da kışkırtmıştı. Tanıdık geliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Bana inandığını görebiliyorum,” dedi Fare Adam sonunda uzun sessizliği bozarak. “Senin gibi -virüs içlerine yerleşmiş ama buna rağmen herhangi hastalık belirtisi göstermeyen- başkaları olduğunu da keşfettiğimizde içinizdeki en iyi ve zekileri aramaya koyulduk. İSYAN bu şekilde ortaya çıktı. Elbette deney grubunda bağışık <i>olmayanlar</i> da var, onlar da kontrol denekleri olarak seçildi. Deneyler’de kontrol gruplarına ihtiyaç vardır, Thomas. Böylece tüm veriler bir bağlama oturur.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bu son kısım Thomas’ın moralini bozdu. “Kim...” Sorusunu bitiremedi. Cevabı duymaktan çok korkuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Kim mi bağışık değil?” diye sordu Fare Adam kaşlarını kaldırıp. “Ah, senden önce onların öğrenmesi daha iyi olur, öyle değil mi? Ama her şey sırayla. Bir haftalık ceset gibi kokuyorsun; önce duşa gir, ayrıca sana temiz kıyafetler verelim.” Bunu söyledikten sonra dosyasını alıp kapıya döndü. Thomas odaklandığında tam dışarı çıkıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Bekle!” diye bağırdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ziyaretçisi dönüp ona baktı. “Evet?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Alev’deyken neden güvenli bölgede tedavi olduğuyla ilgili yalan söyledin?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Fare Adam omuz silkti. “Yalan olduğunu düşünmüyorum. Deneyler’i tamamlayıp güvenli bölgeye gelerek bizim daha çok veri toplamamızı sağladınız. Bu sayede de bir tedavi <i>bulunacak.</i> Er ya da geç. Herkes için.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Peki bana bunları neden anlatıyorsun? Neden şimdi? Beni neden dört haftalığına buraya tıktınız?” Thomas başıyla odayı, ses geçirmez duvarları ve tavanı, köşedeki gülünç tuvaleti işaret etti. Yarım yamalak anıları, kendisine yapılan tuhaf şeylere anlam vermesine yetecek kadar gerçekçi değildi. “Neden Teresa’ya delirip saldırganlaştığımla ilgili yalan söyleyip beni bunca zaman burada tuttunuz? Bunun amacı ne olabilir ki?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">“Değişkenler,” diye yanıtladı Fare Adam. “Sana yaptığımız her şey psikolog ve doktorlar tarafından dikkatle incelendi. Işıl’ın zarar verdiği yok etme bölgesindeki tepkileri harekete geçirmek için. Farklı duygu, tepki ve düşünce modellerini incelemek için. İçinizde virüs varken nasıl çalıştıklarını görmek için. Hastalığın neden sizde zayıf düşürücü bir etki bırakmadığını anlamaya çalışıyoruz. Her şey yok etme bölgesi modelleriyle ilgili, Thomas. Bilişsel ve psikolojik tepkilerinizi saptayarak olası bir tedavi için taslak oluşturmakla ilgili. Her şey tedavi için.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Yok etme bölgesi ne?” diye sordu Thomas hatırlamaya çalışıp başarısız olarak. “Buna cevap ver ve seninle geleyim.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Ah, Thomas,” diye karşılık verdi adam. “Izdırap Veren tarafından sokulmana rağmen bu kadarını bile hatırlayamamana şaşırdım. Yok etme bölgesi, beyniniz. Virüsün yerleşerek kontrolü ele geçirdiği bölge. Yok etme bölgesi ne kadar iltihaplıysa hasta da o kadar paranoyak ve saldırgan oluyor. İSYAN senin ve diğer birkaçının beynini kullanarak bu sorunu çözmemize yardımcı oluyor. Hatırlarsan, bu kuruluş, amacını isminde belirtiyor: İnsanlığın Sonu: Yok Etme Araştırma Noktası.” Fare Adam kendinden hoşnut görünüyordu. Neredeyse mutluydu. “Hadi şimdi temizlen. Bu arada bilgin olsun diye söylüyorum, izleniyoruz. Herhangi bir şey yapmaya kalkarsan sonuçlarına katlanırsın.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Thomas oturup az önce duyduklarını sindirmeye çalıştı. Bir kez daha hepsi doğru ve mantıklı geliyordu. Geçen haftalarda hatırladığı anılarına uyuyordu. Ama yine de Fare Adam ve İSYAN’a karşı olan güvensizliği her şeye kuşkuyla yaklaşmasına neden oluyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Sonunda ayağa kalktı ve daha sonra üstüne düşünmeyi umarak zihninin bu yeni bilgileri hazmetmesine izin verdi. Bir kelime daha etmeden odada ilerleyip Fare Adam’ın peşinden kapıdan çıktı ve beyaz duvarlı hücreyi ardında bıraktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_"><span style="font-size: 1em; text-indent: 0.06em;"><br /></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_"><span style="font-size: 1em; text-indent: 0.06em;">İçinde bulunduğu binada dikkat çeken hiçbir şey yoktu. Uzun bir koridor, parke zemin, doğa resimlerinin -sahile vuran dalgalar, kırmızı bir çiçeğin yanında uçan sinekkuşu, yağmur ve sisle kaplı bir orman- asılı olduğu bej duvarlar vardı. Fare Adam birkaç dönemeçten sonra bir kapının önünde durdu. Kapıyı açıp Thomas’a içeri girmesini işaret etti. Dolap ve duşların sıralandığı büyük bir banyoydu. Dolaplardan biri de içindeki temiz kıyafetleri ve ayakkabıyı göstermek için açık bırakılmıştı. Saat bile vardı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Yaklaşık yarım saatin var,” dedi Fare Adam. “İşin bitince bekle; geri geleceğim. Sonra da arkadaşlarına kavuşacaksın.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Nedense “arkadaş” kelimesini duyunca Thomas’ın aklına Teresa geldi. Zihninde ona seslenmeye çalıştı ama hâlâ hiçbir şey yoktu. Ona karşı hissettiği sürekli artan nefrete rağmen yokluğu, patlamayan bir kabarcık gibi içinde yer etmişti. Teresa onun, geçmişiyle arasındaki bağıydı ve bir zamanlar en yakın arkadaşı olduğuna dair hiç şüphesi yoktu. Bu, hayatta emin olduğu az sayıda şeyden biriydi ve bundan tamamen kopmakta zorlanıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Fare Adam başını onaylamasına salladı. “Yarım saat sonra görüşürüz,” dedikten sonra kapıyı Thomas’ın arkasından kapadı ve onu bir kez daha yapayalnız bıraktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Thomas’ın arkadaşlarını bulmak dışında hâlâ bir planı yoktu ama en azından buna bir adım yaklaşmıştı. Ve ne beklemesi gerektiğiyle ilgili hiçbir fikri olmasa da en azından o odadan çıkmıştı. Sonunda. Şimdilik sıcak bir duş alacaktı. İyice temizleninceye dek yıkanacaktı. Daha önce hiç bu kadar iyi bir plan duymamıştı. Endişelerini bir anlığına kenara iten Thomas pis kıyafetlerini çıkardı ve yeniden insan gibi olmaya koyuldu.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before__And__Page_Break"></p>

  <h1 class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_" id="sigil_toc_id_4"><span>4. BÖLÜM</span></h1>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">Tişört ve kot pantolon. Tıpkı Labirent’te giydiği gibi koşu ayakkabıları. Temiz, yumuşak çoraplar. Baştan aşağı en az beş kez yıkandıktan sonra yeniden doğmuş gibi hissediyordu. Bundan sonra işlerin yoluna gireceğini ummadan edemiyordu. Artık hayatının kontrolünü kendi eline alacağını umuyordu. Tabii bir de ayna ona Alev’den önce yapılan dövmeyi hatırlatmasaydı... Yaşadıklarının kalıcı iziydi ve Thomas tüm olanları unutmak istiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Banyonun kapısının önünde duvara yaslanmış, kollarını önünde kavuşturmuş bekliyordu. Fare Adam’ın geri gelip gelmeyeceğini merak ediyordu; yoksa onu binayı dolaşması ve yeni bir Deney’e başlaması için yalnız mı bırakmıştı? Tam bunu düşünmeye başlamıştı ki ayak seslerini duydu ve köşeden sinsi adamın beyaz takım elbisesini gördü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Ah, çok şık olmuşsun,” diye yorumda bulundu Fare Adam. Dudakları yanaklarına doğru uzayınca, rahatsız görünen bir gülümseme oluşturmuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Thomas’ın aklına yüzlerce imalı karşılık geldi ama düzgün davranması gerektiğini biliyordu. O an için önemli olan tek şey olabildiğince çok bilgi toplamak, sonra da arkadaşlarını bulmaktı. “Aslında oldukça iyi hissediyorum. O yüzden... teşekkürler.” Yüzüne sıradan bir gülümseme yerleştirdi. “Diğer Kayranlıları ne zaman göreceğim?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Hemen şimdi.” Fare Adam bir kez daha ciddi bir havaya bürünmüştü. Geldiği yolu gösterdi ve Thomas’a kendisini takip etmesi için başıyla işaret etti. “Deneyler’in Üçüncü Aşaması için her biriniz farklı testlere tabi tutuldunuz. İkinci aşamanın sonunda yok etme bölgesi modellerinin tamamlanacağını ummuştuk ama daha ileri gitmek için doğaçlama yapmamız gerekiyordu. Ama dediğim gibi, çok yaklaştık. Artık bu çalışmada hepiniz ortaksınız; bu bilmeceyi çözene kadar ince ayarlar yapmamızda ve daha derine inmemizde bize yardımcı olacaksınız.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Thomas göz ucuyla ona baktı. Kendi geçtiği Üçüncü Aşamanın beyaz oda olduğunu tahmin ediyordu. Peki ya diğerleri? Kendi deneyinden nefret etmiş olmasına rağmen İSYAN’ın durumu daha ne kadar kötüleştirebileceğini tahmin edebiliyordu. Arkadaşları için ne tasarlandığını hiç öğrenmemeyi diledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Sonunda Fare Adam bir kapının önüne geldi. Hiç duraksamadan kapıyı açıp içeri adım attı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Küçük bir konferans salonuna girdiler ve Thomas o an rahatladığını hissetti. Yaklaşık bir düzine koltuk sırasında arkadaşları güvende ve sağlıklı bir halde oturuyordu. Kayranlılar ve B Grubu’nun kızları. Minho. Tava. Newt. Aris. Sonya. Harriet. Hepsi de mutlu görünüyordu -konuşuyorlar, gülümsüyorlar, kahkaha atıyorlardı- belki bir nebze de olsa numara yapıyorlardı. Thomas onlara da artık her şeyin sona erdiğinin söylendiğini tahmin etti ama buna kimsenin inandığını sanmıyordu. Kendisi kesinlikle inanmamıştı. Henüz değil.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Jorge ve Brenda’yı görmek için odaya göz gezdirdi; Brenda’yı görmeyi çok istiyordu. Kayaç onları aldıktan sonra ortadan kaybolduğundan beri onu merak ediyor, İSYAN’ın tehdit ettiği gibi kızı ve Jorge’u yeniden Alev’e gönderdiğinden endişeleniyordu ama ikisinden de hiç iz yoktu. Fare Adam’a onları soramadan bir ses, gürültüyü yardı ve Thomas yüzüne gülümseme yayılmasına engel olamadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Tanrım, öldüm ve cennete gittim herhalde. Bu Thomas!” diye bağırdı Minho. Sözlerinin ardından bağırışlar, tezahüratlar ve ıslıklar geldi. Thomas’ın midesini kemiren endişe, rahatlama dalgasıyla karıştı ve odadaki suratlara bakınmayı sürdürdü. Konuşamayacak kadar heyecanlanmıştı, gözleri Teresa’yı bulana dek sırıttı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Teresa ayağa kalkmış, ona bakmak için sıranın sonundaki sandalyesinden dönmüştü. Temiz, taranmış ve parlak siyah saçları omuzlarından dökülüyor, yüzünü çevreliyordu. Kırmızı dudakları geniş bir gülümsemeyle birbirinden ayrılınca yüzü aydınlandı ve mavi gözleri parladı. Thomas az kalsın onun yanına gidecekti ama kendini durdurdu; zihni, kızın ona yaptıklarının, tüm olanlardan sonra İSYAN’ın iyi olduğuyla ilgili söylediklerinin canlı hatıralarıyla bulandı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Beni duyabiliyor musun?</i> diye seslendi zihninden, yeteneklerini geri kazanıp kazanmadıklarını anlamak için.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fakat Teresa cevap vermedi, Thomas da onun varlığını hâlâ içinde hissetmiyordu. Orada öylece durup bakışları kenetlenmiş bir şekilde dakikalar gibi gelen birkaç saniye boyunca birbirlerine baktılar. Ardından Minho ile Newt yanma geldiler ve sırtına vurup elini sıkarak onu odanın içine çektiler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“En azından mücadeleyi bırakıp ölmedin, Tommy,” dedi Newt elini sertçe sıkarken. Sesi normalden daha aksiydi, özellikle de haftalardır birbirlerini görmedikleri düşünüldüğünde... ama yaşıyordu, bu da şükredilmesi gereken bir durumdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Minho sırıtıyordu ama gözlerinde berbat şeyler yaşadığına dair bir parıltı vardı. Henüz kendinde olmadığı, yalnızca öyleymiş gibi davranmak için çabaladığı belliydi. “Muhteşem Kayranlılar yeniden bir arada. Seni hayatta gördüğüme sevindim, lüle kafa. Senin yüz farklı şekilde öldüğünü hayal etmiştim. Kesin her akşam beni özlediğin için ağlamışsındır.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Tabii,” diye mırıldandı Thomas, herkesi gördüğüne seviniyordu ama hâlâ söyleyecek söz bulmakta zorlanıyordu. Kalabalıktan ayrılıp Teresa’ya doğru ilerledi. Ne yapacağına karar verene kadar onunla yüzleşip bir şey olmamış gibi davranmak gibi yoğun bir isteği vardı. “Selam.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Selam,” diye karşılık verdi Teresa. “İyi misin?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Thomas başını onaylarcasına salladı. “Sanırım. Zor haftalardı. Sen...” Cümlenin sonunu getirmeden kendini durdurdu. Az kalsın ona ulaşmaya çalışırken kendisini zihninde duyup duymadığını soracaktı ama Teresa’ya bunu denediğini söyleyerek tatmin duygusu yaşatmak istemedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Denedim, Tom. Her gün şenle konuşmaya çalıştım. Aramızdaki bağı kopardılar ama buna değerdi.” Uzanıp Thomas’ın elini tutunca Kayranlılardan alaycı nidalar yükseldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Thomas hemen elini ondan çekti, kıpkırmızı olmuştu. Nedense Teresa’nın sözleri aniden sinirlenmesine neden olmuştu ama diğerleri bunun sebebini utangaçlık sandı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Çok cici,” dedi Minho. “Bu tıpkı senin kafana mızrağın ucuyla vurduğu zamanki kadar tatlı.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Kesinlikle gerçek aşk.” Bunu söyleyen Tava’ydı, ardından da böğürerek kahkaha attı. “İlk gerçek kavgalarını ettiklerinde neler olacağını görmeyi hiç istemem.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ne düşündükleri Thomas’ın umurunda değildi ama Teresa’ya, kendisine yaptıklarının yanına kalmayacağını göstermeye kararlıydı. Deneyler’den önce aralarında olan güven ya da ilişki her neyse arık hiçbir anlamı yoktu. Araları kısmen düzelmiş gibi olabilirdi ama Thomas orada bir karar vermişti: bundan sonra yalnızca Minho ve Newt’e güvenecekti. Başka kimseye değil.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tam cevap verecekti ki Fare Adam ellerini çırparak dar koridorda yürümeye başladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Herkes otursun. Kıymık’ı çıkarmadan önce konuşmamız gereken birkaç şey var.” Bunu o kadar sıradan bir ifadeyle söylemişti ki Thomas neredeyse anlamayacaktı. Kelimeleri algıladı <i>-Kıymık’ı çıkarmak-</i> ve donakaldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Oda sessizleşti ve Fare Adam odanın ön tarafındaki sahneye çıktı ve kürsüye doğru ilerledi. Kürsünün kenarlarım tutup yüzüne o aynı zorlama gülümsemeyi yerleştirdi ve konuştu. “Bu doğru, baylar ve bayanlar. Hafızanızı geri kazanmak üzeresiniz. Hepsini.”</p>

  <div style="page-break-before:always;"></div>

  <p class="P_Current__And__Times_New_Roman__And__18pt__And__Bold__And__Spacing_After__And__Spacing_Before__And__Page_Break__OPENPAR_1_CLOSEPAR_"></p>

  <h1 class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_" id="sigil_toc_id_5"><span>5. BÖLÜM</span></h1>

  <p class="P_Current__And__Times_New_Roman__And__12pt__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Spacing_After__And__Spacing_Before">Thomas afallamıştı. Başı döndüğü için gidip Minho’nun yanına oturdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Hayatını, çocukluğunu, ailesini -hatta Labirent’e gelmeden önceki günü- hatırlamak için o kadar çabaladıktan sonra şimdi tüm hafızasını geri kazanma fikri neredeyse idrak edemeyeceği kadar aşırıydı. Ama algıladığında, bir şeylerin değiştiğini fark etti. Her şeyi hatırlamak kulağa artık eskisi kadar iyi gelmiyordu. Ayrıca içgüdüleri, Fare Adam’ın her şeyin bittiğini söylemesinden beri hissettiklerini doğruluyordu; fazla kolay gibi geliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fare Adam boğazını temizledi. “Her birinize ayrı ayrı bildirildiği gibi, Deneyler sona erdi. Sanırım hafızalarınızı geri kazandığınızda bana inanacak ve hayatınıza devam edebileceksiniz. Hepiniz Işıl ve Deneylerin sebepleri hakkında bilgilendirildiniz. Yok etme bölgesinin taslağını çıkarmaya inanılmaz derecede yakınız. İhtiyacımız olan şeyleri -elimizdekileri geliştirebilmek için- işbirliğiniz ve değiştirilmemiş zihninizle daha iyi sunacaksınız. Tebrikler.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Oraya gelip o lanet burnunu kırsam daha iyi olacak,” dedi Minho. Sözlerindeki tehdit göz önünde bulundurulduğunda sesi oldukça sakin çıkmıştı. “Her şey gayet yolundaymış gibi, sanki arkadaşlarımızın yarısından fazlası <i>ölmemiş</i> gibi davranmandan bıktım.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“O fare burnunun kırıldığını görmek çok hoşuma gider!” diye tersledi Newt de.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Sesindeki öfke Thomas’ı şaşırtmıştı ve ister istemez Newt’in Üçüncü Aşama’da ne tür berbat bir şey yaşadığını merak etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Fare Adam gözlerini devirip iç geçirdi. “Öncelikle, bana zarar verirseniz olacaklarla ilgili hepiniz uyarıldınız. Sizi temin ederim ki hâlâ izleniyorsunuz. İkincisi, ölen arkadaşlarınız için üzgünüm ama nihayetinde buna değmiş olacak. Beni asıl endişelendiren şeyse söylediklerimin, asıl konumuzu anlamanızı sağlamamış gibi görünmesi. Burada insanlığı kurtarmaktan bahsediyoruz.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Minho nefes alıp ona karşılık verecek gibi göründü ama hemen durup ağzını kapadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Thomas, Fare Adam ne kadar samimi görünürse görünsün bunun bir numara olduğunu biliyordu. Her şey numaraydı. Fakat bu durumda adama -sözleriyle ya da yumruklarıyla- karşı gelmeleri bir işe yaramazdı. O an için ihtiyaçları olan tek şey sabırdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Hepiniz kesin,” dedi Thomas sakin bir biçimde. “Adamı bir dinleyelim.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Fare Adam tam devam edecekti ki Tava konuştu: “Size neden güvenelim ki? Neydi adı? Kıymık mı? Bize ve arkadaşlarımıza yaptığınız onca şeyden sonra şimdi Kıymık’ı çıkarmak mı istiyorsunuz? Hiç sanmıyorum. Teşekkür ederim ama geçmişimin karanlıkta kalmasını tercih ederim.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“İSYAN iyidir,” dedi Teresa kendi kendine konuşur gibi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“Ne?” diye sordu Tava. Herkes Teresa’ya bakıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">“İSYAN iyidir,” diye tekrarladı daha yüksek sesle, herkesin bakışlarına karşılık verebilmek için oturduğu yerde dönerek. “Komadan çıktığımda yazabileceğim o kadar şey varken koluma bu iki kelimeyi yazdım. Bunu düşünüp duruyordum; bir nedeni olmalı. Bence sesimizi çıkarmayalım ve adamın dediğini yapalım. Ancak hafızamızı geri kazanırsak bu duruma bir anlam verebiliriz.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Katılıyorum!” diye bağırdı Aris gereğinden fazla yüksek sesle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Oda tartışmaya gömüldüğü sırada Thomas sessizdi. Konuşmalar genel olarak Tava'nın tarafında olan Kayranlılar ve Teresa’yı destekleyen B Grubu üyeleri arasında geçiyordu. İstekleri tartışmak için daha kötü bir zamanlama olamazdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Sessiz olun!” diye kükredi Fare Adam, yumruğunu kürsüye vurarak. Devam etmeden önce herkesin susmasını bekledi. “Bakın, güvensizliğiniz için kimse sizi suçlamıyor. Fiziksel sınırlarınız zorlandı, arkadaşlarınızın öldüğünü gördünüz, saf dehşeti yaşadınız. Ama size söz veriyorum, her şey bittiğinde hiçbiriniz arkanıza bakmayacaksınız...”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Peki ya bunu istemiyorsak?” diye sordu Tava. “Ya hafızamızı geri almak istemiyorsak?” Thomas rahatlamış bir halde dönüp arkadaşına baktı. Tava tam da Thomas’in düşündüklerini dile getirmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fare Adam iç geçirdi. “Bunun sebebi gerçekten hatırlamak istememeniz mi yoksa bize güvenmemeniz mi?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Ah, size güvenmek için bir sebep göremiyorum,” diye karşılık verdi Tava.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Anlamıyor musunuz? Size zarar vermek istesek bunu zaten yapardık.” Adam başını kürsüye eğdi, ardından yeniden kaldırdı. “Kıymık’ın çıkarılmasını istemiyorsanız, o zaman çıkarmayız. Bir kenarda durup diğerlerini izleyebilirsiniz.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bu bir seçenek miydi yoksa blöf mü yapıyordu? Thomas adamın ses tonundan bunu anlayamamıştı ama ne olursa olsun cevabına şaşırmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Oda bir kez daha sessizleşti ve kimse konuşamadan Fare Adam sahneden inip odanın arka tarafındaki kapıya doğru yürümeye başladı. Kapının önüne geldiğinde dönüp yeniden onlara baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Hayatınızın sonuna kadar ailenizi hatırlamadan yaşamayı gerçekten istiyor musunuz? Ailenizi ve arkadaşlarınızı. En azından tüm bunlar başlamadan önce yaşamış olabileceğiniz birkaç güzel anıya tutunma şansını bile kaybetmek mi istiyorsunuz? Benim için hava hoş. Ama bu şansı bir kez daha yakalamayabilirsiniz.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Thomas kararını gözden geçirdi. Ailesini hatırlamayı çok istediği doğruydu. Bunu o kadar çok düşünmüştü ki... Ama İSYAN’ı iyi biliyordu. Ve bir kez daha onların tuzağına düşmeyecekti. Bu insanların, beynini bir kez daha kurcalamamaları için sonuna dek mücadele edecekti. Hem geri verdikleri anılara nasıl inanabilirdi ki?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Onu rahatsız eden bir şey daha vardı; Fare Adam’ın, Kıymık’ı çıkaracağını ilk söylediğinde hissettiği o ani duygu. İSYAN’ın, onun hatıraları olarak adlandırdığı şeye inanamayacağını bilmesinin yanı sıra korkuyordu. Eğer söyledikleri her şey doğruysa bile bunu yapabilecek olsa da geçmişiyle yüzleşmek istemiyordu. Eskiden olduğunu söyledikleri kişiyi anlamıyordu. Dahası, onu sevmiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fare Adam’ın kapıyı açıp odadan çıkışını izledi. Adam gider gitmez Thomas söylediklerini yalnızca onların duyması için Minho ve Newt’e yaklaştı. “Bunu yapamayız. Hayatta olmaz.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Minho, Thomas’ın omzunu sıktı. “Evet. O çıkıntılara gerçekten inansam bile, neden hatırlamak <i>isteyeyim</i> ki? Bana ve Alby’ye olanlara baksanıza.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Newt başıyla onayladı. “Kısa süre içinde bir hamle yapmamız gerekiyor. O zaman daha iyi hissetmek için birkaç kişiyi alt edeceğim.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Thomas ona katılıyordu ama dikkatli olmaları gerektiğinin de farkındaydı. “O kadar çabuk olmasa da olur,” dedi. “Bu işi batıramayız; en iyi fırsatı kollamalıyız.” Thomas, içine sızan güce şaşırdı; bunu hissetmeyeli uzun zaman oluyordu. Arkadaşlarıyla yeniden bir araya gelmişti ve Deneyler bitmişti, sonsuza dek. Öyle ya da böyle, artık İSYAN’ın istediklerini yapmayacaklardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ayağa kalktılar ve grup halinde kapıya doğru yürüdüler. Thomas tam kapının kulpunu tutup açacaktı ki durdu. Duyduğu şey moralinin bozulmasına neden oldu. Grubun geri kalanı hâlâ konuşuyordu ve birçoğu da hafızalarını geri almaya karar vermişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">Fare Adam konferans salonunun dışında bekliyordu. Onları yönlendirdiği penceresiz koridorda birkaç kez sağa sola döndükten sonra geniş, çelik bir kapının önüne geldiler. Kapı sıkıca sürgülenmişti ve içeriye dışarıdan hava girmiyor gibi görünüyordu. Beyazlar içindeki adam çelik kapıdaki bir girintiye anahtar kartı yerleştirdi ve birkaç tıklamanın ardından büyük metal levha, Thomas’a Kayran’daki kapıları hatırlatan bir gıcırdamayla açıldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Fakat bir kapı daha vardı; grubun tamamı küçük antreye girince Fare Adam ilk kapıyı kapadı ve aynı kartla İkincisini açtı. Kapının ardında hiçbir özelliği yokmuş gibi görünen bir oda vardı: aynı fayans döşeme ve koridor boyunca bej duvarlar... Bir sürü dolap ve tezgâh vardı. Ayrıca arka duvara yaslı birkaç yatak vardı ve hepsinin üstünden maske biçiminde tehditkâr görünümlü, parlak metal ve plastik hortumlar sarkıyordu. Thomas bunu suratına takmalarına izin verdiğini düşünemiyordu bile.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Fare Adam başıyla yatakları gösterdi. “ Kıymık’ı beyinlerinizden bu şekilde çıkaracağız,” diye açıkladı. “Endişelenmeyin, korkutucu göründüklerini biliyorum ama düşündüğünüz kadar acılı bir süreç olmayacak.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_"><i>“Düşündüğümüz kadar</i> mı?” diye tekrarladı Tava. “Bu hoşuma gitmedi. Yani gerçekten de canımızın yanacağını söylüyorsun.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Elbette hafif bir rahatsızlık hissedeceksiniz, sonuçta bu bir ameliyat,” dedi Fare Adam yatakların solundaki büyükbir makineye doğru ilerlerken. Makinenin üzerinde yanıp sönen onlarca ışık, düğme ve ekran vardı. “Beyninizin uzun süreli hafıza kısmından ufak bir cihaz çıkaracağız. Ama kulağa geldiği kadar kötü değil, sizi temin ederim.” Birkaç tuşa bastı ve odayı hafif bir uğultu sardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Bir dakika,” dedi Teresa. “Bu şey, bizi kontrol etmenizi sağlayan her neyse onu da çıkaracak mı?” Thomas’ın aklına Teresa’nın Alev’de hangardaki hali geldi. Çiftlik Evi’nde Alby’nin yatakta kıvranması. Gally’nin Chuck’ı öldürüşü. Hepsi de İSYAN’ın kontrolündeydi. Çok kısa bir anlığına Thomas kararından şüphe etti; kendini gerçekten onların insafına bırakabilir miydi? Ameliyatı yapmalarına izin vermeli miydi? Ama hemen sonra şüphesi yok oldu; bu, güvensizlikle ilgiliydi. Boyun eğmeyi reddediyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Teresa devam etti: “Peki ya...” Duraksayıp Thomas’a baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Thomas onun ne düşündüğünü biliyordu. Telepati yoluyla iletişim kurmalarını kastediyordu. Bunun sebep olduğu ve iletişim kurabildikleri sırada sanki aynı beyni kullanıyorlarmış gibi hissettiren tuhaf duyguyu saymıyordu bile. Bir anda bunun sonsuza dek yok olması fikri Thomas’ın çok hoşuna gitti. Belki Teresa’yı hissetmemenin verdiği boşluk hissi de böylece giderdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Teresa toparlandı ve devam etti: “Her şey çıkacak mı? <i>Her şey?”</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fare Adam başıyla onayladı. “Yok etme bölgenizin taslağını çıkarmamıza yarayan ufak cihaz dışında her şey. Ayrıca düşündüğün şeyi dile getirmene gerek yok, bunu gözlerinden anlayabiliyorum. Thomas, Aris ve sen artık o küçük numaranızı gerçekleştiremeyeceksiniz. Onu geçici olarak devre dışı bırakmıştık ama artık sonsuza dek çıkmış olacak. Fakat uzun dönem hafızanızı geri kazanacaksınız ve biz de beyinlerinizi kontrol edemeyeceğiz. Korkarım bu bir paket teklif. Pazarlıksız.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Odadakiler kıpırdanıp fısıldayarak birbirlerine bir şeyler sormaya başladılar. Herkesin aklından milyonlarca şey geçiyor olmalıydı. Düşünecek çok şey vardı; bir sürü olası sonuç... İSYAN’a öfkelenmek için bir sürü neden. Ama grubun mücadele arzusu, yerini her şeyin sona ereceğine dair hevese bırakmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Bu tam bir beyinsizlik,” dedi Tava. “Anladınız mı? Beyinsiz?” Aldığı tek karşılık birkaç kişinin homurdanması oldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Pekâlâ, sanırım hazır sayılırız,” diye duyurdu Fare Adam. “Ama son bir şey daha var. Hafızalarınızı geri almadan önce söylemeliyim. Testi hatırlamanızdansa benden duymanız daha iyi.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Neden bahsediyorsun?” diye sordu Harriett.</p>

  <p class="P_current__and__times_new_roman__and__12pt__and__left_indent__and__spacing_after__and__spacing_before__openpar_8_closepar___And__Spacing_After__And__Spacing_Before">Fare Adam’ın ifadesi bir anda ciddileşti ve ellerini arkasında birleştirdi. “Bazılarınız Işıla karşı bağışıksınız. Ama... bazılarınız değil. Listeyi okuyacağım, lütfen sonuçlan sakin bir şekilde kabullenmeye çalışın.”</p>
</body>
</html>
