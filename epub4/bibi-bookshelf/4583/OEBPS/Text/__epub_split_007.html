<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="chapter">
    <p class="metin">&nbsp;</p>

    <p class="metin">&nbsp;</p>

    <p class="metin">Bir gün Ankara, Küçükesat’taki dairemin telefonu çaldı; görüşmek için aranıyordum. Arayan Seferberlik Tetkik Kurulu’ndan Tank Binbaşı Yılmaz Akkılıç’tı. 1969 yılı başıydı, “Buluşalım.” dedi. Zafer Pasajı’nın alt katında bir mahalde buluştuk. Bana “Senin adını yakın çevremden sıkça duyuyorum, tekrar arayacağım.” dedi. Kısa bir süre sonra Akdeniz Caddesi’ndeki dairesinde Doğan Avcıoğlu ve Osman Köksal’la buluşturdu. Faaliyetlerinden söz ettiler, uzak durduğumu anladılar. Avcıoğlu ayrıldı. Akkılıç ve Köksal’la, yanılmıyorsam Köksal’ın Bahçelievler 5. duraktaki evine gittik.</p>

    <p class="metin">Büyük gizlilik ve sessizlik içinde daha önce Yön’de yayınlanan planlardan söz ettiler. Yarım saat kadar sonra ayrıldım. 4-5 gün kadar sonra Avcıoğlu ve Köksal, Kocatepe Camisi civarındaki bir arkadaşımın dairesine geldiler. Kısa bir görüşmeden sonra “Bizim gruba neden katılmıyorsun?” diye sordular. Bu tür faaliyetlere karışmak istemediğimi, haberdar olduğumu ve yakından takip ettiğimi anlattım. Ana sebep olarak ta; TİP’in programından yana olduğumu, 1963’te Gölcük’teki görev yıllarımdan itibaren ABD emperyalizmine karşı mücadele ettiğimden söz ettim.</p>

    <p class="metin">Bununla beraber, Avcıoğlu’ndan amaç ve programları hakkında ana çizgileri itibariyle bilgi vermesini rica ettim, bilgilendirdi. Köksal da bilgi verdi, ancak tabi senatörlüğü ve öncesindeki Madanoğlu ile birlikteki faaliyetlerini bildiğimden dikkatle dinlemedim.</p>

    <p class="metin">Avcıoğlu’nun komprime anlatımını dinledikten sonra “Devrim ve Yön’de okuduklarımı tekrarlıyorsunuz. Sivil-asker-aydın ittifakından söz ediyorsunuz. Bir sosyalist olarak ‘bizim lügatimizde böyle ittifak yoktur.” dedim. İlişkiyi de kesmedim.</p>

    <p class="metin">Buluşmamızdan birkaç gün sonra bu defa Doğan Avcıoğlu, Cemal Reşit Eyüpoğlu ve İlhami Soysal’la; Soysal’ın Çankaya’da Basın Sitesi’ndeki dairesinde buluştuk, faaliyetleri hakkında şunları açıkladılar: “7-8 kişilik (Cemal Madanoğlu, Tank Binbaşı, Yılmaz Akkılıç, Doğan Avcıoğlu, İlhami Soysal, Cemal Reşit Eyüpoğlu, İlhan Selçuk, Şevket Süreyya Aydemir ve büyük bir olasılıkla Altan Öymen’den oluşan) bir Devrim Konseyi, ve daha sonra Devrim Partisi Genel Sekreterliği kurulacak, böylece “devrimci-devletçi” bir sivil-asker-aydın ittifakı iktidarı oluşturulacak.” İtiraz ederek ‘Başbakan Demirel’in 1969 seçimlerine yoğun bir şekilde hazırlandığını, 1965 seçimlerindeki gibi arkasına Amerika’nın desteğini alarak, ezici bir çoğunlukla ve tek başına iktidarı almak amacıyla her çareye başvurduğunu, bunun önlenmesinin kaçınılmaz olduğunu, ve bu şekilde Türkiye’nin teslim alınacağını’ söyledim. Çözümün “kendi grupları”nın başarılı olmasından geçtiğini savundular.</p>

    <p class="metin">3-4 gün düşündükten sonra temel itirazlarımı saklı tutmak koşuluyla mücadeleye devam edeceğimi ve “sıfır askerli” çözüme katıldığımı ifade ettim.</p>

    <p class="metin">İlhan Selçuk’la ilgili tek söz etmemeleri dikkatimi fazlasıyla çekmekle beraber, bu konu hakkındaki düşüncelerini almayı ilerideki günlere bıraktım.</p>

    <p class="metin">Avcıoğlu, Eyüpoğlu, Soysal, ve Urfa’ya sürülünceye kadar Akkılıç’la her fırsatta temasta oldum.</p>

    <p class="metin">Ancak, Devrim’in bürosuna hiç uğramadım. Sadece Avcıoğlu ile onun meşhur “Kırmızı Anadol”unda haftada 3-4 kez, çok hareketli günlerde ise her gün buluştuk, görüştük.</p>

    <p class="metin">&nbsp;</p>

    <p class="h"><span class="librobold1">E. Piyade Korgeneral - Tabii Senatör<br class="calibre1"/>
    Cemal Madanoğlu Grubu</span></p>

    <p class="metin">Grubun üyeleri şunlardır:</p>

    <p class="metin">Doğan Avcıoğlu; Ankara Kolu Sorumlusu</p>

    <p class="metin">İlhami Soysal; Ankara Kolu Sorumlusu Yardımcısı</p>

    <p class="metin">Cemal Reşit Eyüpoğlu</p>

    <p class="metin">Şevket Süreyya Aydemir</p>

    <p class="metin">E. Piyade Albay, Tabii Senatör Osman Köksal</p>

    <p class="metin">Tank Binbaşı Yılmaz Akkılıç</p>

    <p class="metin">İlk dönemde Avcıoğlu, Soysal, Eyüpoğlu, Aydemir ve İlhan Selçuk’tan oluşan 5 sivil üyeli bir “Devrim Konseyi” oluşturulması öngörülüyordu. Daha sonra Madanoğlu ve Köksal da kabul edilerek üye sayısı 7’ye çıktı, sonra da Akkılıç (aktif görevdeydi) üye yapıldı; böylece 8 üyeli “Devrim Konseyi” oluşturuldu. Altan Öymen’in de ileride Devrim Konseyi üyesi yapılması planlandı.</p>

    <p class="metin">&nbsp;</p>

    <p class="metin">“Madanoğlu-Avcıoğlu 9 Mart 1971 Hareketi”nin ideolojisi ve amaçları ana çizgileri itibariyle şöyle ifade edilebilir:</p>

    <p class="metin">Madanoğlu-Avcıoğlu Hareketi; kuva-i millici ve ilerici bir hareketti. Antiemperyalistti. Cunta hareketi olarak nitelendirilemezdi. İlk aşamada iktidar alaşağı edilecek ve ardından Devrim Partisi kurulacaktı. Hazırlıklar tamamlanmıştı. 5 sivil üyeli Avcıoğlu Hareketi’nin asker üyelere önderlik etmesini amaçlayarak bu harekete katıldım.</p>

    <p class="metin">Avcıoğlu Hareketi; devlet erkinin tümünü bünyesinde toplayan tamamı sivillerden oluşan ‘Devrim Konseyi’, ‘Devrim Partisi’, ‘Devrim Güvenlik Genel Sekreterliği’ ve ‘Devrim Anayasası’ ile hayata geçirilecekti.</p>

    <p class="metin">Zaman içinde hareketin liderliği ve Ankara Sorumluluğu’nu üstlenmiş olan Avcıoğlu ile, hareketin İstanbul Sorumluluğu’nu üstlenmiş olan Selçuk arasında, esas itibariyle Selçuk’un; örgütlenme, örgüte üye kabullerinde koordinasyon, toplantı ve görüşmelerde güvenlik önlemleri ve sızmaları önleme konularında İstanbul Kolu’nun bağımsız hareket etmesi nedenleriyle bir liderlik sorunu yaşanmaya başlanmıştır. Selçuk’un sorumluluğunda yürütülen çalışmalara daha işin başında MİT Ajanı Mahir Kaynak’ın sızması ve bunun deşifre edilememesi hareketin tümünü büyük tehlikeye sokmuştur. Bu olgu; liderlik sorununu ciddi boyutlara taşımıştır.</p>

    <p class="metin">Madanoğlu; İstanbul’da yürütülen çalışmaların gizlilik içinde yürütülemeyeceği kanaatine varmış, bunun tek çözümünü ‘hiçbir sivilin yer almadığı “yüzde 100 asker” den oluşan bir örgüt inşası’nda görmüştür. Bununla beraber çalışmalara devam ediliyordu. Ancak Avcıoğlu ile Selçuk arasındaki liderlik sorunu alttan alta devam ediyordu, fakat bu konu örgüt tepe düzeyindeki 5-6 kişice biliniyordu.</p>

    <p class="metin">Raif Ertem, Cengiz Ballıkaya, Doğan Erdoğan, Hüseyin Onur, Ferruh Özdil, Ali Sirmen, Av. Orhan Pekey, Abidin Sezen ve Ahmet Güryüz Ketenci, İlhan Selçuk’un ekibinde idi.</p>

    <p class="metin">Siyasal Bilgiler’den Memduh Aytür, Özer Derbil, Ayhan Çilingiroğlu, Nejat Erder de öyle. Prof. Bahri Savcı ve Fakir Baykurt harekete destek veriyordu. Avrupa’dan dönen Altan Öymen, Devrim Konseyi hareketi çalışanları içinde görev aldı. Deniz Lisesi’nden sınıf arkadaşım İnşaat Yüksek Mühendis Dz. Binbaşı Sabahattin Sağıroğlu ve müşterek arkadaşımız, Makine-Uçak Yüksek Mühendis Hv. Binbaşı İbrahim Keskin, Numan Esin ile uzun uzun görüşmelerde bulunmuşlar, sonra da Esin’in içinde yer aldığı Orhan Kabibay Grubu’na girmişler. Bana gelip, iki de bir “Seninle bir şey konuşmak istiyoruz.” diyorlardı. Ben de geçiştiriyordum. Ne var ki bir gün “Numan Esin seninle görüşmek istiyor.” dediler. Esin’i tanıyor ve sayıyordum. Görüştüm, ama örgüte katılma talebine uzun süre hayır dedim. Fakat arkadaşlarım da ısrarlıydılar. Bir süre sonra onlara katıldım.</p>

    <p class="metin">O sıralar Tümgeneral Celil Gürkan Grubu’nca yürütülen hareket gittikçe güç kazanıyordu. Sabahattin Sağıroğlu; Numan Esin aracılığı ile Kabibay Grubu’na, İbrahim Keskin ise; Kabibay’ın güç birliği yaptığı, tamamı askerlerden oluşan Havacılar Grubu’na, ben de Doğan Avcıoğlu liderliğinde, Madanoğlu Grubu’na girmiştik. Havacılar Grubu ise 27 Mayıs 1960’tan beri hareketin içinde yer alan son derece güven duydukları Lojistik Başkanı Tuğamiral Vedi’i Bilget ile sürekli temas halinde idiler. Bilget onları ‘faşist’ olarak kabul ettiği için onlarla bir türlü anlaşamıyor; üstelik te sert tepki koyuyordu. Bunların hepsinden haberdardım. Çünkü Lojistik Başkanlığı’nda O’na bağlı olarak çalışıyordum. Donanma Komutanlığı yıllarından beri O’nu tanıyor ve görüşlerini biliyordum. Bilget Amiral’le görüşmeye; sadece Havacılar Grubu’ndan değil, O’nu 27 Mayıs 1960 döneminden çok iyi tanıyan, fakat bir türlü anlaşamadığı Celil Gürkan Grubu’ndan olan kara subayları da geliyordu. O dönemde kitabın 1. bölümünde anlattığım gibi Oramiral Celal Eyiceoğlu da bu faaliyetlerden haberdardı. Bizi gözaltında bulunduruyordu.</p>

    <p class="metin">Madanoğlu-Avcıoğlu Grubu Hareketi, MİT Ajanı Mahir Kaynak’ın sızmasıyla ABD’nin (CIA’nin) tam denetimine girmişti.</p>

    <p class="metin">Bir ‘sosyalist amiral’ olan Vedi’i Bilget’in; Madanoğlu-Avcıoğlu Hareketi’nin başına geçmesi ve diğer askeri grupları birleştirmesi gerekiyordu. O nedenle Avcıoğlu ile acilen görüşmesinin faydalı olacağını daima yineledim. Bilget kabul ettiğini bildirince görüşmeyi ayarladım.</p>

    <p class="metin">Görüşme, Altan Öymen’in Çankaya’daki evinde olacaktı. Doğan Avcıoğlu ve İlhami Soysal da evde bulunacaktı.</p>

    <p class="metin">O akşam Amiral Bilget, damadının pardösüsünü giydi, başına da bir kasket geçirdi. Gecenin karanlığında Öymen’in evinin kapısını çaldık. Baktım gözetleniyoruz, ama bizi tanımaları imkansız. İçeri girdik. Avcıoğlu 2-3 saat kadar Bilget Amiral’a çalışmaları hakkında bilgi verdi. Ardından sözü İlhami Soysal aldı. Altan Öymen dinlemekle kaldı, konuya girmedi. Çünkü harekata yeni dahil olmuştu. Ertesi gün Bilget bana “Ben bu açıklamalardan tatmin olmadım.” dedi. Ben de, “Biz bütün gruplarla temastayız. En iyisi siz bizimle olun. Çünkü diğer gruplar bir şey yapacaklar. Faşist generaller cuntasını getirecekler.” diye üsteledim.</p>

    <p class="metin">Bunun üzerine, “Yıllarca bu konuları seninle konuştuk. İkimiz de bu konuları aşmışız. Ama bunları bir tarafa bırakıyorum, giriyorum.” dedi.</p>

    <p class="metin">Bilget; Sabahattin Sağıroğlu ve İbrahim Keskin’i tanımıyordu, onları tanıştırdım. Biz böylece liderliğini Madanoğlu’nun yaptığı gruba girmiş olduk. Bir gün Bilget Amiral’e, “Biz, sizin Celil Gürkan grubuna girmenizi istiyoruz.” dedim. Bilget Amiral’i; Celil Gürkan Grubu’nun ilk toplantısına, tek kişiden oluşan ‘askeri grubun lideri’ olarak katılması için ikna ettim.</p>

    <p class="metin">Madanoğlu-Avcıoğlu Hareketi’nin önemli bir üyesi olan Yılmaz Akkılıç, aynı zamanda Celil Gürkan’la her kritik konu ve karar aşamasında birlikte olan değerli bir subaydı.</p>

    <p class="metin">Celil Gürkan, Akkılıç’ı Bilget Amiral’le tanıştırmıştı. Bilget Amiral, Celil Gürkan Grubu’nda kısa zamanda bilgi ve birikimi itibariyle itibar görmeye başlayınca, biz de planımızın diğer aşamasına geçtik.</p>

    <p class="metin">Bilget’ten, içimizden seçeceğimiz bir subayın Gürkan Grubu’na girmesi için destek vermesini istedik. Sabahattin Sağıroğlu, İbrahim Keskin ve ben bir araya geldik. Toplantıya benim katılmam istendi; toplantıya gittim.</p>

    <p class="metin">Bilget Amiral beni tanıttı ve Gürkan Grubu’na girmemin yolunu açacak bir konuşma yaptı.</p>

    <p class="metin">Toplantıda Celil Gürkan, yanında Amiral Vedi’i Bilget, tümgeneral Şükrü Köseoğlu, ve Deniz, Hava ve Kara Kuvvetlerine mensup subaylar vardı. Ben, söze “Çok sayıda genç subaylara sahibiz ve son derece güçlüyüz.” diyerek başladım. Gerçekten de öyle idi. Tabii ki onların hiçbirinin adından söz etmedim.</p>

    <p class="metin">Etimesgut’ta Hv. Yüzbaşı Orhan Savaşçı gerçekten çok etkindi. Ekibi ile bize destek veriyordu. Diğer Kuvvetler’de de güçlü subaylara sahiptik. Deniz Kuvvetleri’nde ise çok sayıda genç subay bizimle beraberdi.</p>

    <p class="metin">General Gürkan “Bazı isimler verebilir misin?” diye sordu. “Burada 50’ye yakın albay ve yukarısı rütbede subay var, çoğunu da tanımıyorum, o nedenle isim veremem.” dedim. “Çok güçlü sivil ilerici kadrolarla da beraberiz.” dedim.</p>

    <p class="metin">Örnek olarak; İlhami Soysal’ın adını vererek gösterecekleri tepkiyi ölçmek istedim. Uzunca bir konuşma yaptım. Konuşmamın sonuna doğru Gürkan bana “Bak Bilbilik, benim soyadım, kanı gür, bol kanlı anlamına gelen “Gürkan” ama ben kansızlıktan müstaribim biliyor musun?” dedi.</p>

    <p class="metin">Amiral Bilget araya girerek bana destek veren kısa ve öz bir konuşma yaptı. Gürkan, konuşmayı bize güven duyduğunu ve grupta faydalı çalışmalar yapacağımıza inandığını belirterek sonlandırdı. Çoğu birbirini tanımayan asker ve sivil, önemli kişilerle toplanılmıştı. MİT ve CIA’nin bu toplantıyı izleyeceğine şüphe yoktu. Bunu dikkate alarak; kimseyi tedirgin etmeyecek bir konuşma yapmaya çalışmıştım. Toplantıdan ayrıldım.</p>

    <p class="metin">&nbsp;</p>

    <p class="h"><span class="librobold1">Madanoğlu Hareketi Yemini</span></p>

    <p class="metin">“Türkiye’nin ulusal kurtuluşu için sömürgen düzeni yıkmak, gerici, tutucu ve gayri milli güçleri yok etmek, Türk toplumunu çağdaş uygarlık düzeyine ulaştırmak ve Gazi Mustafa Kemal Atatürk’ün ‘ulusal tam bağımsızlık’ ülküsünü gerçekleştirmek uğruna devrim örgütüne giriyorum. Üstüme düşen ödevi sınır ve engel tanımadan yapacağım, paylaştığım sırları sonuna dek saklayacağıma, Başkan’a ve Örgüte bağlı kalacağıma namusum, bayrağım ve silahım üzerine yemin ederim.”</p>

    <p class="metin">“Yemine uyulmazsa ne olur? Ölüm olmaz.”</p>

    <p class="metin">&nbsp;</p>

    <p class="h"><span class="librobold1">Devrimci Ordu Gücü (DOG) Bildirileri:</span></p>

    <p class="metin">Devrim Dergisi’nde 7 Nisan 1970 ve 16 Haziran 1970 tarihlerinde olmak üzere 2, ve Devrim Gazetesi’nde de 3 Kasım 1970 tarihinde 1 olmak üzere; toplam 3 Devrimci Ordu Gücü (DOG) bildirisi yayınlanmıştır. Bildiriler ağırlıklı olarak Ankara ve İstanbul’da posta kutularına atılarak elden dağıtılmıştır.</p>

    <p class="h"><span class="librobold1">7 Nisan 1970, Devrim Dergisi</span></p>

    <p class="h"><span class="librobold1">Devrimci Ordu Gücü Bildirisi - 1</span></p>

    <p class="metin">Büyük paşaların Anayasa’yı hiçe sayarak; devrimci gençlik konusunda AP İktidarı’nın görüşlerini kamuoyuna ilettikten hemen sonra tabandan zinde güçlerin sesi geldi. Demirel-Topaloğlu, AP İktidarı’nı aradan çekerek; zinde güçleri karşı karşıya bırakmak, onları bölmek ve parçalamak. Fakat tabandan gelen ses; devrimci kenetlenmenin bu oyunları boşa çıkaracağını gösterdi. Kenetlenmiş devrimcilerin bildirisinin tam metni aynen şöyledir:</p>

    <p class="metin">&nbsp;</p>

    <p class="metin"><span class="libroitalik">19 Mayıs 1919</span></p>

    <p class="metin"><span class="libroitalik">Vaziyet ve Manzarai-Umumiye;</span></p>

    <p class="metin">İktidar ve danışmanları, üniversitelerimizin gerçek Atatürkçü gençliğini sosyal ve ekonomik bunalımın yaratıcıları gibi göstererek halkla karşı karşıya getirme taktiğini başarıyla sürdürmekte;</p>

    <p class="metin">Yurt bütünlüğü, ulusal bağımsızlık, sosyal adalet ve Atatürkçülük ilkelerini savunmaktan başka suçları olmayan genç devrimciler coplanmakta, taşlı-sopalı saldırılara uğratılmakta, kurşunlanmakta.</p>

    <p class="metin">İrtica, politik kazancın en güçlü dayanağı olarak kabul edilmekte, yurdun her köşesinde devlet eli ve parasıyla hortlatılmakta, dışa bağımlılık, ulusal ekonomimizi bir kanser gibi kemirmekte, sömürü düzeninin iç ve dış temsilcileri, suçluluklarının korku ve telaşı içerisinde; devrim bilinçlenmesini sonlandıracak ve soygunların sürdürmelerine olanak verecek bir devlet yönetiminin formüllerini araştırmakta, en üst kademelerdeki resmi görevliler; bunalımların gerçek nedenlerinden habersiz, emperyalizmin destek ve himayesinde yeni bir Yunanistan denemesinin özlemi içerisinde sabırsızlanmaktadırlar. Parlamentoda en bayağı usullerle Mebus Pazarları kurulmakta, köklü reformların yerine, din duygu istismarcılığı ile vakit geçirilmekte, bir ihanet cuntasının siyasal haklarının geri verilmesi, asıl yurt sorunlarının yanında öncelik kazanabilmekte, siyasal iktidarın, sorumlu başları gaflet, dalalet ve hıyanet içerisinde bocalamakta, hatta kişisel çıkarların emperyalizmin emelleriyle birleştirebilmekte, Enosis, yurt coğrafyasının bağrına bir hançer gibi saplamaya hazırlanmakta.</p>

    <p class="metin">İşte bu koşullar karşısında, Türk Silahlı Kuvvetleri’nin sağlam bilinçli ve örgütlü kadroları Kemalist Devrimi sürdürmek için eyleme geçmeye hazır ve kararlıdırlar.</p>

    <p class="metin">Asker-sivil, bütün yurtseverleri, Atatürk geleneklerine uygun bir kenetlenme içinde bu kutsal savaşa katılabilmek üzere eylem beraberliğine çağırıyoruz.</p>

    <p class="sagnormal"><span class="libroitalik">Devrimci Ordu Gücü</span></p>

    <p class="metin">(<span class="librobold">Not:</span> Binbaşı Yılmaz Akkılıç tarafından kaleme alınmıştır.)</p>

    <p class="metin">&nbsp;</p>

    <p class="h"><span class="librobold1">16 Haziran 1970, Devrim Dergisi (Sayı 35)</span></p>

    <p class="h"><span class="librobold1">Devrimci Ordu Gücü Bildirisi - 2</span></p>

    <p class="metin">Yarıda bıraktırılan ve yolundan saptırılan Kemalist eylemi amaçlarına ulaştırabilmek için Devrim zorunludur. Bugünkü sömürgen düzen can çekişmektedir. İktidar ve muhalefetin; politik oligarşinin çıkarlarını sürdürme çabaları başarısız kalacaktır. Hiçbir tutucu tedbir, tehdit ve şiddet devrimci gelişmeyi durduramaz, geciktiremez. Kenetlenmiş ulusçu güçler devrimi gerçekleştirmek üzere eyleme geçmeye kararlıdırlar. Devrimin amacı; ülkenin tam bağımsızlığını gerçekleştirmek, halkın mutluluğunu sağlamak, gerçek bir halk yönetimi kurmak ve çağdaş uygarlık düzeyine bir an önce ulaşmaktır. Bu amaçla Devrimci Ordu Gücü aşağıdaki tedbirlerin en kısa sürede gerçekleştirilmesini zorunlu görür:</p>

    <p class="metin">1- Bir toprak devrimiyle, bey, ağa, şeyh, tefeci biçimindeki ortaçağdan kalma her türlü ilişki yok edilecektir. Köylü toprağın sahibi olacak, büyük üretim kooperatifleri yoluyla modernleşmesi sağlanacaktır.</p>

    <p class="metin">2- Bütün aileleri mesken sahibi yapabilmek amacıyla, arsa spekülasyonuna ve apartman ağalığına, kıyıların yağmalanmasına kamulaştırmalar yoluyla kesinlikle son verilecektir.</p>

    <p class="metin">3- Yeraltı servetlerimiz yabancı egemenliğinden kurtarılacaktır. Büyük maden yataklarımız devlet eliyle değerlendirilecektir.</p>

    <p class="metin">4- Büyük sanayi devlet eliyle kurulacak ve devletin elinde olacaktır. Devlet, küçük özel sermayenin, kalkınma planı çerçevesinde gelişmesine her türlü yardımı yapacaktır.</p>

    <p class="metin">5- Bankalar ve sigorta şirketleri devletleştirilecektir.</p>

    <p class="metin">6- İç ticarette devlet, üretici ve tüketici zararına işleyen arazi spekülasyonuna son verecektir. Alım-satım kooperatifleri geliştirilecektir.</p>

    <p class="metin">7- Devletçi bir kalkınma politikası izlenecektir. Ağır sanayi kurmaya yönelmiş ve özel kesim içinde uygulanması zorunlu bir kalkınma planı uygulanacaktır.</p>

    <p class="metin">8- 1961 Anayasası’nın vatandaşa, insan haysiyetine yaraşır bir yasama düzeyi ve güvenlik sağlamaya yönelmiş bütün sosyal amaçları gerçekleştirilecektir.</p>

    <p class="metin">9- Bütün irtica yuvaları kurutulacaktır.</p>

    <p class="metin">10- Devlet, halkın hizmetinde olacaktır. Devlet yönetimi, halkçı bir düşünceyle ve kalkınma gereklerine uygun biçimde yeni baştan düzenlenecektir. Eşit işe ücret ilkesine dayanan bir personel devrimi yapılacaktır.</p>

    <p class="metin">11- Ulusal ordu özlemi gerçekleştirilecektir. Ulusun dış ilişkileri, ulusal savunma stratejisine göre yeniden düzenlenecektir.</p>

    <p class="metin">12- Dış politika, bütün devletlerle dostluk ve barış içinde, ülkenin tam bağımsızlığını sağlamaya yönelecektir.</p>

    <p class="metin">Bu ana ilkeler çerçevesinde;</p>

    <p class="metin">Asker-sivil, bütün yurtseverleri Atatürk geleneklerine uygun bir kenetlenme içinde eylem beraberliğine çağırıyoruz.</p>

    <p class="sagnormal"><span class="libroitalik">Devrimci Ordu Gücü</span></p>

    <p class="metin">(<span class="librobold">Not:</span> İlhami Soysal tarafından kaleme alınmıştır.)</p>

    <p class="metin">&nbsp;</p>

    <p class="h"><span class="librobold1">3 Kasım 1970, Devrim Gazetesi (Sayı 55)</span></p>

    <p class="h"><span class="librobold1">Devrimci Ordu Gücü Bildirisi - 3</span></p>

    <p class="metin">Cumhuriyet Bayramı günü Ankara’da bir bildiri dağıtıldı. Devrimci Ordu Gücü’nün bu 3 numaralı bildirisinin tam metnini yayınlıyoruz.</p>

    <p class="metin">Devrimci Ordu gücü</p>

    <p class="metin">Bildiri No. 3</p>

    <p class="metin">29 Ekim 1970</p>

    <p class="metin">1- Türkiye; Mustafa Kemal doğrultusunda olmanın suç sayıldığı, devrim ve ahlâk düşmanlarının politik düzeydeki biçimsel egemenliklerini sürdürebilme çabası içinde bocaladıkları, devlet ve silahlı kuvvetlerin bir kısım büyük başlarının Kemalist Devrim Stratejisi’ni tarihin tozlu sayfalarının arasına gömmeye kalkıştıkları bir çelişkiler ülkesi olmaktan kurtarılmış olacaktır.</p>

    <p class="metin">2- Devrimci yapıda, devrimci girişimlere umut bağladıklarından şüphe edilenler, çağ ve bilim dışı en ilkel yöntemlerle yurdun dört bir yanında dağılıp susturulmaya çalışılmakta.</p>

    <p class="metin">Sömürü düzeninin aşağılık uygulayıcılarına, ulusun tüm ekonomik ve sosyal varlıklarının peşkeş çekebilme olanakları hazırlanmakta.</p>

    <p class="metin">3- Türk Silahlı Kuvvetleri’ni, gerçek devrimci gençlik ve işçi örgütleriyle karşı karşıya getirme oyunları tezgahlanmakta.</p>

    <p class="metin">4- Ülkemizdeki büyük sosyal dengesizlikler, devalüasyon sonrası koşullarının büsbütün körüklediği bir kapkaççılık ortamı içinde giderek artmakta.</p>

    <p class="metin">5- Yabancı ülkelerde bile, açılan kredilerin kullanılmasıyla ilgili rezaletlerin uyandırdığı telaş ve şaşkınlık; Türk Devleti’nin yöneticilerinden hesap sorma eğilimlerini uyandırmış bulunmakta.</p>

    <p class="metin">Demirel biraderlerinin, Sellefyan örneği bir gün ülkeyi terk edivermeleri ciddi bir ihtimal olarak ortaya çıkmakta.</p>

    <p class="metin">6- Sömürülen ve horlanan halk yığınları, içinde bırakıldıkları ekonomik ve sosyal perişanlık yüzünden; kolera ve salgın hastalıkların başlıca kurban durumuna gelmekte.</p>

    <p class="metin">7- Ülkemizi her geçen gün daha da gerileten bütün bu koşulların karşı devrimcileri parçalamak ve birbirine düşman etmek amacıyla yurtdışında ve içinde sinsi bir savaş sürdürmekte.</p>

    <p class="metin">Bütün bu koşullar altında Türk Devrimciler arasında Cumhuriyetin 48. yıldönümü mutlu bir bayram günü olarak kutlamanın anlamsızlığı ortada.</p>

    <p class="metin">Gaflet, dalalet ve hatta hıyanet içindeki iktidar başlarının umutlarının aksine, Devrimci Ordu Gücü dimdik ayakta ve ulusal varlığımıza kasteden iç ve dış düşmanlarımızın sömürü ve soygun düzeninin karşısındadır. Ülkemizi günden güne sömürgeleştiren bütün bu koşulların devam etmesine izin vermeyecektir.</p>

    <p class="metin">Türk Silahlı Kuvvetleri, Türk Gençliği, Tüm Devrimciler;</p>

    <p class="metin">Ulus yararına başlayacak olan devrimci savaşlar, asker-sivil, bütün yurtseverleri, Cumhuriyetimiz’in 48. yıldönümünü birlikte kutlamak için eylem beraberliğine çağırıyoruz.</p>

    <p class="sagnormal"><span class="libroitalik">Devrimci Ordu Gücü</span></p>

    <p class="metin">(<span class="librobold">Not:</span> İlhami Soysal tarafından kaleme alınmıştır.)</p>

    <p class="metin">&nbsp;</p>

    <p class="h"><span class="librobold1">Top. Tümgeneral Celil Gürkan Grubu</span></p>

    <p class="metin">1968-1969’da kurulan grubun çekirdek kadrosu aşağıdaki kişilerden oluşmuştur:</p>

    <p class="metin">Top. Tümgeneral Celil Gürkan - Kara Kuvvetleri Komutanlığı Plan Prensipler Başkanı</p>

    <p class="metin">Top. Tümgeneral Şükrü Köseoğlu - Genelkurmay Başkanlığı Merkez Daire Başkanı</p>

    <p class="metin">Tuğgeneral Mehmet Tuğcu - Genelkurmay Başkanlığı Genel Sekreteri</p>

    <p class="metin">Top. Tuğgeneral Mehmet Akar - Milli Savunma Bakanlığı Teftiş Daire Başkanı</p>

    <p class="metin">Top. Pilot Albay Hidayet Ilgar - Etimesgut Havacılık Okulu Komutanı</p>

    <p class="metin">&nbsp;</p>

    <p class="h"><span class="librobold1">Tuğamiral Vedi’i Bilget Grubu</span></p>

    <p class="metin">1968 yılı sonlarında kurulmuştur. 1969’da Doğan Avcıoğlu Grubuna katılmıştır. Grubun çekirdek kadrosu aşağıdaki kişilerden oluşmuştur:</p>

    <p class="metin">Tuğamiral Vedi’i Bilget - Dz. KK. Lojistik Başkanı</p>

    <p class="metin">Deniz Binbaşı Erol Bilbilik - Dz. KK. Lojistik Başkanlığı</p>

    <p class="metin">Yüksek İnşaat Mühendisi Dz. Binbaşı Sabahattin Sağıroğlu - Dz. KK. İnşaat Emlak Dairesi</p>

    <p class="metin">Deniz Gv. Yarbay Rasim Örnek - Dz. KK. Personel Eğitim Dairesi</p>

    <p class="metin">Deniz Kurmay Albay Faruk Yorulmaz - Donanma Komutanlığı</p>

    <p class="metin">Denizaltı Kurmay Albay Vural Vural - Deniz Harp Akademisi Komutanlığı</p>

    <p class="metin">Deniz Kurmay Binbaşı Güven Erkaya - Genelkurmay Başkanlığı Prensipler Başkan Korgeneral Atıf Erçıkan’ın emrinde görevli idi. 1970 yılı sonlarında Ankara’da Tunalı Hilmi Caddesinde bir yemekte tarafımdan yemin ettirilecek gruba üye olması sağlanmıştır. Verdiğim söz gereği görev yeri ve dışında kendisi ile hiçbir temasta bulunulmamıştır. Üyeliği vefat edinceye kadar gizli tutulmuştur.</p>

    <p class="metin">Top. Kara Kurmay Albay Eşref Bitlis - Bitlis, Ankara’ya gelerek General Gürkan’la görüşmüş ve Gürkan Grubuna katılmıştır. Gürkan bu konuda beni de bilgilendirmiştir.</p>

    <p class="metin">Piyade Kurmay Albay Bülent Türker - Çubuk Barajı alanı dahil olmak üzere o bölgenin güvenliğinden sorumlu 225. Alay Komutanı olarak başlangıç aşamasından itibaren General Gürkan’la gizlice görüşmüş ve gruba katılmıştır.</p>

    <p class="metin">Sonradan Korgeneral olan Türker; daha sonra MİT Başkanı E. Koramiral Bahattin Özülker’in müsteşarlığını yapmış, ardından MİT başkanlığına getirilmiştir.</p>

    <p class="metin"><span class="librobold">Not:</span> Grup / Genişletilmiş Grup olarak adlandırılan iç içe girmiş yapılar içinde “otonom” davranan, kendi inisiyatifini ortaya koymakta ısrarlı güçlü kişiler; konjenktürel gelişmelere göre “çatı örgütün” temel stratejilerini örtüleyen taktiklere de başvurmuşlardır.</p>

    <p class="metin">Madanoğlu Grubu içinde anayasa taslaklarını hazırlamak ve güç birliği yapılan gruplar tarafından hazırlanan taslakları inceleyerek tek taslak haline getirmekle görevli üye Cemal Reşit Eyüpoğlu idi. Aslında Eyüpoğlu; taslaklar üzerinde Avcıoğlu ile birlikte çalışıyorlardı. Taslakların hazırlanması konusunda Bahri Savcı, Mümtaz Soysal, İsmet Sungurbey’den yardım talep ediliyordu. Doğal olarak İlhan Selçuk da katkıda bulunuyordu. Bu çalışmalar Tank Binbaşı Yılmaz Kılıç ve bana veriliyordu. Biz de editoryal açıdan gözden geçirerek, daktilo ederek diğer gruplara veriyorduk. Anayasa çalışmaların yanı sıra finans, iletişim, koordinasyon ve ulaşım konularını, Eyüpoğlu’nun Ankara, Yıldız Blokları’ndaki dairesinde gözden geçiriyorduk. Burada anayasa çalışmalarıyla birlikte Devrim Partisi Tüzüğü, Devrim Mahkemeleri, Hakimler Savcılar Yüksek Kurulu görevini üstlenecek yeni bir yapılanmaya gidilmesi ve Bakanlar Kurulu’nun çalışma prosedürleri ile ilgili çalışmaları yürütüyorduk. Akkılıç deşifre edildikten sonra bir süre gözaltına alınıp, Urfa’ya sürgüne gönderilince bu çalışmalar ve yapılacak diğer çalışmaları ben devraldım.</p>

    <p class="metin">Ayrıca Celil Gürkan liderliğindeki grubun; karacı, havacı, denizci gruplarla birlikte yürüttüğü çalışmalar vardı.</p>

    <p class="metin">Bu çalışmaların koordinatörü Hava Kurmay Albay İlyas Albayrak’tı ve çalışmaları bana aktarıyordu. Ben de onlara bizim çalışmalarımızı aktarıyordum. Ama bizim çalışmalarımızın büyük bölümü; özellikle örgütlenmeye yönelik olanları onlarca kabul edilmiyordu. Çünkü onlar “yüzde yüz asker”, bizler ise “sivil-asker-aydın” ittifakına dayalı bir örgütlenme modelini savunuyorduk. Aramızda sürekli fikir çatışmaları yaşanıyordu.</p>

    <p class="metin">&nbsp;</p>

    <p class="h"><span class="librobold1">İlk Madanoğlu Grubu</span></p>

    <p class="metin">Grup; 27 Mayıs 1960 ihtilalini gerçekleştiren MBK (Milli Birlik Komitesi) üyelerinden 14’ünün, 13 Kasım 1961 günü yurtdışına sürgüne gönderilmesinden sonra komitenin dağılmasını takiben; E. Korgeneral Tabii Senatör Cemal Madanoğlu liderliğinde ve E. Piyade Kurmay Albay Tabii Senatör Osman Köksal dayanışması ile 1961-1962 yıllarında oluşturulmuştur.</p>

    <p class="metin">Örgütlenmenin; önce grubun İstanbul ve Marmara bölge sorumluları tarafından gerçekleştirilmesi kararı alınmıştır. Bu grup 1965 yılında İzmir temsilciliğini oluşturmak için çalışmalara başlamış, fakat tüm çabalarına karşın başarılı olamamıştır.</p>

    <p class="metin">Grup bu defa diğer gruplarla ittifak arayışlarına girişmiş ve sonuçta 1969 yılında Devrim Gazetesi çevresince oluşturulan “sivil-asker-aydın” grubuyla birleşmiştir.</p>

    <p class="metin">İlk Mandanoğlu Grubunun kadrosu aşağıdaki kişilerden oluşmuştur:</p>

    <p class="metin">&nbsp;</p>

    <p class="metin">E. Korgeneral Cemal Mandanoğlu</p>

    <p class="metin">E. Kurmay Albay Osman Köksal</p>

    <p class="metin">E. Kurmay Albay Necdet Düvencioğlu</p>

    <p class="metin">E. Kurmay Albay Zeki Ergun</p>

    <p class="metin">E. Tank Binbaşı Hıfzı Kaçar</p>

    <p class="metin">&nbsp;</p>

    <p class="h"><span class="librobold1">Akkılıç Grubu</span></p>

    <p class="metin">Grup; 27 Mayıs 1960 ihtilali, 22 Şubat, ve 21 Mayıs Talat Aydemir olayları içinde önemli görevler üstlenmiş, MBK üyelerinin çoğunca tanınan, güvenilen 12 Mart 1971 öncesi Seferberlik Tetkik Kurulu’nda özel personel statüsü ile kilit bir görevde bulunan Tank Binbaşı Yılmaz Akkılıç tarafından oluşturulmuştur. Akkılıç; Uğur Mumcu’nun İlhami Soysal’a telkini ve Soysal’ın da Avcıoğlu’na teklifi ile, tahminen 1967 yılında Madanoğlu’nun ilk grubu içinde yer almıştır.</p>

    <p class="metin">Akkılıç, E. Tuğgeneral Kenan Çoygun’un son derece güvendiği bir özel harekâtçıdır. Akkılıç’ın sınıf ve devre arkadaşı Piyade Bnb. Zeki Aydoğan bu grubun üyesidir.</p>

    <p class="metin">Akkılıç ve Aydoğan Ankara’da deşifre olmuştu. Akkılıç zaman zaman benim oturduğum Saraçoğlu Mahallesi’ndeki lojmana geliyordu ve çalışmalarda bulunuyorduk. Deşifre olunca bir süre Gülhane Asker Hastanesi’nde gözaltına alındı. Orada her gün Korgeneral Tevfik Türüng’ün itham, aşağılama ve işkenceli sorgulamalarına tabi tutuldu. Bir süre sonra da Urfa’ya sürgüne gönderildi. Resmi elbisesi, tabancası ve dokümanları bende kaldı.</p>

    <p class="metin">O süreçte oturduğum lojmana her an baskın yapılabilirdi, nitekim yapılacağını da öğrendik. Bir gece yarısı Cemal Reşit Eyüpoğlu, beni alacağımız acil önlemleri görüşmek ve uygulamak üzere Emek Mahallesi Yıldız Blokları’ndaki özel dairesine çağırdı. Burası, O’nunla ve diğerleri ile görüştüğümüz ve çalıştığımız daireydi.</p>

    <p class="metin">Sabaha kadar çalışarak acil önlemleri aldık. Akkılıç, zaman zaman Urfa’dan Diyarbakır’a oradan da Ankara’ya geliyordu.</p>

    <p class="metin">Diyarbakır Üs Komutanı Tuğgeneral Seyit Dicleli ve Kurmay Başkanı Kurmay Albay İrfan Bakırezen gruba yakındı ve bu konuda Akkılıç’a yardım ediyorlardı. Akkılıç’la buluşuyorduk. Akkılıç, Eyüpoğlu, Soysal, Avcıoğlu Gürkan, vb. ile de görüşüyordu.</p>

    <p class="metin">9 Mart 1971 günü düğmeye basılacağı için Ankara’ya gelmesini istedik.</p>

    <p class="metin">&nbsp;</p>

    <p class="h"><span class="librobold1">Arabacıoğlu Grubu</span></p>

    <p class="metin">Grup; Harp Akademileri çevresinde 1968 yılında kurulmuştur. Aynı yıl Madanoğlu’nun ilk grubu ile birleşmiştir.</p>

    <p class="metin">Grubun çekirdek kadrosu aşağıdaki kişilerden oluşmuştur:</p>

    <p class="metin">Kurmay Albay Adnan Arabacıoğlu</p>

    <p class="metin">Kurmay Albay Orhan Seyfi Güven</p>

    <p class="metin">Kurmay Albay İbrahim Artuç</p>

    <p class="metin">Kurmay Albay Fahrettin Tezel</p>

    <p class="metin">Deniz Kurmay Albay Cemalettin Korkut</p>

    <p class="metin">Deniz Kurmay Albay Adnan Kaptan</p>

    <p class="metin">&nbsp;</p>

    <p class="h"><span class="librobold1">Genişletilmiş Madanoğlu Grubu</span></p>

    <p class="metin">Yukarıda adları sıralanan Avcıoğlu, Madanoğlu, İlk Madanoğlu, Bilget ve Arabacıoğlu grupları aralarında anlaşarak birleşmişler ve Birleşik Madanoğlu Grubu’nu oluşturmuşlardır.</p>

    <p class="metin">Grup; Madanoğlu, Avcıoğlu, Selçuk, Soysal, Eyüpoğlu, Öymen, Çoygun, Aydoğan, Bilget, Bilbilik, Sağıroğlu, Örnek, Yorulmaz, Vural, Köksal, Düvencioğlu, Ergun, Kaçar, Güven, Artuç, Arabacıoğlu, Tezel ve Korkut’tan oluşmuştur.</p>

    <p class="metin">Grup; örgütlenmeyi İstanbul ve Ankara kolları aracılığıyla yürütme kararı almıştır. “Devrim Konseyi” için aydın-gençlik çevresi ve asker çevresinden olmak üzere 30 üyelik bir kadro öngörülmüştür.</p>

    <p class="metin">İstanbul Kolu:</p>

    <p class="metin">Selçuk, Kaçar, Düvencioğlu, Arabacıoğlu, Ergun, Tezel, Artuç, Güven, Kaptan ve Ballıkaya’dan oluşmaktadır.</p>

    <p class="metin">MİT, Mahir Kaynak vasıtasıyla, 1976 tarihi itibari ile bu gruba dolayısıyla; Genişletilmiş Madanoğlu Grubu’na sızmış ve faaliyetlerini denetim altına almıştır.</p>

    <p class="metin">Ankara Kolu:</p>

    <p class="metin">Madanoğlu, Köksal, Avcıoğlu, Soysal, Eyüpoğlu, Aydemir ve Öymen’den oluşmuştur.</p>

    <p class="metin">1971 yılı başında, 9 Mart Hareketi’nin içine MİT ajanı Mahir Kaynağı sızdıran Madanoğlu-Selçuk liderliğindeki İstanbul Kolu, Ankara Kolu’ndan fiilen kopmuştur.</p>

    <p class="metin">Madanoğlu ve Selçuk, Ankara’ya gelip Avcıoğlu, Eyüpoğlu ve Öymen’le buluşmuş, Madanoğlu’nun ifadesiyle “dükkân kapatılmıştır”.</p>

    <p class="metin">Buna karşın Ankara Kolu; 9 Mart Hareketi’nin ilkeleri doğrultusunda mücadele ve örgütlenmesine devam etme kararı almıştır, bunu gizli tutmuştur. Bu konu zaten faaliyetlerin ilk gününden beri asker kökenli üyeler arasında tartışılıyor, fakat bir türlü uzlaşma sağlanamıyordu.</p>

    <p class="metin">Bu konuda iki görüş çarpışıyordu. Birinci görüşe göre, Devrim Konseyi üyelerinin bir bölümünün sivillerden oluşmasını benimsiyor ve bunda ısrar ediyordu. Bu görüş sadece ben, Tuğamiral Vedi’i Bilget, Yüksek İnşaat Mühendisi Deniz Binbaşı Sabahattin Sağıroğlu, Tank Binbaşı Yılmaz Akkılıç ve Yüksek Makine ve Uçak Mühendisi Hava Binbaşı İbrahim Keskin tarafından destekleniyor ve kuvvetle savunuluyordu. Bu görüşe sahip olanların baştan beri azınlıkta kalmaları sonucu Devrim Konseyi üyelerinin tamamının askerlerden oluşmasına karar verilmiştir. Bu karar karşısında biz bir araya gelerek tamam mı devam mı konusunu tartıştık ve örgütte kalarak mücadele kararı aldık.</p>

    <p class="metin">&nbsp;</p>

    <p class="h"><span class="librobold1">Genişletilmiş Gürkan Grubu</span></p>

    <p class="metin">Yukarıda sözü edilen gruplar arasında görüşme ve stratejik işbirliğinde bulunma çalışmaları 1969 yılı sonunda aşağı yukarı sonuçlanmış ve alınan bu karar doğrultusunda tüm gruplar 1970 yılı başında Tümgeneral Celil Gürkan grubu ile birleşmiştir.</p>

    <p class="metin">&nbsp;</p>

    <p class="h"><span class="librobold1">Genişletilmiş Madanoğlu Grubu ve Oramiral Kemal Kayacan’la İlişkisi</span></p>

    <p class="metin">27 Mayıs 1960’tan önce bir fırsat yaratarak İngiltere’ye gitmiş olan Deniz Kurmay Albay Kemal Kayacan 27 Mayıs’ta Türkiye’de değildi. Döndüğünde Talat Aydemir hareketi ile beraberdi. Kuvvet dengeleri Aydemir aleyhine dönüşünce, “U-dönüşü” yaparak saf değiştirmiş ve O’na şiddetle karşı olmuştu. Bu yönleri ile onu bildiğimiz için Kemal Kayacan’a bizler hiç güvenmiyorduk.</p>

    <p class="metin">Kayacan; 12 Mart 1971’in 1. Ordu ve İstanbul Sıkıyönetim Komutanı Orgeneral Faik Türün’ün yardımcısı ve aynı zamanda da Donanma Komutanı’ydı. Türün’le beraber Erenköy ‘işkence köşkü’nün yöneticisiydi, onun suç ortağıydı. Katıksız bir NATO’cu ve Amerikancıydı.</p>

    <p class="metin">Kayacan’ın ayrıca bir süre Ekrem Acuner ile birlikte faaliyette bulunduğundan da haberdardık.</p>

    <p class="metin">O süreçte; Ekrem Acuner grubu olarak Korgeneral Faruk Gürler, Korgeneral Muhsin Batur ile birlikte başarılamamış bir darbe teşebbüsü içinde yer almıştı.</p>

    <p class="metin">Celil Gürkan’ın karacı ve Muhsin Batur’un havacı subayları, Kabibay-Solmazer-Esin Grubu ile diğer gruplar; Kayacan’ı tutuyorlardı.</p>

    <p class="metin">Amiral Vedi’i Bilget Grubu’ndan deniz subayları olarak bizler; Kayacan’ın Celil Gürkan grubu ile temas arayışlarını ve bundaki ısrarını Celil Gürkan’ı detaylı olarak bilgilendirerek engelliyorduk. Ancak Kabibay grubunun, Numan Esin’i Gölcük’e göndererek temaslarda bulunduğunu ve ona destek verdiklerini de biliyorduk.</p>

    <p class="metin">&nbsp;</p>

    <p class="h"><span class="librobold1">E. Top. Kurmay Albay Orhan Kabibay Grubu</span></p>

    <p class="metin">Grup; 27 Mayıs ihtilalini gerçekleştiren Milli Birlik Komitesi’nin 14 üyesinin, 13 Kasım 1961’de yurtdışına gönderilen üyelerinden ve Güven Partisi kurucularından olan Orhan Kabibay, Güven Partili İrfan Solmazer ve Milliyetçi Hareket Partisi kurucularından Numan Esin’in iştiraki ve aralarına E. Kurmay Yarbay Talat Turhan’ın da alınmasıyla Kabibay’ın liderliğinde 1963 yılında kurulmuştur. Esin “sivil-asker-aydın” kesimi, Solmazer de “devrimci gençlik” kesimini örgütlemekle görevlendirilmiştir. Doğan Avcıoğlu Grubu ile birleşip, daha sonra ayrılan Orhan Kabibay Grubu’nun çekirdek kadrosu aşağıdaki kişilerden oluşmuştur:</p>

    <p class="metin">E. Kurmay Albay Orhan Kabibay - 27 Mayıs 1960 ihtilalcisi, MBK üyesi, 14 MBK üyesinden biri olarak yurtdışına sürülenlerden, Cumhuriyet Halk Partisi, Sivas (1965) ve İstanbul (1969) milletvekili seçilmiştir. Celil Gürkan’ın Kuleli Askeri Lisesinden, Harp Okulundan ve Topçu Okulundan hem meslek hem de sınıf arkadaşıdır. 31 Mayıs 1939 Kara Harp Okulu mezunudur.</p>

    <p class="metin">Piyade E. Kurmay Yüzbaşı Numan Esin - 27 Mayıs 1960 ihtilalcisi, MBK üyesi, 14 MBK üyesinden biri olarak yurtdışına sürülenlerdendir. Kısa bir dönem Alparslan Türkeş’in Genel Başkan olduğu Cumhuriyetçi Köylü Milli Partisi’nde (CKMP) Genel Başkan Yardımcılığı yapmıştır. 1949 Harp Okulu mezunu, sınıf birincisi, 1959 Harp Akademisi mezunu, sınıf birincisi, Hukuk Fakültesi mezunudur. Havacılar grubundan Hava Kurmay Albay İlyas Albayrak ve Hava Kurmay Albay Kemal Tunusluoğlu’nun Kara Harp Okulu’ndan sınıf arkadaşıdır.</p>

    <p class="metin">E. Kurmay Binbaşı İrfan Solmazer - 27 Mayıs 1960 ihtilalcisi, ‘14’ler’den Kabibay’la birlikte CHP ve Güven Partisi milletvekilliği yapmıştır. Solmazer, KKK Faruk Gürler ile çok yakın irtibat halinde olmuştur.</p>

    <p class="metin">Top. E. Kurmay Yarbay Talat Turhan</p>

    <p class="metin">E. Hakim Albay Emin Değer - Orgeneral Faruk Gürler döneminde Milli Savunma Bakanlığı Hukuk Müşaviriydi.</p>

    <p class="metin">Avukat Fakih Özfakih - 27 Mayıs ihtilalinden sonra kurulan kurucu mecliste CHP kontenjanından görev aldı. Kurucu meclisteki görevi nedeniyle MBK üyeleri, ve bu arada da 14’lerden Orhan Kabibay ve Numan Esin ile yakın ve sıkı ilişkiler içindeydi. KKK. Faruk Gürler’in şahsi avukatıydı. CHP Konya Milletvekilliği yaptı.</p>

    <p class="metin">Avukat Doğan Tanyer - Grubun hukukçu üyesi. Anayasa çalışmalarında yer aldı.</p>

    <p class="metin">Ayrıntıya girmek gerekirse Kabibay, Esin, Solmazer, ve onların İstanbul’daki beyni Talat Turhan’la temastaydım. Onların sivil kesimden Avukat Fakih Özfakih, E. Hakim Albay Emin Değer ve onlara çok yakın duran Avukat Doğan Tanyer vardı.</p>

    <p class="metin">Kabibay; Esin, Solmazer, Turhan’dan oluşan grup içinde “lider” kabul edilen kişidir. Kabibay; yurtdışından döndükten sonra İsmet İnönü’nün CHP’sinde milletvekilliği yaptı. CHP içinde cuntalar kurdu. Bu işlere Turhan Feyzioğlu, Ekrem Paksüt, Sezai Orkunt’u da kattı. Solmazer’i müthiş kullandı.</p>

    <p class="metin">Solmazer de en az Kabibay kadar hareketli ve muğlaktır. 1973 Haziranı’nda bizler Erenköy’deki ‘işkence köşkü’ne kontrgerilla tarafından alındığımızda Kabibay’ın ifadesi dahi alınmamıştır. Her işin, her olayın mimarisi içinde olmasına rağmen ‘dokunulmazlık zırhı’na büründürülmüştür.</p>

    <p class="metin">12 Mart’tan bir gün sonraydı. Kabibay’ın Çankaya’daki Çin lokantası civarındaki evinde toplanmıştık. Kabibay o dönemde bel ağrısı çekmekteydi. ‘Rolling chair’ denilen bir koltukta bizi karşılamıştı.</p>

    <p class="metin">Hidayet Ilgar, İrfan Solmazer, Talat Turhan, Mehmet Heperler, çok sayıda sivil ve üniformalı karacı subay vardı.</p>

    <p class="metin">Her kafadan bir ses çıkıyordu. Solmazer, Turhan ve ben bir masada olayları değerlendiriyorduk. Bir ara Solmazer bana “Erol, kardeşim, sen denizcileri ihmal etmişsin.” deyiverdi.</p>

    <p class="metin">“Kimi ihmal etmişim?” diye sorduğumda, “Sarp Kuray’ı, Deniz Gezmiş’i ihmal etmişsin. Hiç temas kurmamışsın. Ama ben İstanbul’da, Ankara’da onlara mısır patlatır gibi bomba patlattırıyorum.” dedi.</p>

    <p class="metin">Şaşırdım kaldım. Turhan’ın da çok şaşırdığını o an anladım.</p>

    <p class="metin">“Başka neler yapıyorsunuz?” diye sorunca yanıtı şöyle oldu: “Deniz Gezmiş’i, Sarp Kuray’ı oturtuyorum. Demokratik bir tartışmayla eylem kararı alıyoruz. ABD Büyükelçiliği’nin ön kapısındaki polis kulübesinin taranmasına demokratik olarak karar veriyoruz. Bu tartışmada ben lider oluyorum. Emri ben veriyorum. ‘Gezmiş, ABD Büyükelçiliği polis kulübesini tara ve yok ol.’ diyorum. Sarp Kuray’a ‘Git şurayı bombala.’ diyorum.”</p>

    <p class="metin">Doğal olarak bu işlerden Kabibay’ın mutlak bilgisi oluyordu. Dolayısıyla Deniz Gezmiş’i, Sarp Kuray’ı herkesi kullandılar.</p>

    <p class="metin">İrfan Solmazer, 12 Mart’a 24 saat kala Almanya’ya uçuruldu, orada yaşadı. Milyarder işadamı olarak geri döndü. TIR filoları sahibi oldu. Kılına dokunulmadı. Büyük işadamı olarak Mersin’de yaşıyor.</p>

    <p class="metin">Size daha garip bir şey anlatayım:</p>

    <p class="metin">Orhan Kabibay, Kenan Evren cuntasına da yardımcı olmuştur. Kenan Evren; Danışma Meclisi’ni oluşturacağı zaman en az 30 meclis üyesi isim listesini Kabibay’dan istemiştir. Kabibay’da bu işi eski CHP Milletvekili Süreyya Koç’a havale etmiştir. Kabibay, Koç’un hazırladığı listeyi Evren’e sunmuştur. Yıllarca CHP milletvekilliği yapmış olan Süreyya Koç ise eski MİT’çi idi. Bunları anlatmaktaki amacım bu faaliyetlerden ders alınarak böyle hareketlere başvurulmamasıdır. Ama sadece askerler arasında değil, siviller içinde de bu tür faaliyetlere girişen oportünist kişiler mutlaka halka teşhir edilmelidir. Bunların yeni nesil Deniz Gezmiş ve Mahir Çayan’ları da kullanmaları önlenmelidir.</p>

    <p class="metin">&nbsp;</p>

    <p class="h"><span class="librobold1">Top. E. Kurmay Albay Ekrem Acuner<br class="calibre1"/>
    (Devrimci Kemalizm) Grubu</span></p>

    <p class="metin">Grup eski MBK üyesi, Tabii Senatör E. Kurmay Albay Ekrem Acuner liderliğinde kurulmuştur. Grubun eylem için düğmeye basması son anda Genelkurmay Başkanı Memduh Tağmaç’ın bizzat başında bulunduğu operasyonla önlenmiş ve grup çökertilmiştir. Grup üyelerinin tümü tayinler ve ordudan atılmalarla tasfiye olunmuştur. 1962’den başlayan ilk örgütlenme döneminde Korgeneral Faruk Gürler, Korgeneral Muhsin Batur ve Koramiral Kayacan bu grubun içinde yer almıştır.</p>

    <p class="metin">Grubun 1967’deki Genelkurmay operasyonuyla tasfiye edilmiş kuvvetleri, Madanoğlu-Avcıoğlu Grubu ile birleşme girişimleri yapmışlarsa da bir sonuç alınamamıştır.</p>

    <p class="metin">Grup 1969’da Yön dergisi grubundan ayrılan Kabibay grubu ile birleşmiştir.</p>

    <p class="metin">Acuner grubunun çekirdek kadrosu aşağıdaki kişilerden oluşmuştur:</p>

    <p class="metin">E. Kurmay Albay Ekrem Acuner</p>

    <p class="metin">Korgeneral Orhan Suerdem; Genelkurmay Denetleme Kurulu Başkanı</p>

    <p class="metin">Tuğamiral Burhan Durcan; Genelkurmay Başkanlığı</p>

    <p class="metin">Kurmay Albay Bahattin Taner; Ankara Merkez Komutanlığı Kurmay Başkanı</p>

    <p class="metin">Denizlatı Kurmay Albay Kadri Kalkan</p>

    <p class="metin">E. Tank Üsteğmen İlhan Baş</p>

    <p class="metin">O arada Acuner’le temasta olduğunu bildiğim Avcıoğlu’na, bunun doğru olmadığını sürekli olarak yineledim. Bununla beraber bir süre sonra “Acuner’le birlikte görüşelim.” dedi. Bu defa “Peki.” dedim.</p>

    <p class="metin">Kızılay’a paralel sokaktaki dairesinde uzunca bir görüşmede bulunduk. Ona göre İlhan Selçuk bir komünistti. Hemen itiraz ettim. O söylemlerine devam etti. Avcıoğlu’nun davranışlarından görüşmeye devam etmek istemediğini anladım ama devam ettik. O; çok güçlü, etkili ve seçkin kadrolu bir örgüte sahip olduklarını ve 1962’lerden bu yana çok etkin faaliyetlerde bulunduklarını ifade etti. Avcıoğlu grubunun üyelerinden rahatsızlık duyduğunu söyledi. Esti, gürledi! Biz de dinledik. Halbuki, grubunun Genelkurmay Başkanı Memduh Taçmaç’ın bizzat yönettiği bir operasyonla tamamen çökertildiğini biliyorduk. Uzun ve ağdalı cümlelerle konuşuyordu. Görüşmemizi bitirmek üzere iken bana “Amiralimiz sürekli senden söz ediyor.” dedi. Amiralimiz dediği; grubuna bağlı, son derece ihtiyatla hareket eden Deniz Kuvvetleri’nin en yetenekli, değerli, ayrıca ABD ile NATO karşıtı olan Tuğamiral Burhan Durcan’dı. Durcan’ı ben daha albaylığından beri yakından tanıyordum. Kanada’dan alınan B sınıfı gemileri onartarak, savaş gemisi niteliklerini kazandırdığını, kurmay yarbay ve kurmay albay rütbesindeki subaylardan oluşturduğu ekibinde; ABD karşıtı görüşlerin yanı sıra, bilgi, birikim ve tecrübeye sahip subaylar olduğunu biliyordum.</p>

    <p class="metin">Daha sonra Deniz Kuvvetleri Komutanı Oramiral Celal Eyiceoğlu tarafından Deniz Kuvvetleri Komutanlığı Karargâhı’ndaki görevinden alınıp Genelkurmay Başkanlığı’nda bir göreve atanarak uzaklaştırılan Durcan Amiral, doğrudan beraber olduğu subaylar aracılığıyla “Gel görüşelim.” mesajları vermekteydi. Durcan’la görüşmeye gitmeden önce bilgileri Avcıoğlu’na özetlemiştim. O nedenle Avcıoğlu, görüşmeye devam etmemizi istemişti.</p>

    <p class="metin">&nbsp;</p>

    <p class="h"><span class="librobold1">Hava Kuvvetleri’nde 9 Mart Toplantısı</span></p>

    <p class="metin">Toplantı 9 Mart 1971’de Hava Kuvvetleri Komutanlığı’nda saat 17-17:30 arasında yapıldı. Toplantıya Faruk Gürler, Muhsin Batur, Atıf Erçıkan, Celil Gürkan, Şükrü Köseoğlu, Ömer Çokgör ve Hava Kuvvetleri Kurmay Başkanı Korgeneral Ahmet Dural katıldı.</p>

    <p class="metin">Koridorlara doluşan, Hv. Kur. Albay Kemal Tunusluoğlu, Hv. Kur. Albay İlyas Albayrak, Hv. Pilot Albay Mehmet Heperler, Top Pilot Albay Hidayet Ilgar, Kara Yarbay Ümran Şensezgin, vb. subaylar toplantı sonucunu sabırsızlıkla bekliyorlardı. Gürler, toplantıya Genelkurmay İstihbarat Başkanı Korgeneral İhsan Över ve Genelkurmay Plan Prensipler Başkanı Korgeneral Atıf Erçıkan’la gelmiş. Över’e 9 Mart’ın bakanlar listesini okutmuş. Listedekiler için “Bunların çoğu komünist.” demiş. Muhsin Batur; Gürler’e “Devlet başkanı siz olacaksınız.” deyince, “Beni bu işten maruz görün.” demiş. “Celal Eyiceoğlu’na haber verdiniz mi?”, diye sorunca, Batur; “O adam zaten alargada bulunmayı tercih eder, ben ona bir şey söylemem.” demiş.</p>

    <p class="metin">Gürler, toplantıyı burada bitirmiş. “Hele bir yarın olsun, Yüksek Komuta Konseyi’nde devam ederiz.” demiş.</p>

    <p class="metin">Gürler ve Batur, Tağmaç’ın ordu evinde vereceği yemeğe gitmiştir.</p>

    <p class="metin">Celil Gürkan; bu toplantıyı şöyle değerlendirmiştir, “Bu toplantı ile artık devrimci mücadele bitmiştir.”. “9 Mart 1971 olayı alt-üst kademe çatışmasıdır. Muhsin Batur-Faruk Gürler kademesi ile Celil Gürkan kademesi arasında birlik ve beraberliğin koptuğu andır.” tespitini yapmıştır.</p>

    <p class="metin">&nbsp;</p>

    <p class="h"><span class="librobold1">Havacılar, Amiral Vedi’i Bilget’i Acilen 9 Mart Toplantısına Çağırıyor</span></p>

    <p class="metin">“9 Mart 1971 sabahı, Kasımpaşa Deniz Orduevi’ndeyim. Telefon çaldı. Karşımda Hv. Tuğgeneral Ömer Çokgör vardı. “Genel toplantı var. Her şey karara bağlanıyor. Size bir uçak gönderiyorum. Hemen gelin ve katılın.” dedi. Yüzümü buruşturdum.</p>

    <p class="metin">“Bakın generalim, ben bu işte yokum artık. Bunu daha önce de söyledim. Bu bir harekât değil, köşe kapmaca oldu. Uçak yollamayın, gelemeyeceğim. Gelemeyeceğim değil, gelmeyeceğim. Bunu üzülerek bildiririm. Dahası, toplantı aleyhinize olacak.</p>

    <p class="metin">Batur herkesi satacak, inanın.”</p>

    <p class="metin">Telefon kapanmıştı ki, yeniden arandım. Bu kez arayan, Deniz Kuvvetleri Kurmay Başkanı Koramiral Hilmi Fırat’tı. Taşkızak Tersanesine adım atar atmaz Hilmi Fırat’ın sürekli beni aradığını haber verdiler.</p>

    <p class="metin">“Varsın arasın görüşmeyeceğim,.” dedim. Tersane komutanının yüzü kıpkırmızı oldu.</p>

    <p class="metin">“Ama…”</p>

    <p class="metin">“Sana ne? Sen kıdemini bil, görüşmüyorum.”</p>

    <p class="metin">‘Ben yokum artık.’ dememe karşın durmadan telefonlar geliyordu. Muhsin Batur, Ömer Çokgör’ü çağırmış ve “Faruk Gürler ile görüşüp mutabık kaldık.” demişti.</p>

    <p class="metin">Mesai bitiminden sonra Batur’un odasında; O, Faruk Gürler, Atıf Erçıkan, Ahmet Dural, Hulusi Kaymaklı, Celil Gürkan, Şükrü Köseoğlu ve ben toplanacaktık. Batur bana ivedilikle ulaşılmasını istiyordu.</p>

    <p class="sagnormal"><span class="libroitalik">(Vedi’i Bilget, Girdap, Kastaş Y. İstanbul, 2002, s. 167-168)</span></p>

    <p class="metin">&nbsp;</p>

    <p class="metin">Ama bana gelen bir başka haber, Gürler’in, Batur ile görüşmeden önce Atıf Erçıkan’la konuştuğuydu.</p>

    <p class="metin">Erçıkan, 8 Mart 1971 gecesi Tağmaç’la uzun bir görüşmede bulunduktan sonra, sabahın erken saatlerinde Gürler’e gitmişti. Bir mesaj ilettiği güçlü olasılıktı. Daha sonra Mehmet Tuğcu da onlara katılmıştı.</p>

    <p class="metin">Hilmi Fırat hâlâ bana ulaşmaya çalışıyordu. Ama telefonlara çıkmıyordum. Akşam Numan Esin ve Dr. Memduh Eren ile görüştüm. Toplantı haberleri gelmişti. Batur, müdahale sonrasında kendisinin Başbakan, Gürler’in Devlet Başkanı olacağını söylemişti. Gürler’i ter basmıştı o anda. Çok heyecanlanmıştı. Ürkmüş bir havası vardı. Durmadan Eyiceoğlu’nun da harekete katılmasını, onsuz olmayacağını söyleyip duruyordu.</p>

    <p class="metin">Batur, karşı çıkıyordu. Gürler; herhangi bir karar çıkmamasını, ertesi gün yapılacak Genişletilmiş Komuta Konseyi toplantısına dek beklenilmesini önermişti. Dışarıda silahlı subaylar bekliyordu. Çokgör toplantıdan bir müdahale kararı çıkacağına hâlâ inançlıydı ve gereken eylemler için hazırlık yapmıştı.</p>

    <p class="metin">Batur, ona çok kızmıştı. Toplantı uzadıkça dışarıdakiler de sinirleniyorlardı.</p>

    <p class="metin">Hidayet Ilgar, “Gelin içeri girelim ve kararı çıkarttıralım.” demişti. Herkes odaya yönelmişti. Ilgar, tam kapıyı açacakken bakmıştı ki arkasında tek kişi yok.</p>

    <p class="metin">O sırada kapı içeriden açılmış, Batur ve Gürler dışarı çıkmışlardı. Bir süre sonra da arabalarına binip Tağmaç’ın Orduevi’nde verdiği akşam yemeğine gitmişlerdi.</p>

    <p class="metin">Yemekte ertesi gün yapılacak Genişletilmiş Komuta Konseyi toplantısına katılacak Korgeneral, Orgeneral ve Amiraller buluşacaklardı. Memduh Eren hem çok kızgındı, hem de gülüyordu.</p>

    <p class="metin">“Düdük harekâtı, güdük oldu.” dedi.</p>

    <p class="sagnormal"><span class="libroitalik">(Vedi’i Bilget, Girdap, Kastaş Y. İstanbul 2002. S. 168)</span></p>

    <p class="metin">&nbsp;</p>

    <p class="metin"><span class="librobold">Celal Eyiceoğlu, Amiral Bilget’i Ankara’dan Uzaklaştırıyor</span></p>

    <p class="metin">8 Mart 1971 günü denetim gezisi bitmişti ve Ankara’ya dönüyorduk. Komutan Eyiceoğlu’na bir mesaj geldi.</p>

    <p class="metin">Gözlerini bana çevirdi ve oldukça yavaş, ama o denli de kesin konuştu.</p>

    <p class="metin">“Ankara’ya iner inmez hemen İstanbul’a Taşkızak Tersanesi’ne gideceksin. Eve bile uğramayacaksın. Araban seni bekliyor. Anında hareket ediyorsun.”</p>

    <p class="metin">Komutan Eyiceoğlu’nun ‘zamanlaması’ da fena değildi. Beni Ankara’dan ve Karargâhtan uzaklaştırdı, yine aldı yanına, İzmir’e denetim gezisine gittik. Günlerden 7 Mart 1971 idi. Öteden beriden, havadan sudan söz ediyorduk. Hep konuştuklarımız aramızda bir içtenlik kalmadığına işaret ediyordu. Eyiceoğlu, harekâtın yapılacağını, benim de etkin bir konumda bulunacağımı sanıyordu hâlâ.</p>

    <p class="metin">Oysa ben, harekât filan olmayacağından emindim artık ve gelişmelerden giderek büyük kaygı duyuyordum. Kaygım, harekâtın biçiminden ve vardığı olanaksızlık noktasından çok daha ötelerdeydi. Çok daha geniş kapsamlı bir tedirginlik içindeydim. Türkiye’de son sürede gelişen Anti-Amerikan saldırıların, sıradan bir gençlik tepkisi olduğuna inanmamaya başlamıştım. Bunun için güçlü nedenlerim de vardı.”</p>

    <p class="sagnormal"><span class="libroitalik">(Vedi’i Bilget, Girdap 1, Kastaş Y. İstanbul 2002, s. 162-166.)</span></p>

    <p class="metin">&nbsp;</p>

    <p class="h"><span class="librobold1">Bilget Amiral, Çokgör’ün Evindeki Toplantıda<br class="calibre1"/>
    ‘Her Şey Bitti.’ Diyor</span></p>

    <p class="metin">“D gününden D saatinden harekâtın bitimine dek açıklanmasın, radyoda bildirilsin. Aynı zamanda görev zarfları kuryeler ile iletilsin, zarfı alan hemen toplantı yeri olacak Kara Harp Okulu’na gelsin” dedim. Bunun tedirginlik yaratacağı ileri sürüldü. Konsey üyelerinin kimler olacakları şimdiden kendilerine açıklanmalıydı. Kabul ettim.</p>

    <p class="metin">Celil Gürkan ile İlyas Albayrak sürekli not tutuyorlardı. Sonunda ciddi ve kararlı aşamaya gelindiği izlenimi vardı.</p>

    <p class="metin">Ne ki, Atıf Erçıkan’ın üzerindeki paltoyla ikide bir tuvalete girip çıkması bu izlenimi bozuyordu.</p>

    <p class="metin">Arada bir sanki bir sancısı varmış gibi de eliyle göğsüne bastırıyordu.</p>

    <p class="metin">Kimlere ne görevler verileceğini yeniden tek tek saymaya başlamıştım. “Genelkurmay Başkanı Atıf Erçıkan olacak.” deyince, Erçıkan oturduğu koltukta bayılıverdi.</p>

    <p class="metin">Birden toplantı dağılır gibi oldu. “‘D günü D saati’ saptanmadan kimse buradan ayrılamaz.” dememe karşın Ömer Çokgör eşinin eve geldiğini ve dağılmamız gerektiğini söyledi.</p>

    <p class="metin">Evden çıkarken, yeniden Erçıkan’ın durumu irdelendi. Denizci arkadaşlar ve genç subaylarla birlikte Erçıkan’ın saf dışı bırakılması gerekliliğini savunduk.</p>

    <p class="metin">Ne ki, Celil Gürkan ve Şükrü Köseoğlu kaygılarımızı anlayışla karşılamalarına rağmen, Erçıkan’a çok fazla bilgi aktarıldığını ve artık saf dışı bırakılmasının olanaksızlığını öne çıkardılar. Yılmaz Akkılıç ise sert bir tutumla yanıtladı:</p>

    <p class="metin">“Bu durumda O bizi saf dışı bırakacaktır.”</p>

    <p class="sagnormal"><span class="libroitalik">(Vedi’i Bilget, Girdap, Kastaş Y. İstanbul 2002, s. 153)</span></p>

    <p class="metin">&nbsp;</p>

    <p class="metin">Celil Gürkan, Atıf Erçıkan’la bir kez daha baş başa görüşmemizi istiyordu. Tutumuna doğrudan tanık olmalıydık. Çünkü Gürler, kendisine ilettiği harekât dosyasını geri vermişti. Herhangi bir şey söylememiş, yalnızca “Söylendiği kadar solda değilmişsiniz.” yorumunda bulunmuştu.</p>

    <p class="metin">‘Telefon Atıf’ ile görüşmek gereksizdi. Onun kim olduğu, dünü bugünü biliniyordu. Ama bu kanıyı en çok benimle birlikte denizci grup ve diğer kuvvetlerin genç subayları paylaşıyordu. Generallerin de kesinlikle ve kişisel olarak inanmaları gerekiyordu belki de.</p>

    <p class="metin">Kırmadım, öneriyi kabul ettim. Kara Kuvvetleri Komutanlığı’na gittim, Şükrü Köseoğlu’nun odasına girdim.</p>

    <p class="metin">Celil Gürkan, Ömer Çokgör ve Atıf Erçıkan gelmişlerdi.</p>

    <p class="metin">Celil Gürkan, Batur’un istemiyle Gürler’e verdiği harekât dosyasının kendisine iade edildiğini, Gürler’in ikircikli tutumunun kaygı verici olduğunu anlattı.</p>

    <p class="metin">Herkes sessizdi. Uzun süredir kendini belli eden tek anlamlı ve tek göstergeli bir olmazlığın suskunluğuna yansıyış anıydı bu. Birden Atıf Erçıkan yerinden doğruldu. Sert bir sesle konuştu.</p>

    <p class="metin">“Faruk Gürler’e artık gerek yok! Ben varım. Ben emir vereceğim.”</p>

    <p class="metin">Artık kesinlikle anlamıştım: Benim için her şey 1968’in Şubat ayı sonunda başlamıştı ve 1971’in Şubat ayı sonunda bitmişti.’</p>

    <p class="sagnormal"><span class="libroitalik">(Vedi’i Bilget, Girdap, Kastaş Y. İstanbul, 2002, s. 155-156)</span></p>

    <p class="metin">&nbsp;</p>

    <p class="h"><span class="librobold1">Bilget Amiral, Bahçelievler Toplantısını Terk Ediyor</span></p>

    <p class="metin">“Toplantıya gittim. Tüm kadro oradaydı. Herkes Atıf Erçıkan’ın gelmesini bekliyordu. Ama ortada yoktu. Başrole soyunmuştu ya sahneye hep son anda çıkacaktı.</p>

    <p class="metin">Zaman ilerliyor, hazret gelmiyordu bir türlü. Herkes Erçıkan’ın gelmesini bekliyordu. Bu arada konuşuluyor, çay, kahve, içki içiliyor, salon sigara dumanından geçilmiyordu.</p>

    <p class="metin">Sinirlenmiştim. Ev sahibimize döndüm. ‘Sayın İlyas Albayrak dedim. Toplantı burada mı, yoksa başka bir yerde mi yapılacak?’</p>

    <p class="metin">‘Elbette burada amiralim.’</p>

    <p class="metin">İlyas Albayrak, Yılmaz Akkılıç fırladılar, Erçıkan’ı almak için evine gittiler. Yarım saat sonra ikisi birden döndüler. Arkalarından Erçıkan geldi. Nefes nefeseydi:</p>

    <p class="metin">Sırtındaki paltoyu çıkarmadan gitti bir yere oturdu.</p>

    <p class="metin">Gece de gün gibi kötü geçiyordu ve ben de kötü olmaya başlamıştım ve ayağa kalkıp bağırdım.</p>

    <p class="metin">İşin ciddiyeti berkemal burada arkadaşlar. Hani gündem açıklanacaktı? Hani “D günü” açıklanacaktı?</p>

    <p class="metin">Hiçbir şey olamaz, bu gidişle. Ben bu işte yokum artık istifa ediyorum!</p>

    <p class="metin">Vurdum kapıyı, dışarı çıktım. Dönmem için arkamdan gelenleri itekledim. Kendimi sokağa attım.</p>

    <p class="metin">(Vedi’i Bilget, Girdap, Kaştaş Y. İstanbul, 2002. S. 153)</p>

    <p class="metin">Sabahleyin İlyas Albayrak geldi odama, geceki tutumundan tek söz etmedi. Ama daha önemli haberleri vardı.</p>

    <p class="metin">Yılmaz Akkılıç ile birlikte Erçıkan’ı evinden almaya gittikleri sürece ilişkin.</p>

    <p class="metin">Akkılıç, Erçıkan’a bir soru sormuş o da yanıt olarak durumu Tağmaç’a bildirdiğini ve köşke çıkıp Cumhurbaşkanı Cevdet Sunay’a anlatacaklarını söylemiş. Onlar da askermiş, hiç bilmemeleri olur muymuş?</p>

    <p class="metin">Akkılıç çok kızmış, çıkıp gitmiş evden. Erçıkan arkalarından nefes nefese zar zor yetişmiş toplantıya.</p>

    <p class="metin">İlgisizce baktım Albayrak’ın yüzüne. Denizci arkadaşlarla birlikte birkaç kez uyarmıştı kendilerini Erçıkan’a karşı. Ben yokum demiştim ya, bu uyarıları yinelemedim.”</p>

    <p class="sagnormal"><span class="libroitalik">(Vedi’i Bilget, Girdap, Kastaş Y. İstanbul 2002, s. 155-156)</span></p>

    <p class="metin">&nbsp;</p>

    <p class="h"><span class="librobold1">Emekli Tuğamiral Vedi’i Bilget,<br class="calibre1"/>
    Erenköy İşkence Köşküne Alınmıyor</span></p>

    <p class="metin">“1 Haziran 1973 günü İstanbul Sıkıyönetimi, ‘cunta faaliyeti içinde bulunmak’ suçlamalarında gemi azıya almıştı.</p>

    <p class="metin">Celil Gürkan, İzmir’de gözaltına alınıp İstanbul’a getirilmiş ve MİT’in Ziverbey’deki sorgu evine götürülmüştü. Ardından Ömer Çokgör, İlyas Albayrak, Bahattin Taner, Nedim Arat, Fakif Özfakih ve Erol Bilbilik gözaltına alındılar.</p>

    <p class="metin">Korutürk; CHP Genel Başkanı Bülent Ecevit’in, Batur’u CHP’ye katılmaya davet ettiğini ve seçimlerde İstanbul’dan liste başına koyacağını bildirdiğini duymuştu. 2 Haziran’da Batur’u çağırdı ve öneriyi kabul etmemesini, bu durumun ülkede başka gerilimlere neden olabileceğini, siyasete girmek istiyorsa emekli olunca onu Kontenjan Senatörü yapacağını söyledi. Kimsenin kendisinden ummamasına karşın Korutürk, bu sözleri bir ordu başkomutanı gibi emredercesine söylemişti.</p>

    <p class="metin">Batur şaşırdı ve sustu. Ertesi gün Ecevit’in önerisini geri çevirdi.</p>

    <p class="metin">4 Haziran 1973’te Amiral Bahattin Özülker’den bir haber geldi. Celil Gürkan’ın gözaltına alındığını duyar duymaz Fahri Korutürk (Cumhurbaşkanı), Genelkurmay 2. Başkanı Turgut Sunalp’i çağırtmıştı:</p>

    <p class="metin">‘Neler çevirdiğinizi biliyorum. Bilget Amiral’e dokunursanız karışmam.’ demişti. Şaşırdım kaldım. Özülker, ‘bu arada rahat durmamı’ diliyordu. Sunalp’i sıkıştıran sadece Korutürk değildi.</p>

    <p class="metin">Kemal Kayacan da İstanbul’daki gelişimin farkındaydı. ‘Bir cunta yönetimi getirmek amacıyla ihtilal öngören, gizli örgütün en üst kademesini elinde bulunduran zevatın; yüksek askeri rütbeli kişilerden oluştuğu, ve bunları suçlayacak kanıt toplamak için eyleme geçildiğini’ anlamıştı. 5 Haziran’da Muhsin Batur’la görüştü. Birlikte Genelkurmay Başkanı Semih Sancar’a gittiler. Kısa bir konuşmadan sonra çıktılar. Sancar; Sunalp’i çağırdı ve çok sert bir dille suçladı.</p>

    <p class="metin">Sunalp’e düşen; İstanbul’u arayıp Faik Türün’ü uyarmaktı. Sancar, Tağmaç değildi. Ertesi gün Celil Gürkan, İlyas Albayrak ve Fakih Özfakih serbest bırakıldılar.</p>

    <p class="metin">8 Haziran’da Sıkıyönetim’deki duruşmada Numan Esin ayakkabı ve çoraplarını çıkardı, üstündekileri soyundu. Ayakları ve vücudundaki yaraları, vurukları gösterdi.</p>

    <p class="metin">Bunların işkence izleri olduğunu söyledi. İstanbul’daki MİT sorgu evinde subaylar eski bir subaya işkence etmişlerdi.</p>

    <p class="metin">Savcı ve yargıçlar sustular, başlarını öne eğdiler.”</p>

    <p class="sagnormal"><span class="libroitalik">(Vedi’i Bilget, Girdap-1 Kastaş Y, İstanbul 2002. S. 289-290)</span></p>

    <p class="metin">&nbsp;</p>

    <p class="h"><span class="librobold1">Tuğgeneral Lütfü Erol, Avcıoğlu Hareketi İstanbul Kolu’nu Tutuklatacaktı</span></p>

    <p class="metin">9 Mart 1971 Hareketi İstanbul koluna mensup subaylarla, İstanbul’daki son hazırlıkları gözden geçirmek üzere İstanbul 3. Kolordu ve Garnizon Komutanlığı Kurmay Başkanı Tuğgeneral Lütfü Erol’un Balmumcu’daki lojmanında bir toplantı yapıldı. Toplantı şöyle cereyan etti:</p>

    <p class="metin">1970’in son aylarında Etimesgut Askeri Havaalanı’ndan kalkan bir uçakla, Hava Kurmay Albay İlyas Albayrak, Topçu Pilot Albay Hidayet Ilgar ve Deniz Binbaşı Erol Bilbilik Yeşilköy Askeri Havaalanı’na indiler.</p>

    <p class="metin">İstanbul 3. Kolordu ve Garnizon Komutanlığı Kurmay Başkanı Tuğgeneral Ömer Lütfü Erol’un Balmumcu’daki lojmanına giderek İstanbul Kolu ile bir araya geldiler. Kendilerine bu görev Celil Gürkan tarafından verilmişti, çok önemliydi ve son hazırlıklar değerlendirilerek Hareket’in düğmesine basılacaktı.</p>

    <p class="metin">Toplantıya Lütfü Erol, Kara Kurmay Albay Nedim Arat ve Denizaltı Kurmay Albay Vural Vural katıldı.</p>

    <p class="metin">İstanbul’da hedef alınan siviller listesi konusu ele alındığında Albay Emin Arat, İlhan Selçuk, İlhami Soysal, Mümtaz Soysal, Çetin Altan ve o dönemde Cumhuriyet’te İlhan Selçuk’la birlikte olan aydınların ismini okumaya ve komünist olduklarını söylemeye başladı.</p>

    <p class="metin">Lütfü Erol, listeyi Arat ve Vural’la birlikte hazırladıklarını ifade etti. Biz sert tepki verdik. Mümtaz Soysal ve Çetin Altan dışındakilerin bizimle beraber olduklarını açıkladık. Onlar listelerini ısrarla savunmaya devam edince; biz toplantıyı hemen terk ederek aynı uçakla Ankara’ya döndük. Bahçelievler’deki toplantıda Celil Gürkan’la birlikte Ankara Kolu’nun diğer tüm üyelerine olayı ayrıntılarıyla anlattık. Liste burada da büyük tepkiye neden oldu ve şaşkınlık yarattı.</p>

    <p class="metin">Lütfü Erol’un bu işin mimarı olması ise özellikle karacıları çok şaşırttı. Bu olay, 9 Mart 1971 Hareketi içindeki Avcıoğlu grubunun istenmediğini ve onların hedefinde olduklarını açıkça ortaya koymaktaydı. Daha sonra; Hava Kurmay Albay Siyami Taştan’ın (daha sonra Hava KK oldu) Harem’de bir apartman dairesinde Memduh Ünlütürk ile toplantılar yaptığını, bu toplantılarda Faik Türün’ün İstihbarat Şube Müdürü Albay Şahap Atalay ve Lütfü Erol’un adamı Albay Bedri Buluç’un da katıldığını tespit ettim. Buluç’un sadece bu toplantılara değil, İstanbul’da önemli operasyonlara da katıldığını öğrendim. Belli ki Avcıoğlu Hareketi İstanbul Kolu’nun tutuklanacaklar listesi sözü edilen toplantılara katılanlarca hazırlanmıştır. 1970 sonrasında İstanbul bölgesi örgütsel faaliyetlerden sorumlu 3. Kolordu Komutanlığı Kurmay Başkanı olarak Lütfü Erol da mimarlığına soyunduğu bu planı onaylayacaktı.</p>

    <p class="metin">Vedi’i Bilget Amiral’in toplantılarımızda “Lütfü Erol, Faik Türün’ün adamıdır.” demesinin nedeni bunlardan haberdar olmasıydı.</p>

    <p class="metin">&nbsp;</p>

    <p class="h"><span class="librobold1">9 Mart 1971 Hareketinin Devrim Konsey Üyeleri</span></p>

    <p class="metin">1971 Ocak ayında Devrim Konseyi üyelerinin tesbiti için Hava Pilot Tuğgeneral Ömer Çokgör’ün Ankara’daki evinde yapılan son toplantıda 32 Karacı, 11 Havacı ve 7 Denizci olmak üzere 50 kişi Devrim Konseyi üyeliğine seçilmiştir.</p>

    <p class="metin">Üyeler şunlardır:</p>

    <p class="metin"><span class="libroitalik">Kara Subayları:</span></p>

    <p class="metin">Orgeneral Faruk Gürler</p>

    <p class="metin">Korgeneral Atıf Erçıkan</p>

    <p class="metin">Korgeneral Orhan Suerdem</p>

    <p class="metin">Tümgeneral Şükrü Köseoğlu</p>

    <p class="metin">Tuğgeneral Mehmet Tuğcu</p>

    <p class="metin">Tuğgeneral Lütfü Erol</p>

    <p class="metin">Tuğgeneral Necati İnoğlu</p>

    <p class="metin">Kurmay Albay Emin Arat</p>

    <p class="metin">Kurmay Albay Bahattin Taner</p>

    <p class="metin">Kurmay Albay Adnan Arabacıoğlu</p>

    <p class="metin">Kurmay Albay Hami Menzilcioğlu</p>

    <p class="metin">Kurmay Albay Orhan Üstün</p>

    <p class="metin">Kurmay Albay Kadri Tandoğan</p>

    <p class="metin">Kurmay Albay Kenan Güven</p>

    <p class="metin">Top. Pilot Albay Hidayet Ilgar</p>

    <p class="metin">Tank Albay Kadri Ok</p>

    <p class="metin">Piyade Albay Ömer Şamlı</p>

    <p class="metin">Muhabere Albay Mehmet Namlı</p>

    <p class="metin">Tank Albay Cahit Bayer</p>

    <p class="metin">Piyade Albay Kadir Gündoğan</p>

    <p class="metin">Yarbay Ümran Şensezgin</p>

    <p class="metin">Tank Binbaşı Yılmaz Akkılıç</p>

    <p class="metin">Tank Binbaşı Yılmaz Can</p>

    <p class="metin">(Not: İsmi hatırlanmayan 9 subay daha vardır)</p>

    <p class="metin"><span class="libroitalik">Hava Subayları:</span></p>

    <p class="metin">Orgeneral Muhsin Batur</p>

    <p class="metin">Tümgeneral Nuri Gök</p>

    <p class="metin">Tuğgeneral Ömer Çokgör</p>

    <p class="metin">Tuğgeneral Aydın Kırışoğlu</p>

    <p class="metin">Kurmay Albay Kemal Tunusluoğlu</p>

    <p class="metin">Kurmay Albay Rıza Abraz</p>

    <p class="metin">Kurmay Albay İlyas Albayrak</p>

    <p class="metin">Kurmay Albay Sermet Yüzer</p>

    <p class="metin">Pilot Albay Mehmet Heperler</p>

    <p class="metin">Albay Mesut Günüşen</p>

    <p class="metin">Yüksek Makine-Uçak Mühendisi Binbaşı İbrahim Keskin</p>

    <p class="metin"><span class="libroitalik">Deniz Subayları:</span></p>

    <p class="metin">Tuğamiral Vedi’i Bilget</p>

    <p class="metin">Kurmay Albay Adnan Kaptan</p>

    <p class="metin">Kurmay Albay Faruk Yorulmaz</p>

    <p class="metin">Albay Bülent Tarcan</p>

    <p class="metin">Gemi İnşa Yüksek Mühendis Yarbay Ali Çelik</p>

    <p class="metin">Binbaşı Erol Bilbilik</p>

    <p class="metin">İnşaat Yüksek Mühendis Sabahattin Sağıroğlu</p>

    <p class="metin">&nbsp;</p>

    <p class="h"><span class="librobold1">MİT Nerede Duruyordu?</span></p>

    <p class="metin">MİT’in bizi izlediğini biliyorduk. MİT’te Osman Köksal’ın çok sağlam adamı olan bir albay vardı. Köksal onun adını hiç söylemedi. MİT’in beni izlemesi doğaldı. O albayın önlemesi ile ben bir süre rahatça faaliyetimi yürüttüm.</p>

    <p class="metin">Ben hemen hemen her gün Doğan Avcıoğluyla buluşuyordum. Telefon konuşmalarında hep kod adı kullanırdık. Onun meşhur bir kırmızı Anadol marka arabası vardı. Hep geç saatlerde buluşuyor, görüşmelerimizi de arabada yapıyorduk. Bilget Amiral’in emrinde çalıştığım için Deniz Kuvvetleri Komutanlığı Karargâhı’nda da izleniyorduk. Nitekim hakkımızda birçok MİT raporu olduğunu daha sonraki bir tarihte Eyiceoğlu bana söyledi. Değişik tarihlerde Eyiceoğlu, benim Ankara dışına üç kere tayinimi çıkardı. Ama üç seferinde de beni Ankara’dan ayıramadı. Yani benim tayinlerim durduruldu. Bunun nedeni Tabii Senatörler Madanoğlu ile Köksal’ın bizzat komutanlık makamına gelerek durdurmalarıydı.</p>

    <p class="metin">MİT olayını şöyle anlatmak istiyorum. 16 Mart 1971 günü emrinde çalıştığım Lojistik Başkanı Tuğamiral Adnan Munlu, normal şartlarda makamına çağırması gerekirken, hızla odama girdi; “Ordudan atıldın. Bir saat içinde komutanlığı terk edecek, İskenderun’a gönderileceksin. Lojmana uğramayacaksın. Bu “Komutan Oramiral’imiz Celal Eyiceoğlu’nun emridir, tebliğ ediyorum.” dedi. Ben emrimdekilere sicil tanzim etmeden, veda etmeden ve kanuni haklarımı almadan buradan ayrılmam diye direnince Eyiceoğlu’nun makam odasına götürüldüm. Eyiceoğlu; “Şurada en az beş-altı raf dolusu Vedi’i Bilget ve seninle ilgili MİT raporları var. Üç kere tayinini çıkarttım; olmadı. Bu işten vazgeçtiğini söyle. Seni bunların hepsinden affedeyim. Seni Uzakdoğu’da bir dış göreve göndereyim. Ben ölene kadar kimse sana el sürmeyecek. Yeter ki, ‘Ben bu işten vazgeçtim.’ de.’’ dedi.</p>

    <p class="metin">“Komutan Amiralim, ben bunu söyleyemem.” deyince sinirlendi.</p>

    <p class="metin">“Bindirin uçağa gitsin.” diye emir verdi. Lojmana uğrayıp annemi bile göremeden Adana Havaalanı’nda kendimi buldum. Orada beni; 27 Mayıs ihtilalcisi, Akdeniz Bölge Komutanı Denizaltıcı Tuğamiral Bülent Tarkan karşıladı. 2 ay 5 gün sonra 21 Mayıs 1971 günü TSK’dan sicilen atıldım. Halbuki 30 Ağustos 1970 günü üstün başarı ödülü alarak binbaşılığa terfi etmiştim ve ödülümü Oramiral Eyiceoğlu’nun elinden almıştım.</p>

    <p class="metin">MİT birçok olaydan haberdardı, ama dengeleri de dikkatle hesaplıyordu. Askeri grupların iktidarı ele geçirme olasılıklarını değerlendiriyor; ya görmezlikten geliyor ya da Başbakan’ı, Cumhurbaşkanı’nı, Genelkurmay Başkanı’nı aynı veya farklı raporlarla, aynı veya farklı zamanlarda bilgilendiriyordu. Bu yöntemin mimarı da 12 Mart 1971 MİT Başkanı Korgeneral Fuat Doğu’dur. Doğu, Cumhurbaşkanı Cevdet Sunay’ın sağ koluydu. Sunay, bu tür askeri gruplaşmalar içinden gelmiş olması nedeniyle Fuat Doğu, MİT Başkanı kimliğiyle Cevdet Sunay’a ‘bendelik etme’ dışında bir alternatifi olası görmüyordu, çünkü Doğu; askeri iktidardan yanaydı, sivil iktidardan yana değildi. Askeri ile sivil iktidar arasında kaldığında askeri iktidar yanında olmak zorundaydı.</p>

    <p class="metin">Örnek vermek gerekirse; Doğan Avcıoğlu’yla telefon konuşmalarımızla ilgili haftalık raporlar düzenletti. Bu raporların bir kısmını gördüm. Bu raporlar örneğin sadece Celal Eyiceoğlu’na verilir ya da okutulurdu. Celal Eyiceoğlu kritik MİT raporları hakkında komutanlıktaki amirallere bilgi verme lüzumunu hissettiğinde amiralleri toplar, raporu okutturur ve değerlendirirdi. Ancak Lojistik Başkanı tuğamiral Vedi’i Bilget’in sosyalist olduğunu bildiği için bu toplantılara iştirak ettirmezdi. Ya da önemli bölümler bittikten sonra toplantıya çağırırdı. Görevinin ilk aylarında çağrıldığı bir toplantıda Doğan Avcıoğlu ile ilgili olarak Cumhurbaşkanı, Başbakan ve Genelkurmay Başkanı’na üç değişik rapor verildiğini hayretle tespit etmişti. Zaten ilerideki toplantılara da hiç çağrılmamıştı.</p>

    <p class="metin">Genelkurmay Başkanı Orgeneral Memduh Tağmaç’a da değişik ve feci raporlar servis edilirken, daha beterleri Cumhurbaşkanı Cevdet Sunay’a servis edildi.</p>

    <p class="metin">Yani 12 Mart dönemi MİT’i, Fuat Doğu’nun MİT’idir, bir ihanet MİT’idir. Bir ABD MİT’idir.</p>

    <p class="metin">Başbakan olarak kendisine karşı sorumlu olmasına rağmen bir askeri darbenin varlığından Süleyman Demirel’i haberdar etmemek için Fuat Doğu’nun MİT’i elinden gelen her şeyi yapmıştır. Kendi adına denge hesabını yapmakta olan Demirel de Doğu’yu çağırıp hesap sormamıştır.</p>

    <p class="metin">Harekâtın ABD adına başarılı olması için MİT kuvvet komutanlarına bile aynı konuda üç ayrı rapor vermiştir.</p>

    <p class="metin">Ben, Celil Gürkan’ı, Şükrü Köseoğlu’nu, Vedi’i Bilget’i, hepsini, en önemli bir toplantıda ikaz etmiş, “Korgeneral Atıf Erçıkan’ı işin içine katmayın. CIA ajanı gibi bir adamdır. Oportünisttir, güvenilmez. Bizi ihbar eder. 22 Şubat’ta, 21 Mayıs’taki Talat Aydemir olaylarında ikili oynamıştır. Benim bilgilerime göre babası da Atatürk’e muhalefetten Gerede dağlarına savaş için çıkmış bir Atatürk düşmanıdır.” dedim. Bu sözler Celil Gürkan’ın “12 Mart’a 5 Kala” isimli kitabında da var.</p>

    <p class="metin">Bunun üzerine Celil Gürkan, “Biz ona bilgileri aktardık. O, bizim başımız oldu.” dedi.</p>

    <p class="metin">O toplantıda Atıf Erçıkan’ın yanında her şey konuşuldu.</p>

    <p class="metin">İlyas Albayrak’ın Bahçelievler’deki dairesindeki toplantıda Atıf Erçıkan yine vardı. Toplantı bittikten sonra İlyas Albayrak’la, Tank Binbaşı Yılmaz Akkılıç, “Bunu nasıl yaparsınız?” diye sordular. Sert bir tartışma oldu.</p>

    <p class="metin">Yani MİT’in, CIA’nin, Sovyetler Birliği İstihbarat Örgütü’nün yanı sıra bir de bizim içimizden, onların adına bizi ihbar eden muhbirler vardı.</p>

    <p class="metin">Oramiral Celal Eyiceoğlu, 16 Mart 1971 günü benden bu işlerden vazgeçmemi isteyip de ben reddettiğimde bana, “Aptal herifler. Bütün toplantılarınızı biliyoruz. İçinize Korgeneral Atıf Erçıkan’ı soktuk. Toplantılardan sonra bize Çankaya’ya bütün bilgileri teyple getiriyordu.” dedi.</p>

    <p class="metin">Olaylar gelişirken, Faruk Gürler ve Muhsin Batur’un bizi oyaladıkları anlaşıldı. Bunun altında yatan da ikisinin de bir iş yapacak güç ve yetenekte olmadıklarını bilmeleriydi. Celil Gürkan da o hareketi tek başına götüremeyeceğini bildiği için Atıf Erçıkan’a havale etti. Atıf Erçıkan da içimize girince hareketi bitirdi. Faruk Gürler de bitti, çünkü Erçıkan, Tağmaç’ın, Köşk’ün ve Celal Eyiceoğlu’nun casusuydu.</p>

    <p class="metin">Tepede iki grup vardı. Birincisi Tağmaç, Sunay ve Eyiceoğlu, yüzde yüz ABD emperyalizmine bağlıydı. İkinci grupta Muhsin Batur ve Faruk Gürler. Onlar biraz daha ılımlıydılar.</p>

    <p class="metin">Güç dengesi ABD emperyalizmine tam bağlı gruba geçince Gürler ve Batur ezilip yok edilmekten korktular. İkili oynadılar ve sonunda bizim hareketi çökerttiler.</p>

    <p class="metin">Tam çökertme Şubat 1971’in başında oldu. Atıf Erçıkan Amerika’dan yeni dönmüştü. İşte o zaman iş bitti. Biz “Bu hareketten hemen çıkalım.” dedik. Daha önce de demiştik. Ama yüksek sesle seslendirince; Karacı, Havacı, ve Bilget Grubu denizciler hariç diğer denizciler olmaz, “Sizi vururuz.” dediler. Baktık çıkmakla da, kalmakla da sonuç değişmeyecek.</p>

    <p class="metin">Sonucu bilerek mücadele de kaldık. Biz çalışmalarımızı sürdürdük. 9 Mart 1971 günü saat 17:00’de işi bitirmek için düğmeye basma kararı aldık. Her şey hazırdı, elimizdeki kuvvetlerle on hareketi başarıya ulaştırabilirdi. O gün ben Dz. KK. Karargâhında binbaşı olarak nöbetçi amirliğini üstlenmiştim. Toplantıyı ve karargâhı kontrol altında bulunduruyordum.</p>

    <p class="metin">9 Mart 1971 günü saat 15:30-16:00 civarında Doğan Avcıoğlu’yla İstatistik Enstitüsü önünde buluştuk. Bana, “Ne düşünüyorsun?” diye sorunca, hareketin icrası bağlamında, “Mahvolacağız.” cevabını verdim. “Ben de öyle düşünüyorum.” dedi.</p>

    <p class="metin">Deniz Kuvvetleri karargâhına döndüm. Hava Kuvvetleri’nde saat 17:00’de toplantı olacak ve orada alınacak kararla harekât başlayacak. 192 ismi toplatacağız. Bunların arasında bakanlar, müsteşarlar, generaller ve amiraller var. Bunlardan ben sorumluyum. Bir kısım general ve amiralleri, lojmanları terk ettiklerini biliyorduk.</p>

    <p class="metin">Saraçoğlu Mahallesi neredeyse tamamen boşaltılmıştı.</p>

    <p class="metin">Saat 17:00’de Muhsin Batur’un odasında; Faruk Gürler, Muhsin Batur, bizim gruptan Celil Gürkan, Tümgeneral Şükrü Köseoğlu, Tuğgeneral Mehmet Ali Aker, Hava Tuğgeneral Ömer Çokgör, Hava Korgeneral Ahmet Dural, Hava Tümgeneral Hulusi Kaymaklı toplandılar. Faruk Gürler, “Bu işi yapacağız, ama hele bir yarın olsun. Yüksek Komuta Konseyi’ni toplayalım” dedi. Ama öyle bir konsey yok!</p>

    <p class="metin">10 Mart 1971 günü de Muhsin Batur ve Faruk Gürler hareketi sattılar ve ABD’ci cuntaya güç verdiler. Onlarla beraber oldular, bizi ezdiler.</p>

    <p class="metin">12 Mart ABD askeri darbesi 9 Mart devrimci hareketinin üstünden geçmiştir. Onu yenmiştir.</p>

    <p class="metin">Sonuç olarak o günkü konjonktürde 9 Mart Hareketi için şunu söyleyebiliriz: “9 Mart Hareketi; özünde Türkiye’yi ulusalcı bir iktidara kavuşturmak için yola çıkmış bir “Jön Türk” hareketidir. Hareketin asıl adı budur. Atatürkçü bir harekettir, tam bağımsızlıkçıdır. Anti emperyalisttir, anti Amerikancıdır.”</p>

    <p class="metin">&nbsp;</p>

    <p class="h"><span class="librobold1">12 Mart 1971 Askeri Darbesi Sırasında Resen Emekli Edilen Subaylardan Bazıları Şunlardır:</span></p>

    <p class="metin"><span class="libroitalik">Generaller ve Amiraller:</span></p>

    <p class="metin">Tümgeneral Celil Gürkan</p>

    <p class="metin">Tümgenerel Şükrü Köseoğlu</p>

    <p class="metin">Hava Tuğgeneral Mehmet Ali Akar</p>

    <p class="metin">Tuğamiral Vedi’i Bilget</p>

    <p class="metin">Tuğgeneral Lütfü Erol</p>

    <p class="metin">Hava Tuğgeneral Necdet Gürkan</p>

    <p class="metin">Tuğgeneral Mehmet Tuğcu</p>

    <p class="metin"><span class="libroitalik">Albaylar:</span></p>

    <p class="metin">Kurmay Albay Emin Arat</p>

    <p class="metin">Kurmay Albay Bahattin Taner</p>

    <p class="metin">Kurmay Albay Kadir Tandoğan</p>

    <p class="metin">Albay Ömer Şamlı</p>

    <p class="metin">Kara Hava Pilot Albay Hidayet Ilgar</p>

    <p class="metin">Albay Mehmet Namlı</p>

    <p class="metin">Albay Kadir Ok</p>

    <p class="metin">Albay Cavit Bayer</p>

    <p class="metin">Hava Kurmay Albay Kemal Tunusluoğlu</p>

    <p class="metin"><span class="libroitalik">Üsteğmenler -Teğmenler:</span></p>

    <p class="metin">Eşref Erdem</p>

    <p class="metin">Yavuz Top</p>

    <p class="metin">Ali Kırca</p>

    <p class="metin">Sarp Kuray</p>

    <p class="metin">Ömer Laçiner</p>

    <p class="metin">Atilla Özsever</p>

    <p class="metin">Erol Kızılelma</p>

    <p class="metin">Şahin Aldoğan</p>

    <p class="metin">Hüseyin Atalay</p>

    <p class="metin">İsmail Cankardeş</p>

    <p class="metin">Saim Kıroğlu</p>

    <p class="metin">Hikmet Çelik</p>

    <p class="metin">Mehmet Akmaner</p>

    <p class="metin">Seçkin Pader</p>

    <p class="metin">Hasan Çetin</p>

    <p class="metin">Ahmet Çoker</p>

    <p class="metin">Ahmet Ergüden</p>

    <p class="metin">Ergün Türüsel</p>

    <p class="metin">İzzet Demirhan</p>

    <p class="metin">Ulusel Berrak</p>

    <p class="metin">Çoşkun Erkal</p>

    <p class="metin">Bülent Dinçer</p>

    <p class="metin">Vahittin Ergin</p>

    <p class="metin">Ayhan Kandaş</p>

    <p class="metin">Ali Ercan</p>

    <p class="metin">Mehmet Şengör</p>

    <p class="metin">Volkan Rişvanoğlu</p>

    <p class="metin">Erol Kartal</p>

    <p class="metin">Ruhi Demirören</p>

    <p class="metin">Orhan Atan</p>

    <p class="metin">Yakup Hindistan</p>

    <p class="metin">Çetin Algon</p>

    <p class="metin">Yücel Ersoy</p>

    <p class="metin">Cahit Uzunhasan</p>

    <p class="metin">Mustafa Süzer</p>

    <p class="metin">Emin Babakuş</p>

    <p class="metin">Bahadır Ergün</p>

    <p class="metin">Mehmet Tuncay</p>

    <p class="metin">Fahri Kıvanç</p>

    <p class="metin">Lütfi Yılmaz</p>

    <p class="metin">Fahrettin Karayel</p>

    <p class="metin">Şakir Öndeyici</p>

    <p class="metin">Mehmet Aktüre</p>

    <p class="metin">Mehmet Sağcan</p>

    <p class="metin">Cumali Ülgün</p>

    <p class="metin">Hasan Koca</p>

    <p class="metin">Erhan Ünal</p>

    <p class="metin">İhsan Yanar</p>

    <p class="metin">Şeref Taş</p>

    <p class="metin">Okan Esmer</p>

    <p class="metin">Özmettin Azman</p>

    <p class="metin">Seffan Özdemir</p>

    <p class="metin">Haluk Ergüven</p>

    <p class="metin">İbrahim Çetinkaya</p>

    <p class="metin">&nbsp;</p>

    <p class="h"><span class="librobold1">9 Mart 1971 Devrim Kabinesi</span></p>

    <p class="metin">Yeniden oluşturulan dosya Hava Kuvvetleri Komutanı Batur’a iletilmişti. İliştirilen yanıtta şöyle yazıyordu:</p>

    <p class="metin">“Dün akşam havacılar, bir araya geldik. Liderimizin GÖRÜŞLER’i, enine boyuna incelendi. BİZ KOMÜNİST DEĞİLİZ. Mütalâanızın son cümlesi, hepimizi çok tedirgin etti. Milletimizin beklediği ve bizim de % 100 inandığımızın LİDER’imiz ile bu derece kesin çizgilerle ayrı düşmememiz gerekir kanaatindeyiz.”</p>

    <p class="metin">Dosya’da, Anayasa maddelerinin değiştirilmiş yeni düzenlemelerinden başka Batur’un istediği yemin metni, stratejik noktalar için kabul edilen isimlerin listesi ve kadroya içerilmesi öngörülen sivilleri de kapsayan bir hükümet şablonu yer alıyordu.</p>

    <p class="metin"><span class="libroitalik">“Büyük ATATÜRK’ün bize verdiği direktifin icabı olarak; Memleketin mümkün olan en kısa zamanda çağdaş medeniyet seviyesine ulaşabilmesi için, yapılması gerekli işleri gerçekleştirmek amacıyla, bütün varlığımla arkadaşlarıma katılmış bulunuyorum. Hedefe ulaşmak için, köklü devrim hareketinin zaruri olduğuna inanıyorum” diye başlayan yemin metni, “Mukaddes bildiğim bu davaya ölünceye kadar hizmet edeceğime, şeref ve namusum üzerine söz veriyorum” diye bitiyordu.</span></p>

    <p class="metin">- Batur, kabul etmişti.</p>

    <p class="metin">Stratejik noktalar için kabul edilen isimlerin kimisi kodlanmış ve Batur’a sunulmuştu:</p>

    <table class="tablo">
      <tr class="calibre6">
        <td class="calibre7">Devlet Başkanı Başbakan</td>

        <td class="calibre7">:&nbsp;&nbsp;</td>

        <td class="calibre7">Selim Bey (Orgenerak Faruk Gürler)</td>
      </tr>

      <tr class="calibre6">
        <td class="calibre7">Başbakan</td>

        <td class="calibre7">:&nbsp;&nbsp;</td>

        <td class="calibre7">Yavuz Bey (Orgeneral Muhsin Batur)</td>
      </tr>

      <tr class="calibre6">
        <td class="calibre7">Başbakan Yardımcısı</td>

        <td class="calibre7">:&nbsp;&nbsp;</td>

        <td class="calibre7">Nuri Bey (Tümgeneral Celil Gürkan)</td>
      </tr>

      <tr class="calibre6">
        <td class="calibre7">Genelkurmay Başkanı</td>

        <td class="calibre7">:&nbsp;&nbsp;</td>

        <td class="calibre7">Erci Bey (Korgeneral Atıf Erçıkan)</td>
      </tr>

      <tr class="calibre6">
        <td class="calibre7">Devrim Kons. Gn. Sek.</td>

        <td class="calibre7">:&nbsp;&nbsp;</td>

        <td class="calibre7">Hava Tuğgeneral Aydın Kırışoğlu</td>
      </tr>

      <tr class="calibre6">
        <td class="calibre7">Kara Kuvvetleri K.ı</td>

        <td class="calibre7">:&nbsp;&nbsp;</td>

        <td class="calibre7">Tümgeneral Şükrü Köseoğlu</td>
      </tr>

      <tr class="calibre6">
        <td class="calibre7">Deniz Kuvvetleri K.ı</td>

        <td class="calibre7">:&nbsp;&nbsp;</td>

        <td class="calibre7">&nbsp;</td>
      </tr>

      <tr class="calibre6">
        <td class="calibre7">Hava Kuvvetleri K.ı</td>

        <td class="calibre7">:&nbsp;&nbsp;</td>

        <td class="calibre7">Hava Tuğgeneral Ömer Çokgör</td>
      </tr>

      <tr class="calibre6">
        <td class="calibre7">Jandarma Genel K.ı</td>

        <td class="calibre7">:&nbsp;&nbsp;</td>

        <td class="calibre7">Tümgeneral Necati İnoğlu</td>
      </tr>
    </table>

    <p class="metin">Batur, reddetmedi.</p>

    <p class="metin">Kurulacak kabineye girecek asker bakanların Devrim Konseyi içinden ya da dışından olabileceği görüşünden hareketle Batur’un istediği sivil isimleri de öngören bir taslak oluşturulmuştu</p>

    <table class="tablo">
      <tr class="calibre6">
        <td class="calibre7">Başbakan Yardımcısı</td>

        <td class="calibre7">:&nbsp;&nbsp;</td>

        <td class="calibre7">Adalet Bakanlığı</td>
      </tr>

      <tr class="calibre6">
        <td class="calibre7">&nbsp;</td>

        <td class="calibre7">:&nbsp;&nbsp;</td>

        <td class="calibre7">Prof. Bahri Savcı - Miraç Aktuğ</td>
      </tr>

      <tr class="calibre6">
        <td class="calibre7">Bayındırlık Bakanlığı</td>

        <td class="calibre7">:&nbsp;&nbsp;</td>

        <td class="calibre7">Yük. Müh. Sedat Özkol - Şükrü Kaya</td>
      </tr>

      <tr class="calibre6">
        <td class="calibre7">Çalışma Bakanlığı</td>

        <td class="calibre7">:&nbsp;&nbsp;</td>

        <td class="calibre7">Necdet Şaluuz - Erciş Kurtuluş</td>
      </tr>

      <tr class="calibre6">
        <td class="calibre7">Dışişleri Bakanlığı</td>

        <td class="calibre7">:&nbsp;&nbsp;</td>

        <td class="calibre7">Sezai Orkunt - Osman Olcay</td>
      </tr>

      <tr class="calibre6">
        <td class="calibre7">Enerji ve T. Kaynak. Bak.</td>

        <td class="calibre7">:&nbsp;&nbsp;</td>

        <td class="calibre7">İhsan Topaloğlu - Mehmet Erdemir</td>
      </tr>

      <tr class="calibre6">
        <td class="calibre7">Gümrük ve T. Bak.</td>

        <td class="calibre7">:&nbsp;&nbsp;</td>

        <td class="calibre7">Sabahattin Teoman - Cemal Silahoğlu</td>
      </tr>

      <tr class="calibre6">
        <td class="calibre7">İçişleri Bakanlığı</td>

        <td class="calibre7">:&nbsp;&nbsp;</td>

        <td class="calibre7">Enver Koray</td>
      </tr>

      <tr class="calibre6">
        <td class="calibre7">İmar ve İskan Bak.</td>

        <td class="calibre7">:&nbsp;&nbsp;</td>

        <td class="calibre7">Selahattin Babüroğlu - Halit Karababa</td>
      </tr>

      <tr class="calibre6">
        <td class="calibre7">&nbsp;</td>

        <td class="calibre7">&nbsp;</td>

        <td class="calibre7">İlhan Tekeli</td>
      </tr>

      <tr class="calibre6">
        <td class="calibre7">Köyişleri Bakanlığı</td>

        <td class="calibre7">:&nbsp;&nbsp;</td>

        <td class="calibre7">O. Nuri Koçtürk Cevat Geray</td>
      </tr>

      <tr class="calibre6">
        <td class="calibre7">Maliye Bakanlığı</td>

        <td class="calibre7">:&nbsp;&nbsp;</td>

        <td class="calibre7">Ziya Kayra - Erhan Işıl</td>
      </tr>

      <tr class="calibre6">
        <td class="calibre7">Milli Eğitim Bakanlığı</td>

        <td class="calibre7">:&nbsp;&nbsp;</td>

        <td class="calibre7">Prof. Fehmi Yavuz</td>
      </tr>

      <tr class="calibre6">
        <td class="calibre7">Milli Savunma Bakanlığı</td>

        <td class="calibre7">:&nbsp;&nbsp;</td>

        <td class="calibre7">Fakih Özfakih</td>
      </tr>

      <tr class="calibre6">
        <td class="calibre7">Sağlık ve Sos. Yard. Bak.</td>

        <td class="calibre7">:&nbsp;&nbsp;</td>

        <td class="calibre7">Prof. Dr. Nusret Fişek</td>
      </tr>

      <tr class="calibre6">
        <td class="calibre7">Sanayi Bakanlığı</td>

        <td class="calibre7">:&nbsp;&nbsp;</td>

        <td class="calibre7">Tahsin Yalabuk</td>
      </tr>

      <tr class="calibre6">
        <td class="calibre7">Tarım Bakanlığı</td>

        <td class="calibre7">:&nbsp;&nbsp;</td>

        <td class="calibre7">Oğuz Atalay</td>
      </tr>

      <tr class="calibre6">
        <td class="calibre7">Orman Bakanlığı</td>

        <td class="calibre7">:&nbsp;&nbsp;</td>

        <td class="calibre7">Y. Orman Müh. Celal Göydün</td>
      </tr>

      <tr class="calibre6">
        <td class="calibre7">Ticaret Bakanlığı</td>

        <td class="calibre7">:&nbsp;&nbsp;</td>

        <td class="calibre7">Adnan B. Kafaoğlu - Sabahattin Özmen</td>
      </tr>

      <tr class="calibre6">
        <td class="calibre7">Turizm ve Tanıtma Bak.</td>

        <td class="calibre7">:&nbsp;&nbsp;</td>

        <td class="calibre7">Nejat Erder</td>
      </tr>

      <tr class="calibre6">
        <td class="calibre7">Ulaştırma Bakanlığı</td>

        <td class="calibre7">:&nbsp;&nbsp;</td>

        <td class="calibre7">Hilmi Özgen - Nedret Utkan</td>
      </tr>

      <tr class="calibre6">
        <td class="calibre7">Gençlik ve Spor Bak.</td>

        <td class="calibre7">:&nbsp;&nbsp;</td>

        <td class="calibre7">Halit Çelenk - İrfan Solmazer</td>
      </tr>

      <tr class="calibre6">
        <td class="calibre7">Devlet Bakanlığı</td>

        <td class="calibre7">:&nbsp;&nbsp;</td>

        <td class="calibre7">Memduh Aytür - Numan Esin</td>
      </tr>

      <tr class="calibre6">
        <td class="calibre7">Devlet Bakanlığı</td>

        <td class="calibre7">:&nbsp;&nbsp;</td>

        <td class="calibre7">Attila Sönmez - Orhan Kabibay</td>
      </tr>

      <tr class="calibre6">
        <td class="calibre7">Devlet Bakanlığı</td>

        <td class="calibre7">:&nbsp;&nbsp;</td>

        <td class="calibre7">Mucip Ataklı - Şaban Demir</td>
      </tr>

      <tr class="calibre6">
        <td class="calibre7">Plân Koordinasyon Başk.</td>

        <td class="calibre7">:&nbsp;&nbsp;</td>

        <td class="calibre7">O. Nuri Tosun - Atilla Karaosmanoğlu</td>
      </tr>

      <tr class="calibre6">
        <td class="calibre7">Basın Yayın</td>

        <td class="calibre7">:&nbsp;&nbsp;</td>

        <td class="calibre7">Sabahattin Selek - Altan Öymen -</td>
      </tr>

      <tr class="calibre6">
        <td class="calibre7">&nbsp;</td>

        <td class="calibre7">&nbsp;</td>

        <td class="calibre7">Mazhar Özkol Batur, onayladı.</td>
      </tr>
    </table>

    <p class="metin">&nbsp;</p>

    <p class="h"><span class="librobold1">9 Mart 1971 Devrim Anayasası</span></p>

    <p class="ortayazi"><span class="librobolditalik"><span class="calibre8">T.C. Devrim Anayasası</span></span></p>

    <p class="metin">&nbsp;</p>

    <p class="metin"><span class="librobolditalik">Birinci Kısım: Genel İlkeler</span></p>

    <p class="metin"><span class="calibre8">Devletin Şekli:</span></p>

    <p class="metin">Madde 1 - Türkiye Devleti bir Cumhuriyettir.</p>

    <p class="metin"><span class="calibre8">Cumhuriyetin Nitelikleri:</span></p>

    <p class="metin">Madde 2 - Türkiye Cumhuriyeti, Devrim ilkelerine dayanan halkçı, devletçi, laik, milli ve sosyal devrimci bir devlettir.</p>

    <p class="metin"><span class="calibre8">Devletin Bütünlüğü, Resmi Dil, Başkent:</span></p>

    <p class="metin">Madde 3 - Türkiye Devleti, ülkesi ve ulusu ile bölünmez bir bütündür. Resmi dil Türkçe’dir. Başkent Ankara’dır.</p>

    <p class="metin"><span class="calibre8">Egemenlik</span>:</p>

    <p class="metin">Madde 4 - Egemenlik kayıtsız şartsız Türk ulusunundur. Ulus, egemenliğini, Anayasanın koyduğu esaslara göre, yetkili organlar eliyle kullanır. Egemenliğin kullanılması hiçbir kişiye, zümreye ya da sınıfa bırakılamayacağı gibi; devrim ilkelerine de aykırı olamaz.</p>

    <p class="metin"><span class="calibre8">Yasama Yetkisi:</span></p>

    <p class="metin">Madde 5 - Yasama yetkisi, Devrim Konseyi ve Devrim Meclisi tarafından kullanılır.</p>

    <p class="metin"><span class="calibre8">Yürütmenin Görevi:</span></p>

    <p class="metin">Madde 6 - Yürütme görevi, Cumhurbaşkanı, Başbakan ve Bakanlar Kurulu tarafından yerine getirilir.</p>

    <p class="metin"><span class="calibre8">Yargı Yetkisi:</span></p>

    <p class="metin">Madde 7 - Yargı yetkisi, Ulus adına bağımsız mahkemelerce kullanılır.</p>

    <p class="metin"><span class="calibre8">Devlet Şeklinin Değişmezliği:</span></p>

    <p class="metin">Madde 8 - Devlet şeklinin Cumhuriyet olduğu hakkındaki Anayasa hükmü değiştirilemez ve değiştirilmesi teklif edilemez.</p>

    <p class="metin">&nbsp;</p>

    <p class="metin"><span class="librobolditalik">İkinci Kısım: Cumhuriyetin Temel Kuruluşları</span></p>

    <p class="metin"><span class="libroitalik">Birinci Bölüm: Yasama Organı, Kuruluş ve Görevleri</span></p>

    <p class="metin"><span class="calibre8">Yasama Organı:</span></p>

    <p class="metin">Madde 9 - Yasama Organı, Devrim Konseyi ve Devrim Meclisidir. Devrim Konseyi, Devletin en yüksek karar organıdır.</p>

    <p class="metin"><span class="calibre8">Devrim Konseyinin Görev ve Sorumluluğu:</span></p>

    <p class="metin">Madde 10 - Devrim Konseyi, çağdaş uygarlık düzeyine ulaşmış bir Türkiye yaratılması ile görevli ve sorumludur. Konsey bu sorumluluğu, Türk halkı ve devrim kuruluşları ile paylaşır.</p>

    <p class="metin"><span class="calibre8">Devrim Konseyinin Yetkileri:</span></p>

    <p class="metin">Madde 11 - Devrim Meclisince kabul edilen kanun, tasarı ve tekliflerin müzakeresi, kabulü, reddi ya da değiştirilerek kabulü,</p>

    <p class="metin">Türkiye Cumhuriyeti adına yabancı devletlerle ve uluslararası kurullarla yapılacak andlaşma ve anlaşmaların bir kanunla onaylanması; genel seferberlik ve savaş ilanı, yurt dışına birlik gönderilmesi,</p>

    <p class="metin">Para basılması, Devrim Konseyinin yetkileri arasındadır.</p>

    <p class="metin">Başkomutanlık Devrim Konseyinin manevi kişiliğinden ayrılmaz ve Cumhurbaşkanı tarafından temsil olunur.</p>

    <p class="metin">Genelkurmay Başkanı, Silahlı Kuvvetlerin Komutanıdır ve Devrim Konseyine bağlıdır.</p>

    <p class="metin">Devrim Konseyi, Devletin bütün kuruluşlarını gözetimi ve denetimi altında bulundurur.</p>

    <p class="metin"><span class="calibre8">Diğer Yetkiler:</span></p>

    <p class="metin">Madde 12 - Bütçe ve kesin hesap kanunları ile, kanunların yorumlanması teklifleri, genel ve özel af ilanı, mahkemelerce verilen ölüm cezalarının yerine getirilmesine karar verilmesi de diğer kanun tasarı ve tekliflerinin incelenmesi usullerine tabidir.</p>

    <p class="metin"><span class="calibre8">Devrim Konseyinin Kuruluşu:</span></p>

    <p class="metin">Madde 13 - Devrim Konseyi, ..... 1971 devrimiyle Türk halkı, Türk gençliği ve Türk Silahlı Kuvvetleri adına yönetimi devralmış bulunanlar arasından gelen ..... üyeden kurulmuştur.</p>

    <p class="metin">Devrim Konseyinin doğal üyesi bulunmayan Genelkurmay Başkanı, Kara-Deniz-Hava Kuvvetleri Komutanları ile Jandarma Genel Komutanı bu görevleri süresince, Devrim Konseyine geçici üye olarak katılırlar.</p>

    <p class="metin"><span class="calibre8">Devrim Konseyi Başkanlığı; Başkanlık Divanı:</span></p>

    <p class="metin">Madde 14 - Devrim eylemini yürüten en kıdemli komutan, Devrim Konseyinin Başkanıdır.</p>

    <p class="metin">Devrim Konseyi ikinci Başkanı, Konsey üyelerinin üçte iki çoğunluğunun oyları ile, Konsey üyeleri arasından seçilir.</p>

    <p class="metin">Başkanlık Divanı, Devrim Konseyi içtüzüğü hükümlerine göre kurulur.</p>

    <p class="metin"><span class="calibre8">Devrim Konseyi Genel Sekreterliği:</span></p>

    <p class="metin">Madde 15 - Devrim Konseyi, devrim ilkelerinin gözetim ve denetiminde ve yasama görevlerinin yürütülmesinde kolaylık sağlamak amacı ile, Devrim Konseyi Genel Sekreterliğini kurar.</p>

    <p class="metin">Genel Sekreter ve Yardımcıları, Devrim Konseyi üyeleri arasından, üye tam sayısının salt çoğunluğu ile seçilir ve gerektiğinde değiştirilir.</p>

    <p class="metin">Devrim Partisi Genel Sekreterliği ile Sayıştay, Devrim Konseyi Genel Sekreterliği vasıtasıyla; Devrim Konseyine bağlıdırlar.</p>

    <p class="metin"><span class="calibre8">Üyelik Hukuk ve Sorumluluğu:</span></p>

    <p class="metin">Madde 16 - Anayasadaki belirli haller dışında, Devrim Konseyi üyelik sıfatı ve dokunulmazlığı kaldırılamaz. Üyeler, Konsey çalışmalarındaki oy ve sözlerinden ve ileri sürdükleri düşüncelerinden dolayı sorumlu tutulamazlar. Üyelik statüleri eşitlik esasına dayanır.</p>

    <p class="metin">Devrim Konseyi üyelerinin yasama dokunulmazlıkları, Devrim Konseyi üye tam sayısının salt çoğunluğunun kararı ile şu hallerde kaldırılır: Vatana ihanetle suçlanmak, Devrim ilkelerine karşı çıkmak, yüz kızartıcı suçlardan biri ile sanık bulunduğu Devrim Konseyince saptanmış olmak ve üyelikle bağdaşmayan bir hizmeti kabul etmek.</p>

    <p class="metin">Devrim Konseyi üyelik sıfatının sona ereceği durumlar: Ölüm, çekilme, yargılanmasına karar verilip; yapılan yargılama sonunda mahkum edilmiş olma, kocamışlık ve görev yapamayacak derecede sürekli hastalık.</p>

    <p class="metin"><span class="calibre8">İç Tüzük:</span></p>

    <p class="metin">Madde 17 - Devrim Konseyi, çalışmalarını kendi yapacağı iç tüzük hükümlerine göre düzenler.</p>

    <p class="metin"><span class="calibre8">Devrim Meclisinin Kuruluşu:</span></p>

    <p class="metin">Madde 18 - Devrim Meclisi, devrimin oluşumuna fikir ve eylemleri ile katkıda bulunmuş, devrim bilincine sahip olduğu Devrim Konseyince saptanan, yetenekleri ile devrime ve ülkenin kalkınmasına yararlı oldukları anlaşılan sivil ve asker, en çok yüz elli kişiden kurulur.</p>

    <p class="metin"><span class="calibre8">Devrim Meclisi Genel Sekreterliği:</span></p>

    <p class="metin">Madde 19 - Yasama görevlerinin yürütülmesinde çabukluk sağlamak, Devrim Konseyi ve Bakanlar Kurulu ile ilişkileri düzenlemek amacıyla Devrim Meclisi Genel Sekreterliği kurulur.</p>

    <p class="metin">Genel Sekreter ve yardımcıları, Devrim Meclisi üyeleri arasından ve üyelerin salt çoğunluğunun oyları ile seçilirler.</p>

    <p class="metin"><span class="calibre8">Üyenin Hukuk ve Sorumluluğu:</span></p>

    <p class="metin">Madde 20 - Devrim Meclisi üyeleri, Meclis çalışmalarındaki oy ve sözlerinden ve ileri sürdükleri düşüncelerden dolayı sorumlu tutulamazlar.</p>

    <p class="metin">Devrime aykırı tutumları ya da suçlu görülme halleri dışında herhangi bir nedenle görevleri sona eren Bakanlar Kurulu üyeleri de; istemeleri halinde Devrim Meclisi üyesi olarak görevlendirilebilirler.</p>

    <p class="metin">Devrim Meclisi Üyeliği sıfatı; Devrim Konseyi üye tam sayısının salt çoğunluğunun kararı ile şu hallerde kaldırılır: Vatana ihanetle suçlanmak, Devrim ilkelerine aykırı tutum ve davranışları olduğu saptanmak, yüz kızartıcı suçlardan biri ile koğuşturulmasına karar verilmek, sürekli hastalık ve kocamışlık ve üyelikle bağdaşmayacak bir hizmeti kabul etmiş olmak.</p>

    <p class="metin">Devrim Meclisi üyeleri istedikleri zaman çekilebilirler. Çekilenlerin yerine yeni üye seçilir.</p>

    <p class="metin"><span class="calibre8">Görev Süresi:</span></p>

    <p class="metin">Madde 21 - Devrim Meclisinin görev süresi, Devrim Partisi genel kongresini izleyen altıncı aydan sonra; Devrim Konseyince saptanacak tarihte yapılacak genel seçimlere kadar devam eder.</p>

    <p class="metin"><span class="calibre8">İç Tüzük:</span></p>

    <p class="metin">Madde 22 - Devrim Meclisi, çalışmalarını kendi çıkaracağı iç tüzük hükümlerine göre düzenler.</p>

    <p class="metin"><span class="calibre8">Başkanlık Divanı:</span></p>

    <p class="metin">Madde 23 - Devrim Meclisinin Başkanlık Divanı, kendi iç tüzük hükümlerine göre kurulur.</p>

    <p class="metin"><span class="calibre8">Toplantı ve Karar Yeter Sayısı:</span></p>

    <p class="metin">Madde 24 - Devrim Konseyi ve Devrim Meclisi, seçilmiş üye tam sayısının salt çoğunluğuyla toplanır ve karar veririler.</p>

    <p class="metin"><span class="calibre8">Kanun Teklif Yetkisi:</span></p>

    <p class="metin">Madde 25 - Kanun teklif etmeye; Bakanlar Kurulu ve Devrim Konseyi üyeleri ile, Devrim Meclisi üyelerinin teklifine Devrim Konseyi üyelerinden en az birinin katılması halinde, Devrim Meclisi üyeleri yetkilidirler.</p>

    <p class="metin">Üyeler, kendi tekliflerini komisyonlarda savunabilirler.</p>

    <p class="metin"><span class="calibre8">Kanunların Cumhurbaşkanı’nca Yayınlanması:</span></p>

    <p class="metin">Madde 26 - Cumhurbaşkanı, Devrim Konseyince kabul edilen kanunları, en geç on gün içinde yayınlar.</p>

    <p class="metin"><span class="libroitalik">İkinci Bölüm: Yürütme</span></p>

    <p class="metin"><span class="libroitalik">A - Cumhurbaşkanı</span></p>

    <p class="metin"><span class="calibre8">Seçimi ve Görevleri:</span></p>

    <p class="metin">Madde 27 - ......... 1971 Devrim eylemini yürüten en kıdemli</p>

    <p class="metin">Komutan, Türk Devletinin Başkanıdır.</p>

    <p class="metin">Cumhurbaşkanı, Türk Devletinin başıdır. Yabancı Devletlere Türk Devletinin temsilcilerini gönderir ve Türk Devletine gönderilen yabancı devlet temsilcilerini kabul eder.</p>

    <p class="metin">Gerekli gördüğü zaman Devrim Konseyine ve Bakanlar Kuruluna başkanlık eder.</p>

    <p class="metin">Tüzük, Kararname ve diğer hükümet tasarruflarını onaylar.</p>

    <p class="metin">16’ncı maddenin ikinci ve üçüncü bendlerinde sayılan durumlarda Cumhurbaşkanlığı makamının boşalması halinde; Devrim Konseyi, asil üyeleri içinden, üye tam sayısının üçte iki çoğunluğu ile Devlet Başkanını yeniden seçer.</p>

    <p class="metin"><span class="calibre8">Hukuk ve Sorumluluğu:</span></p>

    <p class="metin">Madde 28 - Cumhurbaşkanı, görevleri ile ilgili işlemlerden, Devrim Konseyine karşı sorumludur. 16ncı maddenin ikinci ve üçüncü bendlerinde sayılan hallerde, Devrim Konseyi üyeleri gibi işlem görür.</p>

    <p class="metin"><span class="calibre8">Cumhurbaşkanı’na Vekalet:</span></p>

    <p class="metin">Madde 29 - Cumhurbaşkanı, herhangi bir sebeple görevinden uzak kaldığı veya Cumhurbaşkanlığı boşaldığı zaman; Cumhurbaşkanı görevine dönünceye veya yenisi seçilinceye kadar, Konsey İkinci Başkanı Cumhurbaşkanına vekâlet eder.</p>

    <p class="metin"><span class="libroitalik">B - Bakanlar Kurulu</span></p>

    <p class="metin"><span class="calibre8">Kuruluş:</span></p>

    <p class="metin">Madde 30 - Bakanlar Kurulu, Başbakan, Başbakan Yardımcısı ve Bakanlardan kuruludur.</p>

    <p class="metin">Başbakan, Devrim Konseyi üyeleri arasından, üye tam sayısının salt çoğunluğu ile seçilir ve Cumhurbaşkanınca atanır.</p>

    <p class="metin">Başbakan Yardımcısı ve Bakanlar, Devrim Kurulunun tesbit edeceği adaylar arasından, Başbakan tarafından seçilir ve Cumhurbaşkanınca atanırlar.</p>

    <p class="metin"><span class="calibre8">İşe Başlama, Program ve Güvenoyu:</span></p>

    <p class="metin">Madde 31 - Bakanlar Kurulu, atanmayı izleyen bir hafta içinde Hükümet programını hazırlar.</p>

    <p class="metin">Program, her Bakanlığın hizmetlerinin yürütülmesinde; genel kalkınma planı çerçevesi içinde, Türk Ulusunun çağdaş uygarlık düzeyine ulaşma ülküsünü gerçekleştirecek; devrimi ve kamu hizmetlerini halka götürecek, halkın insanca yaşama olanağına kavuşturulmasını sağlayacak bir kalkınmayı hedef alacak nitelikte olacaktır.</p>

    <p class="metin">Program, Devrim Meclisinde okunur. Program üzerindeki müzakere ve güven oylaması Devrim Konseyinde yapılır.</p>

    <p class="metin">Devrim Konseyi, Devrim ilkelerine uygun olarak; Hükümete her zaman yol gösterebilir.</p>

    <p class="metin"><span class="calibre8">Görev ve Siyasi Sorumluluk:</span></p>

    <p class="metin">Madde 32 - Başbakan, Bakanlar Kurulunun başkanı olarak, Bakanlıklar arasında işbirliği ve koordinasyonu sağlar ve Devrim Konseyi adına genel siyasetin yürütülmesini düzenler.</p>

    <p class="metin">Bakanlar Kurulu, genel siyasetin yürütülmesinden Devrim Konseyine karşı, birlikte sorumludurlar. Her Bakan, kendi yetkisi içindeki işlerden ve emri altındakilerin eylem ve işlemlerinden dolayı ayrıca sorumludur.</p>

    <p class="metin"><span class="calibre8">Görev Sırasında Güven Oylaması:</span></p>

    <p class="metin">Madde 33 - Başbakan ve Devrim Konseyi üyeleri, Bakanlar Kurulu için her zaman güven oylaması isteminde bulunabilirler.</p>

    <p class="metin"><span class="calibre8">Tüzükler ve Hükümet Tasarrufları:</span></p>

    <p class="metin">Madde 34 - Bakanlar Kurulu, kanunların uygulanmasını göstermek ya da kanunların emrettiği işleri belirtmek üzere, tüzükler çıkarır.</p>

    <p class="metin">Tüzükler, Danıştay’ın incelemesinden sonra, Cumhurbaşkanınca onaylanır ve resmi gazete ile yayınlanarak yürürlüğe girer.</p>

    <p class="metin">Devrimi amacına ulaştırmak ve güvenliği sağlamak, yürütme görevini çabuklaştırmak amacıyla hazırlanan Hükümet tasarrufları, idari yargının denetimi dışındadır.</p>

    <p class="metin"><span class="calibre8">Kararnameler:</span></p>

    <p class="metin">Madde 35 - Her türlü Hükümet tasarrufları ve kararnameler, Cumhurbaşkanı, Başbakan ve ilgili bakan ya da bakanlarca imzalanır.</p>

    <p class="metin"><span class="libroitalik">C - İdare</span></p>

    <p class="metin"><span class="calibre8">İdarenin Esasları:</span></p>

    <p class="metin">Madde 36 - idarenin kuruluş ve görevleri, kamu hizmetinde çabukluğu sağlayacak ve kırtasiyeciliği kaldıracak esaslara göre, merkezde yönetim ve yerinden yönetim kurallarına dayanır.</p>

    <p class="metin">İdare, kuruluş ve görevleriyle bir bütündür ve kanunla düzenlenir.</p>

    <p class="metin">Kamu tüzel kişiliği, ancak kanunla ya da kanunun açıkça verdiği yetkiye dayanılarak kurulur.</p>

    <p class="metin">Türkiye, merkezi idare kuruluşu bakımından coğrafik duruma, ekonomik koşullara, kalkınma planı ve kamu hizmetlerinin gereklerine göre; illere, iller de kademeli bölümlere ayrılır. Bu ayırımda kamu hizmetinden ve kalkınmanın sonuçlarından halkın her kesimini yararlandırmak esastır.</p>

    <p class="metin">Yerel idareler, üniversiteler, radyo-televizyon, haber kaynakları, basın ve öteki kamu kuruluşları; Devrimi halka yaymak, halkla el ele vererek yeni Türkiye’nin yaratılmasında görevlerini yerine getirmek üzere, Devlet yapısındaki yerlerini alırlar. Durumları, kanunla ya da hükümet tasarrufları ile düzenlenir.</p>

    <p class="metin"><span class="calibre8">Yönetmelikler:</span></p>

    <p class="metin">Madde 37 - Kanun ve Tüzüklerin uygulanmasını sağlamak üzere, Bakanlıklar ve kamu tüzel kişileri tarafından yönetmelikler çıkarılabilir. Yönetmelikler de resmi gazete ile yayınlanır.</p>

    <p class="metin"><span class="calibre8">Memurlar:</span></p>

    <p class="metin">Madde 38 - Devletin ve diğer kamu tüzel kişilerinin genel idare esaslarına göre, yürütmekle yükümlü oldukları kamu hizmetlerinin gerektirdiği görevler, memurlar eliyle yürütülür.</p>

    <p class="metin">Memurların nitelikleri, atanmaları, ödev ve yetkileri, aylık ve diğer özlük işleri kanunla düzenlenir.</p>

    <p class="metin">Kamu hizmetinde, Devrim ilkelerini benimsemeyen ve devrime aykırı tutum ve davranışta bulunan memur çalıştırılamaz.</p>

    <p class="metin"><span class="libroitalik">D - Olağanüstü Haller ve Yönetim</span></p>

    <p class="metin"><span class="calibre8">Olağanüstü Hal:</span></p>

    <p class="metin">Madde 39 - Olağanüstü hal, kanunların gösterdiği durumlarda Hükümetçe ilan edilir. Olağanüstü hallerde, yurttaşlar için konulacak mal, çalışma ve para yükümlülükleri ile, bu hallerin yürütülmesi ve kaldırılması ile ilgili usuller kanunla düzenlenir.</p>

    <p class="metin"><span class="calibre8">Sıkıyönetim:</span></p>

    <p class="metin">Madde 40 - Sıkıyönetim ilanı, kanunun öngördüğü hallerde Bakanlar Kurulunun yetkisindedir. Ancak, bir aydan fazla devam ettirilmesi, uzatılması ve kaldırılması hakkında Devrim Konseyi karar verir. Sıkıyönetim ya da savaş halinde hangi hükümlerin uygulanacağı, hizmet işlemlerin nasıl yürütüleceği, hürriyetlerin nasıl kayıtlanacağı veya durdurulacağı kanunla gösterilir.</p>

    <p class="metin">&nbsp;</p>

    <p class="metin"><span class="libroitalik">Üçüncü Bölüm: Yargı</span></p>

    <p class="metin"><span class="calibre8">Kuruluş, Yetki ve Görevler:</span></p>

    <p class="metin">Madde 41 - Mahkemelerin kuruluşu, yetki ve görevleri, bağımsızlığının kapsam ve niteliği, hakimlerin nitelikleri, sorumluluk ve teminatları kanunla gösterilir.</p>

    <p class="metin">Hakimler, yargı yetkisinin kullanılmasında bağımsızdırlar.</p>

    <p class="metin">Duruşmalar, gizliliği hakkında karar alınmadıkça herkese açıktır. Bütün mahkemelerin her türlü kararları gerekçeli olarak yazılır.</p>

    <p class="metin"><span class="calibre8">Savcılık:</span></p>

    <p class="metin">Madde 42 - Savcıların görev, nitelik ve sorumlulukları, mesleğe alınışları ve özlük işleri kanunla düzenlenir.</p>

    <p class="metin"><span class="calibre8">İdari Yargı:</span></p>

    <p class="metin">Madde 43 - Danıştay, idari uyuşmazlıkları ve davaları görmek ve çözümlemek, Bakanlar Kurulunca gönderilen Tüzük tasarılarını incelemek ve kanunla gösterilen diğer işleri yapmak üzere; Devrim ilkelerine göre kanunla kurulur.</p>

    <p class="metin">Danıştay, idari işlem ve tasarrufları maksat yönünden denetle- yemez.</p>

    <p class="metin">Danıştay üyelerinin seçimi, nitelikleri, sorumlulukları ve özlük işleri Danıştay’ın Devrim ilkelerine göre kuruluşu kanunla düzenlenecektir.</p>

    <p class="metin"><span class="calibre8">Yüce Divan:</span></p>

    <p class="metin">Madde 44 - Devrim Konseyi, Devrim Meclisi, Bakanlar Kurulu, Danıştay, Askeri Yargıtay ve Sayıştay üyelerini; hizmetleri ile ilgili suçlarından dolayı yargılamak üzere, Yüce Divan kurulur.</p>

    <p class="metin">Yüce Divanın kuruluşu, yargılama usulü, üyelerinin seçimi ve özlük hakları kanunla düzenlenir.</p>

    <p class="metin"><span class="calibre8">Diğer Yargı Organları:</span></p>

    <p class="metin">Madde 45 - Yargıtay ve Askeri Yargıtay, kanunla belirlenen hallerde ilk derece ve genel olarak kendi aralarında üst derece mahkeme olarak Devrim ilkeleri ve bağımsızlık esasına göre kurulur.</p>

    <p class="metin">Üyelerin seçimi, özlük işleri diğer hakimler gibidir.</p>

    <p class="metin"><span class="calibre8">Mahkeme Kararları:</span></p>

    <p class="metin">Madde 46 - Cumhuriyetin tüm kuruluşları, mahkeme kararlarına uyar. Hiç bir makam, kişi ya da organ, mahkeme kararlarını değiştiremez ve yerine getirilmesini geciktiremez.</p>

    <p class="metin">&nbsp;</p>

    <p class="metin"><span class="librobolditalik">Üçüncü Kısım: Temel Ödevler ve Haklar</span></p>

    <p class="metin"><span class="calibre8">İlkeler:</span></p>

    <p class="metin">Madde 47 - Herkese imkân ve fırsat eşitliği sağlanarak; ekonominin toplumsal bütünlük, dengelilik ve eşitlik çerçevesi içinde geliştirilmesi, Devletin görevi olup; kişi bu amaca ulaşmada ödevlidir.</p>

    <p class="metin">Kişinin ekonomik hakları, bu ödev sonucu ulusal gelire katkıda bulunduğu yerde başlar ve o oranda gelişir.</p>

    <p class="metin">Sömürünün her çeşidi yasaktır.</p>

    <p class="metin">Sosyal güvenlik asıl olup, Devletin koyacağı esaslara göre, çalışanlar için çalışma koşullarına; hastalık, küçüklük ve kocamışlık nedeni ile çalışamayanlar için de, kanun hükümlerine göre düzenlenir.</p>

    <p class="metin">Devlet herkesin beden ve ruh sağlığı içinde yaşayabilmesini ve tıbbi bakım görmesini gerçekleştirmede görevlidir.</p>

    <p class="metin">Sermaye, ulusal ekonominin hizmetinde olup; kullanılması, kamu yararı ve halkın ekonomik haklarına aykırı olamaz.</p>

    <p class="metin">Devlet, ülke çapında bir yerleşme ve sosyal mesken politikası uygulamak ve bunun için gerekli tedbirleri almakla yükümlüdür.</p>

    <p class="metin"><span class="libroitalik">Birinci Bölüm: Sosyal ve Ekonomik Haklar ve Ödevler:</span></p>

    <p class="metin"><span class="calibre8">Aile ve Çocuğun Korunması:</span></p>

    <p class="metin">Madde 48 - Aile, Türk toplumunun temelidir. Ailenin ve çocuğun korunması ve devrimci ilkelerle geliştirilmesi Devletin başlıca görevidir. Yöntemi kanunla düzenlenir.</p>

    <p class="metin"><span class="calibre8">Mülkiyet ve Miras:</span></p>

    <p class="metin">Madde 49 - Herkes, mülkiyet ve miras haklarına sahiptir.</p>

    <p class="metin">Mülkiyet ve miras haklarının kullanılması, toplum yararının gerektirdiği durumlarda; devletçe ve kanunla düzenlenir.</p>

    <p class="metin"><span class="calibre8">Toprak ve Tarım Devrimi:</span></p>

    <p class="metin">Madde 50 - Devlet toprak ve tarım devrimini bir bütün halinde ele alır ve gerçekleştirir. Toprağın verimli olarak işletilmesini sağlamak ve topraksız ya da yeter toprağı olmayan çiftçiye toprak tahsis etmek amacıyla gereken tedbirleri alır.</p>

    <p class="metin">Devlet, üretimi arttırmak için, her alanda kooperatifçiliği geliştirir ve gözetir.</p>

    <p class="metin"><span class="calibre8">Ekonominin Düzenlenmesi:</span></p>

    <p class="metin">Madde 51 - Tüm ekonomik olanaklar, toplumsal yapıyı güçlendirecek, halkı harcadığı emek ve ulusal ekonomiye katkısı oranında yararlandıracak şekilde düzenlenir.</p>

    <p class="metin">Temel sanayi, ulaştırma, enerji ve doğal kaynaklar ve ormanlar Devletin mülkiyetindedir. Bunlar, ancak Devletin eliyle işletilebilir. Devlet, bunların toplum yararına ve etkin olarak işletilmesi için gereken tedbirleri alır.</p>

    <p class="metin">Diğer ekonomik kuruluşların da sahipleriyle, fikir ve beden işçilerinin yönetiminde toplumsal yapıyı güçlendirecek ve adil bir gelir dağılımını gerçekleştirecek biçimde çalışması esastır. Yöntemi kanunla düzenlenir.</p>

    <p class="metin">Dış ticaret, bankacılık ve sigortacılık Devletleştirilir. Devlet, iç ticaret alanında da, toplum yararının gerektirdiği tedbirleri alır.</p>

    <p class="metin"><span class="calibre8">Kalkınmanın Planlanması, Plan:</span></p>

    <p class="metin">Madde 52 - Ekonominin tümünü kapsayan ve bağlayan plan esastır. Ancak, her ekonomik kuruluş, ana kalkınma planı çerçevesi içinde, kuruluşun ihtiyaç ve verimlilik dengesini gözeterek, planını kendisi yapar.</p>

    <p class="metin">Devlet Planlama Teşkilatı, ana planın Devrim ilkelerine göre yapılması ve ekonomik kuruluşların planlarının, ana plana uygunluğunun kontrolü, uygulamasının denetim ve gözetimi ile görevlidir.</p>

    <p class="metin"><span class="calibre8">Çalışma Hayatı:</span></p>

    <p class="metin">Madde 53 - Çalışma, sağlık durumu uygun bütün vatandaşlar için bir hak, bir ödev ve bir şereftir.</p>

    <p class="metin">Çalışma koşulları ve olanakları ile, çalışanların sendika ve sosyal güvenlik hakları kanunla düzenlenir.</p>

    <p class="metin">İş hayatının düzenlenmesinde, genel plan hedefleri içinde, kalkınmayı çabuklaştırıcı ve kalkınmaya katkıda bulunucu tedbirler alınır.</p>

    <p class="metin">Emeğin ulusal gelire katkı oranında ve ekonominin oluşumuna etkisi ölçüsünde değeri vardır. Emek israf edilemez.</p>

    <p class="metin"><span class="libroitalik">İkinci Bölüm: Milli Eğitim</span></p>

    <p class="metin"><span class="calibre8">İlkeler:</span></p>

    <p class="metin">Madde 54 - Herkes, öğrenim ve eğitim hakkına sahiptir.</p>

    <p class="metin">İlk öğretim, bütün Türk vatandaşları için zorunludur.</p>

    <p class="metin">Eğitim ve öğretim her kademede parasızdır. Devlet, eğitim ve öğretimde halkın her kesimini devrim ilkelerini ve insanca yaşamanın önemini anlayacak bir düzenleme getirmeyi ve yurt kalkınmasına yararlı kişiler yetiştirmeyi hedefler.</p>

    <p class="metin">Öğretim, milli ekonominin eleman ihtiyacına ve çeşitli kesimlerinin istihdam kapasitesine göre Devletçe planlanır.</p>

    <p class="metin"><span class="calibre8">Din İşleri:</span></p>

    <p class="metin">Madde 55 - Özel din eğitimi yapılamaz. Din eğitiminin nitelik ve kapsamı, Devletçe düzenlenir.</p>

    <p class="metin">Din eğitiminin nitelik ve kapsamı, Devrimin ilke ve amaçlarına ve laiklik ilkesi ile kişinin vicdan özgürlüğüne aykırı olamaz.</p>

    <p class="metin"><span class="libroitalik">Üçüncü Bölüm: Maliye ve Planlama</span></p>

    <p class="metin"><span class="calibre8">Maliye:</span></p>

    <p class="metin">Madde 56 - Devletin ve kamu ekonomik kuruluşları dışındaki kamu tüzel kişilerinin harcamaları yıllık bütçelerle yapılır.</p>

    <p class="metin">Genel ve katma bütçelerin nasıl yapılacağı, kanunla gösterilir. Bütçe kanunlarına, bütçe ile ilgili hükümler dışında hiç bir hüküm konulamaz.</p>

    <p class="metin">Bütçeler, yatırımları gerçekleştirecek ve plan hedeflerine ulaşmayı sağlayacak nitelikte düzenlenir.</p>

    <p class="metin"><span class="calibre8">Denetim:</span></p>

    <p class="metin">Madde 57 - Devletin ve kamu tüzel kişilerinin harcamalarını ve mallarını Devrim Konseyi adına Sayıştay denetler.</p>

    <p class="metin">Sayıştay’ın kuruluş ve işleyişi, denetim usulleri ve mensuplarının nitelikleri ile özlük işleri kanunla düzenlenir.</p>

    <p class="metin"><span class="calibre8">Kesin Hesap:</span></p>

    <p class="metin">Madde 58 - Kesin hesap kanunu tasarıları, kanunda daha kısa bir süre gösterilmemiş ise; ilgili oldukları bütçe yılı sonundan başlayarak en geç bir yıl sonra, Bakanlar Kurulunca Devrim Meclisine sunulur. Sayıştay’ın uygunluk bildirimi, tasarının sunuluşundan başlayarak, en geç altı ay içinde çıkarılır.</p>

    <p class="metin"><span class="calibre8">Planlama Teşkilatı:</span></p>

    <p class="metin">Madde 59 - Devlet Planlama Teşkilatı, bu Anayasa ile getirilen sosyal, ekonomik ve kültürel kalkınma ilkelerinin nasıl gerçekleştirileceğini planlama ile görevlidir.</p>

    <p class="metin">Planın nasıl yapılacağı, yürürlüğe konulması, uygulanması ve değiştirilmesinde gözetilecek esaslarla; planın bütünlüğünü ve devrimci niteliğini bozacak tesirleri önleyecek tedbirlerin nasıl alınacağı; Planlama Teşkilatının kuruluş ve çalışması, kanunla düzenlenir.</p>

    <p class="metin">&nbsp;</p>

    <p class="metin"><span class="librobolditalik">Dördüncü Kısım: Kişinin Hak ve Ödevleri</span></p>

    <p class="metin"><span class="calibre8">Kişinin Hakları:</span></p>

    <p class="metin">Madde 60 - Uygulama biçimi, kapsam ve nitelikleri kanunla düzenlenmek kaydı ile, kişinin doğal hakları aşağıda gösterilmiştir:</p>

    <p class="metin">Aksi saptanıncaya kadar herkes suçsuzdur. Kimse, kanunun suç saymadığı bir eylemden dolayı cezalandırılamaz.</p>

    <p class="metin">Konut dokunulmazlığı tanınır. Özel hayatın gizliliği korunur. Konuta hangi hallerde girileceği kanunla düzenlenir.</p>

    <p class="metin">Herkes dil, ırk, cinsiyet, siyasal düşünce, felsefi inanç, din ve mezhep ayrımı gözetilmeksizin; kanun önünde eşittir.</p>

    <p class="metin">Mal, can, ırz güvenliği ve şerefler, Devletçe korunur.</p>

    <p class="metin">Herkes vicdan ve dini inanç özgürlüğüne sahiptir. Bu özgürlük, kamu düzenine ve laiklik ilkesine aykırı olarak kullanılamaz.</p>

    <p class="metin"><span class="calibre8">Yurttaşlık:</span></p>

    <p class="metin">Madde 61 - Türk Devletine yurttaşlık bağı ile bağlı herkes, Türk’tür. Yurttaşlık, kanunun gösterdiği koşullarla kazanılır ve kaybedilir.</p>

    <p class="metin">Yabancılar için, Türk kanunları ve uluslararası kurallar gereğince işlem yapılır.</p>

    <p class="metin"><span class="calibre8">Kişinin Ödevleri:</span></p>

    <p class="metin">Madde 62 - Yurt savunma ve kalkınmasına katılma eş anlamdadır ve her Türk’ün ödevidir. Bu ödevin nitelik ve kapsamı, kanunla düzenlenir.</p>

    <p class="metin">Herkes, kamu giderlerini karşılamak üzere, ekonomik gücüne göre vergi ödemekle yükümlüdür.</p>

    <p class="metin">&nbsp;</p>

    <p class="metin"><span class="librobolditalik">Beşinci Kısım: Siyasal Örgütlenme</span></p>

    <p class="metin"><span class="calibre8">Devrim Partisi:</span></p>

    <p class="metin">Madde 63 - Yönetimi, Türk toplumunu çağdaş uygarlık düzeyine ulaştırmak amacıyla; Devrimci bir kadro yaratarak, bu kadroya devretmek üzere ele alan Devrim iradesi; Devrimi hedefinden saptırmayacak ve Atatürk ilkelerini çağdaş düşünce ve bilim ışığında yorumlayarak uygulamayı ilke edinen bir Devrim Partisi kurulmasını sağlar.</p>

    <p class="metin">Devrim Partisi, yukarıda belirtilen ilkelere göre yetişmiş bir kadro ile ve halk içinde örgütlenerek en kısa zamanda kurulur.</p>

    <p class="metin">&nbsp;</p>

    <p class="metin"><span class="librobolditalik">Altıncı Kısım: Geçici Hükümler</span></p>

    <p class="metin"><span class="calibre8">Devrim Örgütü:</span></p>

    <p class="metin">Geçici Madde 1 - Devrim Partisi kuruluncaya kadar, Devrimi amacından saptırmamak, Devlet hizmetlerini yerinde devrimci gözüyle izlemek, Devrimi halka indirmek ve halkla el ele vererek korumak amacı ile; Devrim Partisi Genel Sekreterliğine bağlı ve idari hiyerarşiye paralel olarak bir siyasi Devrim Örgütü kurulur, Örgütün görev ve yetkileri kanunla düzenlenir.</p>

    <p class="metin"><span class="calibre8">Eski Kuruluşlar:</span></p>

    <p class="metin">Geçici Madde 2 - Bu Anayasa hükümlerine göre, statüleri yeniden düzenlenecek kuruluşlarla; diğer kuruluşlar, bu Anayasa hükümlerine aykırı olmamak kaydı ile, yeni hükümler konuluncaya kadar görevlerine devam ederler.</p>

    <p class="metin">Bu Anayasada yer almayan Devlet kuruluşları kaldırılmıştır.</p>

    <p class="metin">Yürürlükteki kanunların bu Anayasaya aykırı hükümleri üç ay içinde değiştirilecektir.</p>

    <p class="metin"><span class="calibre8">Devrim Mahkemeleri:</span></p>

    <p class="metin">Geçici Madde 3 - Devrim gününe kadar, ulusal çıkarlara aykırı tutum ve davranışlarda bulundukları saptananlarla; Devrim güvenliğine ve Devrime karşı her ne şekilde olursa olsun, söz, yazı ve basının diğer araçları ile veya başka şekilde karşı gelenleri yargılamak amacıyla, Devrim Konseyi Genel Sekreterliğine bağlı özel Devrim Mahkemeleri kurulur.</p>

    <p class="metin">Devrim Mahkemelerinin kuruluşu, işleyişi ve üyelerinin özlük hakları kanunla düzenlenir.</p>

    <p class="metin"><span class="calibre8">Devrim Kurulu Üyelikleri:</span></p>

    <p class="metin">Geçici Madde 4 - Devrim Kurulu üyesi bulunup da; Devrim Anayasasının 13ncü maddesindeki sayılan komutanlıklara atanmış bulunanlar, bu görevlerinin sona ermesinden sonra da Devrim Kurulu üyeliklerine devam ederler.</p>

    <p class="metin">&nbsp;</p>

    <p class="metin"><span class="librobolditalik">Yedinci Kısım: Son Hükümler</span></p>

    <p class="metin"><span class="calibre8">Devrim Anayasasının Değiştirilmesi:</span></p>

    <p class="metin">Madde 64 - Devrim Anayasasında, Devrim ilkelerine aykırı değişiklik teklif edilemez. Ancak, Devrim amaçlarına uygun ve toplumun gelişmesini sağlayacak atılımlar için, kalkınma ve ekonominin koşullarını düzenlemek ve kuruluşları yenilemek amacıyla, değişiklik teklifi yapılabilir.</p>

    <p class="metin">Değişiklik teklifi, Devrim Konseyi üyelerinin üçte biri tarafından yapılır ve üçte ikisinin çoğunluğu ile kabul edilir.</p>

    <p class="metin"><span class="calibre8">Yürürlük:</span></p>

    <p class="metin">Madde 65 - Bu Anayasa, Devrim Konseyince kabul edilerek yayınlanır ve yayınlanması ile birlikte yürürlüğe girer.</p>

    <p class="metin">&nbsp;</p>

    <p class="metin">Batur, ses çıkarmadı.</p>

    <p class="metin">Ses, Genelkurmay Başkanı Memduh Tağmaç’tan geldi. Basına bir demeç verip <span class="libroitalik">“Orduya bugüne kadar hiç kimse böylesine hayâsızca dil uzatmamıştır.”</span> dedi.</p>
  </div>
</body>
</html>
