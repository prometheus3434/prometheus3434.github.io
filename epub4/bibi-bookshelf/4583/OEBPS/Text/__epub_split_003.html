<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="chapter">
    <h1 class="h1" id="calibre_toc_1"><span class="librobold1">ÖNSÖZ YERİNE</span><sup class="calibre4"><a class="dipnotlink" href="../Text/__epub_split_015.html#footnote-150448-1" id="footnote-150448-1-backlink">1</a></sup></h1>

    <p class="metin">İkinci Dünya Savaşı sonrası <span class="librobold">“Alman ekonomik mucizesi”</span>, aslında, sosyopolitik düzeyde yeni bir modelin kurgulanmasına sahne olmuştur. Bu ekonomik model, “özel asker”e ve “polis”e dayalı bir toplum modeline bağlanmıştır. Alman yöneticileri <span class="librobolditalik">- ve özellikle Adenauer -</span> bu modeli kurgulamakta fazla zorluk çekmemişlerdir. <span class="librobolditalik">Hitler</span> döneminde bir avuç zorbanın denetimindeki <span class="librobolditalik">özel asker ve polise</span> dayalı modeli, devletin denetimine vermekle yetinmişlerdir. Dışarıdan görülen allanmış-pullanmış <span class="librobolditalik">“ekonomik mucize”,</span> gerçekte, toplum bünyesinde onarılamaz yaralar açmıştır. <span class="librobold">Askerleştirilmiş</span> (militarize) <span class="librobold">ekonomi,</span> siyasal umutsuzluğun kesinleşmiş biçimi olan terörizmi yeniden yaratmıştır. Bu noktada Alman devleti, terörizmi terörizmle bastırma yoluna gitmiştir. <span class="librobold">Baader-Meinhof</span> eylemleriyle Alman devletinin karşı eylemleri <span class="librobold">- Daniel Cohn Bendit’in deyişiyle -</span> <span class="librobolditalik">“içbükey bir aynanın içi ve dışı gibi birbirinin içine geçmiştir.”</span> Sonuçta, devlet faşizmi sosyal faşizmi kışkırtmış, her ikisinin çatışmasında yitiren hep halk yığınları olmuştur. Ve bir süre sonra, sosyal teröristlerin, bizzat devlet denetimindeki baskı odaklarınca kullanılan kişiler oldukları saptanmıştır. Alman mucizesi’nin perde arkasındaki <span class="librobold">“disiplinli toplum”</span> görüntüsü, bu modelin yansımasından ibaret kalmıştır. <span class="librobold">CIA’in Bissel Raporu</span>’nu anımsayanlar, bunları da anımsayacaklardır elbet…</p>

    <p class="metin"><span class="librobold">Tüm bunları niçin irdeliyoruz? Şu nedenle:</span></p>

    <p class="metin">Pek te uzak olmayan bir geçmişte, <span class="librobold">1971</span>’ler ve sonrasında, <span class="librobold">“Alman modeli”</span> ni <span class="librobold">Türkiye</span>’ye uyarlamak isteyen aklıevveller çıkmıştı. Ama bunlar şaşırarak gördüler ki, Alman uygulamasındaki <span class="librobold">“özel asker”</span> rolü, silahlı kuvvetler düzeyinde bir <span class="librobold">“asker”</span> yapısını değil, ikinci dünya savaşı ve hemen öncesinin, silahlı kuvvetler üyelerine karşıt bir <span class="librobold">“özel askersel nüve”</span>nin yapısına dayanmaktadır. Ekonomideki <span class="librobold">“askerileşme”</span> ise, <span class="librobold">Hitler</span>’i ve <span class="librobold">Waffen SS</span>’i finanse eden <span class="librobolditalik">- örneğin Wereinigte Stahlwerke gibi -</span> şirketlerin, savaş sonrası dönemde <span class="librobold">“özel askersel nüve” ve “polis”</span> gücü oluşumlarını finanse etmelerine dönüştürülmüş bir roldür.</p>

    <p class="metin">Türkiye’de bunların gerçekleşemeyeceğini anlayanlar, bu kez <span class="librobold">1980</span>’ler ertesinde, o silahlı kuvvetler dışı ve karşıtı <span class="librobold">“özel askersel nüve”</span> ile <span class="librobold">“polis”</span>i kaynaştıracak ve <span class="librobolditalik">- gelişen dünya ve ülke koşullarında bunları finanse edecek sanayi güçleri bulunmayacağından -</span> oluşumu, daralan kırsal kesim sermayesine, yasa dışı kazanç alanları açarak sağlanacak finansmana dayandıracak bir örgütlenmeye gittiler. Nasıl ki Almanya’da siyasal umutsuzluk sonunda teröre kışkırtılacak bir <span class="librobolditalik">“iç-dışbükey ayna yüzü”</span> yaratılmışsa, Türkiye’de de <span class="librobold">Güneydoğu sorunu</span> deşilip müzmin yara durumuna getirilerek, bu <span class="librobold">“özel askersel-polissel nüve”</span>nin varlığına geçerli neden yaratılmış olundu. Bir yandan bu yaratılan durum her an gerginleştirilirken, öte yandan da, silahlı kuvvetler’in her atılımını köstekleyip, sonra da kitleleri onlara karşıt tutuma yönlendirdikleri gibi…</p>

    <p class="metin">Bu noktada çok açık ve net olarak söylemek gerekir ki, <span class="librobold">TSK</span>’nın Güneydoğu olaylarını bastırmakta yetersiz olduğu biçiminde bir suçlamayı da, bu özel nüvenin oluşturucuları her koşulda, kimi kez fısıldayarak kimi kez de daha yüksek sesle telaffuz bile ettiler. Kulaktan kulağa yaydılar. Yurtdışına ulaştırdılar. Amaçları, elbette ki Güneydoğu’daki olayların sürüp gitmesi, <span class="librobold">TSK</span>’nın etkisizleştirilmesiydi. Bu yolda, <span class="librobold">dinsel radikalizmi</span> bile müttefik edindiler. Ancak böylelikle özel nüvelerinin varlığının gerekçesi de sürüp gidecek, finansal yapılarının genişlemesi olanaklı kılınacaktı. İşte bugünlerde bu maske düşmeye başlayınca, <span class="librobold">başka bir boyuttan ve çok daha cüretkâr</span> deneylere girişmeye kalkıştılar. Kentlerde <span class="librobold">öğrenci</span> çatışmaları yaratmaya giriştiler; <span class="librobolditalik">ki bunlar çatışma filân değil, düpedüz saldırı biçiminde gündemlendi.</span></p>

    <p class="metin">Hem <span class="librobold">TSK’nın</span> özel nüve olgusunu tümüyle aydınlatıp <span class="librobold">üzerlerine gitmesinden</span> çekiniyorlar, hem de Güneydoğu’yu silahlı kuvvetler’e bırakıp, özel güçlerini bu kez kentlere kaydırmak istiyorlar. Kırsal kesimden kentlere yönlendirilmiş yasa dışı finansal kaynaklarını da önceden hazırlamış bulunuyorlar. <span class="librobold">Bu kez kentlerde terör estirip medyayı, aydınları, gençleri, işçileri, yurtsever sanayi kesimlerini sindirmeyi hedefliyorlar.</span></p>

    <p class="metin">Çok dikkatli olmak zorundayız. Kentlerde öğrenci olayları yok; <span class="librobold">Rudi Dutschke</span>’nin deyişiyle, <span class="librobolditalik">“onlar, karışık zamanların, umutsuzluğun ve çıkmazın çocuklarını”</span> yek diğerinin üzerine kışkırtıyorlar. Sırf, özel nüve güçlerini <span class="librobolditalik">- ve bu güçlerce korunan kendi asalak varlıklarını -</span> sürdürebilmek, bu düzene bir başka gerekçe yaratabilmek için.</p>

    <p class="metin">Ne var ki, çağdaş düşünceden yoksun, fosilleşmiş ve beyinleri asla devinmeyen, var olan dünya dışındaki bu güçler, ne TSK’nin etkisizleştirilmesini ne de Türkiye toplumunun Alman modeliyle disipline edilmesini başaramayacaklardır. Örnek aldıkları model, 1990 Aralık’ındaki <span class="librobold">“Uruguay Turu”</span>nun sonuçsuz kalması ertesinde Almanya’da - ve Japonya’da - iflas etti bile.</p>

    <p class="metin"><span class="librobold">Lem’i Nihat</span>’ın olağanüstü vurgusuyla <span class="librobold">“Vak’a vak’ayı tespit eder.”</span> olacaktır artık ve Türkiye’yi gelişmişlik ve bağnazlık girdaplarına sürükleyen tüm <span class="librobold">vak’alar ve müsebbib</span>leri tarihsel ve kamusal yargıya çıkarılacaklardır.</p>

    <p class="metin"><span class="librobold">Ancak biz bu yolda, toplumsal onurumuzla direndiğimiz koşulda…</span></p>

    <p class="metin">&nbsp;</p>

    <p class="sagnormal"><span class="librobolditalik">Emekli Amiral Vedi’i Bilget<br class="chapter"/>
    Barış ve Silahsızlanma İçin NATO’dan Emekli<br class="chapter"/>
    Generaller Birliği - Türkiye üyesi, FKP üyesi</span></p>
  </div>
</body>
</html>
