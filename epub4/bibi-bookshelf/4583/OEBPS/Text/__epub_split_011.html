<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="chapter">
    <h1 class="h1" id="calibre_toc_6"><span class="librobold1">EKLER</span></h1>

    <h2 class="h2" id="calibre_toc_10"><span class="librobold1">EK-1:<br class="calibre1"/>
    Uğur Mumcu’ya yaptığım açıklama</span></h2>

    <p class="ortayazi">(Cumhuriyet, 21.11.1985)</p>

    <p class="metin">&nbsp;</p>

    <p class="ortayazi"><span class="librobolditalik">Deniz Binbaşı Erol Bilbilik’in açıklaması:</span></p>

    <p class="ortayazi"><span class="librobolditalik">“Devrim Partisi Tüzüğü için BAAS Partisi<br class="chapter"/>
    Tüzüğü’nden yararlandık.”</span></p>

    <p class="metin">&nbsp;</p>

    <p class="metin">Sayın Uğur Mumcu</p>

    <p class="metin">Orgeneral Muhsin Batur’un 12 Mart 1971 öncesi ve sonrası anılarına, Tümgeneral Celil Gürkan’ın verdiği yanıtlar birçok gerçeğin anlaşılması açısından son derece yararlı olmuştur.</p>

    <p class="metin">Aslında 9 Mart 1971 eylemini Orgeneral Faruk Gürler ve Orgeneral Muhsin Batur liderliğinde planlayanların bir araya gelerek kolektif bir çalışma yapmaları ve gerçekleri gün ışığına çıkarmaları ve bunları kamuoyuna sunmaları tarihsel bir zorunluluktur. Gerek Orgeneral Muhsin Batur ve gerekse Tümgeneral Celil Gürkan’ın açıklamalarına bazı değinmelerimiz olacaktır, şöyle ki:</p>

    <p class="metin">1 - Orgeneral Faruk Gürler ve Orgeneral Muhsin Batur liderliğinde, planlama çalışmalarına başlanılan 9 Mart 1971 eylemi, başlangıçta milli kurtuluşçu ve tam bağımsızlık ilkeci radikal bir eylem idi. Giderek bu eylem söz konusu niteliklerini kaybederek aynı liderlerce 12 Mart 1971 eylemine dönüştürülmüştür.</p>

    <p class="metin">2 - 9 Mart 1971 eylemi planlanırken; Devrim Anayasası, Devrim Partisi Tüzüğü, Devrim Partisi Genel Sekreterliği ve Devrim Mahkemeleri gibi konularda çok içerikli çalışmalar yapılmıştır. Bu çalışmalara ait dokümanlar koordine komitesini oluşturan Havacı Gruba teslim edilmiştir. Bu taslaklar, ilkin grubumuzdan Hâkim Yarbay Emin Değer tarafından hazırlanmıştır. Hazırlanan bu taslaklar, hukukçu eski bir parlamenter ve çok ünlü bir gazeteci ve yakın çevrelerince incelemeden geçirilmiştir.</p>

    <p class="metin">Taslakların hazırlanmasında 1924 Anayasası, 1961 Anayasası, Fransız Beşinci Cumhuriyet Anayasası, Alman Anayasası, Amerikan Anayasası, Hint Anayasası, Pakistan Anayasası, Mısır Anayasası, adı geçen ülkelerin parti tüzükleri, Baas Parti Tüzüğü vb. dokümanlardan yararlanılmıştır.</p>

    <p class="metin">3 - Bir taraftan Devrim Anayasası, Devrim Tüzüğü, Devrim Partisi Genel Sekreterliği ve Devrim Mahkemeleri konularında geniş çaplı araştırma ve çalışmalar sürdürülürken diğer taraftan kurulacak Devrim Konseyi’nin yapısı ve üyelerinin seçimi konularındaki çalışmalar da kesintisiz olarak sürdürülüyordu. Devrim Konseyi’nin yapısı hakkında iki görüş mevcut idi. Bu iki görüşün varlıkları eylem çalışmalarının başlangıcından beri tartışılıyordu. Birinci görüşü paylaşanlara göre: Devrim Konseyi üyelerinin tamamının asker kişilerden oluşması savunuluyordu. Sebep olarak da asker kişilerin gizlilik ve istihbarat konularında daha iyi yetiştirilmiş ve hassas oldukları öne sürülüyordu. Bu görüş bazı istisnalarla Karacı ve Havacı grup tarafından şiddetle destekleniyordu.</p>

    <p class="metin">Diğer görüş ise; Devrim Konseyi üyelerinin belli bir kısmının sivil kişilerden oluşmasını benimseyen görüştü. Bu görüşü savunanlar Denizci grup ile çok az sayıda Karacı ve Havacı gruba mensup subaylardı. Bu görüşü benimseyenler azınlıkta kaldılar ve Devrim Konseyi üyelerinin tamamının asker kişilerden oluşmasını savunan görüş, benimsenen görüş oldu.</p>

    <p class="metin">Eylem zamanına çok yakın bir zaman kala Devrim Konseyi üyelerinin tamamı saptanmıştır. Elli kişi olarak saptanan Devrim Konseyi üyelerinin 32’si Karacı, 11’i Havacı, 7’si Denizci gruptandır.</p>

    <p class="metin">4 - Yukarıda sözü edilen çalışmalar sürdürülürken doğal olarak Devrim Hükümeti Kabinesi’ni teşkil edecek bakan adaylarının tespiti çalışmaları da yapılıyordu. Bu maksatla tespit edilen kişiler, listelenerek çok titiz bir incelemeden geçiriliyordu. İlk hazırlıklarda milli kurtuluşçu ve tam bağımsızlık ilkeci görüşlere sahip kişiler tespit edilmiş olduğu halde son listelerde bu görüşlere sahip oldukları konusunda tereddüt izhar edilebilecek kişiler de listelerde yer alabilmişlerdir.</p>

    <p class="metin">5 - Orgeneral Muhsin Batur, Tümgeneral Celil Gürkan’a verdiği yanıtta “Kara Kuvvetleri’nde kendisinden kıdemli çok sayıda general varken Orgeneral Faruk Gürler, niçin General Gürkan’a eylem hazırlık planı yapmasını istemiş olsun?” diye soruyor. Aynı mantığı işletirsek Hava Kuvvetleri’nde Tuğgeneral Aydın Kırışoğlu’ndan kıdemli çok sayıda general varken niçin General Kırışoğlu’ndan eylem hazırlık planı yapmasını istiyor?</p>

    <p class="metin">General Kırışoğlu’nu Genel Sekreter olarak yanına alıp, 1970 Ağustosu’nda generalliğe terfi ettirip Mürted Dördüncü Üs Komutanlığı’na tayin edinceye kadar niçin böyle bir görevi kendi kuvvetinde hiçbir generale tevdi etmiyor?</p>

    <p class="metin">6 - Orgeneral Muhsin Batur; Kurmay Başkanlığı’na getirdiği Korgeneral Ahmet Dural ve Harekât Başkanlığı’na getirdiği Tümgeneral Hulusi Kaymaklı’ya bile, General Kırışoğlu ile başlattığı çalışmalar hakkında hiçbir bilgi vermemiştir. Mart 1971 başlarında eyleme beş kala Orgeneral Muhsin Batur, Tuğgeneral Ömer Çokgör’ü çağırarak Korgeneral Ahmet Dural ile Tümgeneral Hulusi Kaymaklı’nın eylemin içine alınıp alınmadıklarını sormuştur, alınmadıkları cevabını alınca her ikisi ile Adnan Menderes’in tutuklanması olayından beri kader birliği ettiğini o nedenle birini Kurmay, diğerini Harekât Başkanı olarak yanına aldığını ifade etmiş ve hemen kendileri ile temasa geçilip eylemin içine alınmalarını istemiştir. Bunun üzerine Tuğgeneral Çokgör, Hava Kurmay Albay İlyas Albayrak ile birlikte ilkin Korgeneral Ahmet Dural’a gitmişlerdir. Eyleme iştirak etmesi için teklifte bulunmuşlardır, tereddüt ettiğini görünce teklifin General Batur’un talimatı ile yapıldığını belirttiklerinde yerinden fırlayarak “Ben de varım. İsterseniz bunu yazılı ve imzalı bir belge ile tevsik edeyim.” demiştir.</p>

    <p class="metin">Tuğgeneral Çokgör ile Hava Kurmay Albay İlyas Albayrak bu defa Tümgeneral Hulusi Kaymaklı’ya giderek aynı teklifte bulunmuşlardır, onun da tereddüt gösterdiğini görünce teklifin General Batur’un onayı ile yapıldığını belirtmişlerdir, bunun üzerine o da sevinçle eyleme katıldığını beyan etmiştir.</p>

    <p class="metin">7 - General Kırışoğlu katıksız bir Kemalist Devrimci, üstün yetenekli bir kişi, son derece kararlı, azimli, vefalı ve harika bir pratik eylem adamıydı. Kendisi sola açıktı. Çok ünlü bir gazeteci ve çevresi ile yakın teması vardı. Eylemin ekonomik, sosyal ve siyasal planlarını bu grupla birlikte sürekli olarak gözden geçirmekte idi. Eylem içinde büyük bir itici güçtü. Kendisi, Türkiye’nin kaderinin belirleneceği kritik günlerin arifesinde hastalanmış ve ölmüştür. Sanırım Kırışoğlu’nun ölümü şüpheli bir ölümdür. Kendisinin ölümü ile 9 Mart 1971 eylemi çok önemli bir darbe yemiştir.</p>

    <p class="metin">8 - Anayasa çalışmalarına paralel olarak harekât planları da hazırlanmakta idi. Mart 1971 başlarında bu çalışmalar tamamlanmış idi. Tümgeneral Celil Gürkan; Korgeneral Atıf Erçıkan’a bu çalışmalar hakkında bilgi verilmesini istediler. Komite olarak grubumuza mensup karacı bir subayın evinde toplanarak Korgeneral Atıf Erçıkan’ı beklemeye başladık. Tam zamanında geldi. Kendisine bilgi vermeye başladık. Harekât planı safha safha anlatılırken konuşmalarımızı sert saptamalarla keserek bitmez tükenmez sorular soruyordu.</p>

    <p class="metin">Örneğin:</p>

    <p class="metin">— Zırhlı birlikleri harekete geçireceğiniz yol karşı güçlerle tutulursa ne yapacaksınız?</p>

    <p class="metin">— Esenboğa Havaalanı ve Çubuk Barajı için neleri planladınız?</p>

    <p class="metin">— 225’inci Piyade Alay Komutanı’nı eylem içine aldınız mı?</p>

    <p class="metin">— Onkoloji Hastanesi civarındaki Hava Kuvvetleri telsizi için planınız nedir?</p>

    <p class="metin">— Dev-Genç’i nasıl kontrol altına alacaksınız?</p>

    <p class="metin">— Orta Doğu Teknik Üniversitesi’nde hücreler kurmuş “Deniz Gezmiş” tayfalarını nasıl halledeceksiniz?</p>

    <p class="metin">— Hükümetin Genelkurmay’la müştereken Orta Doğu Teknik Üniversitesi’ne yakında icra edeceği baskın harekâtından bilginiz var mı?</p>

    <p class="metin">— Vb.</p>

    <p class="metin">Kendisine Karacı, Havacı ve Denizci gruplar olarak cevap vermeye çalışmakla beraber soruların soruluş biçimlerinde değil de soruluş maksatlarında bir gariplik sezmiyor değildik. Takriben dört saat süren toplantı boyunca şık siyah paltosunu çıkarmaması, oda duvarlarını arkasına alarak oturmaya özen göstermesi ve iki defa paltolu olarak tuvalete gitmesi toplantıya katılanlardan bazılarımızın dikkatini çekmişti.</p>

    <p class="metin">Toplantının sona erdiğini bildirerek ayağa kalktığını ve kapıya doğru yöneldiğini, ve aniden bana dönerek:</p>

    <p class="metin">“Sn. Bülend Ulusu Amiral (Tümamiral, o tarihte Kuzey Dz. Saha Komutanı) ile Sn. Hilmi Nur Ünsal Amiral (Tümamiral, o tarihte sanırım Gölcük Ana Üs Komutanı) sizlerle beraber mi?” diye soruverdiğini, kendilerine “Hayır.” yanıtını verdiğimi ve niçin sorduğunu öğrenmek istediğimde; akademiden sınıf arkadaşları olduğunu söylediğini, dün gibi hatırlamaktayım.</p>

    <p class="metin">9 - Bir gece Bahçelievler’de Hava Kurmay Albay İlyas Albayrak’ın evinde çok önemli bir toplantı yapılıyordu. Toplantı ilerledikçe, Korgeneral Atıf Erçıkan’ın mutlaka katılması gerekliliği doğmuştu. Hava Kurmay Albay İlyas Albayrak ile Binbaşı Yılmaz Akkılıç kendisini İsrail Evleri’ndeki evinden getirmeye gittiler. Biraz sonra General Erçıkan, nefes nefese, şık paltosu ile gelip duvarı arkasına alarak oturdu. Toplantıdan sonra Binbaşı Yılmaz Akkılıç, General Erçıkan’la aralarında geçen oldukça sert bir tartışmayı General Gürkan, General Köseoglu ve Amiral Bilget’e anlattı. Kendisine hiçbir şekilde güvenilemeyeceğini ve örgütten acilen tasfiye edilmesini talep etti. Amiral Bilget ve Denizci gruba mensup subaylar bu görüşe hararetle katıldılar. Söz konusu edilen bu toplantı General Erçıkan’ın katıldığı ilk toplantıdır.</p>

    <p class="metin">10 - Havacı gruba mensup bir kurmay albayın evinde yapılan oldukça kalabalık bir başka toplantıda, tanıdığım en toleranslı, en medeni ve en kültürlü General olan Celil Gürkan’dan izin alarak ‘General Erçıkan’ın Üsteğmenliği’nden beri şüpheli faaliyetleri olduğu, 22 Şubat ve 21 Mayıs hareketlerinde Talat Aydemir’le beraber gözüküp sonraları onları ele verdiği hakkında bilgiler edindiğimi’ ifade etmem üzerine, General Gürkan ve General Köseoğlu ‘on beş günden beri kendisine bilgi verdiklerini artık bu safhadan sonra saf dışı bırakılmasının imkânsız olduğunu’ ifade ettiler. Buna Amiral Bilget şiddetle karşı çıkarak derhal saf dışı bırakılmasını talep etti, ancak kabul ettiremedi.</p>

    <p class="metin">11 - 16 Mart 1971 günü sabahı Oramiral Celal Eyiceoğlu’nun kendisini hemen görmemi ve 4 saat içinde Ankara’yı terk etmemi emrettiğini bildirdiler. Makam odasına girer girmez hemen söze başladı. Bunları kelimesi kelimesine aşağıya alıyorum:</p>

    <p class="metin">— Bahçelievler ve diğer evlerdeki bütün toplantı ve konuşmaları biliyoruz.</p>

    <p class="metin">— Korgeneral Atıf Erçıkan’ı içinize soktuk, bütün bilgileri anında bizlere ulaştırıyordu.</p>

    <p class="metin">— İşi yüzünüze gözünüze bulaştırdınız.</p>

    <p class="metin">— Vedi’i Bilget Amirali bu sabah emekliye sevk ettim sen de onunla berabersin.</p>

    <p class="metin">— Şu gördüğün çekmecelerde Amiral Bilget ve sana ait güvenlik örgütleri raporları dolu. Sen bana “İzzet’in emaneti”sin (İzzettin Tamer, Tuğamiral, Amiral Eyiceoğlu’nun güvendiği bir Amiral. O tarihte Washington Silahlı Kuvvetler Ataşesi, çok yakınım). O nedenle bana; yaptıklarına pişman olduğunu bildir, senin bir dış işleri postuna atamanı yaptırayım demesi üzerine, bizim haklı olduğumuzu arz etmeye çalışırken alelacele huzurdan çıkarıldım.</p>

    <p class="metin">Çeşitli zamanlardaki davranışlarından anlaşılacağı üzere Korgeneral Atıf Erçıkan çok yönlü çalışan bir kişidir. General Erçıkan’ın çalışmalara katılması ile 9 Mart 1971’deki radikal özlü eylemin boğdurulması için kurulan tuzağın en önemli aşaması tamamlanmıştır.</p>

    <p class="metin">Erçıkan ölür ama Erçıkanlar çıkar.</p>

    <p class="metin">12 - Tümgeneral Celil Gürkan’ın, Erenköy’deki işkence köşküne alınışından herhalde üç gün sonra, bir gece sabaha karşı, Orgeneral Faik Türün imzalı bir emir uyarınca, T.H.K.O. ile ilgili olduğum gerekçesi ile işkence köşküne gözlerim bağlı olarak götürüldüm. Dört duvarının herbirinde “Komünizm her görüldüğü yerde ezilmelidir. - K. Atatürk” yazılı odaya ayağımdan ve elimden zincirlenerek bırakıldım. Ertesi gün “ameliyathane” denilen sorgulama odasına gözlerim bağlı olarak indirildim. Kendisine albay diye hitabedilen kişi özetle aşağıdaki soruları sordu:</p>

    <p class="metin">— Niçin bu işlere karıştın? Seni Kemalist bir binbaşı olarak tanıyoruz; kimlerle beraber olduğunu, özellikle Deniz Kuvvetleri’nden kimler bulunduğunu söyle demesi üzerine ‘Orgeneral Faruk Gürler var.’ dememe kalmadan, bırak “O……..” dedi. Kendisini İkinci Ordu Komutanlığı zamanından beri yakından takip etmekle olduklarını söyledi.</p>

    <p class="metin">— Orgeneral Muhsin Batur var mı? Cevap veriyorum; ‘Korgeneral Atıf Erçıkan var.’ diyorum, geç onu, o bizim adamımız diyor.</p>

    <p class="metin">— Oramiral Kemal Kayacan var mı? ‘Yok.’ diye cevap veriyorum. Vardır, diye ısrar ediyor.</p>

    <p class="metin">Sorular bu minval üzere devam edip gidiyor. Bu olayı kısaca anlatmamın nedeni iki hususu vurgulamaya çalışmaktır. Bunların birincisi T.H.K.O. ile ilgili olarak gözaltına alınmama rağmen Orgeneral Faruk Gürler, Orgeneral Muhsin Batur ve Oramiral Kemal Kayacan hakkında sürekli sorgulama yapılmasıdır. Bu da göstermektedir ki, esas amaç kamufle edilmektedir. İkinci husus sorgulama esnasında Korgeneral Atıf Erçıkan’ın (kendilerinin adamı olduğunu) açık seçik ifade etmiş olmalarıdır.</p>

    <p class="sagnormal"><span class="librobold">Sevgi ve saygılarımla,<br class="chapter"/>
    18 Kasım 1985<br class="chapter"/>
    EROL BİLBİLİK<br class="chapter"/>
    E. Dz. Binbaşı</span></p>
  </div>
</body>
</html>
