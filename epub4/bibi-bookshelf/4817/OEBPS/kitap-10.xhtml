<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-10" xml:lang="tr-TR">
		<div>
			<p id="_idParaDest-4"><st c="0">Schopenhauer’a göre ruhsal acıların ve mutsuzluğun kökeni</st></p>
			<p xml:lang="en-US"><span xml:lang="tr-TR"><st c="58">“Schopenhauer’un ilk sayfasını okuduktan sonra bütün sayfalarını okuyacaklarından ve dediği her kelimeyi dinleyeceklerinden emin olan okurlarındanım.”</st></span></p>
			<p xml:lang="en-US"><span xml:lang="tr-TR"><st c="209">– Friedrich Nietzsche</st></span></p>
			<p xml:lang="en-US"><span xml:lang="tr-TR"><st c="231">Schopenhauer’a göre, kozmik iradenin en büyük dayanağı, hayatın mutsuzluktan ibaret olmasıdır. </st><st c="327">Mutluluk, sadece, gerçekleşmeyecek bir ihtimal olarak vardır. </st><st c="389">Dokunacak kadar yakınızdır ona... </st><st c="423">Ama kimse avucunun içine mutluluğu alamaz.</st></span></p>
			<p xml:lang="en-US"><span xml:lang="tr-TR"><st c="465">Islak balığa benzer. </st><st c="487">Denizden yeni çıkan bir balık nasıl elle tutulamaz ise, mutluluk da bir türlü yakalanamaz.</st></span></p>
			<p xml:lang="en-US"><span xml:lang="tr-TR"><st c="577">Kendine engel de olamaz insan. </st><st c="609">İsteme ilkesi devreye girer. </st><st c="638">Yeni umutlara, arzulara yelken açar. </st><st c="675">Hayallerine ulaşsa da tatminsizlikten kurtulamaz. </st><st c="725">Yine de istemeye, arzulamaya devam eder. </st><st c="766">Kendini, isteme dünyasından koparamaz. </st><st c="805">Böylece, tatminsizlikten geriye sadece acı kalır. </st><st c="855">Her mutlu hayal, acı ile noktalanır.</st></span></p>
			<p xml:lang="en-US"><span xml:lang="tr-TR"><st c="891">Mutlu olma ümidi ile yaşayanlar, kozmik iradenin mutsuzluk saçan tasarım dünyasında, onları hiçbir zaman mutlu birine dönüştürmeyecek hayallerin peşinde koşmaya devam ederler.</st></span></p>
			<p xml:lang="en-US"><span xml:lang="tr-TR"><st c="1067">Tasarım olarak var olan bu hayatın özündeki kaynaktan, sadece acı fışkırır. </st><st c="1144">Çünkü kozmik güç, sıradan insanlara mutluluk bahşetmemiş, onları sürekli olarak mutluluk kovalayacakları, ama bir türlü tam iyi hissedemeyecekleri bir yaşam formunun içine fırlatmıştır.</st></span></p>
			<p xml:lang="en-US"><span xml:lang="tr-TR"><st c="1329">Tatminsizlik, kozmik iradenin etrafında şekillendirdiği yaşamın olmazsa olmazıdır. </st><st c="1413">Sistemin çarkları, doyumsuz kalan insanların sayesinde döner!</st></span></p>
			<p xml:lang="en-US"><span xml:lang="tr-TR"><st c="1474">Tüm çaba ve gayretlerine rağmen, kişi hayatında hiçbir an, kendini tam, güvenli, tatmin olmuş, ağrısız, yani isteksiz hissedemez.</st></span></p>
			<p xml:lang="en-US"><span xml:lang="tr-TR"><st c="1604">Yöneldiği hedeflerine ulaşsa bile, bir süre sonra kendini yine tatminsizliğin kucağında bulur. </st><st c="1700">Yeni hayaller kurarak, acısını dindirmeye çalışır. </st><st c="1751">Ancak her defasında hüsran yaşar. </st><st c="1785">Böylece bir kısırdöngünün içinde sıkışıp kalır. </st><st c="1833">Hayat, bir trajedi halinde yaşanır.</st></span></p>
			<p xml:lang="en-US"><span xml:lang="tr-TR"><st c="1868">İşte bu nedenle, filozofa göre, yaşam sürekli bir acıdan başka şey değildir.</st></span></p>
			<p xml:lang="en-US"><span xml:lang="tr-TR"><st c="1945">Schopenhauer, keskin görüşlerinde tatminsiz kalan arzuya odaklanır:</st></span></p>
			<p xml:lang="en-US"><span xml:lang="tr-TR"><st c="2013">“Beraberinde getirdikleri umutlar ve korkularla akın akın gelen arzulara teslim olduğumuz sürece... </st><st c="2114">Kalıcı mutluluğa ya da huzura hiçbir zaman kavuşamayız.”</st></span></p>
			<p xml:lang="en-US"><span xml:lang="tr-TR"><st c="2170">Hayat, mutluluk vaat etse de, sadece acı sunar. </st><st c="2219">Tüm canlıların yazgısı acıdır.</st></span></p>
			<p xml:lang="en-US"><span xml:lang="tr-TR"><st c="2249">Etrafımız, trajedi yaşayan insanlarla çerçevelenir. </st><st c="2302">Çoğunun kalbi hayal kırıklıkları ile doludur. </st><st c="2348">Yeni umutlar ile ayakta kalmaya çalışır, dalgın bir ifade ile hayata bakar ve neler olduğunu anlamaya gayret ederler.</st></span></p>
			<p xml:lang="en-US"><span xml:lang="tr-TR"><st c="2465">Hayatın reçetelerine tutunan ya da oyunu kuralına göre oynayanlar da acıdan kurtulamazlar. </st><st c="2557">Sıradan insan, ister şöhretli olsun ister çok güçlü, yine de kalbini doyuma ulaştıramaz.</st></span></p>
			<p xml:lang="en-US"><span xml:lang="tr-TR"><st c="2645">Hep daha fazlasına yönelir. </st><st c="2674">Daha iyi araba, daha iyi ev, daha fazla şöhret istemeye devam eder. </st><st c="2742">Güç peşinde koşmak sıradanlaşır. </st><st c="2775">Çeşitli mutluluk senaryolarına sahiptir. </st><st c="2816">Bir güç tarafından yönetildiğini fark edemez. </st><st c="2862">Çünkü önündeki hayatı, doğal bir oluşum olarak görür, ona eleştirel bir gözle bakmaz, bakamaz. </st><st c="2957">Böyle yaşayan birinin varlığı, kozmik iradeye hizmet etmekten öte başka bir anlam içermez.</st></span></p>
			<p xml:lang="en-US"><span xml:lang="tr-TR"><st c="3047">Bir diğer ifade ile “zarların hileli” olduğunu göremez insan. </st><st c="3110">Karton bir tasarımın içine düşmüştür. </st><st c="3148">Düşe kalka yürümeye çalışır.</st></span></p>
			<p xml:lang="en-US"><span xml:lang="tr-TR"><st c="3176">İradesi ona ait değildir. </st><st c="3203">Karar alabildiğini, her şeyi kendi iradesi ile yapabildiğini düşünür. </st><st c="3273">Oysa kozmik iradenin akışında sürüklenmektedir.</st></span></p>
			<p xml:lang="en-US"><span xml:lang="tr-TR"><st c="3320">Kendine ve hayatına karşı yabancılık duygusundan kurtulamaz. </st><st c="3382">Bir süre sonra, sahip olduğu şeylerin ona ait olmadığını hisseder. </st><st c="3449">Bir başkasının hayatının içinde olduğunu fark etse de, yeni hayallerin peşinden giderek bu derin ve acıtan duygudan uzaklaşmaya çalışır.</st></span></p>
			<p xml:lang="en-US"><span xml:lang="tr-TR"><st c="3585">Kaybolduğunu anlamış ve paniğe kapılmıştır. </st><st c="3630">Bu anlarda, tatmini mümkün olmayan yeni arzular devreye girer. </st><st c="3693">Sıradan insan, arzuların peşinde koşarken, kendi hayatına yabancı olduğunu unutur ya da bu gerçeği görmemezlikten gelir.</st></span></p>
			<p xml:lang="en-US"><span xml:lang="tr-TR"><st c="3813">Kozmik güç, onu yakalamıştır. </st><st c="3844">Ensesinden tutmaktadır. </st><st c="3868">Bir süre oyalanabileceği hayatın bir alanına fırlatmıştır. </st><st c="3927">Birey, kendi seçimi sandığı hayatı, gerçekle ilişiği olmayan boş umutlarla yaşar. </st><st c="4009">İçi su dolu küçük bir kavanozun içine bırakılmış, her şeyden habersiz süs balığının umutsuz durumuna benzer varlığı.</st></span></p>
			<p xml:lang="en-US"><span xml:lang="tr-TR"><st c="4125">Cehennemin içinde kalmış insanın, onu bir zavallıya çeviren mutluluk umudunu, gerçekten kaçma halini içeren bir çırpınma olarak görebiliriz.</st></span></p>
			<p xml:lang="en-US"><span xml:lang="tr-TR"><st c="4266">Mutluymuş gibi görünür. </st><st c="4291">Etrafına mutluluk oyunlarını gösterir. </st><st c="4330">Oysa içsel dünyasında ana tema acıdır. </st><st c="4369">İçten içe bir türlü doyuma ulaşamadığı için acı çekmektedir.</st></span></p>
			<p xml:lang="en-US"><span xml:lang="tr-TR"><st c="4429">Hep güzel günlerin geleceğini hayal ederek kendini aldatır. </st><st c="4490">Güzel günler gelse de, düşündüğü tatmine –daha önce defalarca yaşadığı gibi– ulaşamayacaktır.</st></span></p>
			<p xml:lang="en-US"><span xml:lang="tr-TR"><st c="4583">Zayıf olduğu için, acı çektiğini kabul etmez. </st><st c="4630">Arzu ve hayaller ile kendini uyuşturmaya devam eder. </st><st c="4683">Kendi seçimini yaşadığını düşünse de, hayatı, kozmik iradenin elinde şekillenen bir oyuncaktır artık.</st></span></p>
			<p xml:lang="en-US"><span xml:lang="tr-TR"><st c="4784">Geçmişte yaşadıkları, tercihleri, davranışları üzerine düşündüğünde, “İstedim ve yaptım” diyebilir. </st><st c="4885">Gerçekte ise, onu bugüne getiren geçmiş yaşantıların nasıl oluştuğunu, neden böyle bir hayat yaşadığını tam olarak bilemez.</st></span></p>
			<p xml:lang="en-US"><span xml:lang="tr-TR"><st c="5008">Sahici insan, hayatını sorguladığında, sarsıcı bir gerçek ile tanışır; tercihlerini kendi iradesi ile yapmamıştır. </st><st c="5124">“Tüm bunlar nasıl oldu?” diye şaşkınla boşluğa sorar. </st><st c="5178">Bir güç, bir el devreye girmiş, nasıl olduğunu anlamadan hayatı yön bulmuştur.</st></span></p>
			<p xml:lang="en-US"><span xml:lang="tr-TR"><st c="5256">Ancak çoğu kişi, hayatının, iradesi altında gelişen tercihlerinin bir sonucu olduğunu düşünür. </st><st c="5352">“Eşimle evlendim. </st><st c="5370">Çünkü...” ya da “Bu mesleği seçtim. </st><st c="5406">Çünkü...” diyerek yaşamına açıklama getirir. </st><st c="5451">Oysa hayat, bilinenin aksine neden-sonuç ilişkisi içinde var olmaz. </st><st c="5519">Önce sonuç vardır, arkasından ona bir “neden” üretiriz. </st><st c="5575">Kısacası seçimlerimizi, ancak şimdi ürettiğimiz bir nedenle anlatabiliriz. </st><st c="5650">Seçim sırasında “neden” yoktur. </st><st c="5682">Sonuçlarla karşılaştıktan sonra, her birine mantıklı birer neden tayin eder insan. </st><st c="5765">Søren Kierkegaard’ın dediği gibi, hayat ileri doğru yaşanır, ancak geriye doğru anlaşılır...</st></span></p>
			<p xml:lang="en-US"><span xml:lang="tr-TR"><st c="5857">Yaşam neden böylesine acı ve mutsuzluğun omuzlarında yükselir?</st></span></p>
			<p xml:lang="en-US"><span xml:lang="tr-TR"><st c="5920">Kozmik iradenin, isteme ilkesi ile ulaşmak istediği nedir? </st><st c="5980">Bu güç, bizi birer piyona dönüştürürken neyi amaçlar?</st></span></p>
			<p xml:lang="en-US"><span xml:lang="tr-TR"><st c="6033">Schopenhauer’a göre kozmik irade, türün devamını sağlamak ister. </st><st c="6099">İnsanlık türünün ve diğer tüm canlı türlerinin sürekliliğini amaçlar.</st></span></p>
			<p xml:lang="en-US"><span xml:lang="tr-TR"><st c="6168">Ancak neden böyle bir amacı olduğu bilinmez. </st><st c="6214">Kör bir iradedir. </st><st c="6232">Nedensizce hayatı şekillendirir. </st><st c="6265">Yaşamı bu hali ile devam ettirmeye odaklıdır.</st></span></p>
			<p xml:lang="en-US"><span xml:lang="tr-TR"><st c="6310">Kozmik güç, hayata fırlattığı insanların, sürekli isteklerinin peşinde koşmasını ve içgüdülerine teslim olmasını bekler. </st><st c="6432">Yaşam, mevcut haliyle (acılar katlanarak) devam ederken, insanların aileleri, çocukları olur. </st><st c="6526">İnsanlık türünün devamı, yeni doğumlarla sağlanır.</st></span></p>
			<p xml:lang="en-US"><span xml:lang="tr-TR"><st c="6576">Benzer şekilde, geyikler, kediler, köpekler vs. </st><st c="6625">tüm canlılar da içgüdülerinin kontrolü altındadır. </st><st c="6676">Yaşar, büyür, kırlarda koşturur, zamanı gelince çiftleşir, yavruları olur. </st><st c="6751">Bu kısırdöngü içinde soyları devamlılık kazanır.</st></span></p>
			<p xml:lang="en-US"><span xml:lang="tr-TR"><st c="6799">Sürekli ilerleme beklentisi ile her an her dakika arzulara bürünebilen insan, gün gelir, çocuk sahibi olma düşüncesi ile buluşur. </st><st c="6930">İçgüdüleri, bu hedefi için hazırda beklemektedir. </st><st c="6980">Dünyanın dört bir yanında doğumlar yaşanır.</st></span></p>
			<p xml:lang="en-US"><span xml:lang="tr-TR"><st c="7023">Her doğum, ölümün doğmasıdır. </st><st c="7054">Türlerin devamı, içgüdülerin harekete geçmesi sonucu çiftleşme ile sağlanır. </st><st c="7131">Kozmik gücün hayat akışı böylece serbest kalır. </st><st c="7179">Acı güçlenir.</st></span></p>
			<p xml:lang="en-US"><span xml:lang="tr-TR"><st c="7192">Schopenhauer’a göre, çocuk sahibi olma hevesi de dahil olmak üzere, insanlardaki daha iyiye ulaşma arzusu “mutsuzluk kısırdöngüleri”ni güçlendirir. </st><st c="7341">İçgüdüleri hareketlenir. </st><st c="7366">Başıboş savrulan bu dürtülerin kontrolüne girerler. </st><st c="7418">Her şey, kozmik iradenin istediği, öngördüğü, tasarladığı şekliyle gelişir. </st><st c="7494">Hayat, kendi dönüm noktasına doğru hızla sürükleme ustalığını, istisna göstermeksizin uygular.</st></span></p>
			<p xml:lang="en-US"><span xml:lang="tr-TR"><st c="7588">Dünyanın, mutsuzluk ve acı ile donatılmış bu hali, kozmik gücün, türlerin devamını istemesinden kaynaklanır. </st><st c="7698">Amacı uğruna, isteme ilkesini kullanır. </st><st c="7738">Vaat ettiği iyi olma haline ulaşamayan insan çabalamaya devam eder. </st><st c="7806">Böylece türlerin devamı sağlanırken, yaşamın ana teması değişmeyecek şekilde “acı” olarak kalır.</st></span></p>
			<p xml:lang="en-US"><span xml:lang="tr-TR"><st c="7902">Schopenhauer’a göre insanlık, kozmik gücün, türün devamlılığını sağlayan kısırdöngüsü için, tatminsizliğe mahkûmdur. </st><st c="8020">İnsanı hiçbir şey sonsuz mutluluğa götürmez. </st><st c="8065">Tüm çabaların sonunda, elde avuçta kalan hüsrandır. </st><st c="8117">Arzular katlandıkça, acı hayatın rengini griye boyar.</st></span></p>
			<p xml:lang="en-US"><span xml:lang="tr-TR"><st c="8170">İnsanla beraber evrendeki tüm canlılar, süreklilik uğruna, acı çekmeye devam ederler. </st><st c="8257">Bir kedi, içgüdülerinin </st></span><span xml:lang="tr-TR"><st c="8281">esiri olarak yaşar, zamanı geldiğinde çiftleşir, yavruları olur, iki ay sonra kendi yavrularını tanıyamaz ve terk eder. </st><st c="8401">Arkasından tekrar çiftleşir. </st><st c="8430">Anne ve yavrular için acı devamlılık arz eder.</st></span></p>
			<p xml:lang="en-US"><span xml:lang="tr-TR"><st c="8476">Sokaktaki bir köpek de acı çeker. </st><st c="8511">Yemek bulamaz. </st><st c="8526">Ona birileri kötü davranır. </st><st c="8554">Ya da bir balık, aynı talihsizliğin kurbanıdır. </st><st c="8602">Denizin içinde yüzerken, biri ona tuzak kurar, onu avlar ve yer. </st><st c="8667">İnek, sütten kesilirse, kesime götürülür. </st><st c="8709">Boğa, çiftleşmesi için zorlanır. </st><st c="8742">6 aylık kuzular daha lezzetli bulunur.</st></span></p>
			<p xml:lang="en-US"><span xml:lang="tr-TR"><st c="8780">Acı, evrendeki tüm canlıların özünde, tam kalbinde yer edinir. </st><st c="8844">Dünyaya gelmiş tekhücreliden insana kadar, tüm yaşayan, kalbi atan, nefes alan canlılar acı çeker. </st><st c="8943">Üşürler, aç kalırlar, birbirlerini yerler, avlanırlar, neden yaptıklarını bilmeden çiftleşirler ve acıyı sürekli hale getirirler.</st></span></p>
			<p xml:lang="en-US"><span xml:lang="tr-TR"><st c="9072">Ancak ve ancak tüm bu acı sayesinde, kozmik iradenin istediği devamlılık sağlanmış olur.</st></span></p>
			<p xml:lang="en-US"><span xml:lang="tr-TR"><st c="9161">Istırabın kökeni, başlangıcı istemektir ya da daha fazlasına ulaşma çabasıdır.</st></span></p>
			<p xml:lang="en-US"><span xml:lang="tr-TR"><st c="9240">Bu karanlık koridorun sonunda bizi bekleyen tek duygu ise korkudur. </st><st c="9309">Mutsuz kalan insan ıstırap çeker ve içdünyasına korkuları taşır.</st></span></p>
		</div>
	<div id="charCountTotal" value="9373"></div></body>
</html>
