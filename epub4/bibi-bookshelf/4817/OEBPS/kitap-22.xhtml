<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-22</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-22" xml:lang="tr-TR">
		<div>
			<p id="_idParaDest-10"><st c="0">Schopenhauer felsefesi bakımından ruhsal acılarımızı aşmanın akılcı yolları</st></p>
			<p xml:lang="en-US"><span xml:lang="tr-TR"><st c="76">“Genç Schopenhauer’u ilginç bir delikanlı olarak tanıdım. </st><st c="135">Keskin zekâlı ve inatçı; onu çok akıllı buluyorum.”</st></span></p>
			<p xml:lang="en-US"><span xml:lang="tr-TR"><st c="186">– Johann Wolfgang von Goethe</st></span></p>
			<p xml:lang="en-US"><span xml:lang="tr-TR"><st c="215">Schopenhauer’un zengin düşünce dünyasını özetlemek gerekirse; aramızdaki tek bağ, acı kardeşliğidir. </st><st c="317">Acı kardeşliği dışında, ne coğrafya, ne ırk, ne de kültür sahici bir bağdır. </st><st c="394">Özünde her insan, yapayalnız kaldığı içsel dünyasında, bir türlü mutlu, tatmin olamadığı için acı çekmektedir. </st><st c="505">Bu nedenle hepimiz, birbirimizin acı kardeşiyizdir.</st></span></p>
			<p xml:lang="en-US"><span xml:lang="tr-TR"><st c="556">Birbirimize hitabımız “Acı çeken yoldaşım” şeklinde olmalıdır. </st><st c="620">İnsanların yaşadığı derin hayal kırıklıklarını ve tüm canlıların hissettiği acıyı fark etmemiz, etrafımıza empati ile yaklaşmamızı gerektirir.</st></span></p>
			<p xml:lang="en-US"><span xml:lang="tr-TR"><st c="762">Sistem, bir kör iradedir. </st><st c="789">Yani o da neyi neden yaptığını bilmez. </st><st c="828">Tek istediği, yaşamın ve türlerin devamını sağlamaktır. </st><st c="884">Amaçsızca bunu yerine getirir.</st></span></p>
			<p xml:lang="en-US"><span xml:lang="tr-TR"><st c="914">Hayat, gereksinimler kısırdöngüsüdür. </st><st c="953">Her şey sıkıcı bir şekilde tekrar eder. </st><st c="993">Sıradan insan, yapılmaya değer şeylere ve ulvi bir hayata yönelmediği için bu kısırdöngülerin içinde sıkışır; yemek yer, sonra tekrar acıkır, dinlenir, sonra tekrar yorulur, yeni arzulara kendini kaptırır, tekrar benzer hayal kırıklıkları yaşar. </st><st c="1239">Hayatını, bu tür sıkıcı etkinlik ve düşünceler belirler. </st><st c="1296">Önemli meselelerden ziyade, rutinlerini önceliklendirir.</st></span></p>
			<p xml:lang="en-US"><span xml:lang="tr-TR"><st c="1352">Çıkış, elbette feragat etmektir.</st></span></p>
			<p xml:lang="en-US"><span xml:lang="tr-TR"><st c="1385">Neye sahip olursa olsun, hayal ettiği tatmine ulaşamayacağından emin olan insan, arzu etmenin, daha fazla acıdan başka bir şey getirmediğinin bilincindedir. </st><st c="1543">İstemenin, hayatta bir karşılığı olmadığını gören akıllı kişi, artık feragat etmelidir.</st></span></p>
			<p xml:lang="en-US"><span xml:lang="tr-TR"><st c="1630">Feragat eden, mutlu olmayı hayal etmeyen, isteme dünyasından uzak duran insan, içgüdülerinin tutsağı olmaktan kendini kurtarabilecektir. </st><st c="1768">Bu, kozmik iradenin oyunundan çıkabilmesinin tek yoludur.</st></span></p>
			<p xml:lang="en-US"><span xml:lang="tr-TR"><st c="1825">Feragat edebilenler, acılar dünyasında, bir nebze de olsa kendilerini koruyabilirler. </st><st c="1912">Yaşamın özünde sürekli </st></span><span xml:lang="tr-TR"><st c="1935">acı olduğunu gören ve bunu kabul eden kişi, nihayet sıradanlık tuzağından kendini kurtarabilir. </st><st c="2031">Böylece üst insan olma yolunda büyük bir adım atmış olur.</st></span></p>
			<p xml:lang="en-US"><span xml:lang="tr-TR"><st c="2088">Feragat eden üstün insan, küçük meselelerin içinde mutluluk kovalamanın boş bir çabadan ibaret olduğunu bilir. </st><st c="2200">Sıradan insanın, acılar içinde olduğunun, ancak zayıf karakterinden ötürü bu acıyı görmemezliğe geldiğinin ve kendini kandırmaya çalıştığının farkındadır. </st><st c="2355">Gerçek ile yüzleşecek cesaretten yoksun olmayı en büyük zayıflık olarak kabul eder.</st></span></p>
			<p xml:lang="en-US"><span xml:lang="tr-TR"><st c="2438">Bu noktadan sonra, başka bir erdem olan “merhamet” kendini göstermelidir. </st><st c="2513">Üstün insan (über mensch), en yüce değer olan merhameti sahiplenmelidir. </st><st c="2586">Etrafındaki herkesin, her canlının, acı çektiğini görür ve merhamet eder.</st></span></p>
			<p xml:lang="en-US"><span xml:lang="tr-TR"><st c="2659">Hayatının sonuna kadar, diğer canlılara en az zararı olacak şekilde yaşamalıdır. </st><st c="2741">Zaman-mekân sıkışıklığı içinde kalmış insan, dar bir eşikten hayata bakar. </st><st c="2816">Bazı şeyleri göremez; odanın içindeki onlarca canlıdan habersizdir mesela. </st><st c="2891">Çünkü göremez. </st><st c="2906">Ya da bazı sesleri duyamaz. </st><st c="2934">Bu sınırlandırılmış eşik, insanı ister istemez etrafındaki canlılara zarar verebilecek bir potansiyele sürükler. </st><st c="3047">Bu nedenle üstün insan, başka canlılara zarar verip vermediğini sürekli düşünmeli, etrafına bu gözle bakmalı, temkinli hareket etmelidir. </st><st c="3185">Doğaya, bitkilere, hayvanlara, insanlara merhamet duygusu ile yaklaşmalı ve onları kucaklamalıdır. </st><st c="3284">Kendisini, başkalarının yerine koymasını sağlayan güçlü empati yeteneği, ona rehberlik edebilecek yegâne özelliğidir.</st></span></p>
			<p xml:lang="en-US"><span xml:lang="tr-TR"><st c="3401">Schopenhauer, merhamet duygusunun öneminin altını çizmek için, yaşamının sonuna dek, “Kimseye acı verme, edebildiğin kadar yardım et” sözünü tekrarlamıştır. </st><st c="3559">Zaten dünyaya fırlatılmış canlıların tümü, derin acılar içindedir. </st><st c="3626">Üstün insan, kozmik iradeye bayrak açacak şekilde, merhamet duygusunu yanına alır ve gücü yettiğince diğer canlılara destek olmaya çalışır. </st><st c="3766">Bu yardımlaşma, kahramanca bir hayata işaret eder. </st><st c="3817">İnsan, evrensel değeri olan yardımlaşmayı ne kadar çok deneyimlerse, yani kendisi dışındaki canlılara katkılarda bulunursa, o kadar çok yaşamla kendini bir bütün hisseder.</st></span></p>
			<p xml:lang="en-US"><span xml:lang="tr-TR"><st c="3988">Yardımlaşan insan, hayata katkıda bulunma konusunda inisiyatif alabilen, karakteri güçlü bireydir. </st><st c="4088">Ancak böylece yaşamın bizzat kendisine ait olur. </st><st c="4137">Yabancılaşma duygusu yaşamaz. </st><st c="4167">Katkı sunmayanlar ise, bu evrensel değeri yaşayamazlar. </st><st c="4223">Kendilerini hayata ait hissedemezler. </st><st c="4261">Sanki hayat bir yerde akıp gitmektedir, o dışarıda kalmıştır. </st><st c="4323">Zaman anlamsızca akarken, kişi, yaşadığını bir türlü hissedemez.</st></span></p>
			<p xml:lang="en-US"><span xml:lang="tr-TR"><st c="4387">Schopenhauer’a göre sıradan insan, sürekli kendiyle, mutluluk hayalleriyle meşgul olur. </st><st c="4476">Ben hayata ne katarım değil, ben hayattan ne alırım diye düşünen bir bencile dönüşür. </st><st c="4562">Katlanarak artan acıların içine çekilirken, kozmik iradenin sebep olduğu, diğer canlıların yaşadığı acılara da seyirci kalır. </st><st c="4688">Böylece kör iradeye hizmet eder.</st></span></p>
			<p xml:lang="en-US"><span xml:lang="tr-TR"><st c="4720">Üstün insan ise, edilgen değildir. </st><st c="4756">Hayatta etkin bir tutum sergiler. </st><st c="4790">Katkı sağlar, yapabileceği ne varsa ortaya koyar. </st><st c="4840">Önce istemeler dünyasından feragat eder, arkasından tüm gücünü, merhametle kendi dışındaki dünyaya, canlılara yardım etmek için kullanır.</st></span></p>
			<p xml:lang="en-US"><span xml:lang="tr-TR"><st c="4977">Yüksek idealleri sahiplenir. </st><st c="5007">İnsanlığa değer katabilecek anlamlı üretimlere odaklanır. </st><st c="5065">Küçük, gündelik sorunlarla meşgul olmaz. </st><st c="5106">Yeteneklerini, yapabileceğinin en iyisine yönlendirir. </st><st c="5161">Kusursuz olmayı amaçlar. </st><st c="5186">Varlığı, türün gelişimi için önemlidir. </st><st c="5226">Kendini değil, dış dünyaya sunabileceği katkıları önceliklendirir.</st></span></p>
			<p xml:lang="en-US"><span xml:lang="tr-TR"><st c="5292">Bilir ki hayvanların da duyguları vardır. </st><st c="5335">Haklarına saygı gösterir. </st><st c="5361">Onların acılarına seyirci kalmaz. </st><st c="5395">Haksızlık, zulüm karşısında suskun kalmaz. </st><st c="5438">Onlar için elinden ne geliyorsa yapar. </st><st c="5477">Mümkün olduğu kadar çok destek olur.</st></span></p>
			<p xml:lang="en-US"><span xml:lang="tr-TR"><st c="5513">Feragat, merhamet ve yardımlaşma gibi yüksek erdemleri içselleştiren, diğer canlılara kayda değer katkılarda bulunan ve hayatı boyunca ulvi amaçlara yönelen üstün insan, öz-aşkın olmayı deneyimler. </st><st c="5712">Böylece, hayatına eşsiz bir yaşam tecrübesini katabilen nadir insanlar sınıfına yükselir.</st></span></p>
			<p xml:lang="en-US"><span xml:lang="tr-TR"><st c="5801">Bu deneyim, bireyin kendi kabuğundan çıkması ve kendi dışındaki dünyaya katkıda bulunmasını içerir. </st><st c="5902">Böylece kısırdöngülerden ve onu bir tutsağa dönüştürebilecek içgüdülerinden özgürleşir. </st><st c="5990">Başka hayatlara, yaşama, anlamlı katkılar sunan üstün insana dönüşür. </st><st c="6060">Ruhunun acıları hafifler, şifa ile tanışır.</st></span></p>
			<p xml:lang="en-US"><span xml:lang="tr-TR"><st c="6103">Üstün insan, sıradanlığın küçük dünyasından kurtulur. </st><st c="6158">O, dış dünyaya bakmaktadır. </st><st c="6186">Hayata dair tutku hissedebileceği geniş ilgileri vardır. </st><st c="6243">Böylece kendi varlığından uzaklaşır. </st><st c="6280">Sıkıcı varlığını, kısırdöngüleri unuttukça, kendini daha iyi hisseder. </st><st c="6351">Önemli olan, kendini ve zamanı unutturacak kadar anlamlı bir yolculukta olmasıdır.</st></span></p>
			<p xml:lang="en-US"><span xml:lang="tr-TR"><st c="6433">İnsan ancak, zamanı hatırlamadığı anlarda kendini iyi hissedebilir. </st><st c="6502">Bu nedenle, varlığını, zamanı ona unutturabilecek değerli bir alanda inşa etmelidir. </st><st c="6587">Schopenhauer’un deyimi ile söylerse: “Eğlendiğimizde değil, sıkıldığımızda zamanın farkına varırız. </st><st c="6687">Hayatımızın en mutlu anı, onun (varlığımızın) en az farkına vardığımız andır.”</st></span></p>
			<p xml:lang="en-US"><span xml:lang="tr-TR"><st c="6765">Schopenhauer’a göre, varlığımızın en az farkına varmamızı sağlayabilecek üstün ideallere yönelmeliyiz. </st><st c="6869">Ancak kendinden uzaklaşan insan, varoluşsal sıkıcılıktan uzaklaşabilir. </st><st c="6941">Böylesi bir düşünce seviyesine de, ancak kendi dışındaki dünyaya, anlamlı bir hayata kucak açan kişi ulaşabilir.</st></span></p>
			<p xml:lang="en-US"><span xml:lang="tr-TR"><st c="7053">Yaşamda tutkusunu rehber edinmiş herhangi birini gözlemlediğimizde, kendisinden uzaklaşarak iyi olma haline ulaştığını görebiliriz. </st><st c="7186">Yaptığı bir işin değerli olduğuna inanan insan, saatlerin nasıl geçtiğini anlamaz. </st><st c="7269">Sıkılmaya vakti yoktur. </st><st c="7293">Tutku ile hayata yönelmiş ve evrenin bir parçası olabilmiştir. </st><st c="7356">Böylece gerçekten yaşadığını, var olduğunu hissetmektedir. </st><st c="7415">Yaşama sunduğu katkı sayesinde, evrenle bir bütün olabilmiştir.</st></span></p>
			<p xml:lang="en-US"><span xml:lang="tr-TR"><st c="7478">Kısacası, üstün insan, dünyasından sıyrılabilen, katkıya yönelen, “yaşayan” kişiyi temsil ederken, sıradan insan, kendi kabuğunda kalmış, anlamsız hayatını gerçeklik bağı olmayan arzularla doldurmuş ve her seferinde daha fazla acı ile kucaklaşan, yaşama cesareti olmayan “seyreden” insanı temsil eder.</st></span></p>
			<p xml:lang="en-US"><span xml:lang="tr-TR"><st c="7780">Schopenhauer felsefesinin can alıcı noktalarını üç başlıkta özetleyebiliriz:</st></span></p>
			<p xml:lang="en-US"><span xml:lang="tr-TR"> </span><span xml:lang="tr-TR"><st c="7857">Ona göre, akıllı kişi, zevkin peşinde koşmaz. </st><st c="7904">Çünkü hazlar, insana uçucu mutluluklar yaşatır. </st><st c="7952">Devamında, tekrar tatminsizlikle buluşur kişi. </st><st c="7999">Üst insanın odağında, hayattan zevk almanın yerine, acısızlığın peşinden koşmak vardır. </st><st c="8087">İnsan ne yaparsa en az acıyla karşılaşır? </st><st c="8129">Elbette, mutluluk beklentisi ile kozmik iradenin önüne serdiği yarışlara dahil olmayarak...</st></span></p>
			<p xml:lang="en-US"><span xml:lang="tr-TR"> </span><span xml:lang="tr-TR"><st c="8220">Mutlu olmayı istemek, Schopenhauer’a göre mutsuzlukla harmanlanmanın önkoşuludur. </st><st c="8303">Mutsuz olmamak için yapılması gereken en iyi şey, onu hiç istememektir. </st><st c="8375">Hayattan beklentisi düşük olanlar, acılar dünyasından bir nebze de olsa kendilerini çekebilirler.</st></span></p>
			<p xml:lang="en-US"><span xml:lang="tr-TR"><st c="8472"> Üstün insan, sıradan insanların “kandırılmış” kitleler olduklarını, her ne kadar tersini iddia etseler de, özgür iradeye sahip olmadıklarını bilir. </st><st c="8621">Bu nedenle yargı gücü bulunmayan bu kandırılmış kitleyi önemsememesi gerekir. </st><st c="8699">Bildiği yoldan ilerlemeli, yaşamını ulvi amaçlarla donatmalı ve nihayet kahramanca bir hayat yaşamalıdır. </st><st c="8805">Onu eleştiren sıradan insanları dikkate almak, dinlemek, sadece zaman kaybıdır.</st></span></p>
			<p xml:lang="en-US"><span xml:lang="tr-TR"><st c="8884">Schopenhauer’un </st></span><span xml:lang="tr-TR"><st c="8901">Hayatın Anlamı</st></span><span xml:lang="tr-TR"><st c="8915"> adlı eserinde geçen, onun felsefesini ve buraya kadarki tüm paylaştıklarımızı içeren sözleri ile sizi baş başa bırakıyorum:</st></span></p>
			<p xml:lang="en-US"><span xml:lang="tr-TR"><st c="9039">“Mutlu bir hayat imkânsızdır; insanın erişebileceği en iyi, en fazla şey bütün insanlığın hayrına olacak bir işte ve bir yolda ezici talihsizliklere, bunaltıcı güçlüklere karşı mücadele eden ve her ne kadar eline sadece önemsiz bir ödül ya da hiçbir şey geçmese de sonunda bundan galip çıkan kimsenin yaşadığı gibi, kahramanca bir hayattır.”</st></span><span xml:lang="tr-TR"><span id="footnote-020-backlink"><a href="kitap-22.xhtml#footnote-020"><st c="9381">21</st></a></span></span></p>
			<hr />
			<div>
				<div id="footnote-020">
					<p xml:lang="en-US"><span><a href="kitap-22.xhtml#footnote-020-backlink"><st c="9384">21</st></a></span><span><st c="9387"> Arthur Schopenhauer, </st></span><span><st c="9409">Hayatın Anlamı</st></span><span><st c="9423">, Çev. </st><st c="9430">Ahmet Aydoğan, Say Yayıncılık</st></span></p>
				</div>
			</div>
		</div>
	<div id="charCountTotal" value="9459"></div></body>
</html>
