<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-20</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-20" xml:lang="tr-TR">
		<div>
			<p id="_idParaDest-9"><st c="0">Schopenhauer felsefesinin derinliği: Platon’un mağarası, Kant’ın fenomenleri, idealizm, aşk ve kadınlar</st></p>
			<p xml:lang="en-US"><span xml:lang="tr-TR"><st c="104">“Büyük buluş Schopenhauer idi. </st><st c="136">Onun dünya hakkındaki karanlık tablosunu tamamen tasvip ediyorum.”</st></span></p>
			<p xml:lang="en-US"><span xml:lang="tr-TR"><st c="202">– Carl Gustav Jung</st></span></p>
			<p xml:lang="en-US"><span xml:lang="tr-TR"><st c="221">Schopenhauer felsefesinin inşasında üç önemli isim ön plana çıkar.</st></span></p>
			<p xml:lang="en-US"><span xml:lang="tr-TR"><st c="288">Yaşamın, kozmik iradenin yönetiminde olduğunu, hepimize roller verdiğini, sürekliliğini sağlamak için de mutluluk vaadini kullanarak acıya neden olduğunu düşünen Schopenhauer için, Platon’un mağara metaforu ayrı bir öneme sahiptir.</st></span></p>
			<p xml:lang="en-US"><span xml:lang="tr-TR"><st c="520">Platon’un mağarasının girişinde biri oturmaktadır. </st><st c="572">Arkası mağaranın girişine dönüktür. </st><st c="608">Yüzü mağaraya bakmaktadır ve arkasından güneş yükselir. </st><st c="664">Güneş ışığı, kişinin sırtına vurur. </st><st c="700">Böylece, önüne kendi gölgesi düşer. </st><st c="736">Gölgesine bakan bu insan, gerçeği değil, gölgeyi görmektedir.</st></span></p>
			<p xml:lang="en-US"><span xml:lang="tr-TR"><st c="797">Ancak arkasını dönerek, mağaranın girişinde durduğunda güneşle karşılaşır. </st><st c="873">Uzun süre, gölgeye bakan kişinin, güneşle ilk temasında gözleri acır. </st><st c="943">Güneş, gerçeği temsil eder, kendi gölgesindeki kişinin (gerçeği göremeyen) güneşle göz göze gelmesi gerçekle tanışmasıdır. </st><st c="1066">Gözlerini kırpar, çünkü gerçekler acıtır.</st></span></p>
			<p xml:lang="en-US"><span xml:lang="tr-TR"><st c="1107">İşte, Schopenhauer felsefesinde, acının, tek gerçek olduğu düşüncesinin temeli, Platon’un mağarasındaki insanın güneşi görerek gözünü kırpmasında kendini gösterir.</st></span></p>
			<p xml:lang="en-US"><span xml:lang="tr-TR"><st c="1271">Schopenhauer için bir diğer önemli kişi Descartes’tır.</st></span></p>
			<p xml:lang="en-US"><span xml:lang="tr-TR"><st c="1326">“Düşünüyorum, öyleyse varım” derken, düşünmenin erdem olduğundan bahsetmez Descartes. </st><st c="1413">Ancak bu deyimden yola çıkan, düşünme eyleminin, özgürlüğü simgelediğine yönelik yaygın ve hatalı bir görüş söz konusudur.</st></span></p>
			<p xml:lang="en-US"><span xml:lang="tr-TR"><st c="1535">Oysa Descartes, “Düşünüyorum, öyleyse varım” ile keskin bir şüpheciliği işaret eder. </st><st c="1621">Etrafımızda gördüğümüz her şey, algıladığımız gibi olmayabilir. </st><st c="1685">Birer yansımadan ibarettir belki de. </st><st c="1722">Bu noktada, bizim varlığımızı kanıtlayan tek şey, yanlış düşünüyor olsak da, düşünüyor olmamızdır.</st></span></p>
			<p xml:lang="en-US"><span xml:lang="tr-TR"><st c="1820">Etrafımız, gerçek olmayabilir, var olmayabilir. </st><st c="1869">Tüm bu yansıma dünyasında, insanın güvenebileceği tek gerçek düşünüyor olmasıdır. </st><st c="1951">Schopenhauer felsefesinde, gördüklerimizin arkasında saklanan gerçek gücü, yani kozmik iradeyi göremiyor olmamızı, Descartes’ın şüpheciliği ile açıklayabiliriz. </st><st c="2112">Ancak böylesi bir şüphecilikle bakarsak, hayatın bir tasarım olduğunu görebilir ve Schopenhauer’un düşüncelerine hak verebiliriz.</st></span></p>
			<p xml:lang="en-US"><span xml:lang="tr-TR"><st c="2241">Benzer şekilde, Kant’ın fenomenleri düşüncesi de, Schopenhauer’un yoluna ışık tutar. </st><st c="2327">Schopenhauer, kendini, Kant’ı en iyi anlayan kişi olarak görür.</st></span></p>
			<p xml:lang="en-US"><span xml:lang="tr-TR"><st c="2390">Kant’a göre, Descartes haklıdır; insanın düşünebilmesi varlığını kanıtlar. </st><st c="2466">Ancak kâinatın boşluğunu ve Tanrı’yı düşünemeyiz. </st><st c="2516">Aklın sınırları vardır. </st><st c="2540">Schopenhauer’un etkisi altında kaldığı Kant’ın fenomenlerine göre, kişi, etrafındaki şeyleri, aklında var olan segmentlere göre algılar.</st></span></p>
			<p xml:lang="en-US"><span xml:lang="tr-TR"><st c="2676">Mesela, bir arabaya bakan kişi, aklında öncesinde var olan araba imgesine göre bu nesneyi algılayacaktır. </st><st c="2783">Bir çikolataya bakan kişi, öncesinde aklında var olan çikolata imgesine göre nesneyi değerlendirecektir. </st><st c="2888">Kant’a göre, etrafımızı, birbirimizden farklı algılarız. </st><st c="2945">Zihnimizde var olan fenomenler, devreye girmesi sonrası kendi gerçekliğimizi yaratırız.</st></span></p>
			<p xml:lang="en-US"><span xml:lang="tr-TR"><st c="3032">Günümüz pazarlama anlayışı da, özü itibariyle zihin</st></span><span xml:lang="tr-TR"><st c="3084">lerde fenomen inşa etme becerisidir. </st><st c="3122">Bir arabaya baktığımızda aklımıza “güvenlik” geliyorsa, o aracın pazarlama süreci, zihinlerde güvenlik fenomeni oluşturmaya</st></span><span xml:lang="tr-TR"> </span><span xml:lang="tr-TR"><st c="3245">yönelik bir faaliyet içindedir. </st><st c="3278">Böylece zihnimizdeki fenomen, o arabayla ilgili “güvenlik” kavramı ile eşleşmiştir. </st><st c="3362">Başka bir araca baktığımızda aklımıza “performans” geliyorsa, o aracın pazarlama faaliyetlerinin, zihinlerde performans fenomeni oluşturmaya yönelik olduğunu söyleyebiliriz.</st></span></p>
			<p xml:lang="en-US"><span xml:lang="tr-TR"><st c="3535">Platon, Descartes ve Kant ile zenginleşen Schopenhauer felsefesi, onu idealizmin bir parçası haline dönüştürür. </st><st c="3648">İdealizm, bilgide düşünceyi temel alır. </st><st c="3688">Varlığı, insan düşüncesinin oluşturduğunu kabul eder.</st></span></p>
			<p xml:lang="en-US"><span xml:lang="tr-TR"><st c="3741">İdealizm temsilcisi olarak düşünce tarihinde yerini alan Schopenhauer, sıradan insanların gerçeği, acıyı, mutluluğun imkânsızlığını, kör iradenin hüküm sürdüğünü göremediğini düşünür. </st><st c="3926">Hayatın acıdan ibaret olduğu gerçeğini kabul eden üstün insanın ise, kozmik iradeye karşı bayrak açarak, insanlığa katkı sunacak bir kahramanlık yolculuğuna çıkabileceğini ifade eder.</st></span></p>
			<p xml:lang="en-US"><span xml:lang="tr-TR"><st c="4109">Bu anlamda, Schopenhauer’u, rasyonel felsefenin karşısında görebiliriz. </st><st c="4182">İdealizm ile rasyonel felsefe arasındaki fark, bir dönem arkadaş olan Schopenhauer ile Goethe arasında geçen yaşanmış bir diyalogda da karşımıza çıkar.</st></span></p>
			<p xml:lang="en-US"><span xml:lang="tr-TR"><st c="4333">Bir gün Goethe ile Schopenhauer bir odada oturur ve Schopenhauer, pencereyi göstererek “Dışarıya bak, pencerenin arkasındaki güneşi görüyor musun?” diye seslenir. </st><st c="4497">Sonra “Şimdi de bana bak” diyerek gözlerini kapatır Schopenhauer. </st><st c="4563">Arkasından da ekler: “Şimdi güneş yok.”</st></span></p>
			<p xml:lang="en-US"><span xml:lang="tr-TR"><st c="4602">Bunun karşısında Goethe’nin cevabı ise şöyledir: “Gözlerini kapatsan da güneş orada olmaya devam ediyor.”</st></span></p>
			<p xml:lang="en-US"><span xml:lang="tr-TR"><st c="4708">İşte felsefe tarihindeki bu örnek, Goethe’nin yakın olduğu rasyonel düşüncenin “Dünya bizden bağımsız olarak var” meselesine işaret ederken, Schopenhauer’un temsilcisi olduğu idealizm fikrinin “Dünya bir tasarımdır” ayrımını gözler önüne sermektedir.</st></span></p>
			<p xml:lang="en-US"><span xml:lang="tr-TR"><st c="4959">Schopenhauer’un çok zor bir karaktere sahip olması, bir tür kibir abidesini anımsatmasına rağmen Goethe onunla bir süre arkadaşlık yapabilmiştir. </st><st c="5106">Goethe’nin yakın çevresi, bu duruma anlam veremese de, Goethe, Schopenhauer’un sıra dışı kişiliğinin arkasında bir dehanın olduğunun farkındadır.</st></span></p>
			<p xml:lang="en-US"><span xml:lang="tr-TR"><st c="5251">Schopenhauer felsefesinin oluşumunda bir diğer önemli isim George Berkeley’dir. </st><st c="5332">Berkeley’in “Var olmak algılanmaktır” fikri etrafında olgunlaştırdığı yaklaşımı, Schopenhauer’u derinden etkilemiştir.</st></span></p>
			<p xml:lang="en-US"><span xml:lang="tr-TR"><st c="5450">Bir kır bahçesinde yürüdüğünüzü hayal edin ve sağda köşede bir gül olsun. </st><st c="5525">Eğer biz o gülü ve güzelliğini görmüyorsak, o gülün ve güzelliğinin de bir anlamı kalmaz.</st></span></p>
			<p xml:lang="en-US"><span xml:lang="tr-TR"><st c="5614">Anlam, algılanmak ile vücut bulur. </st><st c="5650">Bu durum bireysel hayatlarımızda da geçerli olabilir. </st><st c="5704">Yakın ilişki içinde anlaşılabilme umudumuz tükendiyse, o ilişki içindeki varlığımız da son bulur. </st><st c="5802">Dünyanın en nadide eserleri halen toprak altındaysa, onların varlığının da bir anlamı yoktur. </st><st c="5896">“Var olmak, algılanmaktır” düşüncesini, günümüz modern insanına ayna tutan bir gerçek olarak düşünebiliriz.</st></span></p>
			<p xml:lang="en-US"><span xml:lang="tr-TR"><st c="6003">Dünyanın bir tasarım olduğu ya da kozmik irade gibi düşünce tarihinde devrim yaratan yaklaşımlarını oluşturmada, Platon, Descartes, Kant ve George Berkeley’in, Schopenhauer’a rehberlik ettiğini söyleyebiliriz.</st></span></p>
			<p xml:lang="en-US"><span xml:lang="tr-TR"><st c="6213">Filozof bu referanslar ile gördüğümüz hayat tasarımının arkasında, Tanrısal bir irade olarak “kozmik güç”ün varlığını işaret eden düşüncesini zenginleştirme imkânı bulmuştur.</st></span></p>
			<p xml:lang="en-US"><span xml:lang="tr-TR"><st c="6388">Gelelim Schopenhauer felsefesinde aşk konusuna...</st></span></p>
			<p xml:lang="en-US"><span xml:lang="tr-TR"><st c="6438">Ona göre, sonsuz aşk diye bir şey yoktur. </st><st c="6481">Aşkı, varlığa karşı duyulan bomboş bir şehvet olarak yorumlar Schopenhauer. </st><st c="6557">Bildiğimiz anlamda aşk, gerçek değildir. </st><st c="6598">Fazla çikolata yemekten farkı yoktur. </st><st c="6636">Gelip geçici bir duygudur. </st><st c="6663">Kimse, sürekli “âşık olma” hali ile yaşayamaz.</st></span></p>
			<p xml:lang="en-US"><span xml:lang="tr-TR"><st c="6709">Bu duygu, insan hayatının sadece kısıtlı bir döneminde kendini gösterir. </st><st c="6783">Âşık olan sıradan kişi, hayatının sonuna kadar bu güzel duygu ile yaşayacağını düşünür. </st><st c="6871">Hep bulutların üstünde yürüyecektir, önünden geçtiği kaldırımların anlamı sonsuza kadar değişmiştir. </st><st c="6972">Hayat, tüm canlılığı ile önünde parlamaktadır. </st><st c="7019">Yeniden dünyaya geldiğini hisseden bu kişi, nihayet hayatın mucizesi ile tanıştığını düşünmektedir. </st><st c="7119">Oysa Schopenhauer felsefesinde aşk, bir oyuncaktır. </st><st c="7171">Bir illüzyondur. </st><st c="7188">Sahtelik içerir. </st><st c="7205">Gelir, bir dönem bizi kontrol eder ve havalanan bir kuşun gökyüzünde kaybolması gibi, geldiği hızla bizi terk eder.</st></span></p>
			<p xml:lang="en-US"><span xml:lang="tr-TR"><st c="7320">Bu oyuncak, Tanrısal güç olan “kozmik irade” tarafından sıradan insana verilir. </st><st c="7401">Kişi, hormonlarının zirve yaptığı dönemde, birdenbire âşık olur. </st><st c="7466">Daha doğrusu âşık olduğunu zanneder. </st><st c="7503">Âşık olduğu kişi ile birlikte olmazsa, yaşayamayacağını düşünür. </st><st c="7568">“O bensiz yapamaz” ya da “Ben onsuz yapamam” sendromu başlar. </st><st c="7630">Sürekli aşkını hayal eder, mutluluk rüyalarına kendini kaptırır.</st></span></p>
			<p xml:lang="en-US"><span xml:lang="tr-TR"><st c="7694">Gerçekte bu durum, kozmik iradenin sıradan insana basit bir oyunudur. </st><st c="7765">Kişiyi, gençliğinin baharında aşk duygusu ile tanıştıran kozmik iradedir. </st><st c="7839">Böylece insanlar, birbirlerine yakınlaşmaya başlar. </st><st c="7891">Cinsel yakınlık dürtüsü harekete geçer, arzu duygusu oluşur ve nihayet sıradan insanların çocukları olur. </st><st c="7997">Böylece, tam da kozmik iradenin görmek istediği gibi “türün devamı” sağlanmış olur.</st></span></p>
			<p xml:lang="en-US"><span xml:lang="tr-TR"><st c="8080">Ancak bir gün gelir ve yaygın trajedi yaşanır; insanlar, büyük bir hayal kırıklığı içinde aşklarının bittiğine şahit olurlar. </st><st c="8207">Daha dün, onsuz yaşayamam diyenlerin kalplerindeki aşk yok olmuştur. </st><st c="8276">Herkes kendi yoluna gitmiştir.</st></span></p>
			<p xml:lang="en-US"><span xml:lang="tr-TR"><st c="8306">Çünkü kozmik irade, istediğini aldıktan sonra, verdiği aşk oyuncağını geri almasını bilir. </st><st c="8398">Aşk kadar mucizevi bir duyguyu, tatmini, mutluluğu, insana bahşetmez.</st></span></p>
			<p xml:lang="en-US"><span xml:lang="tr-TR"><st c="8467">Yaşam, aşkın güzelliğinin sonsuza kadar devam ettiği bir yer değildir ne yazık ki... </st><st c="8553">Sadece bir süreliğine hissedilebilen, gelip geçici bir yanılsamadır. </st><st c="8622">Böylesine muhteşem bir duyguyu, bir ömür hissedecek kadar tatlı bir hayat yoktur karşımızda. </st><st c="8715">Bu nedenle aşk, türün iradesinin bir oyuncağıdır.</st></span></p>
			<p xml:lang="en-US"><span xml:lang="tr-TR"><st c="8764">Schopenhauer’a göre aşkın gerisinde sadece acı çekmek vardır. </st><st c="8827">İnsan acıdan kurtulamaz. </st><st c="8852">Yaşamın sürekliliği için acılar tekrar tekrar yaşanır. </st><st c="8907">Kişi, tekrar âşık olmanın umuduyla, bir rüya içinde yaşamaya devam eder. </st><st c="8980">Yeni umutlara sürüklenirken, kozmik iradeye hizmet eden bir piyon olduğunu fark edemez.</st></span></p>
			<p xml:lang="en-US"><span xml:lang="tr-TR"><st c="9067">“Bir erkekle bir kadın arasında aşk yoksa, bu onların birleşmesinden ortaya ancak kötü biçimlenmiş, mutsuz, kendi içinde uyumdan yoksun bir varlığın çıkacağına işarettir.”</st></span><span xml:lang="tr-TR"><span id="footnote-018-backlink"><a href="kitap-20.xhtml#footnote-018"><st c="9239">18</st></a></span></span></p>
			<p xml:lang="en-US"><span xml:lang="tr-TR"><st c="9242">Schopenhauer felsefesinde, kadınların önemi büyüktür. </st><st c="9297">Doğurganlık özellikleri nedeniyle ayrıcalıklı bir konuma sahiptirler. </st><st c="9367">Kozmik iradenin şövalyeleri kadınlardır. </st><st c="9408">Amacına ulaşmasında, ona yardımcı olan en büyük gücü temsil ederler.</st></span></p>
			<p xml:lang="en-US"><span xml:lang="tr-TR"><st c="9476">Filozofa göre kadınlar, insanlık türünün geleceğini, erkeklerden daha fazla düşünürler. </st><st c="9565">İnsanları bekleyen gelecek hakkında kaygı ve endişeleri yüksektir.</st></span></p>
			<p xml:lang="en-US"><span xml:lang="tr-TR"><st c="9631">Uzak bir coğrafyada, türün karşılaştığı bir felaket haberi karşısında, daha fazla hüzünlenirler. </st><st c="9729">Doğurgan olmaları, soyun devamını önemsemelerine neden olur. </st><st c="9790">Bu düşünce, onları farklı kılan evrensel bir değerdir.</st></span></p>
			<p xml:lang="en-US"><span xml:lang="tr-TR"><st c="9844">“Her şeyden önce, erkeğin doğası gereği aşkta vefasızlığa, kadının ise sürekli sadakate eğilimli olduğu gerçeği bu incelemeye girer. </st><st c="9978">Erkeğin aşkı, doyum bulduğu andan itibaren belirgin bir biçimde azalır. </st><st c="10050">Hemen hemen bütün öteki kadınlar onu, sahip olmuş olduğu kadından daha fazla çekerler: Erkek değişiklik özler. </st><st c="10161">Kadının aşkı ise özellikle o andan sonra artmaya başlar. </st><st c="10218">Bu, türü koruyup onun varlığını sürdürmeye, bu bakımdan da daha fazla çoğalmaya yönelik doğanın amacının bir sonucudur. </st><st c="10338">Bildiğimiz gibi erkek kendisine yeterince kadın sunulduğu takdirde kolayca yılda yüz çocuk meydana getirebilir; kadın ise, istediği kadar çok erkeğe sahip olsun, ikiz ihtimalini hesaba katmazsak, yılda sadece bir çocuk dünyaya getirebilir. </st><st c="10578">Bu nedenle erkeğin gözü hep başka kadınlardadır; kadın ise buna karşılık bir tek erkeğe sımsıkı sarılır. </st><st c="10683">Çünkü doğa onu içgüdüleri gereği ve hiç düşünmeden, gelecekteki doğumun besleyicisi ve koruyucusunu yanında tutup korumaya sürükler. </st><st c="10816">Bundan ötürü erkeğin eşine sadakati yapaydır, kadınınki doğaldır; dolayısıyla da kadının ihaneti, nesnel olarak, sonuçları bakımından olduğu kadar, öznel olarak doğaya aykırılığı bakımından da erkeğinkinden çok daha az bağışlanabilir bir ihanettir.”</st></span><span xml:lang="tr-TR"><span id="footnote-017-backlink"><a href="kitap-20.xhtml#footnote-017"><st c="11065">19</st></a></span></span></p>
			<p xml:lang="en-US"><span xml:lang="tr-TR"><st c="11068">Televizyonun karşısında haberleri izleyen bir kadın ile bir erkeği düşünelim. </st><st c="11147">Haberlerde geçen bir facianın görüntüleri karşısında erkek tepkisiz kalabilir. </st><st c="11226">Ancak aynı haberi izleyen kadın, bu olumsuz görüntülerden duygusal anlamda daha fazla etkilenir. </st><st c="11323">Gözleri dolabilir. </st><st c="11342">Tepki vermek, yaşananları durdurmak ister. </st><st c="11385">Bu özellikleri, kadınları cesur kılar.</st></span></p>
			<p xml:lang="en-US"><span xml:lang="tr-TR"><st c="11423">Haksızlık karşısında, daha fazla ses çıkarabilirler. </st><st c="11477">Cesur konuşmaların ya da eylemlerin içinde olabilirler. </st><st c="11533">Varoluşları, türün devamını düşünmek, kollamak yönündedir. </st><st c="11592">Elbette bu evrensel özellik, onları cesur olduğu kadar kırılgan da yapar.</st></span></p>
			<p xml:lang="en-US"><span xml:lang="tr-TR"><st c="11665">Schopenhauer’a göre bir kadın, bazen, yanındaki erkekten daha fazla insan türünün devamını düşünür. </st><st c="11766">Böylece ilişkilerinde yaşadığı problemler karşısında güçlü davranabilir. </st><st c="11839">Yakın bir zamanda ayrılık yaşayan bir çifti gözlemlediğimizde, ilişkisi biten kadının çok daha kısa sürede kendini topladığına ve yeni hayatına odaklandığına şahit olabiliriz. </st><st c="12015">“Güçlü” görünen erkeğin ise, yıkımı daha ağır olabilir. </st><st c="12071">Yaşamak için tekrar gücünü toplaması, kadına göre zaman alabilir.</st></span></p>
			<hr />
			<div>
				<div id="footnote-018">
					<p><a href="kitap-20.xhtml#footnote-018-backlink"><st c="12136">18</st></a><st c="12139"> Arthur Schopenhauer, </st><span><st c="12161">Hayatın Anlamı</st></span><st c="12175">, Çev. </st><st c="12182">Ahmet Aydoğan, Say Yayıncılık</st></p>
				</div>
				<div id="footnote-017">
					<p><a href="kitap-20.xhtml#footnote-017-backlink"><st c="12211">19</st></a><st c="12214"> Arthur Schopenhauer, </st><span><st c="12236">Aşkın Metafiziği</st></span><st c="12252">, Çev. </st><st c="12259">Veysel Atayman, Bordo Siyah Yayınları</st></p>
				</div>
			</div>
		</div>
	<div id="charCountTotal" value="12296"></div></body>
</html>
