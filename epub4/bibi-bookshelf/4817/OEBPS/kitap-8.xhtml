<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-8" xml:lang="tr-TR">
		<div>
			<p id="_idParaDest-3"><st c="0">Schopenhauer felsefesi ve kâinatın arkasındaki güç: Kozmik irade</st></p>
			<p xml:lang="en-US"><span xml:lang="tr-TR"><st c="65">“Alman dilini sadece Schopenhauer’u orijinal dilinde okuyabilmek için iyice öğrendim.”</st></span></p>
			<p xml:lang="en-US"><span xml:lang="tr-TR"><st c="152">– Jorge Luis Borges</st></span></p>
			<p xml:lang="en-US"><span xml:lang="tr-TR"><st c="172">Schopenhauer, </st></span><span xml:lang="tr-TR"><st c="187">İsteme ve Tasarım Olarak Dünya</st></span><span xml:lang="tr-TR"><st c="217"> adlı başyapıtı ile felsefe dünyasına yeni bir soluk getirmiştir. </st><st c="283">Düşünce tarihinde bir devrim etkisi yaratan kitabında, yaşamın sadece bir tasarımdan ibaret olduğunu belirtir.</st></span></p>
			<p xml:lang="en-US"><span xml:lang="tr-TR"><st c="393">Bu tasarımın (yaşam) “isteme ilkesi” ile oluştuğunu ifade eder. </st><st c="458">Hayat, sahici olmayan bir kartonun üzerinde yürümektir. </st><st c="514">Bir projenin tatsızlığını içerir. </st><st c="548">Bu nedenle hayat ile gerçek bir bağ kuramayız. </st><st c="595">Evrene yabancı hissetmemizin kökeninde, hayatın bir tasarım olması gerçeği vardır.</st></span></p>
			<p xml:lang="en-US"><span xml:lang="tr-TR"><st c="677">Ünlü filozof, “dünyanın bir yanılsama olduğunu” ifade eder ve bu tespitine açıklık getirir: “Onun arkasında, mutlak, değişmez, sonsuz ve sınırsız isteme yatar. </st><st c="838">İnsanların bütün yaşamı daha fazlasını istemeyle; bu nedenle yaşanan mücadelelerle, çatışmalarla, doyumsuzluklarla ve düş kırıklıklarıyla geçer. </st><st c="983">Bizi biz yapan şey olan kör istememiz, bütün acıların kaynağıdır.”</st></span></p>
			<p xml:lang="en-US"><span xml:lang="tr-TR"><st c="1049">Hollywood yıldızı Jim Carrey, katıldığı bir televizyon programında, daha önce insanların gezegeni keşfettiğini düşündüğünü, şimdi ise gezegenin bizi keşfettiğine inandığını belirtmişti. </st><st c="1236">Yaşayan bir tasarım olarak hayatı işaret etmesi bakımından, Jim Carrey’nin bu düşüncesinin, Schopenhauer felsefesi ile örtüştüğünü söyleyebiliriz.</st></span></p>
			<p xml:lang="en-US"><span xml:lang="tr-TR"><st c="1382">Bu hayat tasarımının, isteme ilkesi etrafında oluştuğunu düşündüğümüzde karşımıza keskin bir soru çıkar:</st></span></p>
			<p xml:lang="en-US"><span xml:lang="tr-TR"><st c="1487">Özgür irade var mıdır?</st></span></p>
			<p xml:lang="en-US"><span xml:lang="tr-TR"><st c="1510">Felsefe tarihinin bu önemli sorusuna, Schopenhauer’un düşüncelerini takip eden Albert Einstein cevap verir: “Schopenhauer ile birlikte ben de özgür iradenin varlığına inanmıyorum.”</st></span></p>
			<p xml:lang="en-US"><span xml:lang="tr-TR"><st c="1691">İnsanın varoluşu, özgür iradeyi içermez. </st><st c="1733">Nasıl ki dünyaya gelmeyi seçmediyse, yaşamını da kendi belirleyemez. </st><st c="1802">Sınırlandırılmış bir dünyada, onun için hazırda tutulan role bürünür. </st><st c="1872">Hayallerinin peşinden gittiğine inansa da, önünde akan bir nehrin içinde kendini bulmuştur.</st></span></p>
			<p xml:lang="en-US"><span xml:lang="tr-TR"><st c="1963">Bu durum, Blaise Pascal’ın “Beni buraya kim koydu?” sözünü hatırlatır.</st></span></p>
			<p xml:lang="en-US"><span xml:lang="tr-TR"><st c="2034">“Düşünüyorum da... </st><st c="2054">Ne kadar küçük alan kaplıyorum... </st><st c="2088">Hakkında hiçbir şey bilmediğim ve benim hakkımda hiçbir şey bilmeyen uzayın sonsuzluğu ve sınırsızlığında kaybolup gitmişim. </st><st c="2213">Bir korku sarıyor beni, orada değil de burada olmam için, o zamanda değil de şimdide yaşıyor olmam için hiçbir neden yok. </st><st c="2335">Kim koydu beni buraya?”</st></span><span xml:lang="tr-TR"><span id="footnote-005-backlink"><a href="kitap-8.xhtml#footnote-005"><st c="2358">5</st></a></span></span></p>
			<p xml:lang="en-US"><span xml:lang="tr-TR"><st c="2360">Pascal’ın bu önemli sorusuna yanıt Schopenhauer felsefesinden gelir; ünlü filozof, </st></span><span xml:lang="tr-TR"><st c="2443">İsteme ve Tasarım Olarak Dünya</st></span><span xml:lang="tr-TR"><st c="2473"> adlı kitabında heyecan uyandırıcı bir keşfinden bahseder.</st></span></p>
			<p xml:lang="en-US"><span xml:lang="tr-TR"><st c="2531">Schopenhauer’a göre, varoluşun kökeninde yatan isteme ilkesinin arkasında, başka bir güç vardır. </st><st c="2629">Tasarım olduğu anlaşılamayan oluş (hayat), bu güç tarafından yönetilir. </st><st c="2701">Hepimiz, tüm dünya, canlılar, var olan her şey onun kontrolü altındadır.</st></span></p>
			<p xml:lang="en-US"><span xml:lang="tr-TR"><st c="2773">İsteme ilkesini elinde tutan bu güç, “kozmik irade”dir. </st><st c="2830">Tanrı’ya benzer bir yanı vardır kozmik iradenin. </st><st c="2879">Tüm kâinatı yönetir. </st><st c="2900">Hayatı şekillendirir, doğanın yasalarını belirler. </st><st c="2951">İsteme ilkesini kontrol eder. </st><st c="2981">Varlığından haberdar olmasak da, yaşama dair her şeyi hâkimiyeti altında tutar. </st><st c="3061">Doğal olduğu düşünülen, özde yapay bir form içeren bu tasarım hayatı oluşturan yegâne güçtür. </st><st c="3155">Kâinatın arkasında saklanır. </st><st c="3184">Tüm nedenlerin cevabıdır.</st></span></p>
			<p xml:lang="en-US"><span xml:lang="tr-TR"><st c="3209">Gerçeği göremeyen, isteme ilkesinin peşinden sürüklenen, yaşamın yapaylığını fark edemeyen insan, kozmik iradenin kuklası sayılır...</st></span></p>
			<p xml:lang="en-US"><span xml:lang="tr-TR"><st c="3342">Kozmik güç, onu ensesinden tutar, dünyaya fırlatır, bir rol verir ve piyonuna dönüştürür. </st><st c="3433">Arzularının peşinde soluksuz koşturan ve bir türlü tatmin olamayan insanı yaratır.</st></span></p>
			<p xml:lang="en-US"><span xml:lang="tr-TR"><st c="3515">Fizik bilimi, evrende üç büyük gücün olduğundan bahseder. </st><st c="3574">Aralarındaki en zayıfı, bizim her an hissettiğimiz yerçekimi gücüdür. </st><st c="3644">Yerçekiminden daha kuvvetli olan ikinci güç ise, karanlık maddedir.</st></span></p>
			<p xml:lang="en-US"><span xml:lang="tr-TR"><st c="3711">Karanlık maddeyi, tüm fiziki varlığın temel yapıtaşı olarak düşünebiliriz. </st><st c="3787">Nükleer Araştırma Merkezi’nin (CERN) peşinde olduğu bu maddenin, insanın, dünyanın varoluşunu açıklaması beklenir. </st><st c="3902">Karanlık madde, duvarların, insanların içinden geçer. </st><st c="3956">Gezegenimizin etrafını bir iskelet gibi sarmış durumdadır. </st><st c="4015">Dünya’ya dışarıdan ışık tutulduğunda, karanlık bir gölge olarak gezegenimizin etrafını sarmış olduğu görülür. </st><st c="4125">Dünya’yı bir el gibi, avucunun içinde tutar. </st><st c="4170">Uzay boşluğunda, yörüngede durmasını sağlar. </st><st c="4215">Hatta tüm gezegenlerin etrafını, karanlık madde çerçevelemiştir. </st><st c="4280">Tümünü yörüngelerinde, kontrolü altında tutar.</st></span></p>
			<p xml:lang="en-US"><span xml:lang="tr-TR"><st c="4326">Yerçekimi ve karanlık maddeden daha büyük olan </st></span><span xml:lang="tr-TR"><st c="4374">üçüncü güç ise “dark power” olarak nitelendirilen</st></span><span xml:lang="tr-TR"><st c="4423"> karanlık güçtür. </st><st c="4441">“Dark power” bilimin tespit edebildiği en büyük güçtür. </st><st c="4497">Tüm kâinata hâkimdir ve evrenin genişlemesine neden olur. </st><st c="4555">Evreni kontrol eder. </st><st c="4576">Aklın sınırlarının alamayacağı kadar kudretli olan ve tüm kâinatı kucaklayan karanlık güç hakkında bilim dünyasının ulaşabildiği bilgi oldukça kısıtlıdır. </st><st c="4731">Ancak, evrenin yüzde 60’ından fazlasına bu gücün hâkim olduğu bilinir.</st></span></p>
			<p xml:lang="en-US"><span xml:lang="tr-TR"><st c="4801">Tüm yaşamın, kozmik iradenin kontrolü altında olduğunu ifade eden Schopenhauer’un düşünceleri, güncel fizik tartışmalarının en önemli konularından olan “dark power”ı hatırlatır. </st><st c="4980">Bir diğer ifade ile fizik biliminin işaret ettiği karanlık güç ile Schopenhauer’un bahsettiği kozmik irade arasında benzerlik olduğunu söyleyebiliriz. </st><st c="5131">Filozof, felsefesini inşa ederken, böylesi Tanrısal bir kuvvetten referans alır.</st></span></p>
			<p xml:lang="en-US"><span xml:lang="tr-TR"><st c="5211">Schopenhauer’a göre, hayatın her anını sessiz sedasız yöneten, yönlendiren, biçim veren kozmik iradedir. </st><st c="5317">İnsanlar, bu gücün iradesi altında yaşar. </st><st c="5359">Gördüğümüz her şey, tabii değil, bir yanılsamadan ibarettir. </st><st c="5420">Tüm canlılar, kozmik gücün tasarımı olan bir hayatın içinde debelenmektedir.</st></span></p>
			<p xml:lang="en-US"><span xml:lang="tr-TR"><st c="5496">Bu iradenin hükmetme gücü, maşası olarak kullandığı “isteme ilkesi”nden gelir. </st><st c="5576">Böylece yaşama hâkim olur. </st><st c="5603">Sürekli bir şeyler hayal ederek arzulayan insan, kozmik güce hizmet eden birine dönüşür. </st><st c="5692">Ne yazık ki bu dönüşüm, insanı ne mutlu eder ne de tatmin duygusuna ulaşmasını sağlar.</st></span></p>
			<p xml:lang="en-US"><span xml:lang="tr-TR"><st c="5778">Bir başka ifade ile kozmik iradenin yönettiği dünyada mutluluk yoktur. </st><st c="5850">Bu hayattan geçen herhangi bir ruh, bir süreç olarak mutluluğu tatma imkânı bulmamıştır. </st><st c="5939">Özünde herkes, yarım ve eksik hisseder.</st></span></p>
			<p xml:lang="en-US"><span xml:lang="tr-TR"><st c="5978">Çoğu insan, yaşanmamış mutlulukları olduğunu düşünür. </st><st c="6033">Yarım kalmışlık inancı (hayali), sürekli acı çekilmesine neden olur. </st><st c="6102">Uğraşımız, tatmin ve mutlu olabilmektir. </st><st c="6143">Böylece içimizde yükselen isteklerin, arzuların çıkardığı fırtınaya kendimizi bırakırız.</st></span></p>
			<p xml:lang="en-US"><span xml:lang="tr-TR"><st c="6231">Arzularına kavuştuğunda mutlu olacağını düşünen insan, önüne konan reçetelerin peşine düşer. </st><st c="6325">Mutluluk reçetelerinin yazarı ise, kozmik iradedir. </st><st c="6377">Böylece isteme okyanusundan başını kaldıramaz insan, tatmine ulaşamasa da, bir türlü oyundan kopmaz. </st><st c="6478">Tekrar tekrar hayaller kurar. </st><st c="6508">Yeni arzularını gerçekleştirerek mutlu olmayı düşler.</st></span></p>
			<p xml:lang="en-US"><span xml:lang="tr-TR"><st c="6561">Bu durumun evrensel bir kusur olduğunu düşünen filozof, yaşlı insanların hayat tecrübelerini kanıt olarak ileri sürer:</st></span></p>
			<p xml:lang="en-US"><span xml:lang="tr-TR"><st c="6680">“Doğuştan gelen bir kusurumuz var; hepimiz mutlu olmak için dünyaya geldiğimizi sanıyoruz. </st><st c="6772">Bu kusurumuzu gidermedikçe, dünya gözümüze çelişkilerle dolu bir yer görünecektir. </st><st c="6855">Çünkü her adımımızda, ister büyük ister küçük bir şey yapmış olalım, dünyanın ve insan hayatının, mutlu bir yaşam sürdürmeye olanak verecek biçimde tasarlanmadığını anlayacağız. </st><st c="7033">İşte bu yüzden bütün yaşlıların yüzlerinde aynı ifadeyi, yani düş kırıklığını görmek mümkündür.”</st></span><span xml:lang="tr-TR"><span id="footnote-004-backlink"><a href="kitap-8.xhtml#footnote-004"><st c="7129">6</st></a></span></span></p>
			<p xml:lang="en-US"><span xml:lang="tr-TR"><st c="7131">Kozmik irade, mutluluğu, bir havuç olarak insanın önüne koyar. </st><st c="7194">Bu ihtimale inandırır. </st><st c="7217">Ancak hayaline ulaşan her insan, bir süre sonra tatminsizlik yaşar. </st><st c="7285">Beklediği doyuma ulaşamadığı için sürekli daha fazlasını ister.</st></span></p>
			<p xml:lang="en-US"><span xml:lang="tr-TR"><st c="7348">Acı, böylece insan ruhunun derinliklerine kök salar. </st><st c="7402">Schopenhauer’a göre doyuma ulaşmanın olanaksızlığı, yaşamın gereğidir.</st></span></p>
			<p xml:lang="en-US"><span xml:lang="tr-TR"><st c="7472">Çünkü doyumsuz kalan insan, talep etmeye devam edecektir. </st><st c="7531">Diğer bir ifade ile, insanın tatmin olmamasının, bir türlü mutlu hissedememesinin nedeni, yaşamın bizzat kendisinde bu duyguların olmamasıdır.</st></span></p>
			<p xml:lang="en-US"><span xml:lang="tr-TR"><st c="7673">Mutluluk, imkânsızlıktır. </st><st c="7700">Onu istemek ise, yaşamı henüz anlamayan insanların beyhude çabasıdır.</st></span></p>
			<hr />
			<div>
				<div id="footnote-005">
					<p><a href="kitap-8.xhtml#footnote-005-backlink"><st c="7769">5</st></a><st c="7771"> Steve Taylor, </st><span><st c="7786">Çöküş</st></span><st c="7791">, Çev. </st><st c="7798">Fulya Özkan, Maya Kitap</st></p>
				</div>
				<div id="footnote-004">
					<p><a href="kitap-8.xhtml#footnote-004-backlink"><st c="7821">6</st></a><st c="7823"> Arthur Schopenhauer,</st><span><st c="7844"> Hayatın Anlamı</st></span><st c="7859">, Say Yayınları, Çev. </st><st c="7881">Ahmet Aydoğan</st></p>
				</div>
			</div>
		</div>
	<div id="charCountTotal" value="7894"></div></body>
</html>
