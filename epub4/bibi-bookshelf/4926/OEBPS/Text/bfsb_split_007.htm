<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_9"><a class="calibre20 pcalibre pcalibre1" id="_Toc412929044">ÜÇÜNCÜ BÖLÜM</a></h1>

    <p><span class="font1">Yağmur dinmek bilmedi.</span></p>

    <p><span class="font1">Bir saat sonra, gittikçe yoğunlaşıp sulu kara dönüşerek ön camdan süzülmeye devam ediyordu. Gerçi hava birkaç derece ısınsaydı durum hemen değişirdi. Hâlâ yolun kenarında duruyordum ve&nbsp;motoru hiç durdurmamıştım. Benzini idareli kullanmak için kontağı&nbsp;her kapayışımda, Korbie de ben de şiddetle titremeye başlamıştık.&nbsp;Üstümüzü değiştirip kot pantolon, bot ve kışlık montlarımızı giymiştik ama ekstra kıyafetler soğuğu uzak tutmaya yetmiyordu. İyi&nbsp;miydi, yoksa kötü mü bilmem ama arkamızdan gelen de olmamıştı.</span></p>

    <p><span class="font1">“Dışarısı soğuyor,” dedim alt dudağımı ısırarak. “Belki de geri dönmeyi denemeliyiz.”</span></p>

    <p><span class="font1">“Kulübe bir saatten daha uzak mesafede olamaz. Artık geri dönemeyiz.”</span></p>

    <p><span class="font1">“Yağmur o kadar şiddetli yağıyor ki, yol tabelalarını bile göremiyorum.” İlerideki baklava biçimindeki sarı tabelayı görebilmek için gözlerimi kısarak direksiyonun üstüne eğildim. Siyah yazıları&nbsp;tamamen okunaksızdı. Hava çok hızlı kararmıştı. Saat beşi geçmişti&nbsp;ama henüz alacakaranlık olması gerekirdi.</span></p>

    <p><span class="font1">“Wrangler’in dağlık alanda da gidebilmesi gerektiğini sanıyordum. Yağmurun üstesinden gelebileceğinden eminim. Gaza biraz daha asıl ve bizi dağın tepesine çıkar.”</span></p>

    <p><span class="font1">“On dakika daha bekleyip yağmurun dinip dinmeyeceğine bakalım.” Sağanak yağışta araba kullanmak konusunda çok tecrübem&nbsp;yoktu. Özellikle de böyle sert bir rüzgârda. Gittikçe artan karanlık&nbsp;da görüş mesafesini azaltıyordu. Şu anda, emekleme hızıyla bile&nbsp;olsa ilerlemek tehlikeli görünüyordu.</span></p>

    <p><span class="font1">“Göğe baksana. Duracağı falan yok. Yola devam etmeliyiz. Sileceklerin uzun süre dayanacağını düşünüyor musun?”</span></p>

    <p><span class="font1">İyi bir soruydu. Metal iskelet yüzünden lastik aşınıyor ve cama sürtünürken tuhaf bir gıcırtı çıkarıyordu.</span></p>

    <p><span class="font1">“Belki de yola çıkmadan lastiklerini değiştirmen iyi olabilirdi,” dedi Korbie.</span></p>

    <p><span class="font1">Bunu <i>şimdi</i> söylemesi çok yerinde bir davranıştı.</span></p>

    <p><span class="font1">“Şöyle bir düşününce, bu havanın araban için biraz aşırı olabileceği konusunda kaygılıyım,” dedi düpedüz endişeli bir sesle.</span></p>

    <p><span class="font1">Pişman olacağım bir şey söylemekten çekindiğim için çenemi kapalı tuttum. Korbie’nin iğnelemeleri hep böyle olurdu, aba altından. Çaktırmadan kuyu kazma olayını sanata dönüştürmüştü.</span></p>

    <p><span class="font1">“Arazi araçlarım seneler içinde gerçekten geliştirdiler, değil mi?” diye ekledi aynı akıcılıkla. “Demek istediğim, senin Wrangler’ınla&nbsp;benim Cipim arasındaki fark dikkat çekici.”</span></p>

    <p><span class="font1">Sırtımın dikleştiğini hissettim. Bunu bir yarışa döndürüyordu; her zamanki gibi. Korbie’ye asla söylemeyecektim ama geçen yaz,&nbsp;onlarda kaldığım bir akşam, günlüğüne göz atmıştım. Calvin’le&nbsp;ilgili sırlar, ona daha sonra takılabileceğim bir iki şey bulabilirim&nbsp;diye ummuştum. Korbie ve benim karşılaştırmalı listemizi görünce&nbsp;yaşadığım şaşkınlığı hayal edin. Ona göre, benim daha güzel bacaklarım ve belirgin bir belim vardı ama dudaklarım çok ince,&nbsp;çillerim çok fazlaydı ve bu yüzden sadece genel anlamda şirindim.</span></p>

    <p><span class="font1">Onun sütyen ölçüsü ve kaşları benden iyiydi, benden beş kilo daha zayıftı. Elbette benden daha kısa boylu olduğundan bahsetmeyi&nbsp;atlamıştı. Liste iki sayfa boyunca sürüyordu ve mürekkep rengindeki değişikliklere bakılırsa, sürüp gidecekti de. Her maddeye bir&nbsp;puan vermiş ve toplam puanları hesaplamıştı. Ve beni on puanla&nbsp;yenmişti. Kendi manikürüne benimkinden beş puan fazla verdiği&nbsp;ve manikürümüzü aynı salonda ve aynı şekilde yaptırdığımız düşünülürse bu puanlama çok saçmaydı.</span></p>

    <p><span class="font1">Korbie’nin gizli üstesi aklıma gelince, Wrangler’ımı savunma isteğim kamçılandı. O aptal Üstesine bir zafer daha eklemesine&nbsp;izin vermemek için, Wrangler’la bizi bu dağa mutlaka çıkaracaktım. (Daha iyi araba? Tik.) Bu oyunun bir öneminin olmaması&nbsp;gerektiğini, hileli olduğunu ve Korbie’nin onu yenmeme zaten izin&nbsp;vermeyeceğini biliyordum.</span></p>

    <p><span class="font1">İşin tuhaf yanı, aynı oyunu etrafımdaki herkesi, özellikle Korbie’yi, Calvin’le ikimizin mükemmel olduğumuza inandırmak için aşırı çaba harcarken de sergilemiştim. Başından beri. Bunu daha&nbsp;önce hiç bu kadar bilinçli olarak düşünmemiştim ama Korbie’ye&nbsp;hayatımın ne kadar harika olduğunu gösterme ihtiyacıyla dolup&nbsp;taşıyordum. Belki de nedeni Üsteydi. Ya da bu tür oyunları normalde en iyi arkadaşlar değil, düşmanlar oynadığı için puan tablosu&nbsp;tuttuğunu düşünmenin canımı sıkması.</span></p>

    <p><span class="font1">“Yola çıkmadan önce bu şeye kar lastiği taktın mı?” diye sordu Korbie.</span></p>

    <p><span class="font1"><i>Bu şey mi?</i></span> <span class="font1">Böyle zamanlarda, durup kendime Korbie’yle neden arkadaş olduğumuzu hatırlatmam gerekiyordu. Kendimi bildim&nbsp;bileli ayrılmaz bir ikiliydik ve Özellikle bu son bir yıl içinde farklı&nbsp;yönlere kaymaya başlamamıza rağmen, inşası uzun yıllar alan bir&nbsp;ilişkiden vazgeçmek kolay değildi. Ayrıca şöyle bir düşününce,&nbsp;Korbie’nin benim için kendini kaç kez ortaya sürdüğünü de sayamıyordum. iki küçük kızken, benim paramın yetmediği şeyleri öder&nbsp;ve anne ve babası, aile tatillerine benim de katılmama izin verene&nbsp;dek mızıldanırdı. Hiçbir zaman dışarıda kalmama izin vermezdi.&nbsp;İyi bir karakteri olsun ya da olmasın, Korbie’nin küçük jestleri onu&nbsp;daha çok sevmeme neden olurdu.</span></p>

    <p><span class="font1">Yine de.</span></p>

    <p><span class="font1">Kesinlikle arkadaştan çok kardeş gibiydik. Birbirimizden her zaman haz etmesek de birbirimizi seviyorduk. Ve her zaman birbirimizin yanındaydık. Rachel ve Emilie, buna ihtiyacımın olduğunu&nbsp;bilmelerine rağmen bahar tatilinde Teton Sıradağlarında dağ yürüyüşünü kumsala tercih etmemişlerdi. Ama Korbie duraksamamıştı&nbsp;bile. Şey, çok az duraksamıştı.</span></p>

    <p><span class="font1">“Kar yağmaması gerekiyordu,” diye gürledim. “Seninkiler Idlewilde yolunun açık olacağını söyledi.”</span></p>

    <p><span class="font1">Korbie sabırsız bir tavırla bacak bacak üstüne atarak derin bir of çekti. “Pekâlâ, burada mahsur kaldığımıza göre, tek çaremiz&nbsp;Kayanın gelip bizi kurtarmasını beklemek.”</span></p>

    <p><span class="font1">“Mahsur kalmamızın benim hatam olduğunu mu ima ediyorsun? Havayı kontrol edemezdim ya.”</span></p>

    <p><span class="font1">Bana döndü. “Ben sadece ‘mahsur kaldık’ dedim ve sen işi büyütüyorsun. Wrangler’ın bu havayı kaldıramayacağım ima etmiş&nbsp;olsam bile. Doğru değil mi? Kızdın çünkü haklıyım.”</span></p>

    <p><span class="font1">Nefesim hızlandı. “Wrangler’ın bu dağı tırmandığını görmek mi istiyorsun?”</span></p>

    <p><span class="font1">On cama doğru abartılı bir el hareketi yaptı. “Ancak görürsem inanırım.”</span></p>

    <p><span class="font1">“Pekâlâ.”</span></p>

    <p><span class="font1">“Hiç durma. Keyfine bak. Gaz pedalını kökle.”</span></p>

    <p><span class="font1">Gözlerime giren saçları üfleyerek çıkardım ve direksiyonu ellerimin boğumları bembeyaz kesilene kadar sıktım. Bunu yapmak istemiyordum. Wrangler’ın akıntıya karşı yüzebileceğine güvenmek&nbsp;istemiyordum. Ki ondan isteyeceğim kelimenin tam anlamıyla bu&nbsp;olacaktı.</span></p>

    <p><span class="font1">“Acayip numaracısın,” dedi Korbie. “Bunu yapmayacaksın.”</span></p>

    <p><span class="font1">Bunu yapmaya mecburdum. Kendime seçme şansı bırakmamıştım.</span></p>

    <p><span class="font1">Wrangler’ı vitese taktım ve bütün cesaretimi toplayarak direksiyonu yolun üstünden çağlayan suya doğru çevirdim. O kadar korkuyordum ki sırtımdan aşağı bir ter damlasının süzüldüğünü&nbsp;hissedebiliyordum. Henüz Idlewilde’a varmamıştık bile ve şimdiden&nbsp;bir sürü sorunla karşı karşıyaydık. Bu işi yüzüme gözüme bulaştırırsam, Korbie beni onu buraya sürüklediğim için asla affetmezdi.&nbsp;Daha kötüsü, ağabeyine anlatır, o da kötü havada arabamı idare&nbsp;edemiyorsam, zorlu bir dağ yürüyüşüne çıkmamam gerektiğine&nbsp;dair bir nutuk çekerdi. Bizi bu durumdan kurtarmak <i>zorundaydım,.</i></span></p>

    <p><span class="font1">Arka lastikler titreyip kayşa da sonunda yola tutundular ve tırmanmaya başladık. “Gördün mü?” dedim gururla ama göğsüme&nbsp;bir yumru oturmuştu. Ayağım gaz pedalının üstünde sabitlenmişti&nbsp;ve en ufacık bir hareketimde Wrangler’ın kaymasından ya da daha&nbsp;kötüsü, dağdan aşağı yuvarlanmasından korkuyordum.</span></p>

    <p><span class="font1">“Sırtını, tepeye ulaştığımız zaman sıvazlarsın.”</span></p>

    <p><span class="font1">On camın diğer tarafında kocaman kar taneleri uçuşuyordu ve neredeyse hiç işe yaramayan silecekleri bir tık daha hızlandırdım.&nbsp;Wrangler’ın sadece birkaç metre önünü görebiliyordum. Uzunları&nbsp;yaktım. Pek fark olmadı.</span></p>

    <p><span class="font1">Emekleme hızımızı bir saat kadar koruduk. Artık yolu göremiyordum. Bütün gördüğüm, kör edici beyazlığın altında, arada sırada hızla geçen minik bir asfalt siyahlığıydı. Lastikler birkaç&nbsp;metrede bir patinaj yapıp kilitleniyordu. Wrangler’ın gazına asıldım&nbsp;ama sonsuza dek gıdım gıdım tırmanamayacağımı biliyordum.&nbsp;Korbie’ye mahcup olmamak bir şeydi, ikimizi birden yok yere&nbsp;öldürmek başka bir şey.</span></p>

    <p><span class="font1">Wrangler stop etti. Motoru tekrar çalıştırdım ve gaza hafifçe dokundum. <i>Haydi ama. Yürümeye devam et.</i> İkna ettiğim araba&nbsp;mıydı, kendini mi emin değildim. Motor bir inlemenin ardından&nbsp;tekrar stop etti. Buzlu zeminle birleşen dik yokuş ilerlemeyi imkânsızlaştırıyordu.</span></p>

    <p><span class="font1">Yolun neresinde durduğumu görememek beni korkutuyordu. Kenara birkaç santim mesafede olabilirdik. Flaşörleri tekrar yaktım ama kar öyle hızlı yağıyordu ki kimse bizi çok geç olmadan&nbsp;göremezdi.</span></p>

    <p><span class="font1">Calvin’in haritasını çıkarıp yönümü bulmaya çalıştım. Ama faydasızdı. Bembeyaz karda, yön bulmamı sağlayacak tek bir şey&nbsp;göremiyordum.</span></p>

    <p><span class="font1">Birkaç dakika boyunca ses çıkarmadan oturduk. Nefeslerimiz ön camı buğuluyordu. Korbie’nin bu kez herhangi bir yorumda&nbsp;bulunmamasından hoşnuttum. Şu anda onunla tartışmakla uğraşamazdım. Seçeneklerimizi gözden geçirmeyi sürdürdüm. Yiyeceğimiz&nbsp;yoktu, hepsi kulübedeydi. Bayan Versteeg biz uğraşmayalım diye&nbsp;yiyecekleri geçen hafta sonu asistanıyla göndermişti. Telefonlarımız&nbsp;çekmiyordu. Uyku tulumlarımız vardı ama burada yolda kamp&nbsp;kurmak gerçekten bir seçenek olabilir miydi? Ya bir kamyon bize&nbsp;arkadan bindirecek olursa?</span></p>

    <p><span class="font1">“Lanet olsun,” dedi Korbie, camlardaki buğuyu silip şaşkın gözlerle dışarıdaki tipiye bakarak. Hiç bu kadar yoğun bir kar&nbsp;yağışı görmemiştim. Yolu kapladığı yetmezmiş gibi, birikmeye de&nbsp;başlamıştı.</span></p>

    <p><span class="font1">“Belki de geri dönmeliyiz,” dedim. Ama aslında bu da bir seçenek değildi. Buzda yokuş aşağı inmek tırmanmaktan daha&nbsp;tehlikeli görünüyordu. Ve bizi buraya getirene kadar harcadığım&nbsp;konsantrasyondan bitkin düşmüştüm. Tatsız bir baş ağrısı kafa&nbsp;tasımı tırmalıyordu.</span></p>

    <p><span class="font1">“Geri dönmeyeceğiz. Burada kalacağız,” dedi Korbie kararlı bir tavırla. “Kaya büyük olasılıkla bizden bir ya da iki saat geridedir.&nbsp;Kamyonetiyle bizi çeker.”</span></p>

    <p><span class="font1">“Yolun ortasında oturamayız, Korbie. Çok tehlikeli. İleride bir yerde bir dönüş falan olmalı. Haydi inip itelim.”</span></p>

    <p><span class="font1">“Efendim?”</span></p>

    <p><span class="font1">“Buraya park edemeyiz. Yolun ortasındayız.” Yolun ortasında olduğumuzdan emin değildim. Zemin, ağaçlar ve gökyüzü bembeyaz bir boşlukta birbirine karışıyordu. Hangisinin nerede bitip&nbsp;diğerinin nerede başladığını ayırt etmek imkânsızdı. Ve arabayı&nbsp;hareket ettirmemiz gerektiğini gerçekten düşünmesem de -hiçbir şeyi göremezken kıpırdatmamalıydık- Korbie’nin aptal ve düşüncesiz önerilerinden bıkmıştım. Onu gerçek hayata döndürmek&nbsp;istiyordum. “İn ve it.”</span></p>

    <p><span class="font1">Korbie’nin gözleri önce büyüdü, sonra kısıldı. “Ciddi olamazsın. Dışarıda kar yağıyor.”</span></p>

    <p><span class="font1">“Tamam, sen kulları, ben iterim.”</span></p>

    <p><span class="font1">“Ben düz vites kullanamam ki.”</span></p>

    <p><span class="font1">Bunu biliyordum ve itiraf etmesi moralimi umduğum gibi düzeltmemişti. Burada mahsur kalmıştık ve bizi nasıl kurtaracağım konusunda hiçbir fikrim yoktu. Boğazımda tuhaf bir karıncalanma hissettim. Belki de başımız sandığımızdan daha büyük&nbsp;bir beladaydı. Bu ürpertici hissi bir kenara itip kendimi arabadan&nbsp;çıkmaya zorladım.</span></p>

    <p><span class="font1">İndiğim anda, rüzgâr ve kar yüzüme vurdu. Montumun cebinden yün kayak şapkamı çıkardım. Karda beş dakikanın sonunda ıslak bir bulaşık bezine dönecekti. Sırt çantamın derinlerinde bir&nbsp;yerde yedek bir şapkam, Calvin’in geçen yaz verdiği beyzbol şapkası vardı ama su geçirmez değildi. Yanıma almamın tek nedeni,&nbsp;Calvin’e iade etmenin ve onu aştığıma dair açık bir mesaj vermenin&nbsp;hazzını yaşamaktı.</span></p>

    <p><span class="font1">Kırmızı atkımı boynuma sararken şapkamdan daha uzun süre dayanmasını umdum.</span></p>

    <p><span class="font1">Korbie açık kapıdan, “Nereye gidiyorsun?” diye seslendi.</span></p>

    <p><span class="font1">“Burada uyuyamayız. Motoru bütün gece açık tutarsak benzin biter. Ve kaloriferi açmazsak donarız.” Ne demek istediğimi anladığından emin olmak için gözlerinin içine baktım. Oysa ben,&nbsp;kendim bile tam olarak anlamış değildim. Tehlikede olabileceğimiz düşüncesi, zihnimin arka tarafında amaçsızca süzülüyordu.&nbsp;Tam olarak yerini bulmuş değildi. Babam aklımdan çıkmıyordu.&nbsp;Dağlarda kar yağdığından haberi var mıydı? Şu anda kamyonetine&nbsp;atlamış, bize geliyor olabilirdi. Başımız gerçekten belada değildi&nbsp;çünkü babam bizi kurtaracaktı... Ama bizi nasıl bulacaktı?</span></p>

    <p><span class="font1">Korbie tiz bir sesle, “Ama kar yağmaması gerekiyordu!” diye haykırdı.</span></p>

    <p><span class="font1">Babam bunun olacağını tahmin etseydi yola çıkmama izin vermezdi. Şu anda evde, güvende olurdum. Ama bunu düşünmek&nbsp;zaman kaybından başka bir şey değildi. Buradaydım, kar yağıyordu&nbsp;ve sığınacak bir yer bulmamız gerekiyordu.</span></p>

    <p><span class="font1">“Yani dışarıda uyumamızı mı öneriyorsun?” Korbie lapa lapa karın altında karardık ve uğursuz görünen ormanı işaret etti.</span></p>

    <p><span class="font1">Ellerimi ısıtmak için koltuk aldanma soktum. “Burada yalnız olamayız. Biraz yürürsek, ışıkları yanan bir kulübe bulabiliriz gibi&nbsp;geliyor.”</span></p>

    <p><span class="font1">“Ya kaybolursak?”</span></p>

    <p><span class="font1">Bu soru beni sinirlendirmişti. Nereden bilebilirdim? Karnım acıkmış, tuvaletim gelmişti ve bir dağ yolunda mahsur kalmıştım.&nbsp;Daha iyi bir barınak bulmak için arabamı terk ediyordum ve bulabileceğimden emin değildim. Telefonum çalışmıyordu. Babama&nbsp;ulaşmam imkânsızdı ve kalbim başımı döndürecek kadar hızlı&nbsp;atıyordu.</span></p>

    <p><span class="font1">Şoför kapısını kapadım ve sorusunu duymazdan geldim. “Kaybolma” olayım, endişelenilmesi gereken şeyler listemin sonlarına ittim. Babam dağa ulaşamazsa, Korbie ve ben geceyi Wrangler’da&nbsp;geçirirsek, bir kulübe bulamazsak, donarak ölürdük. Korbie’ye&nbsp;söylememiştim ama nerede olduğumuzdan bile emin değildim.&nbsp;Korbie’nin yön duygusu benimkinden beterdi ve Bay Versteeg’in&nbsp;yol tarifini okuma görevini kendini üstlenmek zorundaydım. Dondurucu soğuk, yol tabelalarının üstünü buz tutturmuş ve onları&nbsp;okunmaz hale getirmişti. Ve kendimden eminmişim gibi davransam da son dönüşümün doğru olduğundan emin değildim. Dağa&nbsp;tırmanan tek bir ana yol vardı ama eğer yoldan çok erken ya da&nbsp;çok geç saptıysam...</span></p>

    <p><span class="font1">Kaya kamyonetiyle bizi takip ediyordu ama eğer yanlış yoldaysak, bizi asla bulamazdı. Idlewilde buraya kilometrelerce uzakta kalmış olabilirdi.</span></p>

    <p><span class="font1">Korbie, Wrangler’ın arkasında benimle buluştu. “Belki de sen ararken ben burada kalsam iyi olur. Böylece birimiz Wrangler’ın&nbsp;nerede olduğunu biliriz.”</span></p>

    <p><span class="font1">“Fırtına gece boyu sürerse, Wrangler’ın bize faydası olmaz,” dedim. Kar Korbie’nin saçlarına ve montuna yapışıyordu. Daha&nbsp;da hızlanmıştı. Kısa süre içinde dineceğine inanmak istiyordum.&nbsp;Ayrıca Kaya’nın çok yakında olduğuna da inanmak istiyordum.&nbsp;Ancak göğsümün derinlerindeki bir panik duygusu buna bel bağlayamayacağımı söylüyordu. “Birbirimizden ayrılmamalıyız,” dedim.&nbsp;Bu iyi bir fikre benziyordu. Calvin’in söyleyeceği türde bir şeye.</span></p>

    <p><span class="font1">“Ama ya Kayayı kaçırırsak?” diye itiraz etti.</span></p>

    <p><span class="font1">“Yarım saat yürürüz. Kimseyi bulamazsak döneriz.”</span></p>

    <p><span class="font1">“Söz mü?”</span></p>

    <p><span class="font1">“Elbette.” Sesimin doğal çıkması için çaba harcadım. Ne kadar endişeli olduğumu Korbie’nin bilmesini istemiyordum. Her şeyin&nbsp;kontrolüm altında olmadığım anlarsa, kafayı tamamen yerdi. Onunla&nbsp;mantıklı bir iletişim kurmak söz konusu olmaktan çıkardı. Onu&nbsp;ya ağlama krizine gireceğini ya da bana bağırmaya başlayacağım&nbsp;bilecek kadar iyi tanıyordum.</span></p>

    <p><span class="font1">Ayrıca o zaman düşünemezdim de. Ve yapmam gereken buydu. Düşünmek. Hayatta kalmayı bilen biri gibi düşünmek. Calvin&nbsp;gibi düşünmek.</span></p>

    <p><span class="font1">Malzemelerin arasından küçük bir el feneri aldım ve fırtınanın içine doğru yürümeye başladım.</span></p>

    <p><span class="font1">Otuz dakika boyunca kar altında yürüdük. Sonra kırk beş. Kaybolmamak için yola bağlı kaldım ama hava o kadar kararmış&nbsp;ve kar öyle hızlı yağıyordu ki insanın yönünü kaybetmesi işten&nbsp;değildi.</span></p>

    <p><span class="font1">Bir saate yaklaşırken şansımı zorladığımı ve Korbie’nin sızlanmaya başlamasının an meselesi olduğunu biliyordum. “Biraz daha,” dedim ve bu ilk değildi. “Şurada ne var bir bakalım. Şu&nbsp;ağaçların arkasında.”</span></p>

    <p><span class="font1">Korbie cevap vermedi. <i>Acaba sonunda o da benim kadar korkmaya başlamış olabilir mi?</i> diye düşündüm.</span></p>

    <p><span class="font1">Kar sivri dişler gibi tenime batıyordu. Attığım her adım canımı yakıyordu ve beynim başka bir plana geçiş yapmak üzereydi. Wrangler’da uyku tulumları ve battaniyeler vardı. Araba yolun ortasında dururken, içinde uyuyamazdık ama üstümüze bir şeyler&nbsp;daha giyip, bir kar yığınında kendimize çukur kazarsak ve ısıyı&nbsp;korumak için birbirimize sokulup uyursak...</span></p>

    <p><span class="font1">Işık. Oradaydı. İleride.</span></p>

    <p><span class="font1">Bu bir serap değildi. Gerçekti.</span></p>

    <p><span class="font1">“Işıklar!” dedim. Sesim soğuktan incelmişti.</span></p>

    <p><span class="font1">Korbie ağlamaya başladı.</span></p>

    <p><span class="font1">Elini tuttum ve birlikte kardan yumuşacık ve vıcık vıcık olan zeminde güçlükle de olsa yürümeye başladık. Kar, botlarıma yapişiyor, her adımı daha da ağırlaştırıyordu. Bir kulübe. Bir kulübe.&nbsp;Her şey yoluna girecekti.</span></p>

    <p><span class="font1">Pencerelerden araç yolunda birkaç santimlik bir kara gömülü duran eski, pas rengi kamyoneti görmemize yetecek kadar ışık&nbsp;süzülüyordu. Evde biri vardı.</span></p>

    <p><span class="font1">Kapıya koştuk ve çalmaya başladım. Cevap beklemeden daha hızlı vurdum. Korbie de bana katıldı. Kapıyı âdeta yumrukluyorduk.&nbsp;<i>Ya açan olmazsa, ya kamyoneti burada bırakıp gittilerse</i>, <i>ya içeri zorla&nbsp;girmek zorunda kalırsak ?</i> İş oraya varırsa, içeri zorla gireceğimden&nbsp;cinindim.</span></p>

    <p><span class="font1">Birkaç saniye sonra kapının diğer tarafında ayak sesleri duyuldu. İçim büyük bir rahatlamayla doldu. İçeriden boğuk tartışma seslerinin geldiğini duydum. Neden bu kadar uzun sürmüştü? İçimden,&nbsp;<i>acele edin, acele edin</i>, diye geçirdim. <i>Açın şu kapıyı. Bizi içeri alın.</i></span></p>

    <p><span class="font1">Veranda lambaları bir anda yanınca, Korbie ile ben sahne ışıklarının altında kalmış gibi olduk. Yüzümü buruşturarak gözlerimi ışığa alıştırmaya çalıştırdım. O kadar uzun süre karanlıkta&nbsp;yürüdükten sonra, ışık gözlerimi acıtmıştı.</span></p>

    <p><span class="font1">Sürgü çekildi ve kapı yumuşak bir gıcırtıyla açıldı. Uzun boylu olan birkaç adım geride olmakla birlikte, kapıda iki adam duruyordu. Arkadakini hemen tamdım. Üstünde yine aynı kareli oduncu&nbsp;gömleği, ayaklarında aynı yıpranmış botlar vardı. Göz göze geldik,&nbsp;bir an için yüzündeki tek ifade katıksız bir hayret oldu. Bana dik&nbsp;dik baktı ve tanıyınca, hatları bir anda sertleşti.</span></p>

    <p><span class="font1">“Mason?” dedim.</span></p>
  </div>
</body>
</html>
