<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font1"><br class="calibre5" id="calibre_pb_12" /></span></p>

    <h1 style="text-align: right;"><a class="pcalibre pcalibre1" id="_Toc412929047">ALTINCI BÖLÜM</a></h1>

    <p><span class="font1">Damarlarımda dondurucu bir korku kanat çırpıyordu ama isteğini harfiyen yerine getirdim.</span></p>

    <p><span class="font1">Mutfak masasından kalktım ve uyuşmuş bir halde Shaun’un beni mutfaktan dışarı gütmesine izin verdim. Korbie hemen arkamdaydı&nbsp;ve burnunu çektiğini duyabiliyordum. Ne düşündüğünü biliyordum&nbsp;çünkü benim aklımda da aynı düşünce vardı: Calvin’in başımızın&nbsp;helada olduğunu fark edip bizi aramaya gelmesi ne kadar sürerdi?</span></p>

    <p><span class="font1">Ve geldiği zaman, kar yağışı, yanlış sapaktan sapmış olma ihtimalim ve arabadan bir hayli uzaklaşmış olmamız göz önüne&nbsp;alınınca, bizi nasıl bulacaktı? Bizi bulmasının mantıklı bir yolu yoktu.</span></p>

    <p><span class="font1">Shaun bizi oturma odasından geçirdi ve duvarlara boş plastik rafların sıralandığı, henüz tamamlanmamış küçük bir depoya soktu. Önce yerden tavana kadar çıkan şeyin bir su borusu olduğunu sandım ama Shaun ışığı yakınca, metal bir direk olduğunu&nbsp;gördüm. Sadece direk bile odaya daha ürkütücü bir hava vermeye&nbsp;yetiyordu. Direğin gövdesinde sadece bir zincirin sürtünmesinin&nbsp;neden olabileceği çentikler göze çarpıyordu. İdrar ve ıslak köpek&nbsp;kokusu kapak alanın her yerine sinmişti. Soru sormamak için kendimi zor tuttum.</span></p>

    <p><span class="font1">Shaun, Masona, “Korbie’yi burada tut,” dedi. “Britt’le yalnız konuşmak istiyorum.”</span></p>

    <p><span class="font1">“Bunu yapamazsınız!” diye cırladı Korbie. “Siz benim kim olduğumu biliyor musunuz? Kim olduğum konusunda bir fikriniz&nbsp;var mı?”</span></p>

    <p><span class="font1">Shaun silahla suratına vurduğunda, son kelime Korbie’nin ağzından yeni çıkmıştı. Silahın çarptığı yerde kırmızı bir iz kaldı.</span></p>

    <p><span class="font1">Nefesimi tuttum. Babam bana bir kez bile el kaldırmamıştı. Sesini yükseltmemişti. Televizyon ve filmler dışında bir adamın bir&nbsp;başkasına vurduğuna sadece bir kez şahit olmuştum. Seneler önce,&nbsp;Korbie’lere yatıya gitmiştim ve gecenin bir saatinde su içmek için&nbsp;yatağımdan çıkmıştım. Odasının önündeki koridorun karanlığında&nbsp;Bay Versteeg, Calvin’in kafasına sert bir darbe indirerek onu sırt üstü&nbsp;yere sermişti. Sonra Calvin’e ayağa kalkıp bir erkek gibi karşısında&nbsp;durması için kükremiş ama Calvin kıpırdamadan yatmaya devam&nbsp;etmişti. Nefes alıp almadığını göremiyordum. Bay Versteeg eliyle&nbsp;oğlunun göz kapaklarını aralayıp eliyle nabzını yoklamış, sonra da&nbsp;onu yatağına taşımıştı. Ben derhal Korbie’nin yatağına dönmüş&nbsp;ama uyuyamamıştım. Calvin’in iyi olup olmadığını bilmiyordum.&nbsp;Gidip bakmak istiyordum ama ya Bay Versteeg geri dönerse ne&nbsp;olacaktı? Calvin’e gördüğüm şeyden hiç bahsetmedim. Yıllarca bu&nbsp;anıyı zihnimden kazımaya uğraştım.</span></p>

    <p><span class="font1">Korbie yanağını tutarak ağlıyordu.</span></p>

    <p><span class="font1">Tıpkı o gece Korbie’nin odasının önünde olduğu gibi, canı yanan ben değil Korbie olmasına rağmen sıcak basmıştı, midem&nbsp;bulanıyordu ve ağlamak istiyordum.</span></p>

    <p><span class="font1">Mason’ın gözlerinde karardık ve nefret yüklü bir şeyin parladığını görür gibi oldum ama hemen sonra gözlerini kırpıştırdı ve Korbie’yi itaatkâr bir tavırla depoya soktu. Shaun beni tabancasıyla&nbsp;sertçe iterek banyoya götürdü ve başıyla klozeti işaret etti. “Otur.”</span></p>

    <p><span class="font1">Aralık bıraktığı kapıdan içeri çok az ışık süzülüyordu. Gözle ı imin karanlığa alışmasını bekledi. Yüzü yavaş yavaş biçim aldı, izleri beni izleyen, yargılayan, tartan, davet eden, değerlendiren&nbsp;kuru deliklere dönüştü.</span></p>

    <p><span class="font1">“Kulübe senin değil, değil mi?” diye sordum alçak sesle. “Sana ait değil.”</span></p>

    <p><span class="font1">Beni duymazdan geldi ama ben cevabı zaten biliyordum.</span></p>

    <p><span class="font1">“İçeri zorla mı girdiniz?” diye devam ettim. “Sen ve Mason’ın başı belada mı?” Eğer polis onları arıyorsa, bunun Korbie ve benim&nbsp;için nasıl bir anlam taşıyacağından endişeliydim. Onları teşhis edebilirdik. Başka bilgilere de sahiptik; örneğin kullandıkları arabayı&nbsp;biliyorduk. Polisi benzincideki süpermarketin güvenlik fotoğraf&nbsp;makinelerine yönlendirebilir ve Mason’ın tam olarak neye benzediğini gösterebilirdim. Korbie ve ben sorun demektik. Shaun’un&nbsp;bizi öldürmesine engel olacak hiçbir şey yoktu.</span></p>

    <p><span class="font1">Keskin ve acımasız bir kahkaha attı. “Sorularına gerçekten cevap vereceğimi mi sanıyorsun, Britt?” Yumruğunu duvara yaslayıp&nbsp;üstüme eğildi. “Bize bahsettiğin şu teçhizat. Ona ihtiyacımız var.”</span></p>

    <p><span class="font1">“Arabamda.”</span></p>

    <p><span class="font1">“Arabanın yolunu bulabilir misim?”</span></p>

    <p><span class="font1">Ters bir hayır cevabı vermeye hazırlanırken, zihnimin kıyısında minicik bir endişe kıpırdandı, içgüdüsel olarak, “Evet, sanırım,”&nbsp;dedim.</span></p>

    <p><span class="font1">Başını sallarken, silahı tutan eli de gevşeyince doğru cevabı verdiğimi anladım. “Ne kadar uzak?”</span></p>

    <p><span class="font1">“Karda bir saatte yürüyeceğimizi sanıyorum.”</span></p>

    <p><span class="font1">“iyi. Şimdi bana dağdan yaya olarak kurtulmanın en iyi yolunu söyle. Yol ya da patika olmaz. Ormanda kalmak istiyorum.”</span></p>

    <p><span class="font1">Yüzümü buruşturdum. “Yaya mı gitmek istiyorsunuz? Ağaçların arasından?”</span></p>

    <p><span class="font1">“Bu gece gideceğiz. Malzeme ve erzakları alır almaz.”</span></p>

    <p><span class="font1">Shaun’un başı kesinlikle beladaydı. Ormanın içinden gitmemizin sebebi görülmekten kaçınmaktı. Aklıma başka bir açıklama gelmiyordu. Ormanın içinden yürümek hele ki gece ve fırtınada&nbsp;tehlikeliydi. Bunu bilmek için Calvin kadar uzman olmam gerekmiyordu. Zemin çoktan santimlerce kalınlıkta karla kaplanmıştı.&nbsp;Karda yürümek hem acı soğuk demekti, hem de çok yavaş olurdu.&nbsp;Bir yerde mahsur kalırsak, bizi kimse bulamazdı.</span></p>

    <p><span class="font1">“Yolu biliyor musun, bilmiyor musun?” diye sordu Shaun.</span></p>

    <p><span class="font1">Beynimin arka tarafını deh gibi tırmalayan düşünce, firar etmek ve bana Shaun’un ne yaptığını göstermek için o anı seçti. Bu bir sınavdı. Önce beni sınıyordu ama benden sonra da Korbie&nbsp;gelecekti. Cevaplarımızı tartacaktı. Ona dağdan iniş yolunu gösterebileceğimizi duymaya ihtiyacı vardı. Aksi takdirde onun için&nbsp;hiçbir değerimiz yoktu.</span></p>

    <p><span class="font1">Kendimi cesur olmaya zorlayarak gözlerinin içine baktım. “Bu dağa yıllardır geliyorum. Yolu bilirim. Teton Zirve Yolunda&nbsp;defalarca yürüdüm ve sıradağların her yerinde yürüyüşlere çıktım.&nbsp;Sizi buradan indirebilirim. Kar fırtınasında yol almak çok daha&nbsp;zor olacak ama yapabilirim.”</span></p>

    <p><span class="font1">“Bu çok faydalı olacak, Britt. Aferin sana. Bizi bir araba çalabileceğimiz bir yere götürmen gerek. Buna ne dersin?” Shaun ellerini dizlerine yerleştirerek iyice eğildi. Yüzü benimkiyle aynı&nbsp;hizadaydı ve gözlerinin gerisinde zihninin son hızla çalıştığını görebiliyordum. Bu işi mahvedersem, her şey biterdi.</span></p>

    <p><span class="font1">“Sizi ormanın içinden otobana çıkarırım. Orası küreyecekleri ilk yol olur.” Otoyolun bize göre nerede kaldığım bile bilmiyordum.&nbsp;Hatta nerede olduğumuzdan bile haberim yoktu. Ama Calvin’in&nbsp;haritası yanımdaydı. Shaun beni birkaç dakika yalnız bırakırsa,&nbsp;yerimizi belirlemek ve hangi yöne gitmemiz gerektiğini kestirmek&nbsp;için onu kullanabilirdim. Shaun’u otoyola ulaştırmak <i>istiyordum.&nbsp;</i>Otoyol araba demekti. İnsan demekti. Yardım demekti.</span></p>

    <p><span class="font1">“Otoyol ne kadar uzakta?”</span></p>

    <p><span class="font1">“Dokuz kilometre,” diye akıl yürüttüm. “Ama direkt bir yol kullanmayacağız. Bu yüzden daha uzun olabilir.”</span></p>

    <p><span class="font1">“Aferin kızıma.” O başım kapıdan dışarı uzatıp Masona seslenirken, ben gözlerimi yumup rahat bir nefes aldım. Sınavın bu kısmını geçmiştim. Bir süre daha hayatta kalmamızı sağlamıştım.&nbsp;Bununla birlikte, işin en zor kısmı -ağaçların arasında yürürken&nbsp;onları ne yaptığımı bildiğime ikna etmek- henüz başlamamıştı.&nbsp;“Değiş tokuş zamanı. Sırada Korbie var.”</span></p>

    <p><span class="font1">Korbie’yle birbirimizin yanından geçerken hiç konuşmadık. Kısa bir an göz göze gelince, onunkilerin kırmızı ve cam gibi&nbsp;olduğunu gördüm. Burnu şişmişti ve alt dudağı titriyordu. Benim&nbsp;de parmaklarım titremeye başlayınca, yumruklarımı sıktım. Başımı&nbsp;yavaşça eğdim. Birbirimize gizli bir mesaj gönderdik. <i>Calvin ve&nbsp;Kaya bizi bulacak.</i></span></p>

    <p><span class="font1">Ama buna tam olarak inanmıyordum.</span></p>

    <p><span class="font1">Dışarıda rüzgâr deponun penceresine iri ve ıslak kar taneleri savuruyordu. Karın dönerek savruluşu bana minik beyaz balık sürülerini hatırlattı.</span></p>

    <p><span class="font1">Direğin doğrudan görüş alanımda olmaması için duvarın uzak bir köşesini seçtim ve arkama yaslanıp dizlerimi göğsüme çektim.&nbsp;Dışarıdaki buz gibi hava, beton duvarlara işlemişti. Derhal doğrulup&nbsp;duvardan ayrıldım.</span></p>

    <p><span class="font1">“Üşüdüm,” dedim, kapıyla aramda ayakta duran Masona. Bu neredeyse komikti. Yanından geçip kaçmaya çalışacağımı falan mı&nbsp;sanıyordu? Ve nereye gidecektim? Fırtınaya mı?</span></p>

    <p><span class="font1">“En azından montumu getirebilir misin?” diye üsteledim. Kırmızı atkımı bütün akşam boynumdan çıkarmamıştım ama soğuğa yetmiyordu. “Sanırım mutfakta bıraktım.”</span></p>

    <p><span class="font1">“İyi deneme.”</span></p>

    <p><span class="font1">“Sence ne deniyor olabilirim?”</span></p>

    <p><span class="font1">Cevap vermedi.</span></p>

    <p><span class="font1">“Ormana koşup kaybolmam trajik olurdu, değil mi?” dedim birden öfkeye kapılarak. “O zaman dağdan kurtulmanıza yardım&nbsp;edecek kimse kalmazdı. Shaun'la başınız belada mı? Ne yaptınız?&nbsp;Polisten mi kaçıyorsunuz? Polisten kaçıyorsunuz, değil mi?”&nbsp;Mason ağzını açmamaya niyetli görünüyordu.</span></p>

    <p><span class="font1">“Bugün markette olan neydi?” Ses tonumun sert ve suçlayıcı çıkmasını istemiştim ama sesim son hecede titreyerek kırgınlığımı&nbsp;ele verdi. “Gerçekten taş kalpli bir suçluysan, neden bana yardım&nbsp;ettin?”</span></p>

    <p><span class="font1">Bana soğuk bir kayıtsızlıkla baktı. En azından varlığımı kabullenmişti. Cevap almanın yarı yolunu kat etmiştim.</span></p>

    <p><span class="font1">“Oyunumu bozmadın,” diye devam ettim. “Eski erkek arkadaşımı kandırdın. Adımı biliyordun. Kimdi o adam?”</span></p>

    <p><span class="font1">“Adın tişörtünde yazıyordu.”</span></p>

    <p><span class="font1">“Bunu biliyorum,” diye tersledim. “Önemli olan okuyup önemsemeye vakit ayırmış olman. Farklı biri gibiydin. Bana yardım ettin. Ve şimdi beni rehin aldın. Açıklama istiyorum.”</span></p>

    <p><span class="font1">Yüzü ifadesizleşti.</span></p>

    <p><span class="font1">“Sen ve Shaun bu işi gerçekten kıvırabileceğinize inanıyor musunuz? Fırtına dinecek ve insanlar yeniden dağa doluşacaklar.&nbsp;Korbie ve beni rehin tutamayacak ve bunu sır olarak saklayamayacaksınız. insanlar, yürüyüşçüler, kampçılar ve park korucuları&nbsp;dördümüzü ormanda birlikte görecekler. Konuşmak isteyecekler&nbsp;çünkü insanlar dağda konuşur. Sevecen ve dikkatlidirler. Bir şeylerin&nbsp;yolunda gitmediğini anlayacaklar.”</span></p>

    <p><span class="font1">“O zaman bizi o insanlardan uzak tut.”</span></p>

    <p><span class="font1">“Sizi ormanın derinliklerine ne kadar sokarsam kaybolma riskimiz o kadar artar.”</span></p>

    <p><span class="font1">“Kaybolma o zaman.”</span></p>

    <p><span class="font1">“Shaun gibi olmadığım biliyorum,” dedim pes etmeye direnerek. “Bu akşam bizi kulübeye almak istemedin. Çünkü ne olacağını&nbsp;biliyordun, değil mi? Shaun’un bizi rehin alacağım biliyordun. Hatta&nbsp;engellemeye çalıştın.”</span></p>

    <p><span class="font1">“Öyle bile olsa, işe yaramadı.”</span></p>

    <p><span class="font1">“Shaun’un bizi öldüreceğini gerçekten düşünüyor musun? Neden neler olduğunu bana anlatmıyorsun?”</span></p>

    <p><span class="font1">“Bunu neden yapayım?” dedi sinirli bir sesle. “Bu işte kendini için varım. Ve eğer sana ne olacağından endişeliysen, dikkatini bizi&nbsp;dağdan indirmeye vermeye başlasan iyi olur. Bunu yaparsanız, sizi&nbsp;bırakırız.”</span></p>

    <p><span class="font1">“Bundan nasıl emin olacağım?”</span></p>

    <p><span class="font1">Sadece baktı.</span></p>

    <p><span class="font1">“Yalan söylüyorsun,” diye fısıldadım. Sesim bir anda boğuklaşmıştı. “Gitmemize izin vermeyeceksiniz.”</span></p>

    <p><span class="font1">Yüz hatları gerildi. Korkarım cevabımı almıştım.</span></p>

    <p><span class="font1">Aklıma çılgınca bir fikir geldi. Riskliydi ama Korbie ve ben öleceksek, bir şeyler yapmalıydım. Mason ve Shaun’un dağdan&nbsp;inmek için ikimize birden ihtiyacı yoktu, sadece bana ihtiyaçları&nbsp;vardı. Shaun, Korbie’nin işe yaramaz olduğuna çoktan karar vermişti. Bu yolculuğa benim gibi hazırlanmamıştı ve bu, her hafinden belli oluyordu, ikimizi birden bu karmaşadan çıkarabileceğimi&nbsp;sanmıyordum ama Korbie’yi olayın dışında bırakabilme ihtimalim&nbsp;vardı. Tek yapmam gereken, Shaun’un kafasındaki Korbie’nin işe&nbsp;yaramaz olduğu ve tehdit oluşturmadığına dair düşüncelerini bir&nbsp;kez daha doğrulamaktı. Ve onu arkada bırakmasının kendisi için&nbsp;daha iyi olacağını. Güçlükle yutkundum. Hiçbir zaman kendimi&nbsp;cesur bulmamıştım. Babamın şımarık kızıydım. Bu işi halletmem,&nbsp;Korbie’den ayrılacağım anlamına geliyordu. Ormanda Shaun ve&nbsp;Masonla baş başa yürüyecek cesarete sahip olduğumdan emin&nbsp;değildim.</span></p>

    <p><span class="font1">Ama başka seçenek de göremiyordum.</span></p>

    <p><span class="font1">“Korbie’nin tip bir şekeri var,” dedim. “İnsülin almak zorunda. Almazsa komaya girer. Ve uzun süreli bir koma ölümcül olabilir.”&nbsp;Bir keresinde, yaz kampında kamp danışmanımızı Korbie’nin şeker hastası olduğuna ve hizmet projesine yardım edecek kadar iyi&nbsp;hissetmediğine ikna etmiştik. Kızların geri kalanı nehir kıyısında&nbsp;çöp toplarken, Korbie ve ben mutfaktan dondurma çalıp kulübemizde yemiştik. Shaun ve Mason, Korbie’yi diyabet konusunda&nbsp;sorgulayacak olurlarsa, Korbie’nin bu oyunumuzu hatırlayacağından&nbsp;ve bir şeyler planladığımı anlayıp ayak uyduracağından emindim.</span></p>

    <p><span class="font1">“Yalan söylüyorsun.”</span></p>

    <p><span class="font1">“Her gün Humalog ve Lantus alıyor. Kan şekeri seviyesini normale olabildiğince yakın tutmak zorunda.” Tip bir diyabet&nbsp;hakkında bilgi sahibiydim çünkü ağabeyim lan’da vardı. Mason&nbsp;daha fazla bilgi almak için bastırsa bile, bende bol miktarda mevcuttu. Bu hikâyeyi yutturabilirdim.</span></p>

    <p><span class="font1">“İlacı nerede?”</span></p>

    <p><span class="font1">“Arabada. Çoktan donmuştur, yani çöplük olmuştur. Korbie insülinsiz uzun süre dayanamaz. Çok ciddi bir durum, Mason.&nbsp;Shaun’un yaşayıp yaşamadığımıza aldırmadığını biliyorum ama&nbsp;sen Korbie’nin ellerinde ölmesini istemezsin herhalde, değil mi?”</span></p>

    <p><span class="font1">Mason beni dikkatle süzdü. “Siz buraya geleli çok uzun süre olmadı. İlaçlar donmamış olabilir. Bana arabanıza nasıl gideceğimi&nbsp;tarif et. Gidip insülini alayım.”</span></p>

    <p><span class="font1">“Biz geleli iki saat oldu. İnsülin çoktan donmuştur.”</span></p>

    <p><span class="font1">Yüzünde çözemediğim bir değişiklik oldu. Ben duygunun adını koyamadan, kapıda bir karaltı belirdi ve Shaun’un orada olduğunu&nbsp;fark ettim. Ne kadarını duyduğunu bilmiyordum ama bakışları&nbsp;keskin ve dikkatliydi. Dudaklarını düşünceli bir ifadeyle bükmüştü.</span></p>

    <p><span class="font1">“İnsülin mi? Kulağa hiç hoş gelmiyor,” dedi sonunda.</span></p>

    <p><span class="font1">“Ben gider getiririm,” dedi Mason. “Ve gitmişken malzemelerini de alırım. Britt’i de yanıma alayım. Bana yolu gösterebilir.” Olayların seyrindeki bu ani dönüş yüreğimi yerinden oynattı.&nbsp;Masonla gidebilirsem, Calvin’i bulmayı deneyebilirdim. Korbie&nbsp;ve beni aramaya başlamış olmalıydı. Büyük olasılıkla Idlewilde&nbsp;yakınındaki yollarda arıyordu. Kaç yanlış dönüş yapmış olabilirdim&nbsp;ki? Bir mi? Idlewilde’a yakın olmalıydık. En çok yedi kilometre&nbsp;olmalıydı.</span></p>

    <p><span class="font1">“Hayır,” dedi Shaun. “Britt burada kalacak. Buradan kurtulma biletimiz o olduğu için, Britt e bir şey olması riskini almak istemiyorum. Britt, Masona gideceği yeri tarif et. Oyun yok. İki buçuk&nbsp;saat içinde dönmezse, yalan söylediğin sonucuna varacağım.” Kaşları&nbsp;iyice çatıldı. “İnan bana, bana yalan söylemek istemezsin.”</span></p>

    <p><span class="font1">Shaun’u beni dışarı salmaya ikna etmek <i>zorundaydım.</i> “Ne aradığını bilmeyeceksin,” dedim Masona. “Daha önce insülin ya&nbsp;da insülin kalemi gördün mü?”</span></p>

    <p><span class="font1">“Bulurum.”</span></p>

    <p><span class="font1">“Tam olarak nereye koyduğumu hatırlamıyorum.”</span></p>

    <p><span class="font1">Mason sözümü kesti. “Altı üstü bir araba. Her yerini aramam çok sürmez. Turuncu renkli bir Wrangler kullanıyorsun, değil mi?”&nbsp;İrkildim. “Nereden biliyorsun?”</span></p>

    <p><span class="font1">“Benzin istasyonu,” diye yanıtladı kısaca. Ben üsteleyemeden devam etti. “Arabana nasıl giderim?”</span></p>

    <p><span class="font1">“Ben de seninle gelsem daha kolay olur.”</span></p>

    <p><span class="font1">Shaun kararlı bir sesle tekrarladı. “Hayır.”</span></p>

    <p><span class="font1">Tenim terle nemlenmeye başladı. Şansım elimden kayıp gidiyordu. Calvin’i orman içinde yürümeye başlamadan bulamazsam, büyük olasılıkla orada ölüp giderdim. Shaun un insülin konusunda&nbsp;yalan söylediğimi öğrenmesi de cabasıydı. Yalanım ortaya çıkmak&nbsp;üzereydi.</span></p>

    <p><span class="font1">Masona yanlış yolu tarif edebilirdim ama saatler boyunca dönmemesi durumunda, Shaun ona oyun oynadığımı anlardı. Ona arabanın yerini söylemekten başka seçeneğim yoktu.</span></p>

    <p><span class="font1">Ve yedek bir plan yapmaktan. Mason insülinsiz geri dönünce, almayı unuttuğumu söyleyecektim. Bir anda evde, mutfak tezgâhının üstünde kaldığını hatırlayacaktım. Belki de böylesi daha&nbsp;iyiydi. Korbie’yi kurtaracak ilacın olmadığına ikna olurlarsa, onu&nbsp;burada bırakma ihtimalleri artardı. Özellikle her halükârda öleceğine&nbsp;inanırlarsa. Hatta Shaun, Korbie’nin doğal nedenlerden ölmesi&nbsp;durumunda, ölümünden kendisinin sorumlu tutulmayacağını bile&nbsp;düşünebilirdi.</span></p>

    <p><span class="font1">“Yüzünün kulübeye dönük durduğunu var sayarsan, biz soldan geldik,” dedim. “Ana yola varana dek ağaçların arasından yürü. Ana&nbsp;yol boyunca yokuş aşağı arabama kadar devam et.”</span></p>

    <p><span class="font1">“Yolun büyük kısmında ayak izlerinizi takip edebileceğimi sanıyorum,” dedi Mason. “Kar hızlı yağıyor ama zeminin nerelerde&nbsp;bozulduğunu ayırt edebilirim.”</span></p>

    <p><span class="font1">Mason çıkınca, Shaun parmağını sallayarak beni, “Burada kal ve sakın ses çıkarma,” diye uyardı. “Düşünmem gerek.”</span></p>

    <p><span class="font1">Deponun lambasını söndürdü ama kapıyı aralık bıraktı. Tek başıma dikilirken, ağlamamak için kendimi zor tutuyordum. Kesik&nbsp;kesik ve telaşla nefes veriyordum; sesi bastırmak için yumruğumu&nbsp;ısırdım. Zihnimin arka tarafında belli belirsiz bir kaygı kıpırdanmaya&nbsp;başladı. Ya Shaun u Korbie’yi kulübede bırakmaya ikna edemezsem?&nbsp;Ya onu da yanımızda sürüklerse? Korbie asla dayanamazdı. Otoyola&nbsp;kadar sürecek zorlu ve tehlikeli yürüyüşün altından kalkabilse bile,&nbsp;kişiliğinin Shaun’u vahşice saldırıya geçmeye zorlayabileceğinden&nbsp;korkuyordum.</span></p>

    <p><span class="font1">Gözlerimi kırpıştırdım ve kendimi iyice toplayana kadar burnumu çekmeyi sürdürdüm. Akıllıca davranmak zorundaydım. En güçlü aracım beynimdi. Elimdeki zamanı durumumu değerlendirmek içi kullanmalıydım.</span></p>

    <p><span class="font1">Mason ve Shaun hakkında bütün bildiklerimi tekrar gözden geçirdim. Shaun’un bir tabancası vardı. Demek ki elebaşı oydu. Gerçekten öyle miydi? Mason uşaklık edecek birine benzemiyordu.&nbsp;Arkadaşlıklarından hoş kokular almamıştım. Sanki aralarında sıkıntılı bir çekişme, isteksiz bir güç mücadelesi vardı. Mason çoğu&nbsp;zaman Shaun un isteklerine göz yumuyordu. Ama bunu korkudan&nbsp;yapmıyordu. Shaun’un bakmadığı zamanlarda, Mason’ın onu nasıl&nbsp;dediğini görmüştüm. Gözlerindeki buz gibi ışıltı, küçümsemenin&nbsp;ötesinde bir şeydi. Belki alaydı. Ve bunu hayal etmiş de olabilirdim&nbsp;ama Shaun’un her hamlesini hesaplar gibiydi. Zaafını arıyor ve bilgiyi daha sonra kullanmak üzere depoluyor olabilirdi. Ama neden?</span></p>

    <p><span class="font1">Kapının arasından sönmeye yüz tutan ateşin önünde bir ileri bir geri gidip gelen Shaun’u görebiliyordum. Başına siyah bir kovboy&nbsp;şapkası takmış, gözlerini gölgelemek için iyice öne indirmişti. Bir&nbsp;Stetson. Belki abartıyordum ama Lauren Huntsman’m, Jackson&nbsp;Hole’dan, sözüm ona siyah Stetson giymiş bir kovboyla birlikte&nbsp;kaybolduğunu hatırlamaktan kendimi alamıyordum. Shaun’un o&nbsp;adam olabileceği düşüncesi, içimden şiddetli bir ürperti geçmesine&nbsp;neden oldu.</span></p>

    <p><span class="font1">Shaun’un sol elinin başparmağının kenarındaki şeytan tırnağını dişleyerek bir ileri bir geri yürümesini izledim. Omuzları çökük, bacakları kaskatıydı ve çenesi derin düşüncelere dalmış gibi&nbsp;gerilmişti. Hayli gergin görünüyordu.</span></p>

    <p><span class="font1">Her an patlayabilecekmiş gibi.</span></p>
  </div>
</body>
</html>
