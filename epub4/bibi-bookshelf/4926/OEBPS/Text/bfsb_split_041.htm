<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_70"><a class="calibre20 pcalibre pcalibre1" id="_Toc412929077"></a><a class="calibre20 pcalibre pcalibre1" id="bookmark49"></a><span class="font3"><span class="calibre9">OTUZ ALTINCI BÖLÜM</span></span></h1>

    <p><span class="font1">Ayağa kalkıp pijamalarımdaki karı silkeledim. Zihnim siyah bir şaşkınlık sisiyle kaplanmıştı ama içimden, mekanik bir şekilde aklımdan bundan sonra atmam gereken hayati adımları geçiriyordum.&nbsp;Kuru kalmalıydım. Sığınacak bir yer bulmalıydım.</span></p>

    <p><span class="font1">Ormanın, heybetli ağaçların rüzgârla salındığı karanlık başlama çizgisine baktım. Orman canlı ve lanetli görünüyordu. Ağaçlar&nbsp;huzursuzca kıpırdanır gibiydiler.</span></p>

    <p><span class="font1">Düştüğümde soyulan ellerim kanıyordu. Onlara benim ellerim olamayacaklarını düşünerek boş boş baktım. Bu benim başıma&nbsp;gelmiş olamazdı. Tekrar dışarıda, soğukta ve ölümle burun buruna&nbsp;olamazdım. Calvin bana böyle zarar vermezdi. Sisi dağıtmak ve&nbsp;gerçekliğe dönmek için gözlerimi sımsıkı kapayıp tekrar açtım.&nbsp;Çünkü bu benim gerçekliğim olamazdı.</span></p>

    <p><span class="font1">Idlewilde’a baktım. Dışarıdan bakınca, sanki bir dönüşüme uğramıştı. Bir anda etrafındaki dağlar kadar heybetli ve ürkütücü,&nbsp;buzdan oyulmuş bir şato kadar soğuk ve girilmez bir hal almıştı.&nbsp;Rüzgâr pijamamdan içeri süzülüp verandanın soğuk tahtaları tabanlarımdaki ısıyı çekerken, yumruklarımı cama vurup aç gözlerle&nbsp;içerinin sıcaklığına baktım.</span></p>

    <p><span class="font1">Calvin’i göremiyordum. Gözlerim merdivenlerin başındaki kapıya çevrildi. Calvin beni dışarı attığında kapı açıktı ama şimdi&nbsp;kapanmıştı. Gerçek bir anda geri döndü. O kapının arkasında,&nbsp;Calvin Jude’a seçeneklerini sıralıyordu: Haritayı nereye sakladığını&nbsp;söyle. Yoksa Britt donarak ölür.</span></p>

    <p><span class="font1"><i>Donarak öleceğim</i></span><span class="font1">, diye düşündüm. <i>Jude, Calvin’e haritanın nerede olduğunu söylemeyecek. Calvin in&gt; kız kardeşini öldürmekten hapsi boylamasını istiyor. Ve bunun için hem kendi canını hem benimkini&nbsp;feda etmeye hazır.</i></span></p>

    <p><span class="font1">Bu düşüncenin ağırlığı beni içinde olduğum felç halinden uyandırdı. Jude yardımıma gelmeyecekti. Yalnızdım. Hayatta kalmam, sadece ve sadece bana bağlıydı.</span></p>

    <p><span class="font1">Ne kadar vaktim olduğunu bilmiyordum. En çok bir saat. Vücut ısım düşmeye devam edecekti ve sonra olacakları çok iyi biliyordum.&nbsp;Ellerimi ve ayaklarımı kullanamaz olacaktım. Yürüdüğüm zaman&nbsp;adımlarım ağır ve düzensiz olacaktı. Ardından halüsinasyonlar gelecekti. Etrafıma dair hiçbir gerçeklik hissim kalmadan, olmayan&nbsp;şeyleri görmeye başlayacaktım. Gerçekte karın içine uzanıp bir&nbsp;daha asla uyanmayacağım bir uykunun derinliklerine gömülürken,&nbsp;gürül gürül yanan bir ateş hayal edecek ve ısınmak için yanma&nbsp;oturacaktım.</span></p>

    <p><span class="font1">Eriyip çoraplarımdan içeri süzülen karın yakıcı soğuğuna karşı dişlerimi sıkarak ön bahçenin diğer ucuna koştum. Kulübenin arkasına dolaşınca, rüzgâr üstüme çullandı. Gözlerim sulandı,&nbsp;şoka uğrayan beynimden bir çığlık yükseldi. Kafamı öne eğdim ve&nbsp;hendeğe doğru güçlükle ilerledim.</span></p>

    <p><span class="font1">Hendek Kulübenin kendisi kadar Idlewilde’ın parçası sayılırdı. Korbie ve Calvin beni onunla seneler önce buraya ilk ziyaretlerimden birinde tanıştırmışlardı. Bay Versteeg arazinin arka kısmı&nbsp;boyunca uzanan derin hendeğin üstüne bir köprü yaptırmış ve&nbsp;Calvin’in hayal gücünden yoksun bir yaklaşımla “hendek” adıyla&nbsp;vaftiz ettiği köprünün altında gölgelik bir kuytu yaratmıştı. Kare&nbsp;biçiminde bir halı parçasını sürükleyerek hendeğin dibine indiren&nbsp;Korbie çukura bir sıcaklık katmış, Calvin de kolayca inip çıkmamızı&nbsp;sağlayacak bir merdiven yapmak için hendeğin duvarına ahşap plakalar çakmıştı. Idlewilde’a Versteeg’lerle son gelişimde, Korbie’yle&nbsp;birlikte, Calvin in halının altına gizlediği sigara ve yetişkin dergileri&nbsp;zulasını keşfetmiştik Sessiz kalmamıza karşılık Calvin’den kişi başı&nbsp;ellişer dolar koparmıştık. O güne dönüp Calvin’i gammazlamak&nbsp;için neler vermezdim.</span></p>

    <p><span class="font1">Hendeğe inip ufacık bir rahatlama bile bulamayınca moralim daha da bozuldu. Halının iplikleri donmuştu ve rüzgârı kandırmak&nbsp;imkânsızdı; acı soğuğuyla bana işkence etmek için peşimden bir&nbsp;an ayrılmıyordu.</span></p>

    <p><span class="font1">Her nefes alışımda içime daha derin bir soğuk dalgası dolduğu için canım acıyordu. Kendimi yapayalnız hissettim. Babamı arayıp yardım isteyemezdim. Ian’ı yardıma çağıramazdım. Jude’a&nbsp;gelince, yatağa bağlıydı ve Calvin’in işkencesine maruz kalıyordu.&nbsp;Bir ateş yakmalıydım ama işin heybeti gözümde büyüyordu. Başarısız olursam bana yardım edecek kimsem yoktu. Kelimenin tam&nbsp;anlamıyla yalnızdım.</span></p>

    <p><span class="font1">Arkama yaslanıp ağlamaya başladım.</span></p>

    <p><span class="font1">Ağlarken gözümün önünde tuhaf bir anı canlandı. Çok küçüktüm ve soğuk bir kış gününde Ian ve arkadaşlarıyla ebelemece oynamak için çıplak ayakla dışarı fırlamıştım. Kaldırımın soğuğu&nbsp;tabanlarımı acıtıyordu ama oyuna, içeri girip ayakkabılarımı giymek&nbsp;için bile ara vermek istemiyordum. Bu yüzden soğuğu kafamdan&nbsp;atıp oynamaya devam ettim. Keşke şimdi de öyle hissetseydim.&nbsp;Kendimi aklımı insanın içine işleyen katışıksız ve acımasız soğuktan&nbsp;alıkoyacak bir işe kaptırabilseydim.</span></p>

    <p><span class="font1"><i>Kuru çalı çırpı için ağaç diplerini kaz.</i></span> <span class="font1">Jude’un sesi düşüncelerimin arasına süzüldü.</span></p>

    <p><span class="font1"><i>Yapamam</i></span><span class="font1">, diye düşündüm umutsuzca. <i>Ayakkabım yok. Karı kazamam. Eldivenim yok</i></span></p>

    <p><span class="font1"><i>Çam sakızı. Gaz yağı gibi tutuşuyor</i></span><span class="font1">,; <i>hatırlıyor musun?</i> Jude’ un sesi ısrarcıydı.</span></p>

    <p><span class="font1"><i>Ve ararken son enerjimi de ziyan edeyim, öyle mi?</i></span> <span class="font1">diye kendime cevap verdim.</span></p>

    <p><span class="font1">Titreyen ellerimi halının kaskatı iplerinin üstünde dolaştırıp onlar gibi olmamın ne kadar süreceğini düşündüm. Kaskatı ve&nbsp;donuk. Umutsuz gözlerle halıya bakarken, aklıma bir fikir geldi.&nbsp;Cal’in sigaraları.</span></p>

    <p><span class="font1">Hafinin kenarını kaldırdım ve matlaşmış kahverengi otların arasında bir sigara kartonu ve Holiday Inn’den bir kibrit kutusu&nbsp;buldum. Soğuk ama kum. Yanına şansı vardı.</span></p>

    <p><span class="font1">Bu küçük zafer beni harekete geçmeye itti. Çak çırpı bulmak için karın üstünde koşmak acı verici olsa da buna mecburdum.&nbsp;Kendimi vazgeçirmeden önce, aceleyle bir plan yaptım.</span></p>

    <p><span class="font1">Bay Versteeg’in mutfak kapısının yanına istiflediği odunları kullanarak bir platform oluşturabilirdim. Ağaçlardan birinin yakınında yere düşmüş bir kuş yuvası görmüştüm. Bozulursa çak çırpı&nbsp;sağlayabilirdi. Çam kozalakları ve ağaç kabukları da iş görürdü. Ve&nbsp;tırnaklarımla ağaçlardan çam sakızı kazıyabilirdim.</span></p>

    <p><span class="font1">Dişlerimi sıkarak hendekten dışarı tırmandım ve rüzgârda sendeleyerek ilerledim. Buz gibi rüzgâr yanaklarıma tokat gibi&nbsp;iniyordu. Kardan sırılsıklam olmuş ayaklarımı güçlükle birbirinin&nbsp;önüne atarak ilerlerken, odağımı iyice daralttım. Ta ki aklımda&nbsp;sadece bir düşünce kalana kadar: Ya ateş için gereken malzemeleri&nbsp;toplayacak ya da çabalarken ölecektim.</span></p>

    <p><span class="font1">Dayanılması imkânsız soğukla savaşmayı bıraktım. Donuyordum; bunu kabullendim. Enerjimi ağaç kabuğu, çam kozalağı, dal parçası ve kuru iğne bulmak için pençeye dönüştürdüğüm kırılgan&nbsp;parmaklarımla ağaçların dibine birikmiş karları kazmaya harcadım.</span></p>

    <p><span class="font1">Bulduğum her hazineyi ceplerime tıkıştırırken sadece yeniden his kazanmaları için parmaklarımı silkelemek için duraksıyordum. Sonra&nbsp;yeniden eşelemeye, pençelemeye, kazmaya dönüyordum.</span></p>

    <p><span class="font1">Ceplerim dolunca, tökezleyerek hendeğe koştum. Ellerim ve ayaklarım yavaş işliyordu. Beynim bile geç çalışıyor, düşünceleri&nbsp;harekete geçmekte isteksiz, paslı bir dişli gibi güçlükle işliyordu.</span></p>

    <p><span class="font1">Bir platform oluşturmanın ilk adım olduğunu biliyordum ama kazarak bir araya getirdiğim kaynakların arasından doğru parçaları&nbsp;seçmek hayli zordu. Konsantrasyonumun dağıldığım hissediyordum.&nbsp;Bir yandan titriyor bir yandan da daha büyük odunları yumruklarımı kullanarak bir araya getirmeye çalışıyordum.</span></p>

    <p><span class="font1">Çok çabuk yoruluyordum. Ellerim soğuktan titriyordu ve çok zorlanarak ve her an biraz daha bunalarak dal parçalarından bir&nbsp;çadır oluşturmaya çalışıyordum. Birkaç dakika sonra dal parçalarının&nbsp;altı ya da yedi tanesini dik yerleştirmeyi başardım. Kuş yuvasını&nbsp;bozdum ve kolay tutuşacak malzemeyi çadırın titrek bacaklarının&nbsp;arasına büyük bir dikkatle yerleştirdim. Parmak boğumlarım çadırın bir yüzüne çarpınca, yapı çöktü. Çaresizlik dolu bir haykırışla&nbsp;dizlerimin üstüne çöktüm ve buzunu açmak için parmaklarımı&nbsp;emmeye başladım.</span></p>

    <p><span class="font1">En baştan başladım. Dal parçalarını tek tek dizerek çadırı doğrulttum. Bu kez daha iyi iş çıkarmıştım. Kusursuz değildi ama&nbsp;yeterli olacağını umuyordum. Bir kibriti, kutunun kenarına sürtüp&nbsp;cılız bir dumanın yükselmesini izledim. Kibriti tamamen tükenene&nbsp;kadar tekrar tekrar sürttüm. Yeni bir kibrit çıkarıp bir daha denedim. Ve bir daha. Ellerim kontrol edilemez şekilde titriyordu.&nbsp;Kibriti yeterli sürtünmeyi sağlayabilecek şekilde sürtme becerimi&nbsp;kaybetmekten korkuyordum. Sol elim daha şimdiden sözümün&nbsp;geçmeyeceği kadar kasılmıştı.</span></p>

    <p><span class="font1">“Lanet olsun,” dedim bitkin bir sesle.</span></p>

    <p><span class="font1">Ve sonra aklıma kibriti bir kayaya sürtmek geldi. Neden daha önce akıl edemediğimi bilmiyordum ama düşünme becerim beni&nbsp;hızla terk ediyordu. Çalışamayacak kadar uyuşan tek yerim parmaklarım değildi. Şanslıydım ki üstümdeki köprü kayanın kuru&nbsp;kalmasını sağlamıştı. Eriyik kara dönen beynim komutları yerine&nbsp;getirmekte zorlanıyordu.</span></p>

    <p><span class="font1">Kaya. Kibrit. Çak. <i>Acele et.</i></span></p>

    <p><span class="font1">Kibritin parlamasını izlemek bir tür şaşkınlık oldu. Dans eden aleve, hayranlıktan sulanan gözlerle baktım. Büyük bir özenle, alevi&nbsp;çalı çırpının yanına bıraktım. Önce ağır ağır tütmeye, sonra yanmaya başladı. Birkaç saniye sonra ateş çalı çırpıyı kemirecek kadar&nbsp;büyüdü. Odunlar da tutuşmaya başlayınca, müthiş bir rahatlamayla&nbsp;hıçkırarak ellerimi yüzüme bastırdım.</span></p>

    <p><span class="font1">Ateş.</span></p>

    <p><span class="font1">Donarak ölmeyecektim.</span></p>
  </div>
</body>
</html>
