<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre26" id="calibre_pb_34"><a class="calibre20 pcalibre pcalibre1" id="_Toc412929057"></a><a class="calibre20 pcalibre pcalibre1" id="bookmark23"></a><span class="font3"><span class="calibre9">ON ALTINCI BÖLÜM</span></span></h1>

    <p><span class="font1">Yamaçtan korucu kulübesine inişin az önce yaptığım tırmanıştan tl aha kolay olması gerekirdi ama her adım bir öncekinden daha&nbsp;ağır geliyordu. Başaramamıştım. Mason sırrımı saklayacağına söz&nbsp;vermişti ama geri döndüğümüzde Shaun'un elinde tabancasıyla&nbsp;kulübeyi arşınlıyor olmayacağının garantisi var mıydı? Kendi ayağımla sonuma gidiyor olabilirdim.</span></p>

    <p><span class="font1">Mason’ın Shaun’un av bekçisini vurmasına engel olmaya çalıştığına şahit olmuştum. Silahın üstüne atıldığı zaman niyetinin bu olduğundan emindim ve belki de benim ona yakıştırdığımdan daha&nbsp;iyi bir insandı. Ama Mason’ın doğruyla yanlış arasındaki çizgiyi&nbsp;nerede çizdiğinin bir önemi yoktu. Silah Shaun’daydı.</span></p>

    <p><span class="font1">Ve ilk kulübedeki ceset meselesi vardı. Kızı kimin öldürdüğünü bilmiyordum ama ona anlattığım zaman Mason’ın verdiği tepki&nbsp;aklıma yatmamıştı. Mason benden -ve belli ki Shaun’dan da- bir&nbsp;şey saklıyordu.</span></p>

    <p><span class="font1">Sonunda korucu kulübesi karardığın içinde belirdi. Tam ön verandaya adım atmak üzereyken, Mason’ın beni kendine doğru&nbsp;çekmesiyle kendimi arka üstü uçarken buldum. Eldivenli elini&nbsp;ağzımın üstüne kapadı ve delice bir an, beni boğmaya çalıştığını&nbsp;sandım. Kesik kesik nefesini kulağımda, bir duvar gibi kaskım&nbsp;vücudunu sırtımda hissediyordum.</span></p>

    <p><span class="font1">Korucu kulübesinin ön kapısı açıktı. Calvin’in sesi dışarı kadın geliyordu.</span></p>

    <p><span class="font1">Kalbim hızlandı. Calvin. Buradaydı. Beni bulmuştu!</span></p>

    <p><span class="font1">“Neredeler?” diye sordu Calvin görüş alanımın dışında bir yerden.</span></p>

    <p><span class="font1">Shaun aksi bir tavırla, “Neden bahsettiğini bilmiyorum,” diye cevapladı.</span></p>

    <p><span class="font1">Mason tekmelerim ve çırpınmalarımdan hiç etkilenmeden beni kucakladı ve sessizce verandanın üst basamaklarına çıkardı&nbsp;ikimiz de mutfak penceresinden içerideki iki adamı görebiliyorduk. Calvin, Shaun’u uykuda hazırlıksız yakalamış olmalıydı çünkü&nbsp;silahın namlusu bu kez Shaun’a çevriliydi. Tabancayı tanımadım.&nbsp;Calvin, Idlewilde’dan yanında getirmiş olmalıydı. Versteeg’lerin&nbsp;kulübede tabanca bulundurduklarını biliyordum. Shaun’un tabancası görünürlerde yoktu. Ne yazık ki oturma odasının bir lambası&nbsp;yandığı için Calvin in mutfak penceresinin diğer tarafından ben i&nbsp;görmesi imkânsızdı. Dışarısı içerisine göre çok daha karanlıktı&nbsp;Calvin bu tarafa baksa bile sadece kulübenin içinin cama yansıyan&nbsp;görüntüsünü görebilirdi.</span></p>

    <p><span class="font1">Adını haykırmayı denedim ama Mason eldiveniyle ağzıma sımsıkı bastırıyordu. Beni şoke edici bir kuvvetle dış duvara doğru&nbsp;itmeden önce arkaya doğru bir tekme savurdum ve topuğum kemiğe isabet etti. Gücünü hafife almıştım, rakibim benden çok&nbsp;daha üstündü. Boştaki eliyle iki bileğimi birden yakaladı ve dizini&nbsp;ben acıya daha fazla dayanamayıp takatim kesilene dek bacağımın&nbsp;arka tarafına bastırdı. Bu savunmasız andan faydalanarak vücudunu&nbsp;vücuduma acımasızca dayayıp beni kendisiyle kulübenin arasına&nbsp;hapsetti. Yanağım buz kesmiş panjura yapışmış bir halde pencereden Calvin’i görmeye çabaladım.</span></p>

    <p><span class="font1">“Lavaboda üç kâse, tezgâhın üstünde üç bardak var!” diye kükredi Calvin. “Korbie ve Britt’in burada seninle olduklarını biliyorum.” Uzun adımlarla lavaboya gitti ve parmağını üzerlerine&nbsp;örterek kâseleri inceledi. “Yemek artıkları hâlâ ıslak. Yakın zamanda&nbsp;buradaymışlar. Şimdi neredeler?”</span></p>

    <p><span class="font1">“Belki de üç kâseyi de ben kullanmışımdır,” diye cevapladı Shaun aksi bir tavırla.</span></p>

    <p><span class="font1">Calvin bir bardağı Shaun’un kafasına fırlattı. Shaun eğilince bardak arkasındaki duvara isabet etti. Tekrar Calvin’e döndüğünde,&nbsp;Shaun’un benzi biraz atmıştı.</span></p>

    <p><span class="font1">“Yoksa onları öldürdün mü?” Calvin hızla Shaun’a doğru yürürken bir an bile tereddüt etmedi. Shaun artık yakınındaydı.&nbsp;Calvin’in sesi öfkeden titriyordu ama tabancası sabit duruyordu.&nbsp;“Öldürdün mü?”</span></p>

    <p><span class="font1">Shaun huzursuz bir tavırla parmaklarıyla oynadı. “Ben katil değilim,” diye yanıtladı inandırıcı olmayacak kadar masum bir sesle.</span></p>

    <p><span class="font1">“Öyle mi?” dedi Calvin yumuşak ama tehditkâr bir tonla. “Seni l anıyorum. Daha önce de gördüm. Silver Dollar Kovboy Barı’nda.&nbsp;Kızları sarhoş edip sapığın teki gibi fotoğraflarını çekmeyi seviyorsun.”</span></p>

    <p><span class="font1">Shaun’un yüzündeki duygu değişimini izledim. Masumiyeti yerini korkuya bıraktı. “Ne gördüğünü bilmiyorum ama o ben&nbsp;değildim. Ben kızların fotoğrafını çekmem. Fotoğraf makinem&nbsp;bile yok ve buraya, dağa hiç çıkmam.”</span></p>

    <p><span class="font1">“O fotoğraflarla ne sapıklıklar yapıyorsun?” diye sordu Calvin. “Seni kaybolan şu sosyetik kızla gördüm. Belki de polislere anlatmalıyım.”</span></p>

    <p><span class="font1">“Yanlış kişiyle konuşuyorsun,” diye kekeledi Shaun.</span></p>

    <p><span class="font1">“Kız kardeşim nerede? Britt nerede? Ya konuşmaya başlarsın ya da ben polise konuşurum!” Calvin artık bağırıyordu. “Onların da fotoğraflarım çektin mi? Aileme şantaj yapabileceğini mi&nbsp;sandın? Ya da kardeşimi taciz etmek için fotoğrafları internetle&nbsp;yayınlayabileceğini? Ya da satabileceğini?”</span></p>

    <p><span class="font1">Shaun gözle görülür biçimde yutkundu. “Hayır.”</span></p>

    <p><span class="font1">“Bir daha sormayacağım. Kızlar nerede?”</span></p>

    <p><span class="font1">“Bana inanmak zorundasın. Zarar vermek gibi bir niyetimi'/ yoktu. Onları eve aldık çünkü yolda mahsur kalmışlardı ve fırtınada&nbsp;donmalarına izin...”</span></p>

    <p><span class="font1">“Aldık mı?”</span></p>

    <p><span class="font1">“Ben ve dostum Ace. Ben yatmaya gittiğimde buradaydı. Kızlar birlikte kaçmış olmalı. Aradığın o...”</span></p>

    <p><span class="font1">“Kız mı? Kız kim?”</span></p>

    <p><span class="font1">“Britt. Britt’i yanına almış. Britt burada bizimleydi. Sanırım Ace onunla ilgileniyor ama annemin mezarı üstüne yemin ederim&nbsp;ki ben elimi bile sürmedim. Ormana bak. Belki de baş başa kalmak&nbsp;için kızı dışarı sürüklemiştir. Git bak.”</span></p>

    <p><span class="font1">“Ya Korbie? O nerede?”</span></p>

    <p><span class="font1">“Ace buraya gelmeden önce onu kulübede bıraktırdı. İki kıza yetecek kadar malzememiz olmadığını söyledi. Ace bırakmamamı&nbsp;söyledi ama ben ona yiyecek ve su bıraktım. Güvenliğini sağladım.”&nbsp;“Kız kardeşimi kulübede yalnız mı bıraktın?” diye sordu Calvin.&nbsp;“Hangi kulübe?”</span></p>

    <p><span class="font1">“Buraya birkaç kilometre uzakta. Yolun biraz içerisinde kalıyor. Pencerelerinde mavi perdeler var. Çimenliği yabani otlar sarmış.&nbsp;Senelerdir kimse ayak basmamış.”</span></p>

    <p><span class="font1">“O kulübeyi biliyorum. Dışarıdaki kar kızağının anahtarı nerede?” Shaun hemen cevap vermedi. Besbelli yakın zamanda başına&nbsp;konan talih kuşundan vazgeçmek istemiyordu. “Bilmiyorum. Geldiğimizde dışarıdaydı. Bizim değil,” dedi. “Benzini bitince, sürücüsü burada bırakmış olmalı. Düz kontak yapmaya değeceğinden&nbsp;şüpheliyim.”</span></p>

    <p><span class="font1">Calvin silahı ona doğrulttu. “Bana yalan söyleme. Anahtarı ver. <i>Hemen'</i>'</span></p>

    <p><span class="font1">“Beni vurmazsın. Sen olduğunu anlarlar. Bu fırtınada dağda kimse yok. Sadece sen, ben, Ace ve kızlar.”</span></p>

    <p><span class="font1">“Endişelenme. Onlara bulunacak bir şey bırakmam.”</span></p>

    <p><span class="font1">Calvin ateş etti.</span></p>

    <p><span class="font1">Peş peşe ateş sesleri kulaklarımda yankılanırken yerimden sıçradım. Arkamda Mason’ın vücudu da gerildi, o da en az benim kadar şaşırmıştı. Shaun’un av bekçisini öldürmesini, doku parçalarının duvarlara püskürmesini izlemiştim ama bu bile beni Calvin’in&nbsp;soğukkanlılıkla adan öldürmesini izlemeye hazırlayamamıştı.</span></p>

    <p><span class="font1">Bu gerçek olamazdı. Zihnim deliliği aşarak Calvin in şiddetini mazur görmenin bir yolunu bulmaya çalışıyordu. Neden Shaun’un&nbsp;elini kolunu bağlayıp yetkililere teslim etmekle yetinmemişti? Shaun’un Korbie’ye ya da bana zarar verdiğine dair gerçek bir kanıt&nbsp;olmadan öldürmesini aklım almıyordu. Bizim için artık doğru&nbsp;düzgün düşünemeyecek kadar mı kaygılıydı?</span></p>

    <p><span class="font1">Calvin’e ulaşmalıydım. Ona hayatta olduğumu gösterip sakinleştirmeliydim. Birlikte bu korkunç yerden ayrılabilirdik.</span></p>

    <p><span class="font1">Daha büyük bir kararlılıkla Mason’ın elinden kurtulmak için çırpınmaya başladım. Parmakları tenime batıyordu ama acıyı algılayacak durumda değildim. Zihnimde açıkça çırpınan tek düşünce,&nbsp;Calvin’e ulaşmaktı, içimden, <i>Buradayım!</i> diye seslendim. <i>Hemen&nbsp;dışarıdayım</i>!</span></p>

    <p><span class="font1">Calvin öldüğünden emin olmak için Shaun’un cansız bedenini tekmeledi. Ceplerini aradı. Sakin bir tavırla Shaun’un cüzdanındaki&nbsp;nakit parayı ve kar kızağının anahtarını aldı. Shaun’un uyuduğu&nbsp;yatak odasına yürüdü ve birkaç saniye sonra Shaun’un silahını&nbsp;beline yerleştirerek geri çıktı. Mutfak çekmecelerini telaşla açıp&nbsp;kapadı ve bir Zippo çakmak buldu.</span></p>

    <p><span class="font1">Önce oturma odasının perdelerini neden ateşe verdiğini anlamadım. Sonra kafama dank etti. Shaun haklıydı. Polis ölümü&nbsp;için Calvin’den şüphelenecekti. Hatta memurun ölümünden de&nbsp;Calvin’i sorumlu tutabilirlerdi. Kanıtları yok etmeliydi.</span></p>

    <p><span class="font1">Calvin’in perdelerden sonra ateşe verdiği kanepeden koyu dumanlar yükselirken, parlak alevler duvarlara tırmanmaya başladı&nbsp;Yangının hızına inanamıyordum. Bir mobilyadan diğerine sıçrarken&nbsp;oda dumanla kaplanmıştı.</span></p>

    <p><span class="font1">Calvin hızlı adımlarla ön kapıya yürürken Mason beni verandanın karardık bir köşesine çekti. Saklandığımız yerden verandanın basamaklarını inen Calvin’in çizmelerinin çıkardığı gürültüyü&nbsp;duyabiliyordum.</span></p>

    <p><span class="font1">Gidiyordu. Bensiz.</span></p>

    <p><span class="font1">Kurtulmak için çırpınmaya başladım. Fakat Mason benden çok güçlüydü, beni tutan elleri ise çelik gibiydi. Kaçamadım. Bağıramadım. Boğuk çığlıklarım rüzgârda ve ateşin çatırtıları arasında&nbsp;duyulamayacak kadar sessizdi. Calvin gidiyordu. Onu durdurmalıydım. Masonla bir dakika daha kalmaya dayanamazdım.</span></p>

    <p><span class="font1">Kar kızağının motoru gümbürtüyle çalıştı. Motorun homurtusu gittikçe uzaklaşarak duyulmaz oldu.</span></p>

    <p><span class="font1">Mason beni bıraktı. Veranda tırabzanına yığıldım. Kalbimin kırıldığını, bir daha asla bir araya gelmeyecek binlerce parçaya&nbsp;ayrıldığını hissettim. Yüzümü kavuşturduğum kollarıma bastırarak derin bir iç geçirdim. Yaşlar yanaklarımdan aşağı süzülüyordu.&nbsp;Kâbus beni tekrar içine, varlığından habersiz olduğum bir derinliğe&nbsp;çekiyordu.</span></p>

    <p><span class="font1">“Olduğun yerde kal,” dedi Mason telaşla. “Gidip eşyalarımızı alacağım.”</span></p>

    <p><span class="font1">Başını korumak için montunu yukarı çekerek açık kapıdan içeri daldı. Kaçabilirdim. O anda ağaçlara doğru koşmaya başlayabilirdim. Ama izimi süreceğini biliyordum. Ve malzemeler ondaydı.&nbsp;I faklıydı: Tek başıma uzun süre dayanamazdım.</span></p>

    <p><span class="font1">Ağır ağır veranda basamaklarından inerken, Calvin in bensiz gidişinin şoku yüzünden, yangını tam olarak idrak edecek durumda değildim. Duvarları yalayan parlak alevleri ve tavandan&nbsp;yağan kıvılcımları bir sis perdesinin arkasından seyrettim. Yangının&nbsp;patırtısı ve uğultusu kükreme seviyesine gelmişti. Eline geçirdiği&nbsp;her şeyi sırt çantalarımıza tıkan Mason dumanların arasında bir&nbsp;görünüp bir kayboluyordu. Mesafeye rağmen kapıdan dışarı taşan&nbsp;sıcaklık, yüzümün ter içinde kalmasına neden olmuştu. Mason&nbsp;yanıyor olmalıydı.</span></p>

    <p><span class="font1">Sonunda omuzlarındaki iki sırt çantasıyla, şiddetle öksürerek ve sendeleyerek kapıdan çıktı. Yüzü simsiyah kurumla kaplandığı&nbsp;için gözlerinin beyazları iyice öne çıkmıştı. Yüzüm, ne kadar korkunç göründüğünü ele vermiş olmalıydı. Montunun kolunu yüzüne&nbsp;sürtüp kurumun büyük kısmını iyice bulaştırdı.</span></p>

    <p><span class="font1">Aramızda savrulan yoğun kar, yanaklarına yapışmış kurumun üstünde benek benek duruyordu.</span></p>

    <p><span class="font1">“Fırtına şiddetini artırmak üzere,” dedi. “Çok geç olmadan sığınacak bir yer bulmalıyız.”</span></p>
  </div>
</body>
</html>
