<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_76"><a class="calibre20 pcalibre pcalibre1" id="_Toc412929081"></a><a class="calibre20 pcalibre pcalibre1" id="bookmark53"></a><span class="font3"><span class="calibre9">KIRKINCI<a class="calibre20 pcalibre pcalibre1" id="bookmark54"></a> BÖLÜM</span></span></h1>

    <p><span class="font1">Jude’la birlikte köprünün bütün tahtalarını tek tek kontrol ettik. Sonra bir kez daha üstünden geçtik. Ama tahtaların hepsi sımsıkı&nbsp;çakılıydı.</span></p>

    <p><span class="font1">“Yalan söyledi,” dedi Jude. “Burada hiçbir şey yok.”</span></p>

    <p><span class="font1">“Neden yalan söylesin?”</span></p>

    <p><span class="font1">Birbirimize baktık. Sonra merdivene koşup kendimizi son sürat hendekten dışarı attık.</span></p>

    <p><span class="font1">Idlewilde’a ilk ben ulaştım ve Calvin’i sandalyeye bağladığımız mutfağa koştum. Mutfak avizesinde boynuna bağladığı bir iple&nbsp;sallanan Calvin’i görünce taş kesildim. Jude arkamda bir küfür&nbsp;savurdu ve öne atılıp Calvin’in seğiren ayaklarının altında devrik&nbsp;duran sandalyeyi kaldırdı. İpi kesip Calvin’i indirmek için sandalyenin üstüne fırladı.</span></p>

    <p><span class="font1">“Bıçak!” diye haykırdı.</span></p>

    <p><span class="font1">Çekmeceden bir bıçak aldım. Jude bıçağı elimden koparırcasına alıp var gücüyle ipi kesmeye koyuldu. Son iplikçikler de kopunca,&nbsp;Calvin kolları ve bacakları iki yana açılmış bir halde yere düştü.&nbsp;Elimi boynuna koyup nabzına baktım. Atmıyordu. Bileklerini&nbsp;denedim, sonra tekrar boynuna döndüm ve parmaklarımı kirli&nbsp;sakalının hemen altında kalan boşluğa bastırdım. Sonunda cılız&nbsp;ama istikrarlı bir atış yakaladım. “Yaşıyor!”</span></p>

    <p><span class="font1">Jude, Calvin in açık ama ifadesiz gözlerine baktı. Her iki göz bebeği irislerini tamamen siyaha çevirecek kadar büyümüştü. Dudaklarından boğuk, anlaşılmaz bir ses döküldü. Burnundan şeffaf&nbsp;bir sıvı geliyordu.</span></p>

    <p><span class="font1">“Zamanında gelebildiğimizi sanmıyorum,” dedi Jude yanıma diz çöküp yüzümü başka yöne çevirirken.</span></p>

    <p><span class="font1">Gözlerim yaşlarla doldu. “Nesi var?”</span></p>

    <p><span class="font1">“Beyin hasarı sanırım.”</span></p>

    <p><span class="font1">“İyi olacak mı?” diye sorarken ağlıyordum.</span></p>

    <p><span class="font1">“Hayır,” dedi Jude dürüstçe. “Hayır, sanmıyorum.”</span></p>

    <p><span class="font1">Zaman geçmek bilmiyordu ve Calvin’in yerde seğiren bedenini izlerken gözlerimin önünden hatıralar geçiyordu. İnsan ölürken,&nbsp;hayatının bir film şeridi gibi gözlerinin önünden aktığı söylenir.&nbsp;Ama insanın bir zamanlar sevdiği birinin ölümünü, şimdiki ve&nbsp;sonraki hayatı arasında gidip gelişini izlerken bunun iki katı acı&nbsp;verdiğinden hiç bahsedilmez. Bir yolu birlikte kat etmiş iki hayatı&nbsp;kafanızda yeniden canlandırdığınız için, acı ikiye katlanır.</span></p>

    <p><span class="font1">Ve bir an sonra, zaman durdu ve beni şimdiki zamana ve mutfağa döndürdü. Tepemizdeki helikopterin sağır edici gürültüsün nedenini hatırladım. Ellerimin ve ayaklarımın soğuktan&nbsp;zonklamasının nedenini. Ve Jude’un kanının neden montumun&nbsp;kollarını kapladığını.</span></p>

    <p><span class="font1">Jude’un elini tuttum ve birlikte dışarı koştuk. Idlewilde’ın arkasındaki açıklıkta havada asılı duran helikopterin neden olduğu rüzgâra karşı gözlerimizi kısarak yukarı baktık.</span></p>

    <p><span class="font1">“Özel bir helikoptere benziyor,” diye bağırdı Calvin motorun gürültüsünde sesini duyurmak için.</span></p>

    <p><span class="font1">“Bu Bay Versteeg’in helikopteri!” diye karşılık verdim.</span></p>

    <p><span class="font1">“Yerde iki arama kurtarma gönüllüsü ve tüfekli bir adam görüyorum,” dedi bahçenin helikopterin tam altında kalan uzak ucunu işaret ederek. “Halada inmiş olmalılar.”</span></p>

    <p><span class="font1">Kırmızı tulum giymiş ve beyaz kask takmış iki karaltı, Idlewilde’m karla kaplı çimlerinin üstünden bize doğru koştu. Arkalarından gelen silahlı adamı tanımıştım. Şerif yardımcısı Keegan’dı. O ve&nbsp;Bay Versteeg her yıl Kolorado’da geyik avına çıkarlardı.</span></p>

    <p><span class="font1">Rahat bir nefes alarak çılgın gibi el sallayamaya başladım. Helikopterin gürültüsünde beni duyamazlardı ama ellerinde fenerler vardı. Bizi görmeleri an meselesiydi.</span></p>

    <p><span class="font1">“Polise Calvin’den bahset,” dedi Jude telaşla. “Onlara haritayı göster.”</span></p>

    <p><span class="font1">Yüzümden sıcak sevinç gözyaşları süzülüyordu. Bitmişti. Kâbus nihayet sona ermişti. “Evet.”</span></p>

    <p><span class="font1">“Bunu yapmak zorunda olduğum için üzgünüm, Britt,” dedi Jude.</span></p>

    <p><span class="font1">Sonra beni arkamdan yakaladı ve Calvin’in silahını kulağımın hemen üstüne, dayadı. Beni kendine kalkan ederek arkaya ve karda&nbsp;bize yaklaşan arama kurtarma gönüllüleri ile şerif yardımcısı Keegan’dan uzağa sürükledi.</span></p>

    <p><span class="font1">“Geri çekilin, yoksa onu vururum,” diye haykırdı.</span></p>

    <p><span class="font1">Gırtlağımdan yukarı tatsız bir his tırmandı ama “Jude? Ne yapıyorsun?” demeyi başardım.</span></p>

    <p><span class="font1">“Size geri çekilin dedim!” diye bağırdı bir kez daha. “Britt Pheiffer’ı rehin tutuyorum ve dediklerimi harfiyen yapmazsanız&nbsp;onu vururum.”</span></p>

    <p><span class="font1">Tepedeki helikopterin üstümüze çevrilen spot ışığı bir an gözümü kamaştırdı. Pervaneler ağaç dallarındaki karları savuruyordu; yüzümü korumak için kolumu kaldırdım. Jude neden onlara beni&nbsp;rehin aldığım söylüyordu? Onlardan kaçmamız değil, onlara doğru&nbsp;koşuyor olmamız gerekirdi.</span></p>

    <p><span class="font1">Jude koluyla göğsümü acıtacak kadar çok sıkarak beni ormanın içine çekti. Ağaçların arasında çılgın gibi zikzaklar çiziyordu ama&nbsp;spot ışığı bizi kolayca buldu. Jude’un kırmızı kanının, ayak değmemiş karla oluşturduğu tezadı da gözler önüne sermişti. Yarası&nbsp;gittikçe daha fazla kanıyordu.</span></p>

    <p><span class="font1">Ormanın içine doğru ilerledikçe, ağaçlar sıklaşıyordu. Bir ağacın nerede bittiğini, diğerinin nerede başladığını kestirmek güçtü. Spot ışığı peşimizi bırakmamakta direniyordu ama güçlük çektiği&nbsp;belliydi. Ağaçların sık koruması altında, Jude bizi pilotun göremediği noktalara, kaya çıkıntılarının arkasına, devrilmiş ağaçların&nbsp;altına gizlemeyi başarıyordu ve pilotun izimizi sürmesi, her ortaya&nbsp;çıkışımızda daha fazla zaman alır oldu.</span></p>

    <p><span class="font1">Jude beni büyük bir çam ağacına yaslayıp bizi dallarının korumasına aldı. Sırtım göğsüne yaslıydı ve kulağımın dibinde hızlı hızlı soluyordu. Ayaklarımızın altında şaşırtıcı miktarda kan vardı.&nbsp;Yaralarını bildiğim için, yıkılmak üzere olduğunu anlamıştım. Kan&nbsp;kaybından ya da güçsüz bedenine dayattığı zorlayıcı taleplerin neden&nbsp;olacağı şok yüzünden, bayılması an meselesiydi. Engebeli arazide&nbsp;bırakın beni, kendini sürükleyecek gücü bulmasına hayret ediyordum.</span></p>

    <p><span class="font1">Spotun parlak beyaz ışığı çılgın gibi zemini taradı ve bir anda yanlış yöne çevrildi.</span></p>

    <p><span class="font1">“Ne yapıyorsun?” diye haykırdım. “Silah dolu bile değil, Calvin’i bağladıktan sonra boşalttığını gördüm. Onlara beni rehin aldığını&nbsp;söyledin. Durumu zorlaştırıyorsun. Ortaya çıkıp şerif yardımcısı&nbsp;Keegan’a senin benim hayatımı kurtardığım ve sırf Laure’nın katilini bulmak için Shaun’la birlikte olduğunu, her şeyi anlatmalıyız.”</span></p>

    <p><span class="font1">“Sana söylediğim zaman, var. gücünle ona doğru koşmanı istiyorum. Ellerini görülür şekilde havaya kaldırarak koş ve adım hiç durmadan haykır. Beni anlıyor musun?”</span></p>

    <p><span class="font1">“Neden?” dedim ağlayarak. “Bunu neden yapıyorsun? İzini bulurlar. Seni gözaltına alırlar, tabii önce vurmazlarsa!”</span></p>

    <p><span class="font1">“Beni zaten gözaltına alacaklardı.” Jude kolumu tuttu ve beni diz hizasındaki karda bir başka çam ağacının arkasına çekti. “Bana&nbsp;bir iyilik yap. Sakın Jude Van Sant’tan bahsetme. Onlara adımın&nbsp;Mason olduğunu söyle. Korbie’nin hikâyesi şeninkini destekleyecek.&nbsp;Onlara Shaun ve Mason adında iki adamın sizi rehin aldığım söyle.”</span></p>

    <p><span class="font1">“Çünkü Mason artık yok.”</span></p>

    <p><span class="font1">Jude ıslak yanaklarımı elleriyle kuruladı. “Evet. Mason’ı burada, dağda bırakacağım,” dedi usulca. “Yapmaya geldiği şeyi bitirdi.”</span></p>

    <p><span class="font1">“Seni tekrar görecek miyim?” diye hıçkırdım.</span></p>

    <p><span class="font1">Beni kendine çekti. Dudaklarıma sert ve uzun bir öpücük kondurdu. Bunun bir veda öpücüğü olduğunu hemen anladım.&nbsp;Jude’u kaybediyordum. Onu bırakmak istemiyordum. Bu, Stockholm&nbsp;sendromu falan değildi. Ona âşık olmuştum.</span></p>

    <p><span class="font1">Montumu çıkardım. “En azından bunu al.” Montu titreyen omuzlarına geçirdim. Komik durdu ama gülecek halim yoktu. Bu&nbsp;yaşananların komik bir tarafı yoktu. Söyleyecek çok şeyim vardı&nbsp;ama böyle bir an için uygun kelime yoktu. “Onlara Kanada’ya&nbsp;doğru gittiğini söyleyeceğim. Orada saklanmayı planladığını. Faydası olur mu?”</span></p>

    <p><span class="font1">Juda bana minnetle baktı. “Benim için bunu yapar mısın?”</span></p>

    <p><span class="font1">“Biz bir takımız.”</span></p>

    <p><span class="font1">Bana son kez sarıldı. “Şimdi <i>koş,”</i> dedi beni ortaya iterek.</span></p>

    <p><span class="font1">Dengemi kaybettim ve derin karda öne doğru sendeledim. Dengemi yeniden bulur bulmaz, arkama döndüm.</span></p>

    <p><span class="font1">Gitmişti.</span></p>

    <p><span class="font1">Ve sadece bir saniye sonra helikopterin spotu beni göz kamaştırıcı bir ışık konisine boğdu. Bir adamın hoparlörden komutlar yağdırdığını duyabiliyordum. Bu, Bay Versteeg’di. İki arama kurtarma&nbsp;gönüllüsü, yanlarında şerif yardımcısı Keegan la ağaçların arasından&nbsp;fırladı. Kollarımı havaya kaldırıp onlara doğru koşmaya başladım.</span></p>

    <p><span class="font1">“Adım Britt Pheiffer,” diye seslendim. “Ateş etmeyin.”</span></p>
  </div>
</body>
</html>
