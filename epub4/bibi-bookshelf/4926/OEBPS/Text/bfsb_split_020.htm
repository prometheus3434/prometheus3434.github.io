<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_32"><a class="calibre20 pcalibre pcalibre1" id="_Toc412929056"></a><a class="calibre20 pcalibre pcalibre1" id="bookmark22"></a><span class="font3"><span class="calibre9">ON BEŞİNCİ BÖLÜM</span></span></h1>

    <p><span class="font1">“Bir şey saklamıyorum ki.” Gırtlağım kupkuruydu. Beni ararsa, sadece çakıyı bulmakla kalmaz, Calvin’in haritasını da ele geçirirdi.&nbsp;Haritayı ele geçirirlerse bana ihtiyaçları kalmazdı. Beni öldürürlerdi.</span></p>

    <p><span class="font1">“Kahrolası hava!” Shaun’un küfreden sesi kulübenin ön kapısından içeri süzüldü. “Yine kar yağıyor. Dışarı çık, Ace. Şu cesetten kurtulmama yardım et.”</span></p>

    <p><span class="font1">Yine mi kar yağıyordu? Doğrulamak için pencereden dışarı baktım. Kocaman taneler hızla iniyordu. Hava kötüleşirse, nasıl&nbsp;kaçardım?</span></p>

    <p><span class="font1">“Cesedi ormana atacağınıza inanamıyorum,” dedim Masona. Bunu vicdanını rahatsız etme umuduyla söylemiştim ama dikkatini&nbsp;üstümü aramaktan uzaklaştırmak da istiyordum. “Ailesini düşün.&nbsp;I )aha iyisini hak ediyor. Shaun'un yaptığı korkunç bir şeydi.”</span></p>

    <p><span class="font1">Mason kendini savunmayı planladıysa bile, fırsatı olmadı. Kabinin içine dolan sert rüzgâr ön kapıyı duvara çarparak bizi&nbsp;yerimizden sıçrattı.</span></p>

    <p><span class="font1">Mason bana ve açık kapıda uçuşan kar tanelerine son bir kez baktıktan sonra, kararını verdi. Kararlı adımlarla dışarı yürüdü ve&nbsp;kapıyı arkasından çarptı.</span></p>

    <p><span class="font1">Pencereye gittim. Shaun önce adamın cesedini, sonra da ağaçların dibindeki kar yığını işaret etti. Cesedin üstüne kar atacak ve onlar dağdan inene kadar kimsenin cesede denk gelmemesini&nbsp;umacaklardı.</span></p>

    <p><span class="font1">Gözlerimi yumup beynimin kenarlarından içeri süzülen sersemliği yatıştırmaya çalıştım. Bir çakım ve haritam vardı. Kaçacaktım. I Bu gece onlar uyurken. Otoyola kadar onlarla kalırsam, Shaun&nbsp;beni öldürürdü. Bunu en az karın soğuk, ateşin sıcak olduğunu&nbsp;bildiğim kadar iyi biliyordum.</span></p>

    <p><span class="font1">Tek bir şansım olacaktı. Beni kaçmaya çakşırken yakalarlarsa <sup class="calibre25">1</sup> Shaun ya beni oracıkta öldürür ya da öldürmüş olmasını dileyeceğim kadar yaşamama izin verirdi.</span></p>

    <p><span class="font1">Kanepeye oturdum. Kısmen ısınmak, kısmen sinirlerimi yatıştırmak için öne arkaya sallanmaya başladım. Soğuk ve duygusuz bir tavır olsa da, av bekçisini aklımdan atmak ve bir sonraki hamlemi&nbsp;akılcı bir şekilde planlamak zorundaydım. O ölmüştü, bense yaşıyordum. Benim için umut vardı ama onun kaderini değiştirmek&nbsp;için yapabileceğim bir şey yoktu.</span></p>

    <p><span class="font1">Bu kelimeleri aklımdan geçiriyordum ama öne doğru devrilen bedeninin görüntüsü her şeyi gölgede bırakıyordu, ilk kez kot pantolonumun üstünde açık duran parmaklarıma baktım. Memurun&nbsp;kanı bulaşmıştı. Bir an kendimi bir rüyada hissettim. Bir okyanus&nbsp;kıyısındaydım ve dalgalar kıyıya vurup geri çekiliyordu, insanın&nbsp;kendisinden çok daha güçlü bir kuvvetin karşısında âciz olduğunu&nbsp;baş dönmesiyle idrak ettiğindeki gibi hissediyordum.</span></p>

    <p><span class="font1">Kabin kapısı çarparak kapandı. Mason ve Shaun ıslak montlarını çıkarıp kurumaları için mutfak sandalyelerinin arkasına astılar. Karı&nbsp;kazarken eldivenlerinin parmakları buz parçalarıyla kaplanmıştı.</span></p>

    <p><span class="font1">Shaun şömineye doğru yürürken bana alaycı bir gülümsemeyle baktı. “Ne bakıyorsun?” Ateşe bir kütük atıp öfkeli kıvılcımların&nbsp;havalanmasına neden oldu. “Belki de kar yağması o kadar da kötü&nbsp;değildir,” dedi Masona. “İzimizi örter. Ana yolları tekrar kapatır&nbsp;ve küremeleri zaman alır. Biz ilerleyemezsek, onlar da ilerleyemez.&nbsp;Bu bize zaman kazandırır. Şimdilik burada takılıp karın dinmesini&nbsp;bekleyeceğiz.”</span></p>

    <p><span class="font1">Akşam olunca Mason ocakta üç kutu mısır ısıttı. Shaun ve o yemeklerini mutfak masasında yediler. Bense ateşin yanında oturuyor ve gece tek başıma ormana çıkma cesaretini göstermeden önce&nbsp;sıcağa doymaya çalışıyordum. Yemeğimi neredeyse hiç tat almadan&nbsp;yiyordum. Gittikçe daha yavaş çiğniyordum. Arka plandaki seslerine&nbsp;kulaklarımı tıkayıp bu berbat yerde delirmemek için zihnimde&nbsp;tekrar tekrar canlandırdığım Calvin’li anılardan el değmemiş bir&nbsp;tanesini hatırlamaya çalıştım.</span></p>

    <p><span class="font1">Calvin beni kırmıştı ve benimle çıkarken Rachel’ı öptüğünü unutmuş değildim ama son yirmi dört saatin travması sırasında&nbsp;onu ilginç bir şekilde affetmiştim. Bu, sadece iyi anılara tutunmak&nbsp;ve diğer her şeye kendimi kapatmak anlamına gelse bile, olumlu ve&nbsp;umutlu olmak zorundaydım. Kendime hedef olarak benimseyecek&nbsp;bir deniz feneri bulmaya mecburdum. Şu anda o fener Calvin’di.&nbsp;Elimde ondan başka bir şey yoktu.</span></p>

    <p><span class="font1">Mason kâsemi almaya gelince, gözlerinde bir sempati kıpırtısı görür gibi oldum. Şefkatini kasten reddederek bakışlarımı kaçırdım. Vicdanını rahatlatmaya niyetim yoktu. Bütün bu yaşananların&nbsp;benim için sorun olmadığını düşünmesini istemiyordum. Onun&nbsp;canını yakmayı, Shaun'unkini yakmayı istediğimden daha çok istiyordum. Bütün itirazlarına rağmen, ikisi arasında iyi olan oydu&nbsp;ve bu, ondan daha fazlasını beklememe neden olmuştu.</span></p>

    <p><span class="font1">Kar bütün gece aralıksız yağdı. Ateş üç küçük odayı ısıtmasına rağmen montumu, botlarımı, eldivenlerimi ve atkımı çıkaramadım.&nbsp;Giyinik olmam bana daha sonra, anlık bir boşluk yakalayıp kaçarken zaman kazandıracaktı. Ayrıca çakı da cebimdeydi. Kullanmak için doğru zamanı kestirebilmeyi umuyordum.</span></p>

    <p><span class="font1">Kaçtığımı fark ettikleri zaman, Mason ve Shaun doğrudan Korbie’ye gitmemi bekleyeceklerdi. Bu yüzden ona dönme seçeneğinin üstünü çizmem gerekiyordu. Bu kolay bir karar değildi&nbsp;ama ikimizin de sağ kalmasını istiyorsam, yardım aramaya çıkmak&nbsp;zorundaydım. Keşke Korbie’ye, yanına gideceğimi, sadece sabırlı&nbsp;olması gerektiğini haber vermenin bir yolu olsaydı. Ne kadar yalnız&nbsp;hissettiğini ve korktuğunu ancak hayal edebilirdim.</span></p>

    <p><span class="font1">Tuvalette haritayı inceledim. Bu akşam bir pusulam olmayacaktı. Tabii eğer Shaun ya da Mason kendisininkini kolayca alabileceğim bir yerde, ortalıkta bırakmazsa. Ama Calvin haritasını bir sürü önemli noktayla detaylandırdığı için yaklaşık dokuz kilometre&nbsp;uzaktaki korucu kulübesine kadarki noktaları birleştirebilecektim.&nbsp;Bunu yapabilirdim. Yapmak <i>zorundaydım.</i></span></p>

    <p><span class="font1">Pencere kenarında sessizce durup planımın provasını yaptım. Sadece görüntüde sakindim. İçin için gittikçe daha fazla korkuyordum. Su, yiyecek ve barınak olmadan dondurucu ormanda ne&nbsp;kadar dayanabilirdim ki?</span></p>

    <p><span class="font1">Shaun gürültüyle esneyerek kendini yatak odasına kapadı ve beni oturma odasında Masonla baş başa bıraktı.</span></p>

    <p><span class="font1">“Yatak odasında bir çift yün çorap buldum,” dedi Mason bir çift siyah Wigwam kayak çorabını bana uzatırken. “Ayaklarının&nbsp;kuru kalması için ayağındakilerle değiştirmek isteyebilirsin.”</span></p>

    <p><span class="font1">“Sen bulmuşsun, sen al,” dedim küçümseyici bir tavırla.</span></p>

    <p><span class="font1">“Sana veririm diye düşünmüştüm.”</span></p>

    <p><span class="font1">“Bunu neden yapasın?”</span></p>

    <p><span class="font1">“Çünkü ıslak ayakların ne kadar rahatsız edici olduğunu biliyorum.”</span></p>

    <p><span class="font1">“Çorapları istemiyorum.” Ama ayaklarım nemliydi ve üşüyordu; temiz çoraplar için neredeyse her şeyimi verebilirdim. Beni esir&nbsp;tutan adamdan hediye alarak teslim edeceğim özsaygım dışında.</span></p>

    <p><span class="font1">“Sen bilirsin,” dedi omuz silkerek.</span></p>

    <p><span class="font1">“Ben bilseydim burada sizinle olmazdım.”</span></p>

    <p><span class="font1">“Bu gece kanepeye sen geç,” dedi Mason, iğneleyici tonlamamı duymazdan gelerek. Battaniyesini sallanan koltuğun üstüne atıp&nbsp;koltuğu sahiplendi, yün ceketini çıkardı ve vücuduna oturan gri&nbsp;termal tişörtüyle kaldı. Muhtemelen uyurken kalçalarını sıkmasın&nbsp;diye kemerini de çıkardı. Zararsız bir hareketti ama soyunması bir&nbsp;şekilde odanın içindeki havayı ağırlaştırdı.</span></p>

    <p><span class="font1">Mason omuzlarındaki gerilimi atmak için kollarıyla geniş daireler çizdi. Yanlış bir izlenim bırakmamak için onu izlemek&nbsp;istemiyordum ama benim farkımda bile değilmiş gibi görününce,&nbsp;hızlı, kaçamak bakışlarla onu süzmeye devam ettim. Calvin’den&nbsp;daha uzun boylu ve daha kaslıydı. Spor salonu müdavimleri gibi&nbsp;şişkin kasları yoktu ama atletik olduğu belliydi. Dar tişörtü biçimli&nbsp;kollarını ve dümdüz bir karınla tamamlanan geniş göğsünü gözler&nbsp;önüne seriyordu. Dün benzin istasyonunda onunla ilgili ne düşündüğümü hatırlamakta zorlanıyordum. Gerçekte kim olduğunu&nbsp;bilmeden önce düşündüklerimi. O ilk karşılaşma çok uzakta kalmış&nbsp;gibiydi. Ve hakkında çok yanılmıştım.</span></p>

    <p><span class="font1">Nihayet Cal’le ilgili daha yeni bir anı aklıma geldi. Ondan ayrıldıktan sonra da aklıma düşüvermişti. Bu iyi bir anıydı. Jackson&nbsp;Gölü’ne çift olarak ilk seyahatimiz. Kıyıda bir havluya uzanmış,&nbsp;<i>People</i> dergisi okuyordum. Calvin ve arkadaşları şamandıranın etrafında sırayla jetski ye biniyordu. Sırtıma buz gibi soğuk göl suyu&nbsp;damladığında bir makaleyi yeni bitirmiştim.</span></p>

    <p><span class="font1">Calvin kendini şakacı bir tavırla havlumun üstüne bırakıp sarılmak için bana iyice sokulurken, şaşkın bir halde ona döndüm.&nbsp;Sırılsıklamdı. Bir çığlık atarak, laf olsun diye kaçmaya çalıştım.</span></p>

    <p><span class="font1">İşin aslı, benimle zaman geçirmek için arkadaşlarından ayrılması çok hoşuma gitmişti.</span></p>

    <p><span class="font1">“Jetski’de çok Fazla kalmadın,” dedim.</span></p>

    <p><span class="font1">“Çocukları mutlu edecek kadar kaldım. Şimdi de seni mutlu etmem gerek.”</span></p>

    <p><span class="font1">Onu hiç acele etmeden uzun uzun öptüm. “Beni nasıl mutlu etmeyi planlıyorsun?”</span></p>

    <p><span class="font1">Yanağıma bulaşan ıslak kum kalıntısını başparmağıyla sildi. Dirseklerimize yaslanmış bir halde karşılıklı yatıyor ve birbirimizin&nbsp;gözünün içine kanımın alev almasına neden olacak bir yoğunlukla&nbsp;bakıyorduk. Beni öpmek için üzerime eğilmeden önce, bir an zaman&nbsp;durmuş gibi gelmişti. Cal’in ne kadar mükemmel olduğunu düşündüğümü hatırladım. Birlikte ne kadar mükemmel olduğumuzu.</span></p>

    <p><span class="font1">Sonsuza dek o anda yaşayabilirdim.</span></p>

    <p><span class="font1">“Banyoyu önce ben kullanacağım.” Mason’ın sesi beni kâbusun tam ortasına döndürdü. Kendimi ona kapatmayı denedim. Zihnim&nbsp;çaresizlik içinde daha fazla anı arıyordu. O kusursuz anı zihnimde&nbsp;tekrar tekrar canlandırmak istiyordum.</span></p>

    <p><span class="font1">Mason yastığına yeni yıkanmış bir yastık kılıfı geçirme işini tamamlayıp bana eğlenirmiş gibi bakınca, yüzümdeki nostaljik ve&nbsp;çok uzaklara dalmış ifadeyi yeterince <span class="calibre4">hızlı silemediğimi anladım. O&nbsp;duygularını kilit altında tutuyordu ve ben de onun kadar kontrollü&nbsp;olabilmek istiyordum. Ama bu kez tökezlemiştim.</span></span></p>

    <p><span class="font1">“Onu mu düşünüyorsun? Hani şu marketteki çocuğu?” diye sordu nazikçe.</span></p>

    <p><span class="font1">İçim öfkeyle doldu ama öfkemin tek nedeni algısının gerçeği tahmin edecek kadar açık olması değil, Calvin konusunu gündeme getirmiş olmasıydı. Bu berbat yerde esirdim ve aklımı&nbsp;kaçırmamamın tek yolu Calvin, onun anıları ve hatta umutlardı.&nbsp;İlişkimiz kusursuz olmaya ne kadar uzak olsa da bizim için hâlâ&nbsp;umutluydum. Bu kez her şey farklı olacaktı. Birbirimizi daha iyi&nbsp;(anıyorduk. Kendimizi daha iyi tanıyorduk. Son bir yıl içinde büyümüştük ve olgunluğumuz kendini gösterecekti. Ben bu yerden&nbsp;kurtulup Calvin in yanına dönene kadar, o benim gizli can yeleğim,&nbsp;sığınağım ve Mason ile Shaun’un benden alamayacakları tek şey&nbsp;olacaktı. Calvin’i kaybetmem, her şeyi kaybetmem demekti. Kâbus&nbsp;beni tek lokmada yutardı.</span></p>

    <p><span class="font1">“Benim banyoyu kullanmam gerekmiyor,” dedim bir kez daha nezaketini reddederek, işemem gerekiyordu ama idrar torbamın beni&nbsp;gece boyunca uyanık tutacağını düşünüyordum. Şu anda yapılacak&nbsp;en kötü şey, uykuya dalıp kaçma fırsatını kaçırmam olurdu. “Ve&nbsp;sallanan koltukta ben uyurum,” dedim soğuk bir sesle. “Gündüz&nbsp;gayet iyi uyudum.”</span></p>

    <p><span class="font1">Mason şüpheli görünüyordu. “Hiç rahat görünmüyor. Gerçekten kanepeye sen geçebilirsin. O zaman daha iyi hissedeceğim.” Bana kısacık, küçümseyici bir gülümsemeyle baktı. “Acı yüküme&nbsp;katlanmamı kolaylaştırman için bir fırsat.”</span></p>

    <p><span class="font1">“Konforum neden birdenbire senin için önemli oldu?” diye haykırdım. “Beni burada isteğim dışında tutuyorsunuz. Beni yorucu, dondurucu ve tehlikeli şartlarda yürümeye zorluyorsunuz.&nbsp;Bir anda ne hissettiğim konusunda endişelendiğine inanmam mı&nbsp;gerekiyor? Çünkü hissettiğim şu: Burada olmaktan nefret ediyorum.&nbsp;Ve senden de nefret ediyorum. Hiç kimseden etmediğim kadar!”&nbsp;Yüzü yeniden umursamaz ifadesine bürünmeden önce, bir&nbsp;duygu kıvılcımıyla aydınlanır gibi oldu.</span></p>

    <p><span class="font1">“Seni dışarıda tipi olduğu için burada tutuyorum. Tek başına sağ kurtulamazsın. İnanmasan da burada benim yanımda güvendesin.”&nbsp;Öfkeyle doldum. “Buna <i>inanmıyorum.</i> Bu, beni edilgen ve&nbsp;itaatkâr kalmam için inandırmaya çalıştığın bir yalandan başka bir&nbsp;şey değil. Beni burada tutuyorsun çünkü dağdan inmek için bana&nbsp;ihtiyacınız var, o kadar. Senden nefret ediyorum ve elime fırsat&nbsp;geçerse öldürebilirim. Aslında bu gerçekten çok hoşuma giderdi.”</span></p>

    <p><span class="font1">Bunlar güçlü sözlerdi ve muhtemelen asla yerine getirmeyecektim. Elime fırsat geçse bile, bir başkasının canını alabileceğimi sanmıyordum ama kendimi açıkça ifade etmek istemiştim. Bütün hu&nbsp;yaşananların hiçbiri doğru değildi.</span></p>

    <p><span class="font1">Kızgındım, bunalmıştım ama işin aslı Masonla zaman geçir dikçe, onun da bir insanın canını alabileceğine inanmakta dahi&nbsp;fazla zorlanıyordum. Shaun bekçiyi acımasızca vururken yüzünün&nbsp;aldığı şekli görmüştüm. Ve başlangıçta kulübede cesedini bulduğum&nbsp;kızın ölümünde Mason’ın parmağı olduğundan şüphelenmekle&nbsp;birlikte, o işle bir ilgisi olmadığını düşünmeye başlıyordum. Hatta&nbsp;cesetten haberi bile olmayabilirdi.</span></p>

    <p><span class="font1">“Lütfen kanepeye sen geç,” dedi son bir kez daha. Sesi sinir bozacak kadar sakindi.</span></p>

    <p><span class="font1"><i>‘Asla</i></span><span class="font1">.” Öfkeyle soluyordum. Ona delici gözlerle bakarak battaniyesini yere attım ve bir tahta oturur gibi gösterişli bir tavırla sallanan koltuğa yerleştim. Koltuğun kavisli çubukları sırtıma batıyordu ve ahşap oturma kısmında minder yoktu. Yirmi dakika&nbsp;aralıksız uyuyamazdım. Her kıpırdanışımda sıçrayarak uyanırdım.&nbsp;Bu sırada, bitkin durumda olması gereken Mason kanepede derin&nbsp;bir uykuya dalacaktı.</span></p>

    <p><span class="font1">“İyi geceler, Britt,” dedi Mason tereddüde, lambayı kapatırken.</span></p>

    <p><span class="font1">Cevap vermedim. Yumuşadığımı ya da bana yaklaşmasına izin verdiğimi düşünmesini istemiyordum. Asla taviz vermeyecektim.&nbsp;Beni burada tuttuğu sürece ondan nefret edecektim.</span></p>

    <p><span class="font1">Terden sırılsıklam bir halde uyandım. Birkaç saniye boyunca nerede olduğumu hatırlayamadım. Duvarlarda gölgeler titreşiyordu.&nbsp;Kaynağı bulmak için kafamı çevirince, hararetini kaybetse de ısı&nbsp;vermeye devam eden ateşi gördüm. Bacaklarımı esnetmek için&nbsp;uzatınca sallanan koltuk gıcırdadı ve en ufacık bir ses çıkarmamamın hayati önem taşıdığını o zaman hatırladım.</span></p>

    <p><span class="font1">Mason gürültü yüzünden kıpırdandı ama kısa bir duraksamanın ardından, karanlıkta usul usul solumaya devam etti. Kanepeye yüz&nbsp;üstü uzanmıştı; yanağı mindere yaslı, ağzı hafif aralıktı. Fazla uzun&nbsp;bacakları ve kolları kenarlardan sarkıyordu. Ateşin ışığı yüzünde&nbsp;dans ederken, yastığa sarılmış haliyle çok farklı görünüyordu. Daha&nbsp;genç, çocuksu, masum.</span></p>

    <p><span class="font1">Göğsünün sessizce inip kalkışını izleyerek yanından geçerken, gece yere düşen battaniyesinin üstünden atladım. Hızla ön kapıya&nbsp;doğru yürürken hava neredeyse katı bir cisme dönüşmüştü. Hiç&nbsp;hız kesmeden kapıya doğru ilerlerken, birinin şans eseri mutfak&nbsp;tezgâhının üstüne bıraktığı kafa lambası ve matarayı açgözlülükle&nbsp;aldım. Matara doluydu. Bir kez daha şansım yaver gitmişti.</span></p>

    <p><span class="font1">Gözlerimi her adımımda biraz daha uzaklaşır gibi görünen kapı tokmağından bir an ayırmadan, bir ayağımı diğerinin önüne&nbsp;atarak ilerledim.</span></p>

    <p><span class="font1">Bir saniye sonra tokmak elimdeydi. Midem kısmen sevinç, kısmen korkuyla kasıldı. Artık dönüşüm yoktu. Tokmağı milim&nbsp;milim çevirdim. Turunu tamamladı. Tek yapmam gereken çekmekti.&nbsp;Kapıyı açınca, kulübenin içindeki basınç biraz değişecekti ama&nbsp;Mason fark etmezdi. Derin uykudaydı. Ayrıca ateş benim içeri&nbsp;soktuğum soğuk esintiyi dağıtırdı.</span></p>

    <p><span class="font1">Birden kendimi verandada, kapıyı arkamdan</span> <span class="font1">milim milim</span> <span class="font1">kapatırken buldum. Bir yanım Mason’ın ayağa fırlamasını ve&nbsp;uyanması için Shaun’a seslenerek peşime düşmesini bekliyordu.&nbsp;Ama duyduğum tek ses, kum gibi ince karı yüzüme savuran soğuk&nbsp;rüzgârın sesiydi.</span></p>

    <p><span class="font1">Orman dipsiz bir karanlıktı ve korucu kulübesinden sadece yüz adım kadar uzaklaşıp arkama baktığımda, artık onu göremez&nbsp;oldum. Gece onu kadifemsi siyahıyla sarmalamıştı.</span></p>

    <p><span class="font1">Rüzgâr giysilerimin içine işliyor, tenimin örtmeyi başaramadığım kısımlarını âdeta kamçılıyordu ama bunun için neredeyse minnettardım. Soğuk beni uyandırmıştı. Ve Mason ile Shaun beni aramaya çıkarlarsa, yokuş aşağı ıslık çalan sert rüzgârda hareketlerimin sesini duymaları imkânsızdı. Bu düşünceden cesaret alarak&nbsp;montuma daha sıkı sarındım, gözlerimi savrulan kardan korumaya&nbsp;çalışarak kaya çıkıntılarının ve ağaç kütüklerinin karın altına gizlendiği dik yamaca dikkatle tırmanmaya başladım. Kayalar engebeli&nbsp;ve zorluydu. Yanlış açıyla düşersem bir kemiğimi kırabilirdim.</span></p>

    <p><span class="font1">Başımın üstünde bir baykuş öttü. Ses gecenin siyaha boyadığı ormanda rüzgârın ulumasına karışıyor, dalların arasından uğursuz&nbsp;bir etki yaratarak esiyordu. Adımlarımı sıklaştırmaya çalıştım ama&nbsp;kar derindi ve sürekli olarak dizlerime kadar gömülüyordum. Az&nbsp;kalsın kucağımdaki matarayı ve kafa lambasını düşürecektim. Lambayı yakmak için can atıyordum ama henüz cesaret edemiyordum.&nbsp;Korucu kulübesinden yeterince uzaklaşmadan yakarsam, Mason&nbsp;ve Shaun için işaret feneri vazifesi görürdü.</span></p>

    <p><span class="font1">Zirveye ulaştığımda tırmanma tempom düşmüş, nefesim hızlanmıştı. Bacaklarım bitkinlikten titriyordu ve stres düğümleri, yumruk misali belime iniyordu. Son yirmi dört saatin gerginliği&nbsp;su yüzüne çıkmıştı. Daha önce enerjimin bu kadar tükendiğini,&nbsp;kendimi güvenilmez dağların gölgesindeki kadar küçük ve güçsüz&nbsp;hissettiğimi hatırlamıyordum.</span></p>

    <p><span class="font1">Calvin’in haritasına göre bu geçidi aşıp havzaya inersem parkın korucu merkezine ulaşabilirdim. Ama açık bir yol olmadığı için&nbsp;gittikçe yükselen ve her adımımı daha da ağırlaştıran karın içinde&nbsp;güçlükle ilerliyordum.</span></p>

    <p><span class="font1">Pantolonumun, bacaklarımın iç kısmına bakan yüzünde ve kol altlarımda rahatsız edici bir sıcaklık hissediyordum. Ter içinde&nbsp;kalmam doğru değildi. Daha sonra durup dinlendiğim zaman terim soğuyup tenimde donacak ve vücut ısımın hızla düşmesine&nbsp;neden olacaktı. Bunun için daha sonra endişelenebilirdim. Korucu merkezine kilometreler vardı. Yola devam etmek zorundaydım. Ancak güvenliğim için hızımı biraz daha düşürdüm.</span></p>

    <p><span class="font1">Eldivenlerimin arasında iyice sıkıştırıp sulu bir topa dönüştürdüğüm karı ağzıma atıp buzlu karışımın gırtlağımdan aşağı eriyerek inmesine izin verdim. Hava can acıtacak kadar soğuk&nbsp;ama ayıltıcıydı. Terlediğime göre, sıvı almam gerekirdi. Bu kadar&nbsp;soğuk bir havada susuzluk çekmem inanılmaz görünse de rehber&nbsp;kitaplara ve eğitimime güveniyordum.</span></p>

    <p><span class="font1">İlerideki ormanda puslu bir ışık huzmesi hareket ediyordu, içgüdüsel olarak bir ağacın arkasına çöktüm. Sırtımı ağaca yaslayıp&nbsp;çılgınca ve hızlı bir sonuca vardım. Işığın kaynağı arkamdaydı ve&nbsp;çok uzak değildi. Kulak kesilip dinledim. Bir erkek sesleniyordu.&nbsp;Rüzgâr kelimeleri anlaşılmaz kılıyordu ama adımı seslendiği kesindi.</span></p>

    <p><span class="font1">“Britt!” Mason mıydı yoksa Shaun mu ayırt edememiştim ama neredeyse Shaun olması için dua edecektim. Ondan kaçma&nbsp;şansım vardı. Orman uçsuz bucaksız bir labirentti; Shaun izimi&nbsp;sürmeyi başaramazdı.</span></p>

    <p><span class="font1">“Britt. Sana zarar vermeyeceğim! Kaçma... vazgeç!”</span></p>

    <p><span class="font1">Ağaçlığın dışına çıkmamıştım ama dağın eteklerindeki sık ağaçlık seyrelmişti, ihtiyaç duyduğum kadar korunaklı durumda&nbsp;eğildim ve zifirî karanlığa rağmen, elinde bir fener vardı. Açığa&nbsp;çıktığım anda beni görecekti. Tuzağa düşmüştüm.</span></p>

    <p><span class="font1">Işık yön değiştirdi. Düşünecek tek bir saniyem vardı ve ben koşmaya karar verdim. Açıklığa fırladım ve hız kazanmak için boştaki&nbsp;kolumu kullanarak bir sonraki ağaç kümesine doğru atıldım. Hedefime çok yaklaşmışken ayağım tökezledi ve fenerin ışığı kafamın&nbsp;hemen üstündeki karardığı aydınlatmadan sadece bir saniye önce,&nbsp;ellerim öne uzanmış bir halde boylu boyunca karın üstüne serildim.&nbsp;Kollarımın üstünde sürünerek ve yanımdaki birkaç malzemeyi de&nbsp;sürükleyerek birkaç metre daha ilerledim ve kar denizinin üstünde&nbsp;bir buz dağı misali sivrilen kayanın arkasında siper aldım.</span></p>

    <p><span class="font1">Fenerin üstümdeki dalların arasında kesik kesik parlayan ışığını izledim.</span></p>

    <p><span class="font1">Artık daha yakındı, yamaçta benden çok daha hızlı ilerliyordu. Matarayı ve kafa lambasını göğsüme bastırarak ayağa fırladım ve&nbsp;bir sonraki ağaç kümesine koştum.</span></p>

    <p><span class="font1">“Birbirimize yardım etmemiz...”</span></p>

    <p><span class="font1">Birbirimize yardım etmek mi? Mide bulantısıyla karışık bir kahkaha atma isteği duydum. Bunu yutacağımı mı sanıyordu? Tek&nbsp;istediği dağdan inmekti ve amacına ulaştığı anda beni öldürecekti.&nbsp;Ormanda tek başıma hayatta kalma şansım çok daha fazlaydı.</span></p>

    <p><span class="font1">Eşyalarımı yanımdaki kar yığının üstüne bıraktım. Vücudumun üst kısmım dinlendirmek için eldivenli ellerimi bacaklarıma dayayıp öne eğildim. O kadar h<span class="calibre4">ızlı soluyordum ki sesini duyacağından&nbsp;emindim. Aldığım her nefes gırtlağımdan aşağı canımı yakarak&nbsp;iniyordu. Başım öyle kötü dönüyordu ki bayılmaktan korktum.</span></span></p>

    <p><span class="font1">“Britt. Benim, Mason.”</span></p>

    <p><span class="font1"><i>Kahretsin, kahretsin, kahretsin.</i></span></p>

    <p><span class="font1">Bana güven verici bir sesle sesleniyordu ama beni kandırmasına izin vermeyecektim. “Beni duyabildiğini biliyorum,” diye devam&nbsp;etti. “Çok uzakta olamazsın. Bir fırtına daha yaklaşıyor, rüzgâr bu&nbsp;yüzden hızlandı. Dışarıda kalamazsın. Donarak ölürsün.”</span></p>

    <p><span class="font1">Rüzgârın savurduğu kardan korunmak için gözlerimi sımsıkı kapattım. <i>Yalan söylüyor, yalan söylüyor, yalan söylüyor.</i> Bu sözcükleri kendi kendime haykırıyordum çünkü için için kararlılığımın&nbsp;zayıfladığını hissediyordum. Korkuyordum, çaresizdim ve üşüyordum. Şaşkınlıkla aslında ona inanmak istediğimi fark ettim. Bana&nbsp;yardım edeceğine güvenmek istiyordum. Beni en çok korkutan&nbsp;buydu. Çünkü için için biliyordum ki ağacın arkasından çıktığım&nbsp;anda ölecektim.</span></p>

    <p><span class="font1">Saklandığım yerden, biraz uzağımda dizinin üstüne inip kardaki ayak izimi incelemesini seyrettim. Kaçmaya yekensem bile, bu kaçınılmazdı. Beni ya şimdi ya beş dakika sonra mutlaka yakalayacaktı.</span></p>

    <p><span class="font1">“Bir düşün, Britt,” diye seslendi Mason. “Burada ölmek istemezsin. Beni duyuyorsan, adımı seslen.”</span></p>

    <p><span class="font1">İçimden, <i>Asla,</i> diye geçirdim.</span></p>

    <p><span class="font1">İzimi takip ederek saklandığım yere doğru koşmasını seyrettim. Ne olacağını biliyordum ama kaderimi bilmek içimde gizli hayatta&nbsp;kalma ihtiyacımı azaltmıyordu. Ayağa fırladım ve var gücümle&nbsp;koşmaya başladım.</span></p>

    <p><span class="font1">“Britt, dur!” diye bağırdı.</span></p>

    <p><span class="font1">“Hayır!” dedim hızla ona dönerken. <i>“Asla!”</i> Kelimeyi nefretle haykırmıştım. Geri dönmeyecektim. Direnecektim. Beni sürükleyerek geri götürmesine izin vermektense savaşarak ölecektim.</span></p>

    <p><span class="font1">El fenerini üstüme tuttu ama sonra beni kör etmemek için başka yöne çevirdi. “İyi misin?”</span></p>

    <p><span class="font1">“Hayır.”</span></p>

    <p><span class="font1">“Bir yerine bir şey oldu mu?” Sesinde telaş vardı.</span></p>

    <p><span class="font1">“Bir yerime bir şey olmaması iyi olduğum anlamına gelmez.”</span></p>

    <p><span class="font1">Yamacı tırmandı ve bana büyük bir temkinle yaklaştı. Beni yaram olup olmadığını anlamak için dikkatle süzerek etrafımda&nbsp;döndü. Gözleri yere, çalıntı malzemelerime çevrildi.</span></p>

    <p><span class="font1">“Bir matara ve kafa lambası almışsın,” derken, neredeyse etkilenmiş gibiydi. Bu, gurur ve öfke karışımı tuhaf bir duygu hissetmeme neden oldu. Elbette ne bulduysam almıştım. O kadar çaresiz değildim.</span></p>

    <p><span class="font1">Sonra sesi ciddileşti ve azarlar gibi, “Üç saat,” dedi. “Tek başına dışarıda en çok o kadar dayanabilirdin, Britt. Fırtına kötüleşirse&nbsp;daha da kısa sürerdi.”</span></p>

    <p><span class="font1">“Geri dönmeyeceğim.” Kara oturup konumumu sabitledim.</span></p>

    <p><span class="font1">“Burada ölmeyi mi tercih ediyorsun?”</span></p>

    <p><span class="font1">“Beni zaten öldüreceksin.”</span></p>

    <p><span class="font1">“Shaun'un seni öldürmesine izin vermeyeceğim.”</span></p>

    <p><span class="font1">Çenemi dikleştirdim. “Sana neden inanayım? Sen bir suçlusun Yerin hapis. Umarım polis seni yakalayıp ömrünün sonuna kadar&nbsp;bir deliğe tıkar. Shaun’un o bekçiyi öldürmesine ve o polisi vurma&nbsp;sına engel olmadın. Ya da kulübedeki kızı katletmesine.” Kentlimi&nbsp;tutamamıştım. Masona cesetten haberdar olduğumu söylemek gibi&nbsp;bir niyetim yoktu ama artık sır saklamak için çok geçti.&nbsp;Mason’ın kaşları çatıldı. “Hangi kız?”</span></p>

    <p><span class="font1">Şaşkınlığı samimi gibiydi ama o iyi bir yalancıydı. Ve beni bir daha kandırmasına izin vermem için aptal olmam gerekirdi&nbsp;“Kulübedeki depo, beni kalmaya zorladığınız oda. Orada içinde bir ceset olan büyük bir alet kutusu vardı. O cesetten haberinin&nbsp;olmadığına inanmamı mı bekliyorsun?”</span></p>

    <p><span class="font1">Kırılgan bir sessizlik oldu.</span></p>

    <p><span class="font1">“Shaun’a cesetten bahsettin mi?” derken sesi tuhaf bir şekildi' sakindi. Ama bütün vücudu gerilmiş, bir düğüm gibi kaskatı kesilmişti.</span></p>

    <p><span class="font1">“Neden? Onu siz mi öldürdünüz?” Buz gibi korku damarlarımdan içeri süzüldü.</span></p>

    <p><span class="font1">“Shaun’a bahsetmedin.”</span></p>

    <p><span class="font1">“Ve neden bahsetmediğimi bilmiyorum!” diye çıkışırken perişan olduğum kadar gergindim. Onu Mason mı öldürmüş!</span><span class="font5">&nbsp;</span><span class="font1">Onda daha iyi bir adamdan izler görmüştüm ama belki de yanılmıştım. Belki de en başından beri birkaç nazik jestin gerçek&nbsp;kişiliğini görmeme engel olmasına izin vermiştim, “İlk andan beri,&nbsp;hayatta kalmama izin vermeyecektiniz.”</span></p>

    <p><span class="font1">“Ben sözlerimi tutarım: Seni öldürmeyeceğim. Shaun da öl dürmeyecek, buna izin vermeyeceğim.”</span></p>

    <p><span class="font1">Hiddetle, “Gerçekten mi?” diye soludum. “Bu sözün ne kıı dar aptalca ve boş geldiğini anlayamıyor musun? Silah Shaun’da kontrolde onda. Sen onun acınası durumdaki yardakçısından başka bir şey değilsin.”</span></p>

    <p><span class="font1">Mason alınmak yerine, gerçek düşüncelerimi öğrenmek ister gibi bana dikkatle baktı.</span></p>

    <p><span class="font1">“Ayağa kalk,” dedi sonunda. “Giysilerin ıslanıyor ve vücut ısın düşecek.”</span></p>

    <p><span class="font1">“Ne olmuş yani? Bırak öleyim. Dağdan inmenize yardım etmeyeceğim. Sana ve Shaun’a yardım buraya kadar. Beni zorlayamazsınız. işinize yaramam. Bırak da gideyim.”</span></p>

    <p><span class="font1">Mason beni tutup ayağa kaldırdı ve üstümdeki karları silkeledi. “O dayanıklı kıza ne oldu? Tüm zorluklara rağmen, Teton Dağları’nda yürümek isteyen kıza?”</span></p>

    <p><span class="font1">“Ben artık o kız değilim. Eve gitmek istiyorum,” dedim gözlerim buğulanarak. Babamı ve lan’ı özlemiştim. Kim bilir ne kadar endişelenmişlerdi.</span></p>

    <p><span class="font1">“Topla kendini,” dedi Mason. “Fiziksel açıdan sınandın, şimdi de zihnen dayanıldı olmak zorundasın. Kulübeye döneceksin. Hiçbir&nbsp;şey olmamış gibi yapacağız. Shaun’a söylemeyeceğiz. Sabah bizi&nbsp;dağdan indireceksin ve biz de seni serbest bırakacağız.”</span></p>

    <p><span class="font1">Başımı hayır der gibi salladım.</span></p>

    <p><span class="font1">“Gerekirse seni taşırım ama burada ölmene izin vermem.”</span></p>

    <p><span class="font1">“Sakın bana dokunma.”</span></p>

    <p><span class="font1">Avuçlarını havaya kaldırdı. “O zaman yürümeye başla.”</span></p>

    <p><span class="font1">“Gitmeme geçekten izin vermeyeceksin, değil mi?”</span></p>

    <p><span class="font1">“Nereye gitmene? Bir tipi sırasında ormanın içinde donup (ilmene mi? Hayır.”</span></p>

    <p><span class="font1">“Senden nefret ediyorum,” dedim mutsuz bir sesle.</span></p>

    <p><span class="font1">“Evet, bunu daha önce de söylemiştin. Haydi gidelim.”</span></p>
  </div>
</body>
</html>
