<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_26"><a class="calibre20 pcalibre pcalibre1" id="_Toc412929054"></a><a class="calibre20 pcalibre pcalibre1" id="bookmark19"></a><span class="font3"><span class="calibre9">ON ÜÇÜNCÜ BÖLÜM</span></span></h1>

    <p><span class="font1">Üçüncü sınıfın mart ayında yağmurun çiselediği kasvetli bir ikindi vaktiydi ve contası yanan Wrangler servisteydi. Ağabeyim Ian okuldan&nbsp;sonra oyalanıp -Key Club toplantım vardı- beni eve götüreceğine&nbsp;söz vermişti. On dakika bekledikten sonra telesekreterine kızgın&nbsp;bir mesaj bıraktım. Otuz dakika sonra mesajlarım düşmanca bir&nbsp;hal aldı. Bir saatin sonunda hademe beni dışarı atıp okulu kilitledi.</span></p>

    <p><span class="font1">Saniyeler sonra ıslak saçlarım kulaklarıma, elbisem vücuduma yapışmıştı. Kirpiklerimden su damlıyordu. Dudaklarım soğuktan&nbsp;kaskatı olmuştu ve donmalarına engel olmak için aklıma gelen her&nbsp;tür küfrü, her tür olası kombinasyonla sıraladım. Ian’ı yumruklayacaktım. Eve gittiğim anda, yumruğumu burnuna indirecektim&nbsp;ve bu, Korbie’nin bir sonraki hafta sonu vereceği parti için ceza&nbsp;almama neden olsa bile, umurumda değildi.</span></p>

    <p><span class="font1">Yolu yarılayınca puantiyeli babetlerimi ayağımdan çıkarıp öfkeyle çöpe fırlattım. Mahvolmuşlardı zaten. Ian’ın bir köşede&nbsp;seksen doları olduğunu umuyordum çünkü babetler ona seksen&nbsp;dolara mal olacaktı.</span></p>

    <p><span class="font1">Dalgın bir halde yolun karşısına geçmeye hazırlanırken, siyah bir kamyonetin kornaya asılmasıyla kaldırıma sıçradım. Calvin&nbsp;Versteeg camı indirdi ve “Atla!” diye seslendi.</span></p>

    <p><span class="font1">Kitaplarımı arka koltuğa atıp kamyonete bindim. Bacaklarımdan oluk oluk süzülen suyun deri koltuğa aktığını hissedebiliyordum.&nbsp;Başımı eğince lavanta rengi elbisemin kumaşından tenimi görebildiğimi fark ettim. O sabah ne renk çamaşır giydiğimi hatırlamaya&nbsp;çalıştım. Ve o anda utanç verici bir düşünceyle sarsıldım. Yürüdüğüm&nbsp;süre boyunca iç çamaşırım elbisemin altından görünüyor muydu?&nbsp;Mahcup bir tavırla ellerimi kucağımda kavuşturdum.</span></p>

    <p><span class="font1">Calvin fark ettiyse bile yorum yapmama inceliğini gösterdi. Sırıttı. “Sana dışarıda duş almaya çalışan kızın hikâyesini anlatmış&nbsp;mıydım?”</span></p>

    <p><span class="font1">Omzuna bir yumruk indirdim. “Kapa çeneni.”</span></p>

    <p><span class="font1">Elini arka koltuğa uzatıp el yordamıyla bir şey aradı. “Spor çantamda sabun olduğuna eminim...”</span></p>

    <p><span class="font1">Kıkırdadım. “Tanıdığım en budala çocuksun, Calvin Versteeg.” “Budala ama şövalye ruhlu. Nereye?”</span></p>

    <p><span class="font1">“lanı çıplak ellerimle boğabilmek için eve.”</span></p>

    <p><span class="font1">“Seni ekti mi?” diye tahminde bulundu.</span></p>

    <p><span class="font1">“Ölüm fermanım imzalayarak.”</span></p>

    <p><span class="font1">Calvin arabanın kaloriferini açtı. “Beni aramalıydın.”</span></p>

    <p><span class="font1">Ona şaşkın gözlerle baktım. Calvin en yakın arkadaşımın ağabeyiydi ama onun dışında bir ilişkimiz yoktu. Senelerdir beni&nbsp;farklı bir gözle görmesinin hayalini kuruyordum ama doğrusu, beni&nbsp;eve bırakması için Calvin i aramak okuldan herhangi bir çocuğu&nbsp;aramaktan farksızdı.</span></p>

    <p><span class="font1">“Sanırım aklıma gelmedi,” dedim teklifine şaşırarak. Radyoyu açtı. Çok gürültülü bir müzik değildi, sessizliği gidermek için hafif bir müzik. Yolun kalan kısmında ne konuştuğumuzu hatırlamıyordum. <i>Camdan dışarı bakıp Calvin Versteegin&nbsp;kamyonetindeyim,</i> diye düşünmüştüm. Korbie’siz. Sadece ikimiz. <i>Ve&nbsp;Calvin bana asılıyor.</i> Birilerine anlatmak için sabırsızlanıyordum. Ve&nbsp;sonra aldım başıma geldi. İlk kez, doğruca Korbie’ye gidemezdim.</span></p>

    <p><span class="font1">Ağabeyiyle flört etmemi istemiyordu. Ağabeyinin sadece kibarlık ettiğini söyleyerek beni geçiştirebilirdi. Ama öyle değildi. Calvin&nbsp;bana asılıyordu ve bu başıma gelen en gurur verici şeydi.</span></p>

    <p><span class="font1">Calvin bizim garaj yoluna girdi. Ben İnerken, “Bunu daha sık yapmalıyız,” dedi.</span></p>

    <p><span class="font1">Ne yapacağımı bilemeyerek gülümsedim. “Evet. İyi olur.”</span></p>

    <p><span class="font1">Tam kapıyı kapayacakken, “Hey, bunu unuttun,” dedi ve bana katlanmış bir kâğıt uzattı.</span></p>

    <p><span class="font1">Calvin geri geri sokağa inene kadar kâğıdı açmak aklıma gelmedi. El yazısının nasıl olduğunu hep merak ederdim ve artık biliyordum.</span></p>

    <p><span class="font1"><i>Beni ara.</i></span></p>
  </div>
</body>
</html>
