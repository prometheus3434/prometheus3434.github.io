<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_38"><a class="calibre20 pcalibre pcalibre1" id="_Toc412929059"></a><a class="calibre20 pcalibre pcalibre1" id="bookmark25"></a><span class="font3"><span class="calibre9">ON SEKİZİNCİ BÖLÜM</span></span></h1>

    <p><span class="font1">“Çıkıyorum,” diye seslendi Korbie, JCPenney’deki giyinme kabininin kapısının arkasından. Sürgüyü açarken, ipekli kumaşın hışırtısını&nbsp;duydum. “Sakın yalan söyleme çünkü hemen anlarım.”</span></p>

    <p><span class="font1">Tam karşısındaki giyinme kabininin sırasında oturuyordum; kapım ardına dek açıktı. Mesajımı aceleyle tamamlayıp gönder&nbsp;tuşuna bastım ve telefonumu çaktırmadan çantamın içine ittim.&nbsp;Bunu yaparken suçluluk duydum. Korbie’den bir şey saklamayı hiç&nbsp;sevmiyordum. “Yalan söyleyeceğimi düşünmene alındım,” dedim&nbsp;ama vicdanımın sızlamadığını söyleyemezdim.</span></p>

    <p><span class="font1">Korbie ayak bileklerinin etra<span class="calibre4">fında uçuşan menekşe renkli, korsajlı bir tuvalet içinde bir Disney prensesi dönüşü yaptı. “Eee?&nbsp;Ne düşünüyorsun?”</span></span></p>

    <p><span class="font1">“Mor.”</span></p>

    <p><span class="font1">“Ne olmuş?”</span></p>

    <p><span class="font1">“Kayanın mordan nefret ettiğini söylemiştin.”</span></p>

    <p><span class="font1">Sıkkın bir el hareketi yaptı. “Bu yüzden mor giyiyorum. Fikrini değiştirmesine yardım etmek için. Mor renkle ne kadar harika&nbsp;göründüğümü görürse, sevdiğini anlar.”</span></p>

    <p><span class="font1">“Ona da aynı renkte bir papyon mu taktıracaksın?”</span></p>

    <p><span class="font1">Korbie sorunun salaklığı karşısında gözlerini devirerek, “Şey, ra?/,”dedi. “Mezuniyet balosundan bahsediyoruz. Uyumlu olmalıyız.&nbsp;Fotoğrafımız yıllığa girebilir.”</span></p>

    <p><span class="font1">“Yıllık fotoğrafları siyah beyaz olur.”</span></p>

    <p><span class="font1">“Bu işi pek eğlenceli hale getirmiyorsun. En azından bir elbise denesen?” Korbie beni popomun üstünden kaldırmak için ellerimi&nbsp;çekti. “Geçen yıl balo tuvaleti alışverişine birlikte gitmiş ve ikimiz de baloya katılmıştık. Bu yıl da öyle olsun istiyorum. Bizim&nbsp;okuldaki oğlanların derdi ne? Hiçbirinin seni davet etmediğine&nbsp;inanamıyorum.”</span></p>

    <p><span class="font1">Korbie'ye Brett Fischer’ın beni baloya davet ettiğini ve benim onu geri çevirdiğimi söylememiştim. Artık <i>gayri resmi</i> olarak biriyle&nbsp;çıktığım için piyasadan çekilmiştim. Bu sırrı daha ne kadar saklayabileceğimi bilmiyordum çünkü bu, saklayacağıma, saklamanın&nbsp;göğsümde kocaman bir delik açacağını fark etmeden önce yemin&nbsp;ettiğim bir sırdı.</span></p>

    <p><span class="font1">Cep telefonum çantamın içinde öttü.</span></p>

    <p><span class="font1">“Kim mesaj gönderiyor?” diye sordu.</span></p>

    <p><span class="font1">“Büyük olasılıkla babamdır,” dedim sıkılmış gibi atkuyruğumu arkaya atarken.</span></p>

    <p><span class="font1">Korbie’nin yüzünde manidar bir gülümseme belirdi. “Yoksa gizli bir sevgilin mi var Britt, hayatım?” diye takıldı.</span></p>

    <p><span class="font1">Duygusuz bir sesle, “Evet,” derken kızardığımı görmemesi için başımı eğdim.</span></p>

    <p><span class="font1">“Pekâlâ, umarım çok yakında bir kavalye edinirsin,” dedi ciddi bir tavırla. “Çünkü senin evde dondurma yiyip şişmanlayarak film&nbsp;seyrettiğini bilirken baloda eğlenemem. Ah, aklıma biri geldi! Matematik dersi çıkışında seninle her zaman konuşan şu çocuğa ne&nbsp;dersin?”</span></p>

    <p><span class="font1">“Şey, Bay Bagshawe mu?”</span></p>

    <p><span class="font1">Korbie parmaklarını şaklattı ve bir video küpteki bir dansçı gibi kolunu bir o kalçasına bir diğerine vurdu. “Aynen. Yaşça büyük,&nbsp;yasa dışı bir sevgili. Tam Britt’ime göre.”</span></p>

    <p><span class="font1">“Sıradaki elbise lütfen,” dedim.</span></p>

    <p><span class="font1">Korbie kabinin kapısının arkasında gözden kaybolunca cep telefonumu aldım. Calvin’in mesajı bekliyordu.</span></p>

    <p><span class="font1"><i>Bu akşam seni görebilir miyim ?</i></span></p>

    <p><span class="font1"><i>Aklından ne geçiyor?</i></span> <span class="font1">diye cevap yazdım.</span></p>

    <p><span class="font1"><i>On bir civarı gizlice tüymek. Mayonu da getir, içkilerle birlikte jakuzide bekleyen adam ben olacağım.</i></span></p>

    <p><span class="font1">Versteeg’lerin arka bahçelerinde bir havuzları ve bir jakuzileri vardı ve her ne kadar akşamı Calvin le geçirmek istesem de bu gizli&nbsp;saldı gece yarısı buluşmaları için harcanan ekstra çabadan sıkılmıştım.</span></p>

    <p><span class="font1">Calvin, henüz Korbie’nin bizden haberinin olmaması gerektiğini söylemişti. Kimsenin haberi olmamalıydı. Beni ilişkimizi gizli tutmanın heyecan verici olduğuna ikna etmişti. Ona artık on yedi&nbsp;yaşında olduğumu, sırları ve oyunları aştığımı söylemek istemiştim.&nbsp;Ama yanlış anlamasından çekiniyordum. Sonuçta o neredeyse on&nbsp;dokuz yaşındaydı. Ona ilişki tavsiyesi vermek bana düşmezdi.</span></p>

    <p><span class="font1">Korbie soyunma kabininden, “Mesaj yazdığını duyabiliyorum,” diye seslendi. Denediği yeni tuvaletin fermuarını çektiğini duydum.&nbsp;“Bütün dikkatini bana vermen gerekiyor. Ah! Neden adam gibi&nbsp;bir alışveriş merkezimiz yok. Adam başına on McDonald’s düşerken bir Macy’s mağazamızın olmamasına bayılıyorum. Tuvaletimi&nbsp;internetten sipariş etmek zorunda kalacağım.”</span></p>

    <p><span class="font1">Gitmeyeceğimi bile bile baloyu düşünmek zordu. Aslında gitmek istiyordum ama Calvin ilişkimizi açığa çıkarmaya hazır değildi.</span></p>

    <p><span class="font1">Canımı sıkan baloya gitmemem ve balonun beraberinde getirdiği her tür kızsal eğlenceden mahrum kalacağım gerçeğine odaklanmak yerine, kendimi olumlu düşünmeye zorladım. Ben</span></p>

    <p><span class="font1">Calvin Versteeg’le çıkıyordum. Hayatımın aşkıyla. Ve olaya geniş açıdan bakınca, saçma sapan bir okul dansı da neydi?</span></p>

    <p><span class="font1">Okul çıkışında boş bir sınıfa gizlice girip hademenin koridorda temizlik arabasını ittiğini duyana kadar öpüşüp koklaşmamızın üstünden saatler geçmişti. Gülümsememi bastırmak için&nbsp;dudağımı ısırdım. Calvin ile birbirimizi çocukluktan beri tanırdık.&nbsp;Onu görmediğim gün sayılıydı. Eskiden atkuyruğumu çekip bana&nbsp;“küçük Britt” derdi. Şimdiyse konuşurken parmağını yanağımda&nbsp;dolaştırıyor, çalıntı anlar ve yasak buluşmalarda beni öpüyordu.</span></p>

    <p><span class="font1">İtiraf etmeliydim ki heyecan vericiydi.</span></p>

    <p><span class="font1">Bazen.</span></p>

    <p><span class="font1">Ve bir de diğer zamanlar vardı.</span></p>

    <p><span class="font1">Önceki hafta Calvin in en yakın arkadaşı Dex Vega’nın, takımın antrenmanı tamamlamasından çok sonra, bizi beyzbol sahasının&nbsp;arkasında oynaşırken yakaladığı zamanlar gibi. Sırtım Calvin’in&nbsp;kamyonetinin şoför kapısına yaslıydı ve Calvin aramızda hiç boşluk&nbsp;bırakmadan üstüme eğilmişti.</span></p>

    <p><span class="font1">Dex çok yaratıcı olmadığı için klasik, “Kendinize bir oda bulun,” yorumunu yaptı. Calvin’le birlikte koşuyordu ve engelli koşuda çok&nbsp;iyiydi. Ama her konuda o kadar iyi olduğu söylenemezdi.</span></p>

    <p><span class="font1">“O yoldan geçtik,” dedi Calvin bana göz kırparak. Calvin’in onunla en yakın arkadaşının önünde tartışmamdan hoşlanmayacağını biliyordum ama birlikte olmamıştık.</span></p>

    <p><span class="font1">Dex beni baştan ayağa süzdü. Ve bana sırıtışı kendimi çok ucuz hissetmeme neden oldu. “Bir kız arkadaşının olmadığını sanıyordum, Versteeg.”</span></p>

    <p><span class="font1">Şimdilik ilişkimizi saklamak konusunda anlaştığımızı biliyordum ama bu ilişkimizi nihayet ortaya çıkarmak için kusursuz bir fırsat değil miydi? Calvin neden en yakın arkadaşına yalan söyleme&nbsp;ihtiyacı duyuyordu? Ve neden benden en yakın arkadaşıma yalan&nbsp;söylememi istiyordu? Calvin kimseyle ciddi bir ilişkiye girmeyecek&nbsp;biri olarak ün yapmıştı ve hiç ciddi bir kız arkadaşı olmamıştı ama&nbsp;bu farklıydı. Ben farklıydım. Calvin beni önemsiyordu.</span></p>

    <p><span class="font1">Bundan emindim. Keşke kendimi ikna etmek için çabalıyor gibi hissetmeseydim.</span></p>

    <p><span class="font1">“Yok,” dedi Calvin.</span></p>

    <p><span class="font1">Gülüştüler, birbirlerine dostça birer yumruk indirdiler ve karmaşık hareketlerle el sıkıştılar.</span></p>

    <p><span class="font1">“Ahbap, saçların birbirine girmiş,” dedi Dex.</span></p>

    <p><span class="font1">Dex haklıydı. Calvin in gür kahverengi saçlarıyla oynuyordum ve uçları göğe bakıyordu.</span></p>

    <p><span class="font1">Calvin in gülüp geçeceğini sandım ama arabanın yan aynasına bakmak için eğildi ve “Lanet olsun, Britt, annemlerle akşam yemeği&nbsp;yiyeceğim,” dedi. Ve boş bir çabayla saçlarını yatıştırmaya çalıştı.</span></p>

    <p><span class="font1">“Ne olmuş? Akşam yemeğinden önce duş almayacak mısın zaten,” dedim. Calvin ve Dex kendimi görünmez hissetmeme neden&nbsp;olurken, sessiz kalmaktan sıkılmıştım.</span></p>

    <p><span class="font1">“Babam gibisin, bana sürekli ne yapmam gerektiğini söylüyorsun,” diye yakındı. “Sen öpüşmekten şaşma, olur mu? İyi olduğun kısım o.”</span></p>

    <p><span class="font1">Dex keyifli bir homurtu çıkarıp uzaklaştı.</span></p>

    <p><span class="font1">Calvin le baş başa kalınca, suçlayıcı bir tavırla, “Neden Dex’in seks yaptığımızı düşünmesine izin verdin?” diye sordum.</span></p>

    <p><span class="font1">“Çünkü bebeğim,” dedi kolunu omzuma atarak, “artık her an yapabiliriz.”</span></p>

    <p><span class="font1">“Ab, öyle mi? Çok komik çünkü ben beklemek istiyorum, bunu bana ne zaman söyleyecektin?”</span></p>

    <p><span class="font1">Sorumu gülerek geçiştirdi ama ben şaka yapmıyordum. Cevabını gerçekten duymak istiyordum.</span></p>

    <p><span class="font1">“Söyle Bay Bagshawe’a, eğer gizli ilişkinizi ele vermemi istemiyorsa, bir sonraki sınavda beni biraz kollasın.” Korbie kıs kıs gülerek beni daldığım anılardan uyandırdı.</span></p>

    <p><span class="font1">Benden cevap alamayınca, “Alınmadın, değil mi?” diye ekledi. “Sadece şaka yapıyorum. Bay Bagshawe’la olmadığım biliyorum.&nbsp;Sen biriyle çıktığım benden asla gizlemezsin”</span></p>

    <p><span class="font1">Pekâlâ, bu kadarı yeterdi. Kararımı verdim. Regl olduğum sonucuna varmayacağım umarak Calvin’e, <i>Bu akşam yüzmek yok</i>,&nbsp;yazdım. Haftalardır çıkıyorduk ve onu hiçbir erkeği tanımadığım&nbsp;kadar iyi tanısam da henüz bana regl sancılarım için ağrı kesici&nbsp;ve sıcak su torbası getirmesini isteyeceğim noktaya gelmemiştik.</span></p>

    <p><span class="font1"><i>Seni ne zaman bikinili göreceğim</i></span> <span class="font1">? yazdı. <i>Askılarını çözebileceğim bir bikini</i>...</span></p>

    <p><span class="font1"><i>Bizi insanlara söyleyebileceğin zaman</i></span><span class="font1">, yazdım. Parmağım gönder tuşunun üstünde hareketsiz kaldı.</span></p>

    <p><span class="font1">Sonunda mesajı sildim. Erkek arkadaşımı manipüle etmeyecektim. Artık on yedi yaşındaydım, oyun çağımı çoktan geçmiştim.</span></p>
  </div>
</body>
</html>
