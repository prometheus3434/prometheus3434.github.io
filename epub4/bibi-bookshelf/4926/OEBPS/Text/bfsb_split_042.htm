<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_72"><a class="calibre20 pcalibre pcalibre1" id="_Toc412929078"></a><a class="calibre20 pcalibre pcalibre1" id="bookmark50"></a><span class="font3"><span class="calibre9">OTUZ YEDİNCİ BÖLÜM</span></span></h1>

    <p><span class="font1">Ateşe iyice sokuldum ve parmaklarımı birbirine sürterek yeniden his kazanmalarını bekledim. Biraz dinlenmek hayli cazip bir düşünceydi ama dakikaların birbirini kovaladığım biliyordum. Bütün&nbsp;gece burada oturamazdım. Jude’u oradan çıkarmalıydım. Bir engeli&nbsp;aşmıştım ama henüz işim bitmemişti.</span></p>

    <p><span class="font1">Idlewilde’ın duvarları arasında yaşananları düşününce içim ürperdi. Calvin haritayı ele geçirene dek vazgeçmeyecekti. Jude’un&nbsp;canım yakmanın, onu pes ettirmenin bir yolunu mutlaka bulurdu.&nbsp;Biraz daha beklersem çok geç olmasından korkuyordum.</span></p>

    <p><span class="font1">Ve sonra aklıma bir plan geldi. Şaşkınlık içinde dikildim. Jude ön ya da arka kapıyı kullanmadan Idlewilde’a girmenin bir yolunu bulmuştu. Ben de onun kullandığı girişi kullanacaktım. Tek&nbsp;yapmam gereken onu bulmaktı.</span></p>

    <p><span class="font1">Sıcağın tadını birkaç dakika daha çıkardıktan sonra kendimi beni bekleyen soğuğa hazırlayıp hendekten dışarı tırmandım. Kulübenin etrafım dolaştım ve bir pencereden diğerine koşup hepsini&nbsp;tek tek açmayı denedim. Birinin kilidi açık olmalıydı. Jude başka&nbsp;türlü içeri giremezdi. Ve sonra kulübenin bir köşesini daha dönünce&nbsp;Jude’un içeri nereden girdiğini buldum. Bodrumun camlarından&nbsp;biri kırıktı.</span></p>

    <p><span class="font1">Pencerenin hizasına eğildim. Jude’un kullandığı aletler ayağımın dibinde duruyordu. Büyük bir taş ve bir parça odun. Jude camı&nbsp;taşla kırmış ve sivri dişler misali çerçevede kalan cam kırıklarını&nbsp;odunla iterek temizlemişti.</span></p>

    <p><span class="font1">Kafamda Idlewilde’ın yerleşim planını canlandırdım. Merdivenlerin başında kalan yatak odası, kulübenin karşı tarafındaydı. Jude kulübeyi bir süre gözleyip benim ve Calvin’in konumunu iyice&nbsp;öğrendikten sonra, camın kırılma sesini duyma şansımızı asgariye&nbsp;indirmek için, içeri bizden olabildiğince uzak bir noktadan girmişti.</span></p>

    <p><span class="font1">Akıllıca bir plandı. Aynı zamanda Jude’a ulaşmak için kulübenin neredeyse bütün odalarının önünden geçmemi gerektirecekti. Tabii önce Calvin’e yakalanmazsam.</span></p>

    <p><span class="font1">Bodrum katının ürpertici karanlığında hızla ilerledim. Bodrum merdivenlerinin en üst basamağına ulaşınca, kapıyı hafifçe aralayıp mutfağa baktım. Işıklar sönüktü. Mutfaktan hızla geçip yemek odasına girdim ve bir duvarın dibine çöküp oturma odasını&nbsp;inceledim. Kanepedeki Korbie’yi görebiliyordum. Hâlâ baygındı&nbsp;ama Calvin üstüne bir battaniye örtmüştü. Aramızda en güvende&nbsp;olan Korbie’ydi. Calvin’in ona yaptığı şeye rağmen, kız kardeşini&nbsp;öldürecek raddeye geleceğini hiç sanmıyordum. Bu yüzden önce&nbsp;Jude u kulübeden çıkarıp yardım aramaya gidecek, sonra da onu&nbsp;kurtarmak için geri dönecektim.</span></p>

    <p><span class="font1">Montum ve botlarım ön kapının yakınındaydı. Onları alıp ikinci katın merdivenlerini basamaklarda kulaklarıma sağır edici gelen&nbsp;yumuşak gıcırtılar çıkararak tırmandım. Basamakların tepesindeki&nbsp;kapıya ulaşınca kulak kesildim. Hiç ses yoktu. Kapıyı açtım.</span></p>

    <p><span class="font1">Havada kesif bir kan ve ter kokusu vardı. Komodinin üstünde titrek bir alevle yanmaya devam eden mum yatağın üstünde hareketsiz yatan karaltıyı cılız bir ışıkla aydınlatıyordu. Jude’un kolları&nbsp;ve bacakları bağlı olmasına rağmen gevşek görünüyorlardı. Yana&nbsp;düşmüş başı sağlam omzuna değecek kadar eğikti. Dehşet verici&nbsp;bir an, öldüğünü sandım. Ama yaklaşınca göğsünün inip kalktığını&nbsp;gördüm. Uyuyordu. Ya da baygındı. Çarşaflardaki kan miktarına&nbsp;bakılırsa İkincisi olması daha olasıydı.</span></p>

    <p><span class="font1">Aceleyle yatağın yanına gidip çarşafı açtım. Pencere kapalıydı ama içerisi serindi. Yeni bir titreme nöbetine girmesini istemiyordum ama onu sarsarak uyandırmaya mecburdum. Ancak çarşafı&nbsp;kaldırınca öğürme isteğiyle doldum. Kana bulanmış çarşafların&nbsp;nedeni açığa çıkmıştı.</span></p>

    <p><span class="font1">Tüyler ürpertici tablo içimi kaldırmaya yetmişti. Kusma isteğimi bastırmak için elimi ağzıma kapadım. Jude’un göğsü kıpkırmızı&nbsp;yarık izleri ve su kabarcıklarıyla kaplıydı. Ancak vücudundaki izler,&nbsp;göz çevresindeki şişlikler ya da elmacık kemiklerinin üstündeki&nbsp;yarıkların yanında hafif kalıyordu. Burnunun kemer kısmındaki&nbsp;yeni eğrilmiş kemiğin etrafında mor bir balon gibi kabarmış bir&nbsp;şişkinlik vardı. Nefesinin yumuşak hırıltılarla çıkması burnunun&nbsp;kırıldığına dair bir diğer kanıttı. Sadece ağzına dokunulmamıştı&nbsp;ama elbette Calvin’in onun ağzına zarar vermek istemeyeceğini&nbsp;düşündüm acıyla. Jude’u konuşturmaya ihtiyacı vardı. Haritaya&nbsp;ihtiyacı vardı.</span></p>

    <p><span class="font1">“Britt?”</span></p>

    <p><span class="font1">Jude’un cifiz sesini duyunca, elini sımsıkı tuttum. “Evet, benim. İyi olacaksın. Yanındayım. Her şey yoluna girecek,” dedim kararlılıkla. Onu durumunun ne kadar kötü olduğundan haberdar&nbsp;etmeye gerek yoktu.</span></p>

    <p><span class="font1">“Calvin nerede?”</span></p>

    <p><span class="font1">“Bilmiyorum. Her an geri dönebilir bu yüzden elimizi çabuk tutmalıyız.”</span></p>

    <p><span class="font1">“Tanrıya şükür, sen iyisin,” diye mırıldandı. “Seni tekrar içeri mi aldı?”</span></p>

    <p><span class="font1">“Hayır. Beni ölüme terk etti.” Sesim çok zayıf çıkmıştı. “Bodrum penceresinden geldim.”</span></p>

    <p><span class="font1">“Dayanıklı, kararlı Britt,” diye iç geçirdi. “Bir yolunu bulacağını biliyordum.”</span></p>

    <p><span class="font1"><i>Ben dayanıklı falan değilim</i></span><span class="font1">, demek istedim, <i>ikimizin de öleceğinden korkuyorum.</i> Ama şu anda Jude’un benim güçlü olmama ihtiyacı vardı. Onun için güçlü olacaktım. “Durumun ne kadar&nbsp;kötü? Turnikeye ihtiyacın var mı?” Omzundaki bandajdan şaşırtıcı&nbsp;miktarda kan sızıyordu. Kampta turnikenin nasıl yapılacağını öğrenmiştim ama doğru hatırladığımdan emin değildim. Jude bana&nbsp;tarif edebilirdi.</span></p>

    <p><span class="font1">“Hayır,” dedi boğuk bir sesle. “Sadece sıyırdı. Tıpkı istediği gibi.”</span></p>

    <p><span class="font1">Ona dik dik baktım. “İyi nişan alıyor,” dedim sonunda.</span></p>

    <p><span class="font1">“Pek çok katil gibi.”</span></p>

    <p><span class="font1">içimden esprisine gülmek gelmedi. “Bir buçuk kilometre uzakta bir kulübe daha var. Şansımız varsa evde birini buluruz. Yoksa da&nbsp;kapıyı kırıp içeri girer ve telefonla polisi ararız.” Sesime kattığım&nbsp;özgüvenle gurur duysam da beynimi bulandıran bir kaygım vardı.&nbsp;Jude yürüyecek durumda değildi. Özellikle bu kadar düşük bir ısıda.</span></p>

    <p><span class="font1">Hırpalanmış yüzünün her yanından yansıyan acısına rağmen kafasını çevirmeyi ve gözlerime bakmayı başardı. “Sana ne kadar&nbsp;müthiş olduğunu söylemiş miydim? Sen tanıdığım en akıllı, en&nbsp;cesur ve en güzel kızsın.”</span></p>

    <p><span class="font1">Mırıldandığı bu sevgi sözcükleri gözlerimin yaşarmasına neden oldu. Burnumu elimin tersiyle sildim ve başımı hevesle sallayarak özgüven sergilemeye çalıştım. Bakışlarımdan okumasını istemediğim için, gerçek duygularımı -çaresizlik, umutsuzluk ve&nbsp;korku- aklımdan çıkardım.</span></p>

    <p><span class="font1">“Buradan çıkacağız,” dedim bileklerindeki düğümleri kurcalarken. Önce ellerini çözdüm ve iplerin teninde açtığı yaralan görünce elimde olmadan nefesimi tuttum. Sonra biri bir tenis topu gibi&nbsp;şişmiş ayak bileklerine geçtim.</span></p>

    <p><span class="font1">“Britt,” dedi gözlerini kapatarak. Ve telaş içinde enerjisinin hızla tükendiğini fark ettim. “Beni bırak. Yardım çağır. Seni burada&nbsp;bekleyeceğim.”</span></p>

    <p><span class="font1">“Seni Calvin’le bırakmam,” dedim kararlı bir sesle. “Sana ne yapacağını kim bilebilir? Zamanında dönemeyebilirim.”</span></p>

    <p><span class="font1">“Yürüyemem. Kurtulmaya çalışırken ayak bileğimi incittim. Sanırım burktum. Benim için endişelenme. Calvin bir süre dönmeyeceğini söyledi.”</span></p>

    <p><span class="font1">Bunu o kadar ikna edici bir tavırla söylemişti ki bir an ona inanacak gibi oldum. Ama Jude’u çok iyi tanıyordum. Kendini&nbsp;kurtarmaktan vazgeçmişti. Beni ikna etme çabası, Calvin dönmeden gitmemi sağlamak içindi. Ve Calvin’in çok kısa süre içinde&nbsp;döneceğinden hiç şüphem yoktu. Calvin, Jude’u birkaç dakikadan&nbsp;fazla rahat bırakmazdı.</span></p>

    <p><span class="font1">“Çarşaftan bir kızak yapacağım. Seni buradan sürükleyerek götüreceğim.”</span></p>

    <p><span class="font1">“Basamaklardan aşağı mı?” dedi başını sallayarak. “Buradan asla çıkamam. Git, yardım bul. Calvin komodine bir silah bıraktı.&nbsp;Onu da yanına al.”</span></p>

    <p><span class="font1">Çekmeceyi açıp silahı cebime yerleştirdim. Kullanmam gerekmeyeceğini umuyordum ama gerekirse, Calvin’i vuracaktım. Bu kez tereddüt etmeyecektim.</span></p>

    <p><span class="font1">“Haydi, sana botlarını giydirelim,” dedim ve sol ayağını elimden geldiğince yumuşak hareketlerle botun içine soktum. Bot şiş bileğine değince, önce derin bir nefes aldı, sonra taş kesildi. Gözleri kapalıydı ve bu kez tekrar açmadı. Nefesi sığ ve düzensiz bir&nbsp;ritme girmişti.</span></p>

    <p><span class="font1">Bayılmıştı.</span></p>

    <p><span class="font1">Kaderin bu kadar büyük bir cilvesine hazırlıksızdım, içim çekildi. Ama kolay kolay pes etmeyecektim. Jude’u buradan çıkaracaktım.&nbsp;Santim santim sürüklemem gerekse bile.</span></p>

    <p><span class="font1">Gömleğinin düğmelerini ilikledim ve sağ ayağım diğer bota soktum. Bacaklarım tutup onu yatağın kenarına doğru ancak birkaç&nbsp;santim çekebildim. Parmaklarımı kot pantolonunun kemerine takıp&nbsp;ağırlığımı vererek kendimi arkaya çekince, biraz ilerleme kaydedebildim. Sonunda lastikli çarşafın kenarlarını altından kurtarıp&nbsp;onu bir dizi yorucu çekiştirme ve kaldırmanın sonucunda yataktan&nbsp;indirmeyi başardım. Vücudu yere bir gümbürtüyle inince, baygın&nbsp;olmasına ilk kez memnun oldum. Hiçbir şey hissetmemişti.</span></p>

    <p><span class="font1">İnledi.</span></p>

    <p><span class="font1">En azından bilinçli olarak bir şey hissetmemişti.</span></p>

    <p><span class="font1">Yüzümden ter fışkırırken onu yerde var gücümle sürüklemeye başladım. Calvin in o kapının arkasında bir yerde olduğunu bilerek&nbsp;arkamdaki girişe baktım ama başka çıkış yolu yoktu. Jude’u ikinci&nbsp;kat penceresinden aşağı atamazdım.</span></p>

    <p><span class="font1">Bir dakika durup kendi çizmelerimi ve montumu giydim.</span></p>

    <p><span class="font1">Sakinleşmek için son kez derin bir nefes aldım.</span></p>

    <p><span class="font1">Ve kapıyı açtım.</span></p>
  </div>
</body>
</html>
