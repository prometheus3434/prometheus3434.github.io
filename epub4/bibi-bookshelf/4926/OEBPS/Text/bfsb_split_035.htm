<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_59"><a class="calibre20 pcalibre pcalibre1" id="_Toc412929071"></a><a class="calibre20 pcalibre pcalibre1" id="bookmark41"></a><span class="font3"><span class="calibre9">OTUZUNCU BÖLÜM</span></span></h1>

    <p><span class="font1">Calvin bana akşam yemeği için tavuk suyuna çorba ve ekmek getirdi. Sonra da Korbie’yi uyandırmaya gitti. Arkadaşımı en üst&nbsp;basamakta görünce kendimi tutamadım. Akşam yemeğimin durduğu&nbsp;tepsiyi telaşla bir kenara bırakıp battaniyeleri üstümden attım ve&nbsp;ona koştum. Son hızla ona doğru gittiğimi görünce Korbie’nin&nbsp;uykulu ve uyuşuk bakışları aydınlandı. Onu kollarımla sardığımda,&nbsp;Korbie yüksek sesle hıçkırıyordu.</span></p>

    <p><span class="font1">“Öleceğim sandım,” diye inledi. <i>“Senin</i> öldüğünden emindim.”</span></p>

    <p><span class="font1">“Ölen yok,” dedi Calvin. Duygu gösterimiz karşısında gözlerini devirdiğini neredeyse duyabiliyordum.</span></p>

    <p><span class="font1">“Hiç yiyecek yoktu,” dedi Korbie. “Beni o kulübede ölüme terk ettiler. Ve Calvin beni bulmasaydı ölmüştüm.”</span></p>

    <p><span class="font1">“Elbette seni buldum,” dedi Calvin.</span></p>

    <p><span class="font1">“Ace bana sana iki tahıllı gofret ve bir matara su bıraktığım söyledi. Bıraktı, değil mi?”</span></p>

    <p><span class="font1">Korbie’nin ağabeyine attığı kısa ve suçlu bakış, anlatırken o kısmı atladığının göstergesiydi. “Evet ama o bir şey sayılmaz ki!&nbsp;İki güne yetmedi. Ayrıca tahıllı gofretler bayattı ve onları yemek&nbsp;için kendimi zorlamak zorunda kaldım.”</span></p>

    <p><span class="font1">Korbie’nin melodramı beni ilk kez rahatsız etmedi. Onu daha sıkı kucakladım. “Hayatta ve güvende olduğun için o kadar mutluyum ki.”</span></p>

    <p><span class="font1">“Calvin ve ben polisi aramaya çalıştık ama hat kesik ve Calvin in telefonu çekmiyor,” diye anlattı Korbie. “Bu yüzden Calvin, Shaun ve Ace’i kendisi bulup buraya getirecek. Kendi işini kendi&nbsp;görecek, değil mi, Calvin? Onlar yaya, Calvin’in ise kar kızağı&nbsp;var. Calvin’e planlarının dağdan inmek ve araba çalmak olduğunu&nbsp;anlattım. Bu yüzden yarın ilk iş çıkıp yolları tarayacak. Bu iş yanlarına kalmayacak.”</span></p>

    <p><span class="font1">Afallamış bir halde, “Ama Shaun...” dedim.</span></p>

    <p><span class="font1">“Onları yakalamak için tüm imkânlarımı kullanacağım,” dedi Calvin. “Kesin olan bir şey var: Teton Dağları’ndan inemeyecekler.&nbsp;Tabii cipimin arkasına bağlı olmadıkları sürece.”</span></p>

    <p><span class="font1">Calvin’e gözlerimi/kırpıştırarak baktım. Neden Shaun hayattaymış gibi konuşuyordu? Shaun’u vurup cesedini yakmıştı. Kendi gözümle görmüştüm.</span></p>

    <p><span class="font1">“Calvin kar motorunu yolun kenarında terk edilmiş halde bulmuş. Ne büyük şans değil mi?” diye devam etti Korbie. “Anahtarlar kontağın üstündeymiş. Bir de telsizi varmış. Calvin motorun bir&nbsp;park korucusuna ait olduğunu düşünüyor. Yardım çağırmak için&nbsp;telsizi kullanmayı denemiş ama ne yazık ki bozukmuş.”</span></p>

    <p><span class="font1">“Şans,” diye tekrarlarken, sırtımdan aşağı bir ürperti indi. Calvin motoru korucu kulübesinden almıştı. Kız kardeşinin hatasını neden düzeltmiyordu? Neden yalan söylüyordu?</span></p>

    <p><span class="font1">Yoksa Calvin, Shaun u öldürmemiş gibi mi yapacaktı? Polis onu mutlaka anlardı. Shaun bir suçluydu. Ve her halükârda, Calvin&nbsp;Shaun’u nefsi müdafaa için öldürmüştü.</span></p>

    <p><span class="font1">Ama işin aslı öyle değildi.</span></p>

    <p><span class="font1">Jude’un bana sayısız kez hatırlattığı gibi, Calvin tetiği çektiği sırada Shaun silahsızdı.</span></p>

    <p><span class="font1">Yatağa uyuşmuş bir halde girdim ama nedeni soğuk değildi. Calvin gece boyunca beni dikkatle gözlemiş ve sözüne sadık kalarak vücut&nbsp;ısım güvenli bir seviyeye ulaşana kadar uyumama izin vermemişti.&nbsp;Calvin’in kapıların kilitlerini kontrol edişini izlerken bile karanlıktan&nbsp;ve ben uyurken içeri girmeyi deneyebilecek şeylerden -kişilerdenkorkuyordum. Jude dışarıda, ormandaydı. Ve sürgülü bir kapı hızım&nbsp;keserdi ama onu durdurmazdı. Geleceği, katil olduğunu ispatlayan&nbsp;kanıdan yok etmesine bağlıydı, içimden bir ses Jude’un çok kararlı&nbsp;davranacağını söylüyordu.</span></p>

    <p><span class="font1">Calvin beni ikinci katta, merdivenin başındaki ayı temalı odaya yerleştirdi. Daha önceki Idlewilde ziyaretlerimde de bu odada kalmıştım. Bayan Versteeg odaları belirli bir temayla döşemişti ve&nbsp;benimkinde ayı desenli bir örtüsü olan direkli bir karyola, yapay&nbsp;ayı postundan bir hah ve duvarlarda çerçeveli ayı fotoğrafları vardı.&nbsp;Fotoğraflardan birinde iki yavrusuyla oynayan bir anne ayı vardı&nbsp;ama diğeri dişlerini göstererek kükreyen bir bozayıya aitti. Keşke&nbsp;Korbie’nin balık temalı odasında kalıyor olsaydım. Önceki geceki&nbsp;bozayı karşılaşmasını hatırlamak istemiyordum... ya da sonrasında...&nbsp;ağacın altında... Jude’la yaşananları.</span></p>

    <p><span class="font1">Yatağıma uzanıp Calvin’in alt kattan gelen ayak seslerini dinledim. Her tür yabancı sesi duyabilmek için televizyonu açmıyordu. Ayrıca içerideki ışıkları söndürürken kulübenin bütün girişlerinde&nbsp;spot lambası gibi parlayan dış lambaları açık bırakmıştı. Bana hiç&nbsp;kimsenin kulübeye görünmeden yaklaşamayacağına yemin etmişti.</span></p>

    <p><span class="font1">Tam uykuya dalarken, kapım tıkladı.</span></p>

    <p><span class="font1">“Cal?” diye seslenerek hızla doğruldum ve yatak örtüsünü çeneme kadar çektim.</span></p>

    <p><span class="font1">Kapıyı araladı. “Uyandırdım mı?”</span></p>

    <p><span class="font1">Rahat bir nefes aldım. “Hayır, içeri gel.” Elimi yatağın üstüne, yanıma vurdum.</span></p>

    <p><span class="font1">Işığı açmadı, “iyi olduğundan emin olmak istedim.”</span></p>

    <p><span class="font1">“Biraz korkuyorum ama senin yanında güvende hissediyorum.” Jude kadar becerikli ve kararlı bir adam olan Calvin onu cebinden&nbsp;çıkarırdı. Jude, Idlewilde’ı bulup zorla içeri girmeyi denese bile,&nbsp;Calvin onu durdururdu. Bunlar kendi kendime tekrarladığım sözlerdi.</span></p>

    <p><span class="font1">Calvin, “Kimse içeri giremez,” diyerek beni tıpkı eski zamanlardaki gibi rahatlattı. Düşüncelerimi nasıl okuyacağını biliyordu.</span></p>

    <p><span class="font1">“Fazladan silahın var mı?” diye sordum. “Sence her ihtimale karşılık ben de bir silah taşımak mıyım?”</span></p>

    <p><span class="font1">Calvin yanıma oturunca karyolanın kenarı çöktü. Üstünde kırmızı ve siyah bir Highland High School eşofman üstü vardı.&nbsp;Geçen yıl bu üstü defalarca ödünç almış, uyurken Calvin in sıcak&nbsp;ve tuzlu kokusunu içime çekebilmek için yatağa onunla girmiştim.&nbsp;Calvin sekiz ay önce Stanford’a gitmek için evden ayrıldığından&nbsp;beri ne Calvin i ne de üstündekini görmüştüm. Yerine Stanford’ın&nbsp;eşofman üstünü koymaması tuhaf geldi. Belki de koymuştu ama&nbsp;kirlideydi. Ya da belki de Calvin geçmişten ve onun için anlamı&nbsp;büyük olan insanlardan vazgeçmeye hazır değildi. Bu rahatlatıcı&nbsp;bir düşünceydi.</span></p>

    <p><span class="font1">Bana, “Silah kullanmayı biliyor musun?” diye sordu.</span></p>

    <p><span class="font1">“İan’ın bir tabancası var ama ben hiç ateş etmedim.”</span></p>

    <p><span class="font1">“O zaman uzak dursan daha iyi olur, Britt. Sana bir özür borçluyum.” Durdu ve bakışlarını kucağına indirip derin bir nefes&nbsp;bıraktı.</span></p>

    <p><span class="font1">Sessizliği durumu geçiştirecek ya da hazır bir cevapla bozabilirdim ama ortaya atlayıp onu kurtarmamaya karar verdim. Bunu hak etmiştim. Bu sözleri duymak için çok beklemiştim.</span></p>

    <p><span class="font1">“Seni incittiğim için çok üzgünüm. Seni incitmeyi hiç istemedim,” derken yüzü buruştu. Hızla kafasını çevirip gözyaşlarını sildi. “Arkama bakmadan kaçmışım gibi göründüğünün farkındayım. Şehri ve seni terk etmek için can atmışım gibi. İster inan&nbsp;ister inanma, üniversiteye gitmekten korkuyordum. Babam çok&nbsp;fazla baskı yapıyordu. Başarısız olmaktan korktum. Evle bağımı&nbsp;bir an önce koparıp yeni hayatımı kurmaya derhal başlamam gerekiyormuş gibi hissettim. Babamı etkilemem gerekiyordu. Ona&nbsp;okula ödediği parayı hak ettiğimi göstermeliydim. Beklentileriyle&nbsp;boy ölçüşebileceğimden emin olmak için önüme kapsamlı bir liste&nbsp;koydu.” Sesi buruktu. “Ben evden ayrılırken babamın son sözleri&nbsp;ne oldu biliyor musun? ‘Sakın evi özlemeye kalkma. Sadece korkak&nbsp;kedicikler arkalarına bakar.’ Ciddiydi, Britt. Bu yüzden Şükran&nbsp;Günü ve Noel’de eve dönmedim. Erkek olduğumu ve işler zorlaşınca koşarak eve dönmeye ihtiyaç duymadığımı ispatlamak için.&nbsp;Bir de onu görmek istemiyordum.”</span></p>

    <p><span class="font1">Calvin’in elini tutup sıktım. Neşelenmesi için çenesini kaldırıp muzip bir gülümsemeyle yüzüne baktım. “Çocukken yaptığımız&nbsp;o vudu bebeğini ve babanmış gibi yapıp sırayla iğne batırışımızı&nbsp;hatırlıyor musun?”</span></p>

    <p><span class="font1">Calvin homurdandı ama sesi duygusuzluğunu korudu. “Çekmecesinden bir çorap çalmıştım; içini pamuk topaklarıyla doldurup üstüne siyah keçeli kalemle yüz çizmiştik. Korbie iğneyi annemin&nbsp;dikiş kutusundan almıştı.”</span></p>

    <p><span class="font1">“Bizi o kadar delirtecek ne yaptığını bile hatırlamıyorum.” Calvin in çenesi kasıldı. “Yedinci sınıfta basketbol maçında bir&nbsp;serbest atışı ıskalamıştım. Eve dönünce, basket atmaya başlamamı&nbsp;söylemişti. Bin serbest atış yapmadan beni içeri almayacaktı. Dışarısı&nbsp;buz gibiydi ve üstümde forma ile şorttan başka bir şey yoktu. Sen&nbsp;ve Korbie ağlayarak pencereden seyretmiştiniz. Atışları tamamladığımda neredeyse yatma saati gelmişti. Dört saat,” diye mırıldandı&nbsp;umutsuz bir sesle. “Dört saat boyunca donmama neden oldu.”&nbsp;Şimdi hatırlamıştım. Calvin sonunda içeri girdiğinde, teni renk&nbsp;değiştirmiş, dudakları morarmıştı ve dişleri birbirine çarpıyordu.&nbsp;Tam dört saat ve Bay Versteeg oğlunu kontrol etmek için kafasını&nbsp;pencereden dışarı bir kez bile uzatmamıştı. Çalışma odasında, sırtı&nbsp;araç yolundaki basket potasına dönük halde oturup bilgisayarıyla&nbsp;uğraşmıştı.</span></p>

    <p><span class="font1">“Bana bunun için teşekkür edeceksin,” demişti Calvin in buz kesen omuzlarını sıkıca tutarak. “Bir dahaki sefere, boşa atış yok.&nbsp;Göreceksin.”</span></p>
  </div>
</body>
</html>
