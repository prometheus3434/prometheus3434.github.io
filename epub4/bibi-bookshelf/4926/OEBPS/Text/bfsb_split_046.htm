<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_78"><a class="calibre20 pcalibre pcalibre1" id="_Toc412929082"></a><a class="calibre20 pcalibre pcalibre1" id="bookmark55"></a><span class="font3"><span class="calibre9">KIRK BİRİNCİ BÖLÜM</span></span></h1>

    <p><span class="font1">Dışarıdaki sokak lambasının aydınlattığı ince yağmur taneleri yatak odamın penceresinden süzülüyordu. En azından kar yağmıyordu.</span></p>

    <p><span class="font1">Bay Versteeg’in helikopteriyle dağdan indirilmemin üstünden on gün geçmişti. Bir park korucusunun Wrangler’ımı yolda terk&nbsp;edilmiş halde bulup şerife haber verdiğini, şerifin de babama ve&nbsp;Korbie’nin ebeveynlerine Idlewilde’a hiç gidemediğimiz bilgisini&nbsp;ulaştırdığını öğrenmiştim. Bay Versteeg şerifin bir ekip kurmasını&nbsp;beklemeden iki arama kurtarma gönüllüsü bulmuş ve helikopteriyle&nbsp;bizi aramaya çıkmıştı. Bay Versteeg onu orada neyin beklediğini&nbsp;bilse, Idlewilde’a ulaşmak için bu kadar acele eder miydi acaba?</span></p>

    <p><span class="font1">Hastanede hipotermi ve sıvı kaybı tedavisi gördükten sonra, polise tam ifade vermiştim. Onlara Calvin’in haritasını nerede bulabileceklerini söylemiştim. Lauren Huntsman’ın cesedini nerede&nbsp;bulacaklarını söylemem üzerine, Bay ve Bayan Huntsman olay&nbsp;yerine gitmişti ve olay bütün yerel haber kanallarında yer bulmuştu.&nbsp;Haberleri izlemedim. Huntsman ailesini... onu hatırlamadan izlemem mümkün değildi.</span></p>

    <p><span class="font1">Idlewilde’daki o geceden sonra Korbie’yle hiç konuşmamıştık. Cep telefonu kapalıydı, o ve ailesinin şehirde olduklarından bile emin değildim. Versteeg malikânesinin ışıkları yanmıyordu.</span></p>

    <p><span class="font1">Ya da belki de bahçelerine kamp kuran basın mensuplarını geri püskürtmek için bu önlemi almışlardı.</span></p>

    <p><span class="font1">Korbie’yi tekrar gördüğümde ne diyeceğimi bilmiyordum. Polise Calvin'le ilgili her şeyi anlatmıştım. Korbie’nin bunu bir&nbsp;hıyanet olarak gördüğünü biliyordum. Bütün ailesi gibi. Benim&nbsp;yüzümden Calvin’in bütün sırları ortaya serilmişti.</span></p>

    <p><span class="font1">Jude’a gelince, kendime onu merak etme izni bile vermiyordum. Kanamak ve harap bir halde, yetersiz bir donanımla ormana kaçmıştı. Hava şartları, açlık ve yakalanma tehlikesiyle karşı karşıyaydı. Hayatta kalma ihtimali çok düşüktü. Belki de bundan birkaç&nbsp;hafta sonra bir dağcı donmuş cesedine denk gelecek ve öldüğünü&nbsp;haberlerden öğrenecektim. Gözlerimi sıkıca kapayıp zihnimi boşalttım. Merak etmek can acıtıyordu.</span></p>

    <p><span class="font1">Yatmadan önce bir şeyler atıştırmak için alt kata inince, ağabeyim Ian’ı mutfak tezgâhının başında fiştik ezmeli sandviç yerken bulup sevindim. Ian ve ben genelde çok kavga ederdik ama eve&nbsp;döndüğümden beri bana hiç olmadığı kadar iyi davranıyordu ve&nbsp;bu gece varlığı bana ilaç gibi gelecekti.</span></p>

    <p><span class="font1">İan üzerine üstünkörü fiştik ezmesi sürüp ikiye katladığı yeni bir ekmek dilimini ağzına tıktı. “Sen de ister misin?” dedi ağzı&nbsp;doluyken.</span></p>

    <p><span class="font1">Başımı evet der gibi salladım ama kendi sandviçimi kendini yapmak için kavanozu ve bıçağı aldım. Fıstık ezmesini özenle ekmeğin üstüne yayarken, lan beni bariz bir şaşkınlıkla izledi.</span></p>

    <p><span class="font1">“Demek nasıl yapıldığını biliyorsun,” dedi.</span></p>

    <p><span class="font1">“Melodramı kes.”</span></p>

    <p><span class="font1">Gözlerini abartılı bir hayretle kocaman açarak, “Babam bugün çamaşırlarını kendin yıkadığım söyledi. Doğru mu?” dedi. “Kimsin&nbsp;sen ve kardeşime ne yaptın?”</span></p>

    <p><span class="font1">Gözlerimi devirdim ve tezgâhın üstüne oturdum. “Son zamanlarda söylemediysem diye söylüyorum, ağabeyim olduğun için çok mutluyum.” Şefkatle başını okşadım. “Bana hakaret ettiğin&nbsp;zamanlarda bile.”</span></p>

    <p><span class="font1">“Film seyretmek ister misin?”</span></p>

    <p><span class="font1">“Önce dişlerini fırçalarsan, evet. Nefesinin fıstık ezmesi ve patlamış mısır kokması iğrenç.”</span></p>

    <p><span class="font1">İç geçirdi. “Tam da değiştiğini düşünmeye başlamıştım.” Televizyonun karşısındaki armut koltuklara yerleştik ve lan&nbsp;kumandanın düğmesine bastı. Saat on haberleri yayındaydı.</span></p>

    <p><span class="font1">Bir haber muhabiri, “Calvin Versteeg dört farklı cinayette ve iki cinayete teşebbüsten Teton İdari Bölgesi Islahevinde tutuluyor. Kaynaklar Versteeg’in, duruşmaya çıkma ihtimalinin düşük&nbsp;olduğunu belirtiyorlar. Tutuklanmasından hemen önce intihara&nbsp;teşebbüs etmesi nedeniyle ciddi beyin hasarı olduğu ve uygun&nbsp;tedavi için zihin hastalıkları hastanesine sevk edileceği bildiriliyor.”&nbsp;lan bana endişeli bir bakış atarak, “Kapatmamı ister misin?” dedi.&nbsp;Ona sessiz olmasını işaret ederek öne eğildim ve haber kanalının yayına başladığı video görüntülerine odaklandım. Görüntülerde Calvin bir tekerlekli sandalyeyle ıslahevine sokuluyordu.&nbsp;Haber muhabirleri ve kameramanlar, ona polisin izin verdiği ölçüde&nbsp;yaklaşmak için birbirileriyle yarışıyor, bir yandan fotoğraf çekip&nbsp;bir yandan da mikrofonlarını uzatıyorlardı ama benim dikkatim&nbsp;kalabalığın dış kısmında duran bir adama kaymıştı.</span></p>

    <p><span class="font1">Üstünde kaz tüyü bir mont ve yeni gibi duran, koyu renk bir kot pantolon vardı. Avuçlarım terlemeye başladı. Başını öne eğdiği&nbsp;için yüzü net görüntülenmemişti.</span></p>

    <p><span class="font1">Muhabir anlatmayı sürdürdü. “Versteeg geçen yıl Pocatello Lisesi’nden mezun olmuş ve ailesi ile arkadaşlarına bu yıl Stanford&nbsp;Üniversitesi’ne başlayacağım söylemişti. Stanford öğrenci kabul&nbsp;ofisi, Versteeg’in başvurusunu doğruladı ama kabul edilmediğini&nbsp;bildirdi. Calvin Versteeg’in yeminli mali müşavir olan babası ve&nbsp;avukat annesi henüz bir açıklama yapmadı, ilkokuldan beri Versteeg’le aynı okula devam eden, Highland Lisesi son sınıf öğrencilerinden Rachel Snavely'yle röportaj yaptık Snavely, ‘Calvin in o&nbsp;kızları öldürdüğüne inanamıyorum. O kimsenin canım yakmazdı.&nbsp;O harika biriydi. Geçen yaz evlerinde bir havuz partisine gittim.&nbsp;Kusursuz bir beyefendiydi,’ açıklamasını yaptı.”</span></p>

    <p><span class="font1">“Artık kapatabilirsin,” dedim sersemlemiş bir halde ayağa kalkarken.</span></p>

    <p><span class="font1">İan uzaktan kumandanın düğmesine bastı. “Bunu görmek zorunda kaldığın için üzgünüm, iyi misin?”</span></p>

    <p><span class="font1">Pencereye gittim. Ellerimi cama bastırıp dışarıdaki ürkütücü karardığı süzerken, gölgelerin arasından bana bakan birini görmek&nbsp;için dua ediyordum.</span></p>

    <p><span class="font1">Onu görmedim ama dışarıda bir yerde olduğunu biliyordum.</span></p>

    <p><span class="font1">Jude yaşıyordu.</span></p>

    <p><span class="font1">O akşam zaman zaman ateş bastı. Zaman zaman üşüdüm.</span></p>

    <p><span class="font1">Sabah altıda battaniyelerime dolanmış bir halde uyandım. Uyumaya çalışmaktan vazgeçip koşuya çıktım. Vücudumda çok&nbsp;fazla adrenalin ve huzursuzluk birikmişti. Gökyüzü yağmurun&nbsp;süreceğini haber veren bulutlarla kaplıydı. Esrarengiz bir şekilde&nbsp;ruh halimi yansıtıyordu.</span></p>

    <p><span class="font1">Jude’u arkada bırakma çabasıyla, kollarımı var gücümle savurarak parkın içinden koştum. Jude geri dönmeyecekti. Kafasına koyduğu şeyi yapmıştı. Mason olarak hayatı bitmişti. Büyük olasılıkla şu anda Kaliforniya’ya giden bir uçakta, Jude Van Sant’ın&nbsp;hayatına dönüyordu. Ben artık hayatında yoktum.</span></p>

    <p><span class="font1">Jude’ a kızmanın mantıksız olduğunu biliyordum. Bana verdiği sözleri tutmuştu. Ama kalbimi mantıklı olamayacak kadar kaptırmıştım. Ona ihtiyacım vardı. Biz bir takımdık. Arabayla camları&nbsp;sonuna kadar indirip radyoya avazımız çıktığı kadar eşlik ederek&nbsp;gezemeyeceğimizi bilmek, kendimi kandırılmış hissetmeme neden&nbsp;oluyordu. Hiçbir zaman bir filmin gece yarısı gösterimine kaçıp&nbsp;karanlıkta el ele tutuşamayacaktık. Hiç kar topu savaşı yapamayacaktık. Yaşadığımız onca şeyden sonra, onu iyi zamanlarda da&nbsp;tanımayı hak etmiyor muyum?</span></p>

    <p><span class="font1">Bu haksızlıktı. Nasıl olur da kendi istediği şekilde çekip gidebilirdi? Benim isteklerim ne olacaktı? Kulaklıklarımı öfkeyle çekip çıkardım ve iki büklüm eğilip nefesimi sakinleştirmeye çalıştım.&nbsp;Onun için ağlamayacaktım. Hiçbir şey hissetmiyordum. Hiçbir&nbsp;şey hissetmediğimden emindim.</span></p>

    <p><span class="font1">Onu aklımdan atmayı başarınca, bu duyguların gerçek olmadığını fark edecektim. Dehşet verici şartlarda birlikte kapana kısılmıştık ve paylaşılan bu tecrübe yüzünden, ona şiddetle bağlanmıştım. Bir gün gelecek, ağacın altındaki o geceyi hatırlayıp onu&nbsp;önemsediğim için kendime kahkahayla gülecektim. Tabii eğer o&nbsp;geceyi hatırlamayı seçersem.</span></p>

    <p><span class="font1">Bir köşeyi döndüm ve yoluma bir adam çıktı. Olduğum yerde durdum. Henüz çok erkendi ve iki yanına ağaçların sıralandığı koşu&nbsp;yoluna sabah gölgeleri vuruyordu. Üstünde deri bir pilot montu&nbsp;vardı ve omzunda bez bir çanta asılıydı.</span></p>

    <p><span class="font1">Dilim damağım kurudu ve ellerim titremeye başladı. Yıkanmıştı. Sırtında yepyeni kıyafetler vardı ve berber koltuğundan geçtiği&nbsp;belli oluyordu. Ama yeni tıraşına rağmen, zararsız görünmüyordu.&nbsp;Yüzünde minik kesikler vardı ve morluklar tamamen iyileşmemişti.&nbsp;Sabahın eğik ışığında tehlikeli görünüyordu.</span></p>

    <p><span class="font1">Kask omuzlarını sımsıkı saran ceketine bakarken pürüzsüz kıvrımlarına dokunmanın nasıl bir his olduğunu hatırlayıp ürperdim.&nbsp;Ağacın altındaki o geceyi en ince detayına kadar hatırlıyordum.&nbsp;Jude’un öpücüklerinin tadını ve kollarının arasında sıcacık ve güvende hissedişimi.</span></p>

    <p><span class="font1">Koşup kollarına atılmak istiyordum ama kendimi tuttum.</span></p>

    <p><span class="font1">“Döndün,” dedim.</span></p>

    <p><span class="font1">Bir adım yaklaştı. “Dağdan inmem dört gün sürdü. Donmaktan korktuğum için durmadım. Montunu bandaj yaptım, verdiğin için teşekkür ederim. Dağın eteklerinde önünde ATM olan bir&nbsp;dükkân buldum ve bir otelde dinlenip saklanabilmeme yetecek&nbsp;kadar para çektim. Sonrasında planım Kaliforniya’ya giden bir&nbsp;uçağa atlamaktı. Hayatımın bu sayfasını kapatıp tekrar Jude Van&nbsp;Sant olmaya hazırdım. Beni alıkoyacak bir şey yok sanıyordum.”&nbsp;Gözleri gözlerimi deliyordu. “Ama geceleri sürekli uyanıyor, tamdık&nbsp;bir yüzü bir türlü aklımdan atamıyordum.”</span></p>

    <p><span class="font1">“Jude,” diye hıçkırdım.</span></p>

    <p><span class="font1">Bir adım daha yaklaşıp ellerimi tuttu. “Sırrımı sakladın. Sana ne kadar teşekkür etsem az.”</span></p>

    <p><span class="font1">“Yaptıklarının sebebini biliyorum.”</span></p>

    <p><span class="font1">“Lauren adaleti hak ediyordu. Kimani ve Macie de ama bunu elde etmek için yaptıklarımı herkes onaylamazdı. Shaun seni ve&nbsp;Korbie’yi rehin aldı, bir polis memurunu vurdu, bir bekçiyi öldürdü ve bütün bunları yaparken ben de yanındaydım. Duruşma&nbsp;sırasında sahte bir kimlikle yaşadığım ortaya çıkardı ve bundan&nbsp;kurtulamazdım. Normal bir insan, benden ne kadar korksa yeridir.&nbsp;Beni kilit altına alırlardı.”</span></p>

    <p><span class="font1">Haklıydı. Haklı olduğunu biliyordum. Ayrıca buraya gelerek büyük bir risk aldığını da. Kendime bunun benim için -bizim&nbsp;için- büyük bir anlamı olduğunu, beni görmek için yakalanma&nbsp;riskini göze aldığını umut etme izni vermedim.</span></p>

    <p><span class="font1">“Şimdi ne olacak?” diye sordum. “Yani biz ne olacağız?”</span></p>

    <p><span class="font1">Jude’un gözlerinde bir şey değişti. Bakışlarını yere indirdi. Ve onu yanlış algıladığımı o anda anladım. İstediğim cevabı almayacaktım. Kalbimi kıracaktı. “Çok yoğun bir şey yaşadık ve şimdi&nbsp;normal hayatlarımıza uyum sağlamak zorundayız. Söz konusu olan&nbsp;yeni bir normallik olsa bile. Senin normal bir lise öğrencisi olman&nbsp;gerek. Son sınıftasın. Önemli bir sene. Geleceğini planlamanın&nbsp;tadını arkadaşların ve ailenle çıkarmalısın. Benimse eve dönmem&nbsp;gerek. Ailemle birlikte yas tutmalıyım.”</span></p>

    <p><span class="font1">Beni hayatından çıkarıp atıyordu. Hikâyemizin sonu gelmişti. Kasırga gibi dört gün. Hepsi o kadardı. Ve umursamamalıydım.&nbsp;Çünkü bunlar gerçek duygular değildi. Soğuk ve amansız dağlarda&nbsp;Jude hayatta kalmama yardım etmişti. Ona duyduğum minneti&nbsp;başka bir şeyle karıştırıyordum. Onu kaybettiğimi düşündüğüm&nbsp;zaman nabzımın hızlanması mantıksız bir şekilde ona hâlâ ihtiyacım olduğunu hissetmemden kaynaklanıyordu.</span></p>

    <p><span class="font1">“Her şeyi mahvetmek istemiyorum,” dedi gözlerime dikkatle bakarak. İyi olduğumdan emin olmak istiyordu. Beni incitmediğinden. Kalbim ortadan ikiye ayrılıyormuş gibi hissettiğimi ona&nbsp;belli edemezdim. Aramızdaki bağ sadece hayalîyken, canım nasıl&nbsp;bu kadar çok yanabilirdi?</span></p>

    <p><span class="font1">“Telefon numaram,” dedi bana bir kâğıt parçası uzatarak. “Konuşmak istersen, gece gündüz, her an arayabilirsin. Ciddiyim,&nbsp;Britt. Seni elimin tersiyle ittiğimi düşündüğünü görebiliyorum&nbsp;ama doğru olduğuna inandığım şeyi yapıyorum. Belki yanılıyorum.&nbsp;Büyük olasılıkla pişman olacağım. Ama kolay olmasa da en iyisi&nbsp;olduğunu düşündüğüm şeyi yapmak zorundayım.”</span></p>

    <p><span class="font1">Elbette beni elinin tersiyle itiyordu. Hem neden itmeyecekti ki? Bizi bir araya getiren kâbus sona ermişti. Jude haklıydı. Kendi&nbsp;yolumuza gitme zamanıydı. “Hayır, sorun değil. Haklısın. Vedalaşmaya gelmene sevindim,” dedim alçak sesle. “Lauren için çok&nbsp;üzgünüm. Keşke hikâyesi farklı bir şekilde bitseydi.”</span></p>

    <p><span class="font1">“Keşke.”</span></p>

    <p><span class="font1">Başka ne diyeceğimi bilemediğim için, kulaklıklarımı tekrar taktım. “Koşumu tamamlasam iyi olur. Seni tanımak güzeldi, Jude.”&nbsp;Üzgün, sıkıntılı ve bu konuda elinden bir şey gelmiyormuş&nbsp;gibi görünüyordu. “Hayatında iyi şanslar, Britt.”</span></p>

    <p><span class="font1">Dudağımı ısırarak ve göğsümden yükselen hıçkırığı bastırmaya çalışarak koştum. Bir sonraki köşeyi dönüp görüş alanından çıkar&nbsp;çıkmaz, dizlerimin üstüne çöktüm ve direnmeyi bıraktım.</span></p>

    <p><span class="font1">Ve içim boşalana kadar ağladım.</span></p>
  </div>
</body>
</html>
