<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_48"><a class="calibre20 pcalibre pcalibre1" id="_Toc412929065"></a><a class="calibre20 pcalibre pcalibre1" id="bookmark34"></a><span class="font3"><span class="calibre9">YİRMİ DÖRDÜNCÜ<a class="calibre20 pcalibre pcalibre1" id="bookmark35"></a> BÖLÜM</span></span></h1>

    <p><span class="font1">Ayının sesini, kendisini görmeden önce duydum.</span></p>

    <p><span class="font1">Sadece birkaç metre uzağımızda, oflayıp puflayarak yeri pençeliyordu. Fırçayı andıran kürkü ay ışığında yer yer gümüşi çizgilerle parlıyordu. Kısa ama güçlü yapılı arka bacaklarının üstünde doğrulan bozayı rüzgârı kokladı ve kafasını bizi daha iyi göreceği&nbsp;bir açıyla çevirdi.</span></p>

    <p><span class="font1">Gırtlağından yükselen bir homurtuyla dört ayağının üstüne geri indi. Kulaklarını arkaya yatırarak bizi çok yaklaştığımız konusunda uyardı. Kafasını bir o yana, bir bu yana çevirirken saldırgan&nbsp;bir tavırla dişlerini birbirine çarpıyordu.</span></p>

    <p><span class="font1">Zihnimde, okuduğum bütün rehber kitapları taradım. Ayı saldırılarıyla ilgili her paragrafı, cümleyi, başlığı, önemli alıntıyı&nbsp;ve bölüm özetlerini düşündüm.</span></p>

    <p><span class="font1">Jude alçak ve yumuşak bir sesle, “Kamp yerine koş,” dedi. “Ateşi ayıyla arana al ve becerebilirsen bir meşale yap. Onu senden&nbsp;uzaklaştırmak için bağırıp sesler çıkaracağım.”</span></p>

    <p><span class="font1">Onu yakınımda tutmak için elini yakalayıp parmaklarını sıktım. “Hayır,” dedim, en az onunki kadar alçak ama titreyen bir sesle.&nbsp;<i>Koşmak bir bozayıyı kışkırtır. Bağırmak bir bozayıyı kışkırtır.</i> Jude’un&nbsp;sadece beni korumaya çalıştığını biliyordum ama bu plan ikimizin&nbsp;de yaralanması ya da ölmesiyle son bulabilirdi.</span></p>

    <p><span class="font1">“Britt...” dedi uyaran bir sesle.</span></p>

    <p><span class="font1">“Yapmamız gerekeni yapacağız<i>.” Kıpırdamadan dur. Göz teması kurma.</i> Kuru dudaklarımı ıslattım. “Yavaş yavaş geri çekil. Yumuşak&nbsp;ve tehditkâr olmayan bir sesle konuş.”</span></p>

    <p><span class="font1">Bozayı atağa geçti. Uluyarak ve homurdanarak dosdoğru bize koşarken kasları satenimsi kürkünün altında dalgalanıyordu. Mideme&nbsp;bir kramp girdi, gırtlağım kurudu. Karanlıkta ayının boyutunu&nbsp;tahmin etmek güçtü ama şimdi yanında zararsız bir evcil hayvan&nbsp;gibi kalan ayı sansarından çok daha iri olduğu kesindi.</span></p>

    <p><span class="font1"><i>“Koş,”</i></span> <span class="font1">diye üsteledi Jude beni iterek.</span></p>

    <p><span class="font1">Parmaklarını daha da sıkarak ona iyice sokuldum. Kalbim bacaklarıma akın eden kanın sesini duyabileceğim kadar hızlı çarpıyordu. Bozayı devasa pençeleriyle yerdeki karı havalandırarak&nbsp;vahşice üstümüze geliyordu.</span></p>

    <p><span class="font1">Ayı gürültülü bir homurtuyla montumun koluna sürtünerek yanımdan geçti. Kürkünün her teli montumun kumaşına sürtünürken tüylerim diken diken oldu. Ayının dipsiz siyah gözlerini&nbsp;hafızamdan silebilmek için gözlerimi kapadım.</span></p>

    <p><span class="font1">“Dön, yüzünü ayıya çevir,” dedim Jude’a zor duyulan bir sesle. <i>Bir ayıya asla sırtını dönme.</i></span></p>

    <p><span class="font1">Dönmemizle ayının gözleri bize kilitlenmiş bir halde, homurdanarak üstümüze atılması bir oldu. Bu kez aniden tam Jude’un önünde durdu.</span></p>

    <p><span class="font1">Burnunu Jude’un yüzünün etrafında dolaştırıp kokladı. Jude’un vücudunun kasıldığını hissettim. Nefesi kesik kesik çıkıyordu, yüzü&nbsp;bembeyaz olmuştu.</span></p>

    <p><span class="font1">Ayı pençesini savurup Jude’u yere serdi. Jude karın içine düşerken haykırmamak için dudağımı ısırdım. Çok yavaş hareketlerle yanına indim ve karnımın üstüne uzanıp ellerimi ensemde&nbsp;kenetledim. Yakamdan ve eldivenlerimin bilek kısımlarından içeri&nbsp;dolan karı hissetmiyordum bile. Soğuk şu anda en son dert edilecek&nbsp;şeydi. Beynim tek bir düşünceyle zonkluyordu: <i>Paniğe kapılma,&nbsp;paniğe kapılma, paniğe kapılma.</i></span></p>

    <p><span class="font1">Bozayıdan bir kükreme daha yükseldi. Kendimi yukarı bakmaktan alıkoyamayınca ay ışığında parlayan sivri dişleri gördüm. Bozayı ayağım sabırsızlıkla yere vurunca, gümüşi kahverengi kürkü&nbsp;dalgalandı.</span></p>

    <p><span class="font1">Çenemi yere bastırırken Jude’un da beni taklit edeceğini umarak içimden, <i>kafanı koru,</i> mesajını gönderdim.</span></p>

    <p><span class="font1">Bozayı beni burnuyla dürterek hafif aralık duran kol ve bacaklarımı yokladı. Devasa patisinin tek bir hareketiyle beni yuvarlayıp ters çevirdi.</span></p>

    <p><span class="font1">Jude yumuşak bir sesle, “Ona tekme atıp peşime düşürmek için aksi yöne koşarsam, kamp yerine kaçar mısın?” diye sordu.</span></p>

    <p><span class="font1">“Lütfen dediğimi yap,” dedim titrek bir sesle. “Bir planım var.”</span></p>

    <p><span class="font1">Bozayı yüzüme birkaç santim mesafede kükredi. Nefesi nemli bir rüzgâr gibi yüzüme çarparken felç olmuş bir halde yattım.&nbsp;Besbelli gergin bir halde, aralıklarla kafasını kaldırarak bir o yana&nbsp;bir bu yana dönüyordu.</span></p>

    <p><span class="font1">“Planın işe yaramıyor,” diye fısıldadı Jude.</span></p>

    <p><span class="font1">“Tanrım,” diye mırıldandım, Jude’un bile duyamayacağı kadar alçak bir sesle. “Lütfen bana ne yapmam gerektiğini söyle.”</span></p>

    <p><span class="font1"><i>Bir ayı geri çekilmeden önce defalarca blöf atak yapabilir. Sakın duruşunu bozma.</i></span></p>

    <p><span class="font1">Bozayı Jude’a meydan okur gibi ön bacaklarım kara peş peşe vurarak, kocaman cüssesini Jude’a doğru savurdu. Jude kıpırdamadan&nbsp;yattı. Ayı kışkırtmak ister gibi patisiyle Jude’u dürtüyordu. Açık&nbsp;ağzım Jude’un bacağına geçirip onu silkeledi ama ciddi bir ısırık&nbsp;olmasa gerekti çünkü Jude ne kıpırdamış ne de ses çıkarmıştı.</span></p>

    <p><span class="font1">Ve sonra ayı mucize eseri ya sıkıldığı ya da bizi artık tehdit olarak görmediği için, koşarak uzaklaştı ve ağaçların arasında&nbsp;gözden kayboldu.</span></p>

    <p><span class="font1">Temkinli bir tavırla kafamı kaldırıp ayının gözden kaybolduğu karanlığa baktım. Korkudan bütün vücudum zangır zangır&nbsp;titriyordu. Yanağımın ayının salyasıyla ıslanmış olduğunu ancak&nbsp;elimi sürtünce fark ettim.</span></p>

    <p><span class="font1">Jude beni dizlerimin üstüne, kollarının arasına çekti. Başımı göğsüne bastırınca, hızla çarpan kalbinin sesini duydum. Duygu&nbsp;dolu bir sesle kulağıma, “Sana saldıracak diye ödüm koptu,” diye&nbsp;fısıldadı.</span></p>

    <p><span class="font1">Bir anda bitkin düşerek bütün ağırlığımı ona verdim. “Beni korumak için kaçmamı istediğini biliyorum ama sen ölseydin, Jude,&nbsp;sana bir şey olsaydı ve ben burada tek başıma kalsaydım...” Sesim&nbsp;boğuldu, cümlemi tamamlayamadım. O karardık olasılığın ağırlığı&nbsp;altında ezildiğimi hissettim. Yalnızlık ve çaresizlik, tatsız ihtimaller&nbsp;üstüme çökmüştü sanki.</span></p>

    <p><span class="font1">“Hayır, haklıydın,” dedi boğuk bir sesle, bana daha sıkı sarılırken. “Hayatımı kurtardın. Biz bir takımız. Bu işte birlikteyiz.” Kısa, acı&nbsp;dolu bir rahatlama sesi çıkararak güldü, “İkimiz bir takımız, Britt."</span></p>

    <p><span class="font1">Kamp yerine, ateşin ışığına döndüğümüzde Jude kot pantolonunu dizine kadar sıyırdı ve altından taze kan göründü.</span></p>

    <p><span class="font1">“Kanıyor!” dedim endişeyle, “ilk yardıma ihtiyacın var. İlk yardım setimiz var mı?”</span></p>

    <p><span class="font1">Sırt çantasına uzanırken yüzünü buruşturdu. “Viski ve gazlı bez var. İdare ederim.”</span></p>

    <p><span class="font1">“Ya enfeksiyon kaparsa?”</span></p>

    <p><span class="font1">Gözlerimin içine baktı. “O zaman idare edemem.”</span></p>

    <p><span class="font1">“Tıbbi müdahaleye ihtiyacın var,” dedim ve ne boş bir yorum olduğunu daha ağzımdan çıktığı anda fark ettim. Bırakın hastaneyi,&nbsp;doktoru nereden bulacaktık?</span></p>

    <p><span class="font1">“Ayının verebileceği hasarı düşününce bence nispeten ucuz atlatmış sayılırım.” İçkiden arta kalanı yaranın üstüne döküp bacağından aşağı süzülen kanı yıkadı. Sonra gazlı bezin tamamıyla&nbsp;bacağım sardı. İki iğneyle bandajı sabitledi.</span></p>

    <p><span class="font1">“Keşke yardım edebilseydim,” dedim faydasızca. “Keşke elimden bir şey gelseydi.”</span></p>

    <p><span class="font1">Jude ateşe bir odun attı. “Beni oyala. Benimle bir oyun oyna.”</span></p>

    <p><span class="font1">“Yoksa beni ‘Doğruluk mu, Cesaret mi?’ oynamaya ikna etmeye mi çalışıyorsun, Jude?” dedim, aklını acısından uzaklaştırmak için&nbsp;komik olmaya çalışarak. Sözlerimi vurgulamak için tek kaşımı&nbsp;kaldırdım.</span></p>

    <p><span class="font1">Keyifli bir homurtu çıkardı. “Bana gittiğin en sıcak yerden bahset. Aklına gelen en sıcak yerden.”</span></p>

    <p><span class="font1">“Ters psikoloji mi yapacağız?” diye tahminde bulundum.</span></p>

    <p><span class="font1">“Denemeye değer.”</span></p>

    <p><span class="font1">Parmağımı düşünceli bir tavırla çeneme vurdum. “Arches Milli Parkı, Utah. Geçen yaz ailemle birlikte bir hafta orada kaldık. Hayal&nbsp;et: Kuru ve çatlamış toprağı gaddar bir ısıyla pişiren kaçınılmaz&nbsp;bir güneş. Aşınıp kemerlere, kulelere benzemiş kızıl kayalarla kaplı&nbsp;bir çölü örten, görebileceğin en mavi gökyüzü. Kayalar topraktan&nbsp;tuhaf heykeller gibi fışkırıyor. Bir bilimkurgu filmden bir sahne&nbsp;gibi. İnsanlar çölün güzel olmadığını söyler. O insanlar Moab’a&nbsp;hiç gitmemiş. Pekâlâ, sıra sende.”</span></p>

    <p><span class="font1">“Küçükken kız kardeşim ve ben Kaliforniya’da Van Damme Halk Plajı’nda denizkulağı çıkarmak için dalış yapardık. Çöl gibi&nbsp;sıcak değildir ama dalıştan sonra sırtüstü gri kuma uzanıp yüzümüzü&nbsp;güneşe verirdik. Güneş enerjimizi son zerresine kadar emene dek&nbsp;orada yatmayı sürdürürdük. Her defasında sıcak çarpana kadar yatmayacağımıza ve toplanıp gideceğimize yemin ederdik. Ve liri defasında yeminimizi bozardık. Çarpılmış bir halde sendeleyerek&nbsp;otoparka gidip arabamı arardık. Dondurma yemek için yerel bir&nbsp;dükkâna giderdik. Klimanın yakınına oturur, soğuktan titreyerek&nbsp;ve güneş çarpmasından sersemlemiş bir halde otururduk.” Yan&nbsp;yana gelen bu iki tezat karşısında gülümsedi.</span></p>

    <p><span class="font1">Jude’u kız kardeşiyle, sevdikleriyle, bir geçmişle bir arada hayal etmeye çalıştım. Daha önce onu hiç tam bir insan olarak düşünmemiştim. Onu hep şimdiki, beni zorla alıkoyan adam haliyle&nbsp;görmüştüm. Hikâyesi yeni bir kapı açmıştı. Arasından bakmak&nbsp;isteyeceğim bir kapı. Jude’un bu versiyonunu tanımak isterdim.</span></p>

    <p><span class="font1">“Biraz ısındın mı?” diye takıldım. Ondan hayatına dair biraz daha hikâye koparmak istiyor ama fazla ilgili görünmekten çekiniyordum. Onunla ilgili görüşümün yavaş yavaş değiştiğini belli&nbsp;etmeye hazır olduğumdan emin değildim.</span></p>

    <p><span class="font1">“Biraz.”</span></p>

    <p><span class="font1">“Denizkulağı nedir?”</span></p>

    <p><span class="font1">“Yenebilir su salyangozu.”</span></p>

    <p><span class="font1">Yüzümü buruşturdum. Deniz mahsullerine düşkün biri değildim, özellikle <i>kaygan</i> deniz mahsullerine.</span></p>

    <p><span class="font1">“Asla,” dedi Jude yüz ifademi görünce başını azarlar gibi sallayarak. “Denemeden su ürünleri hakkında bilmişlik taslama. Bu dağdan kurtulmayı başarırsak, yapacağım ilk şey sana denizkulağı&nbsp;yedirmek olacak. Hatta denizkulağım otantik usulle tadabilmen için,&nbsp;kumsalda açık ateşin üstünde kendi ellerimle pişireceğim.” Bilmiş&nbsp;bir tavırla söylediği sözler yutkunmama neden oldu. Bu dağdan&nbsp;kurtulmayı başarabilirsek vaktimi Jude’la geçiremeyecektim. Bunu&nbsp;biliyor olmalıydı. Polis peşindeydi. Diğer yandan ben...</span></p>

    <p><span class="font1">Hayatımın normale dönmesini istiyordum.</span></p>

    <p><span class="font1">“Aslında toplaması bayağı güçtür,” dedi Jude. “Bakılacak en iyi yer, kıyıdan uzaktaki kayalıkların dipleri. Denizkulaklarını kıyıdan&nbsp;toplamayı da deneyebilirsin ama biz nefesimizi tutarak dalmayı&nbsp;tercih ederdik. Tam söylendiği gibi, dalıyor ve nefesini olabildiğince&nbsp;uzun süre tutuyorsun.”</span></p>

    <p><span class="font1">“Tehlikeli midir?”</span></p>

    <p><span class="font1">“Ne yaptığım iyi bilsen bile, okyanus akıntısına kapılmak insana yön duygusunu kaybettirebilir. Akıntının bir o yana bir bu yana çekmesi, insanın duruşunu ve konumunu koruması açısından zor olabiliyor. Sürekli hareket halinde olursun. Pek çok dalgıç&nbsp;gevşemekte sıkıntı çeker. Çoğu insan kendisinden daha kuvvetli&nbsp;bir güce maruz kalmaya istekli olmaz. Pek çok serbest dalgıç baş&nbsp;dönmesi yaşar. İşte o zaman dalış tehlikeli bir hal alır. Kıyının ne&nbsp;tarafta olduğunu çıkaramaz ya da daha kötüsü ne tarafın yukarısı&nbsp;olduğunu ayırt edemezsen, kısa sürede tehlikeyle burun buruna&nbsp;gelirsin. Durumu daha beter yapan bir diğer şey ise, her tarafta&nbsp;yosun olmasıdır ama bulanık suda salman yosunlar dalgalanan saçlara&nbsp;benzer. Kaç kez yanımda bir insanın daha yüzdüğünü sandığımı&nbsp;ve kafamı çevirdiğim zaman gördüğüm şeyin akıntıyla dalgalanan&nbsp;su yosunu olduğunu idrak ettiğimi hatırlamıyorum.”</span></p>

    <p><span class="font1">“İnanır mısın bilmem ama okyanusa sadece bir kez gittim. İşte bu yüzden bahar tatilinde tercihimi dağa çıkmak yerine, Hawaii’ye&nbsp;gitmekten yana kullanmam gerekirdi,” diye ekledim gülerek.</span></p>

    <p><span class="font1">İyimser bir tavırla, “Bir dahaki seneye,” derken, gülümsemesi bütün yüzünü aydınlattı.</span></p>

    <p><span class="font1">Gülen yüzünü dikkatle incelerken o umursamaz dalgıç halini, tanıdığımı sandığım Jude’la karşılaştırmaya çalıştım. Tanışma şeklimize, son üç gündür bizi bir arada kalmaya mahkûm eden şartlara&nbsp;rağmen, beni korumuş ve saygı göstermişti. Onunla ilgili görüşüm&nbsp;değişiyordu. Hakkında daha çok şey öğrenmek istiyordum. Tıpkı&nbsp;kendimi onunla paylaşmak istediğim gibi.</span></p>

    <p><span class="font1">Hiç düşünmeden, bacağına bir şaplak indirdim ve “Biliyor musun?” dedim. “Ben gerçekten ısındığımı hissediyorum.” Ve elimi&nbsp;hemen geri çekip olağan dışı bir şey yokmuş gibi saçlarıma uzattım.&nbsp;Sınırlarımız değişmemiş gibi.</span></p>

    <p><span class="font1">Uykudan sıçrayarak uyandım ve nefes nefese tepemizdeki birbirine dolanmış ağaç köklerine baktım. Kötü bir rüyaydı. Saç diplerim&nbsp;nemlenmişti ve kat kat kıyafet ve battaniye altında fazla ısınmıştım. Doğrulup montumu çıkardım ve kenara bırakmadan önce&nbsp;yüzümdeki teri sildim. Nefesimi düzene sokmak için birkaç kez&nbsp;derin derin nefes aldım.</span></p>

    <p><span class="font1">Gerçeğe dönmek ve Jude’un uzun ve kask vücuduyla üstüme uzanıp nemli ağzını ağzıma bastırdığı rüyamın her tür etkisinden&nbsp;kurtulmak için etrafa baktım.</span></p>

    <p><span class="font1">Bir rüyaydı, biliyordum ama titrememe ve kasılmama neden olmuştu.</span></p>

    <p><span class="font1">Birkaç dakika sonra iç geçirerek arkama yaslandım ama gözlerimi kapatmadım. Uyumaya çekiniyordum. Ya aynı rüyayı görürsem? Hem vahşice bir ca<span class="calibre4">nlılık hem de korku hissetmeme neden olan bir özlemle, izah edilemez bir şekilde o rüyaya çekildiğimi&nbsp;hissediyordum.</span></span></p>

    <p><span class="font1">Sıkıntılı bir inlemeyle yana döndüm.</span></p>

    <p><span class="font1">Jude’un gözleri açıktı, beni seyrediyordu.</span></p>

    <p><span class="font1">Uykunun boğuklaştırdığı bir sesle, “Sorun ne?” diye sordu.</span></p>

    <p><span class="font1">“Kötü bir rüya gördüm.”</span></p>

    <p><span class="font1">Yüzlerimizin arasında birkaç santim vardı ve daha rahat bir konuma geçmek için dizimi bükerken kazayla bacağına sürtündüm.</span></p>

    <p><span class="font1">Dirseğinin üstünde doğruldu ve koluma dokundu. “Titriyorsun."</span></p>

    <p><span class="font1">“Çok gerçek gibiydi,” diye fısıldadım.</span></p>

    <p><span class="font1">Karanlıkta göz göze geldik. Hiç ses çıkarmadan birbirimize baktık. Nabzım güçlü ve istikrarlı atıyordu.</span></p>

    <p><span class="font1">“Anlatsana,” dedi usulca.</span></p>

    <p><span class="font1">Yatağın ona ait yarısına geçip hafifçe doğrulttuğu vücudunun altına sığınana kadar sokuldum. Cüretkâr ve belki biraz aptalca bir&nbsp;hareketti. Çok uzak bir yerde, mantığın beni aklımı başıma toplamaya davet eden sesini duyuyordum. Değişimi hissetmemiştim&nbsp;ama zihnimin savaşı kaybettiğini ve kontrolün vücuduma geçtiğini&nbsp;biliyordum. Jude’un rüyamdaki ıslak ve erotik öpüşünü hatırlıyordum ama uyanıkken de aynı ateşli tepkiyi yaratıp yaratmayacağını&nbsp;bilmem gerekiyordu.</span></p>

    <p><span class="font1">“Böyle başladı,” dedim aynı kısık sesle. <i>Ben altındayken.</i></span></p>

    <p><span class="font1">Bir saç tutamını yüzümden çekti. Düşünür gibi, elini bir an orada tuttu. Kahverengi gözlerinden anlaşılmaz bir bakış geçti;&nbsp;ne düşündüğü ya da bir sonraki hamlesinin ne olacağı konusunda&nbsp;hiçbir fikrim yoktu. Ellerimi kask kollarından yukarı kaydırdığımı&nbsp;hayal ettim ama hiçbir şey yapamadan ve cüretimden şüpheye&nbsp;düşerek yatmayı sürdürdüm. Cesaretimi kaybedip yatağın kendime&nbsp;ait kısmına dönmeye karar verdiğim anda Jude sessizliği bozdu.</span></p>

    <p><span class="font1">“Britt.” Beni bunun gerçekten istediğim şey olup olmadığından emin olmak ister gibi süzüyordu.</span></p>

    <p><span class="font1">Bunu istiyordum. Bir süredir. Yanlış da olsa, gerçek buydu.</span></p>

    <p><span class="font1">Bunu Jude’la yapmak delilikti. Ama ölümün kıyısından dönmek canlı hissetmek istememe neden oluyordu ve Jude’un dokunuşu&nbsp;şu anda canlı hissetmemi sağlayan tek şeydi.</span></p>

    <p><span class="font1">Jude yanağımı avuçladı. Başparmağının ucu nazik hareketlerle kaş çizgimde dolaşıyordu. “Kötü bir rüyaydı demek?”</span></p>

    <p><span class="font1">Yutkundum. “Ürkütücü bir rüyaydı.”</span></p>

    <p><span class="font1">“Şimdi de korkuyor musun?”</span></p>

    <p><span class="font1">Elimi ensesine kaydırdım ve parmaklarımı kısa, koyu renk saçlarında dolaştırdım. Başını dudakları benimkilere neredeyse&nbsp;değecek şekilde aşağı çektim. Göğsünün bir inip bir kalktığını&nbsp;hissedebiliyordum. Kendini nefes almaya cüret edemiyordum. Kalbim hipnotize edici bir ritimle çalan bir davuldan farksızdı. Bana&nbsp;rüya gibi, gerçek dışı gelen bir andı bu.</span></p>

    <p><span class="font1">Sesi boğuk çıktı. “Britt.”</span></p>

    <p><span class="font1">Parmağımı dudaklarına bastırdım. “Sus.” Bu kendimi hedef alan bir talimattı çünkü konuşursak düşünmeye başlardım. Ve bu&nbsp;işi enine boyuna düşünürsem, hata yaptığımı fark ederdim. Bu baş&nbsp;döndürücü, bulutların üstünde dolaşma duygusunu seviyordum.&nbsp;Düşüncelerim suskunken, kendimi güçlü ve tehlikeli, her şeye&nbsp;muktedir hissediyordum.</span></p>

    <p><span class="font1">Jude’un dudakları ağzıma sürtünürken vücudumun sıcak, parla yan ve durdurulamaz bir suya dönüştüğünü hissettim. Jude kolunu&nbsp;altıma kaydırıp beni kendine doğru kaldırarak öpüşmemizi daha&nbsp;da derinleştirdi. Elimi göğsünün üstünde dolaştırırken, içinden&nbsp;geçen bir sarsıntı eşliğinde kaslarının gerildiğini hissettim. Kürek&nbsp;kemiklerini kavramak için kollarımı arkaya kaydırıp ona sımsıkı&nbsp;tutunurken kendimi öpüşünün katıksız etkisine teslim ettim.</span></p>

    <p><span class="font1">Kulağıma bir öpücük kondurdu. Sonra bir tane boynuma. Yerin altımdan kaydığını hissederek gözlerim kapalı yattım. Dişleriyle&nbsp;beni taciz edip dudaklarıyla tenimi sıkıştırırken bacaklarımı aralamak için dizini araya yerleştirdi. Dışımda bir yerde kamp ateşinin&nbsp;sıcaklığını hissediyordum. Ama o yanına duygusu Jude’un beni,&nbsp;tırnaklarımı etine geçirip iyice kendime kilitlerken hissettiğime&nbsp;denk bir dürtüsel açlıkla yoğuran ve okşayan ellerinin neden olduğu&nbsp;ateşin yanında hiçti.</span></p>

    <p><span class="font1">Beni dizlerimin üstüne kaldırdı ve puslu karanlıkta yüz yüze durup dudaklarımızı utanmadan, pervasızca birbirine bastırdık, ta&nbsp;ki benimkiler şişip berelenene kadar. Kucağına tırmandım. Jude&nbsp;güçlü ellerinden birini sırtıma yerleştirirken diğeriyle göğüs kemiğimden aşağı inen hassas ve baştan çıkarıcı bir çizgi çizdi. Görünmez çizimini boynumun alt kısmına kondurduğu bir öpücükle&nbsp;tamamlayınca, zevkle titredim.</span></p>

    <p><span class="font1">Montunun fermuarını indirip onu kollarından aşağı çektim ve hızla kenara attım. Parmaklarımı düz ve gergin karnında dolaştırırken elim kot pantolonunun ön tarafındaki soğuk metal düğmeye denk gelince, aldım bir anda Calvin’e gitti. Onun vücuduna&nbsp;dokunduğum zamanlara. Hayaleti düşüncelerime süzüldü ve sanki&nbsp;orada, yanımızdaymış gibi hissettim.</span></p>

    <p><span class="font1">Jude’un ağzı benimkine örtülüydü ama hızla geri çekilip derin bir nefes aldım. Bunu yapamazdım. Aklımda Calvin varken Jude’u&nbsp;öpemezdim.</span></p>

    <p><span class="font1">Jude’un vücudu gerildi. İsteksizliğimin nedenini hissettiğini hemen anladım ve izah etmenin bir yolunu aradım. Cal ilkti. Ondan&nbsp;başkası olmamıştı. Onu unutmak kolay değildi.</span></p>

    <p><span class="font1">Jude’un hızlı soluğunu dinledim, başını sığınağımızın açık girişine çevirmiş, dinliyordu. Başka bir şey olduğunu o zaman anladım.</span></p>

    <p><span class="font1">“Ne oldu?” dedim korkuyla ona sımsıkı tutunarak.</span></p>

    <p><span class="font1">Konuşurken ağzı kulağıma sürtünüyordu. “Etrafa bir göz atsam iyi olur,” dedi. “Sen burada kal.”</span></p>

    <p><span class="font1">“Jude... Ya?..” Düşüncemi tamamlayamadım. Korkum bir taş misali gırtlağıma oturmuştu.</span></p>

    <p><span class="font1">“Uzun sürmez,” diyerek kafa lambasına uzandı.</span></p>

    <p><span class="font1">Sığınağımızda bir köşeye büzülüp beklerken dakikalar geçmek bilmiyordu. Üşümeye başladım ama ateşe sokulmaya cesaret edemiyordum. Ateş girişin hemen önünde, dışarıdaydı. Jude’u bir&nbsp;şeyin ürküttüğü dışarıda.</span></p>

    <p><span class="font1">Bana çok uzun gelen bir bekleyişin ardından karda ayak seslerini duydum. Başını eğerek girişten geçtiği sırada bir sorun olduğunu&nbsp;hemen anladım.</span></p>

    <p><span class="font1">“Bozayı izleri,” dedi tatsız bir sesle. “Ateş onu ürkütmüş olmak ama sanırım bizi izliyor.”</span></p>
  </div>
</body>
</html>
