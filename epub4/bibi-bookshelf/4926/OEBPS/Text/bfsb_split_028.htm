<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font1"><br class="calibre5" id="calibre_pb_46" /></span></p>

    <p><span>&nbsp;</span></p>

    <h1><a class="pcalibre pcalibre1" id="_Toc412929064"></a><a class="pcalibre pcalibre1" id="bookmark33"></a><span>YİRMİ ÜÇÜNCÜ</span> <span>BÖLÜM</span></h1>

    <p><span class="font1">Bir şeyler yediğimizde neredeyse akşamüstü olmuştu. Eğreti aletlerle avlanmak, Wyoming ve Idaho ya ilk yerleşen çiftçileri ve temel ihtiyaçlarını karşılamak için harcadıkları uzun saatleri takdir etmeme&nbsp;neden olan zahmetli ve bunaltıcı bir süreç oldu. Eve ulaşabilirsem,&nbsp;modern kolaylıkları bir daha asla hafife almayacaktım.</span></p>

    <p><span class="font1">Jude’la beş tavşanı tuzağa düşürdük, derilerini soyup ateşte pişirdik. Normalde yemek konusunda mızmız biriydim ve bir saatten kısa süre önce sağ gördüğüm bir hayvanı yemeyi midem&nbsp;kaldırmazdı ama açlığım galip gelince karnım tıka basa doyup&nbsp;ağrıyana kadar yiyerek etin tadını çıkardım.</span></p>

    <p><span class="font1">Ormanda hava erken kararıyordu ve Jude’la birlikte günbatımından sonra yolumuzu bulmaya çalışmak yerine, Idlewilde yoluna çıkmayı ertesi sabaha bırakmaya karar verdik. Fenerlerimizin ve&nbsp;kafa lambalarımızın ne kadar dayanacağını bilmiyorduk ve zifirî&nbsp;karanlıkta debelenme ihtimalimiz yüksekken uzun bir yürüyüşe&nbsp;çıkma riski almak aptalca geldi.</span></p>

    <p><span class="font1">Jude daha rahat bir yatak elde etmek için yapraklarını dökmemiş dalları bir araya toplayıp matlarımızın ve uyku tulumlarımızın altına döşedi. Paylaşacağımız tek bir yatak.</span></p>

    <p><span class="font1">Gerçekçi yanım birlikte uyumanın akıllıca olduğunu biliyordu, bu sayede vücut ısımızı koruyacaktık ama akşam ilerledikçe, kendimi&nbsp;Jude’un da benim kadar gergin olup olmadığını merak ederken&nbsp;buldum. Onu uzun ve koyu renk kirpiklerinin altından bana kaçamak&nbsp;bakışlar atarken yakalayınca, düşüncelerini tahmin etmeye çalıştım&nbsp;ama hoş ve dost canlısı maskesi bir an olsun yüzünden eksilmedi.</span></p>

    <p><span class="font1">Sırtüstü uzanarak, “Avlanmayı nereden öğrendin?” diye sordum. Tepemizdeki köklerin arasından puslu mavi bir ay ışığı süzülüyordu.&nbsp;Montum ve eldivenlerime iyice sarınmış bir halde yatarken, gece&nbsp;göğü o kadar dondurucu ya da sevimsiz görünmüyordu.</span></p>

    <p><span class="font1">Jude burnunu sıvazlarken bana gizemli bir gülümsemeyle baktı. “Sana verdiğim viski şişesi duruyor mu?”</span></p>

    <p><span class="font1">Viski. Elbette, bana verdiği alkoldü. Daha önce hiç içmediğim için tadı yabancıydı. Ama arkasında bıraktığı yanına hissinden anlamalıydım. Babamın evde olmazsa olmaz iki kuralı vardı. Birincisi&nbsp;ve en önemlisi, seks yok. İkincisi, içki yok. Lise hayatım boyunca&nbsp;hafta sonu planlarımın ortasında oturan bu kurallar bu ıssız ve&nbsp;kanunsuz vahşi doğada bir anda işe yaramaz görünmeye başlamıştı.</span></p>

    <p><span class="font1">Şişeyi ona uzattım ve büyük bir yudum almasını seyrettim.</span></p>

    <p><span class="font1">Gözlerini yumup alkolün gırtlağından aşağı kaymasını bekledikten sonra, “Lise son sınıftan önceki yaz, bir vahşi doğa kampına gittim,” dedi.</span></p>

    <p><span class="font1">İtirafı beni hazırlıksız yakalamıştı. Başımı arkaya atarak güldüm. “Yani çok uzun zaman önce de bir baş belası ve toplum için bir tehdittin,” diye takıldım. “Korbie’nin erkek arkadaşı Kaya da o&nbsp;kamplardan birine gitmek zorunda kaldı.”</span></p>

    <p><span class="font1">“Kaya? Adı bu mu?”</span></p>

    <p><span class="font1">Kıkırdayarak başımı iki yana salladım. “Kaya takma adı. Gerçek adı Kautai. Biz ortaokuldayken Tongadan Idahoya geldi. Tek kelime&nbsp;İngilizce bilmiyordu ama iri yarı, güçlü kuvvetli bir tip olduğu için&nbsp;kimse onunla alay etmezdi. Sonra futbol takımına girdi. Takımı,</span></p>

    <p><span class="font1">Las Vegas’taki Ulusal Gençlik Futbol Şampiyonasına taşıdı. Adım da böyle aldı; sadece kaya gibi sağlam olduğu için değil, sahada&nbsp;da yıkılmaz olduğu için. Her neyse, Kayanın anne ve babası onu&nbsp;bir araba kazasına karıştığı için kampa gönderdi. Süper sıkı bir&nbsp;kadın olan annesi Kaya’nın içki içtiğine ikna olmuştu ve vahşi&nbsp;doğada birkaç haftanın ona içkiyi bıraktıracağını düşünüyordu.&nbsp;Eee, senin hikâyen ne? Kötü çocuklar kampına gönderilmeyi hak&nbsp;edecek ne yaptın?”</span></p>

    <p><span class="font1">Jude gülümsedi. “Öyle bir şey değildi. Liseyi Sarı Francisco’nun varlıklı bir bölgesinde okudum. Sınıf arkadaşlarım kongre üyelerinin,&nbsp;ünlü avukatların ve yabancı diplomatların çocuklarıydı. Çoğu için&nbsp;yaz tatili Ibiza ve Saint Barts’ta partiden partiye koşmak anlamına&nbsp;geliyordu. Annem son sınıfa geçmeden önceki yaz tatilini o ve kız&nbsp;kardeşimle birlikte Avrupa seyahatinde geçirmemi istiyordu. Beş&nbsp;yıldızlı bir Avrupa otelinden diğerine geçmenin normal bir şey&nbsp;olduğunu düşünerek büyüdüm. Ama on yedi yaşına geldiğimde&nbsp;bu abartılı yaşam itici gelmeye başladı. Anneme onlarla gitmeyeceğimi, bir vahşi doğa kampına yazıldığımı söyledim. Sanırım zengin&nbsp;olmamak elimde değilse de şımarık, tembel, her şeyi kendine hak&nbsp;gören serserinin teki olmadığımı ispatlamak istiyordum. Vahşi doğa&nbsp;kampı kendimi ailemin yaşam tarzından ayrı bir yere koymak için&nbsp;kişisel haçlı seferim olacaktı.</span></p>

    <p><span class="font1">Şişeyi Jude’dan aldım ve öksürükler arasında birkaç yudum daha içtim. Viskinin teknik olarak beni ısıtmadığını bitiyordum ama ne&nbsp;kadar üşüdüğümü unutturmak konusunda iyi iş çıkarıyordu. Ayrıca&nbsp;beni gevşetiyordu. Artık Calvin in beni kurtarmasını istediğimden&nbsp;emin değildim. Jude’la birlikte zaman geçirmek, onu daha iyi tanımak hoşuma gidiyordu. Jude çözmek istediğim bir gizemdi. En&nbsp;azından kendime böyle diyordum. Ancak zihnimin derinliklerinde&nbsp;kaygılı bir ses Stockholm sendromu düşüncesini fısıldamaya devam&nbsp;ediyordu. Yoksa bu sahte bir çekim miydi? Gereklilik ve hayatta&nbsp;kalma mücadelesinden doğan bir çekim?</span></p>

    <p><span class="font1">“Annen ne dedi?” diye sordum.</span></p>

    <p><span class="font1">Jude şişeyi uzattığım elimden alırken sırıtıyordu. “Ona herhangi bir vahşi yaşam kampına değil, Impetus’a gideceğimi söyleyince&nbsp;yüzünün aldığı şekli görmeliydin.”</span></p>

    <p><span class="font1">“Impetus ne?”</span></p>

    <p><span class="font1">“Sorunlu ergenler için ekol sayılabilecek bir vahşi doğada yaşam programı. Davranış bozukluklarını düzeltmek için sert cezalar, taciz ve beyin yıkama yöntemleri kullanırlardı. Artık yok Impetus’a&nbsp;eski katılımcıları tarafından çocuk tacizi davaları açıldı. Sonunda&nbsp;büyük olasılıkla uzlaşma sağlamak için yaklaşık yirmi milyon dolar&nbsp;ödeyecekler. On yedi yaşındayken bana kusursuz bir isyan şekli&nbsp;gibi gelmişti.” Jude özlem dolu bir gülüşle devam etti. “Annem ve&nbsp;babam öfkeden çıldırdı. Babam önce gitmemi yasakladı. Beni Land&nbsp;Rover’ımı elimden almakla ve üniversite paramı ödememekle tehdit&nbsp;etti. Annem ve babam sağ çıkacağıma inanmıyordu. Grubumdan&nbsp;iki çocuğun öldüğü düşünülürse, çok yerinde bir kaygıydı.”</span></p>

    <p><span class="font1">Elimi ağzıma kapadım. “Öldüler mi?”</span></p>

    <p><span class="font1">“Biri zorlu doğa şartlarında açıkta kalmaktan, diğeri açlıktan öldü. Bizden kendi barınaklarımızı yapmamız ve kendi yiyeceklerimizi tedarik etmemiz bekleniyordu. Bir güvenlik ağı yoktu.&nbsp;Bir tavşanı tuzağa düşürmeyi başaramadığın ya da yağmurdan&nbsp;saklanamadığın zaman, bu şekilde idare etmek zorundaydım&nbsp;“Bu korkunç bir şey. Cidden, yasal olduğuna inanamıyorum.”&nbsp;“Her tür risk hakkında bilgi sahibi olduğumuzu belirten çok&nbsp;kapsamlı bir anlaşma imzaladık.”</span></p>

    <p><span class="font1">“Senin gibi zengin bir serserinin sağ çıkabilmesine inanamıyorum.”</span></p>

    <p><span class="font1">“Sen de annem ve babam kadar kötüsün,” dedi şakacı bir tavırla saçlarımı karıştırarak. Donup kaldım. Jude’a karşı her tür&nbsp;çekimi inkâr edeceğime yemin etmiştim ama bana dokunduğu&nbsp;zaman, aramıza ördüğüm duvar bir anda temelinden sarsıldı. Kasıldığımı fark ettiyse bile belli etmedi. Sözlerini sürdürdü. “Birkaç&nbsp;kez ölümden döndüm ama zorlu bir ilk haftanın sonunda hızla&nbsp;ayak uydurdum. Gruptaki en iyi avcıları takip ettim ve nasıl tuzak&nbsp;kurduklarını izledim. Yaz sonu geldiğinde hiçbir şeyden korkmuyordum. Avlanmayı, kırık kemikleri sabitlemeyi, hangi böcekleri ve&nbsp;hayvanları yemenin güvenli olduğunu ve minimum kaynakla ateş&nbsp;yakmayı öğrenmiştim. Hipotermiyle, enfeksiyonlarla ve beleşçilerle baş etmiştim. En zoru da buydu; kendi ellerimle öldürdüğüm&nbsp;ya da inşa ettiğim şeyleri korumak için kamp arkadaşlarımla baş&nbsp;etmek. Günlerce boş mideyle dolaşmak beni rahatsız etmiyordu.&nbsp;Şimdi geriye dönüp baktığım zaman, üç kısa ay içinde etkileyici&nbsp;bir dönüşüm yaşadığımı görüyorum.”</span></p>

    <p><span class="font1">Jude şişeden büyük bir yudum daha aldı ve yanıma uzanıp başım yumruğuna yasladı. Bu yasak yakınlık korku dolu bir heyecanla dolmama neden oldu. Birkaç günlük sakalları ona serseri bir&nbsp;hava katıyordu. Akşam boyunca dudaklarından belli belirsiz bir&nbsp;gülümseme eksik olmamıştı ve düşüncelerini okumaya çakşırken&nbsp;delirecektim. Ateş küçük sığınağımızı ısıtmıştı ve sersemlemeye&nbsp;başlıyordum. Ve cüretkâr hissetmeye. Çaktırmadan kollarımı başımın üstüne uzattım ve yattığım yerde dönüp Jude’a biraz daha&nbsp;sokuldum.</span></p>

    <p><span class="font1">“Ne kadar oldu?”</span></p>

    <p><span class="font1">“Dört sene önceydi? Şu anda yirmi bir yaşındayım.” Sırıttı. “Ve artık o zamankinin yarısı kadar bile küstah ya da dediğim&nbsp;dedik değilim.”</span></p>

    <p><span class="font1">“Hımm, bundan eminim. Varlıklı Körfez Bölgesi’nden Wyoming kanun kaçaklığına geçişin nasıl oldu?”</span></p>

    <p><span class="font1">Uçarı bir kahkaha attı. “Belki de şu klişe tiplerdenimdir. Anne ve babası hiç yanında olmayan ve sonunda kendi kazdığı kuyuda&nbsp;boğulan zengin çocuk.”</span></p>

    <p><span class="font1">“Buna inanmam.”</span></p>

    <p><span class="font1">Yüzü ciddileşti. “Anne ve babamla kavgaya tutuştum. Şimdi pişmanlık duyduğum sözler sarf ettim. Ailemin özellikle son dönemde&nbsp;karşılaştığı pek çok sorun için onları suçladım. Her ailede sorun&nbsp;olur ama benimkiler bizim sorunları…” Duraksadı. O serinkanlı&nbsp;bakışı bir an kaybolur ve kırılganlığını ele verir gibi oldu. “Benden&nbsp;ve kız kardeşimden her zaman en iyiyi beklediler. Üstümüzde çok&nbsp;baskı hissediyorduk. Bir süre evden ayrılabilirsem, yatışıp bir şeyleri&nbsp;düzeltmenin yolunu bulurum sandım.”</span></p>

    <p><span class="font1">“Sorunlarından kaçmadığına emin misin?”</span></p>

    <p><span class="font1">“Öyle görünüyor, değil mi? Annem ve babamın kaçtığımı düşündüklerinden eminim. Ya sen? Sen bu doğal yaşam keşfi olayına nasıl sardın?”</span></p>

    <p><span class="font1">Jude’un kendisinden daha fazla bahsetmek istemediği belli oluyordu. Ben de mahremiyetine saygı göstermeye karar verdim.&nbsp;“Calvin, Teton Dağları’nda yürüyüş yaptığım öğrendiğim ilk kişiydi,”&nbsp;dedim büyük bir dikkatle. Bu uzun ve karmaşık bir hikâyeydi ve&nbsp;Jude’a ne kadarını anlatmak istediğimi bilmiyordum. “Ona oldum&nbsp;olası hayrandım. Çocukken bile Versteeg’lerle dağa gelir, onu izler&nbsp;ve bana birtakım hileleri öğretmesini isterdim. Çakmak gazı yerine çam sakızı kullanmak gibi mesela. Ve babam balık tutmaya&nbsp;gittiği zaman beni de dağa götürürdü, bu yüzden burada, dağda&nbsp;olmak geniş arka bahçemizde takılmaktan farksızdı. Bu seyahate&nbsp;hazırlanırken bir raf dolusu rehber kitap okudum, ağabeyim lan’la&nbsp;günlük yürüyüşlere çıktım, ağırlık kaldırdım ve benzeri bir sürü&nbsp;şey yaptım. Ayrıca daha önce de söylediğim gibi bu dağın çeşitli&nbsp;kısımlarında sayamayacağım kadar çok kez yürüyüşe çıktığım için&nbsp;faydalanacağım tecrübelerim de vardı,” diye ekledim hızla ve pek&nbsp;dürüst sayılmayacak şekilde.</span></p>

    <p><span class="font1">Jude onaylar gibi bir ses çıkardı. İçki şişesini aldım ve birkaç yakıcı yudum daha içtim.</span></p>

    <p><span class="font1">Jude şişeye uzandı, neredeyse dibini bulmak üzere olan içkiye bir göz attıktan sonra şişeyi cebine yerleştirdi.</span></p>

    <p><span class="font1">“Hey, daha bitmemişti,” dedim.</span></p>

    <p><span class="font1">İtirazımı duymazdan geldi ve beni dikkatli ve sorgulayan bir bakışla süzdü. “Neden Shaun’a tecrübeli bir dağcı olduğunu söyledin? Neden yalan söyledin?”</span></p>

    <p><span class="font1">Yüzüm ısındı ve göğsümü bir gerginlik sardı. “Sen neden bahsediyorsun?”</span></p>

    <p><span class="font1">“Daha önce hiç dağ yürüyüşüne çıktın mı? Çıktığını sanmıyorum.”</span></p>

    <p><span class="font1">Savunmaya geçerek, “Senin kadar çok şey bilmemem, beceriksiz olduğum anlamına gelmez,” dedim.</span></p>

    <p><span class="font1">Beni hafifçe dürttü. “Bana yalan söylemene gerek yok, Britt. Seni yargılamıyorum.”</span></p>

    <p><span class="font1">Bu bir oyun muydu yoksa test mi onu bile bilmiyordum. Her halükârda Jude’a daha önce Teton Dağlarında yürüyüşe hiç çıkmadığımı söylersem, işe yaramaz olduğumu anlayacaktı. Haritayı&nbsp;alıp yola tek başına devam edebilirdi.</span></p>

    <p><span class="font1">“Beni yargılamıyor musun? Komik çünkü kesinlikle yargılıyormuşsun gibi geliyor. Üstünlük taslıyormuşsun gibi.”</span></p>

    <p><span class="font1">“Bozulma,” dedi sakin bir sesle. “Bana her şeyi anlatabilirsin. Artık bir takımız.”</span></p>

    <p><span class="font1">“Eğer bir takımsak,” dedim, “neden sürekli olarak sorularımdan kaçınmaya çalışıyorsun? Neden Shaun’la yollarınızın nasıl kesiştiğini anlatmıyorsun? Sen Shaun gibi değilsin. Onun sana vereceği&nbsp;ne olabilir ki?”</span></p>

    <p><span class="font1">Besbelli havayı biraz dağıtmak için, kendi kendini küçümser gibi gülümsedi. “İşte yine başladık. Sadece bana karşılığında bir şeyler&nbsp;verebilecek insanlarla işbirliği yapabileceğim varsayımına geldik."</span></p>

    <p><span class="font1">“Doğru düzgün bir cevap istiyorum!”</span></p>

    <p><span class="font1">Yüzündeki gülümseme kayboldu. “Buraya birini aramak için geldim. Önemsediğim ve bir söz verdiğim birini. O sözü yerine&nbsp;getirmeye çalışıyorum. Shaun'un bana yardım edebileceğini sanmıştım.”</span></p>

    <p><span class="font1">“Kimi arıyorsun?”</span></p>

    <p><span class="font1">“Seni ilgilendirmez, Britt,” dedi beklenmedik bir sertlikle. İtiraz edemeyecek kadar şaşırmıştım. Gözlerime bakmak yerine,&nbsp;bakışlarını taş gibi bir ifadeyle uzaklara dikti.</span></p>

    <p><span class="font1">Ani yabaniliği duygularımı incitti. Dönüp dizlerimin üstünde doğruldum ve devrilmiş ağacın altından emekleyerek çıktım. Eldivenimi kazayla ateşin külüne sürtüp kumaşı delmiştim. Parmağımı&nbsp;görebiliyordum. Bir küfür savurdum ve hışımla buz gibi karanlığa&nbsp;karıştım.</span></p>

    <p><span class="font1">Arkamda Jude’un inlediğini duydum.</span></p>

    <p><span class="font1">“Britt! Bekle! Seni kızdırmak istemedim. Özür dilerim. Açıklayabilir miyim?”</span></p>

    <p><span class="font1">Düşüncelerim beynimde cirit atarken ağaçların arasına yürüdüm Durumu nasıl kurtarabilirdim? Onu kalmaya ve beni bırakmamaya&nbsp;nasıl ikna edebilirdim?</span></p>

    <p><span class="font1">“Britt!”</span></p>

    <p><span class="font1">Hızla döndüm ve kollarımı göğsümde kavuşturdum. “Sen bana yalancı dedin!”</span></p>

    <p><span class="font1">“Beni bir saniye dinle...”</span></p>

    <p><span class="font1">“Shaun’a yalan söylemişsem ne olmuş? Başka şansım yoklu. Bana ihtiyacı olmasaydı, beni öldürürdü. Korbie’ye yaptığına bak&nbsp;sana, onu ölüme terk etti. Sen de öyle mi yapacaksın? Artık bölge&nbsp;hakkında uzman olmadığımı ve o haritaya güvendiğimi öğrendiğine&nbsp;göre, kaçıp beni kaderimle baş başa mı bırakacaksın?”</span></p>

    <p><span class="font1">Jude bana uzandı ama elini ittim. Hızlı hızlı soluyordum, kalbim gümbür gümbür atıyordu. Beni bırakırsa asla kurtulamazdım. Hu dağ başında ölürdüm.</span></p>

    <p><span class="font1">“Shaun’u kandıracak kadar akıllıydın,” dedi. “Kulübeden kaçarken malzeme çalacak kadar akıllıydın. Ayrıca Calvin’in, kargacık burgacık notlar ve elle çizilmiş, kafa karıştırıcı işaretlerden ibaret&nbsp;haritasını çözebildin. Herkes o haritayı okumayı başaramazdı.”&nbsp;Jude ellerini kalçalarına yerleştirdi ve ayaklarımızın arasındaki kara&nbsp;bakarak kafasını salladı. “Ben...” diye söze başlayacak oldu ama&nbsp;sonra kendini tuttu. Derin bir nefes alarak baştan başladı. “Yanımda&nbsp;olman hoşuma gidiyor, Britt. Gerçek bu. Seni bırakmayacağım.&nbsp;Bir baş belası olsaydın da seninle kalırdım. Yapılacak en doğru&nbsp;şey bu olurdu. Ama seni hoş ve ilginç bulmaya başladığımı fark&nbsp;ettim ve bunu yaşamak zorunda olmana sevinmesem de, birlikte&nbsp;olduğumuza seviniyorum.”</span></p>

    <p><span class="font1">Ona bakakaldım. Hazırlıksız yakalanmıştım. Bunu beklemiyordum. Yanında olmam hoşuna mı gidiyordu? Ona karşılığında bir şey veremeyecek olmama rağmen?</span></p>

    <p><span class="font1">Tekrar uzattığı elini çekingen bir tavırla omzuma yerleştirdi. Hu kez hemen itmemem onu rahatlatmışa benziyordu. “Ateşkes&nbsp;yapalım mı?”</span></p>

    <p><span class="font1">Yüzünü inceledim. Samimi görünüyordu. Kavgalı kalmamamıza sevinerek başımı eğdim. Jude hâlâ benimleydi. Yalnız değildim.</span></p>

    <p><span class="font1">Jude derin bir nefes aldı ve yüzü gevşedi. “Biraz uyku zamanı. Önümüzde yarın sabah erkenden başlayacak uzun bir yürüyüş&nbsp;günü var.”</span></p>

    <p><span class="font1">Güçlükle yutkundum. “Bu yolculuğa Calvin yüzünden çıktım. Onu etkilemek istiyordum. Bir şekilde gerçekten tekrar bir araya&nbsp;geleceğimizi sanıyordum. Bu seyahate çıkarsam, o da kendini davet&nbsp;ettirir diye düşündüm. Çok antrenman yaptım ama bana destek&nbsp;olacağına hep inandım. Çünkü ben bunu hep yaparım. Hayatımdaki&nbsp;erkeklerin beni kurtarmaya gelmesini umarım.” Gözlerim yaşlarla&nbsp;dolmuştu. “Babam, lan, Calvin. Her zaman onlara bağımlıydım&nbsp;ve bu beni hiç rahatsız etmezdi. Bana bakmalarına izin vermek o&nbsp;kadar kolaydı ki. Ama şimdi...” Yutkundum. “Babam öldüğümü&nbsp;sanıyor olmak. Küçük kızının vahşi doğada sağ kalabileceğine ihtimal vermez.” Dudaklarım kontrolsüz bir şekilde titrerken yüzümü&nbsp;buruşturdum. Sıcak gözyaşları yanaklarımdan süzülüyordu. “İşte.&nbsp;Gerçek bu. Benim acınası gerçeğim bu.” Jude savunmasız olup&nbsp;sürekli tetikte kalmak için sırlara ihtiyacımız olduğunu söylemişti&nbsp;ama yanılıyordu. Ben içimi ona açmış, ne var ne yok önüne sermiştim. Savunmasızlık bu değilse, neydi, bilmiyordum.</span></p>

    <p><span class="font1">“Britt,” dedi Jude yumuşak bir sesle. “Etrafına bir bak. Hayattasın. Hayatta kalmak konusunda bayağı iyi iş çıkarıyorsun. Ve birkaç kez&nbsp;hayatımızı kurtardın. Babanı ve ağabeyini yine göreceksin. Sana&nbsp;bunu sağlayacağımı söylerdim ama gerek yok. Sen bunu kendi&nbsp;başına başarabilirsin. Çünkü en başından beri yaptığın buydu.”</span></p>

    <p><span class="font1">Parmaklarımı gözlerimin altından kaydırıp gözyaşlarımı sildim, “işlerin böyle gelişeceğini bilsem, daha çok çakşırdım. Başımın&nbsp;çaresine bakmayı öğrenirdim. Ama zaten amaç bu, değil mi? İnsan&nbsp;neyle karşılaşacağını asla bilmiyor, bu yüzden her zaman hazırlıklı&nbsp;olmak gerek.”</span></p>

    <p><span class="font1">Jude onaylamaya hazırlanırken, bakışları yüzümden uzaklaştı.</span></p>

    <p><span class="font1">Ve bir küfür savurdu.</span></p>
  </div>
</body>
</html>
