<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_43"><a class="calibre20 pcalibre pcalibre1" id="_Toc412929062"></a><a class="calibre20 pcalibre pcalibre1" id="bookmark29"></a><span class="font3"><span class="calibre9">YİRMİ BİRİNCİ BÖLÜM</span></span></h1>

    <p><span class="font1">Kimani Yowell. Bayan Shoshone-Bannock. Geçen ekim ayında öldürülen, balo kraliçesi. Ölümü Lauren Huntsman’ınki kadar çarpıcı&nbsp;bir haber olmamıştı çünkü Kimani varlıklı bir aileden gelmiyordu.&nbsp;Öldüğü gece Fort Hail, Idaho’da bir partide erkek arkadaşıyla kavga&nbsp;etmişti. Partiden tek başına ayrılmış, erkek arkadaşı da arkasından&nbsp;gitmişti. Çocuk onu arabayla dağa götürüp orada boğmuş ve cesedini kürk avcılarının kullandığı bir kulübeye atmıştı. Dağcılar&nbsp;ondan arta kalanlara rastlamasa, erkek arkadaşı paçayı sıyıracaktı.</span></p>

    <p><span class="font1">Kimani benim gittiğim okulun en büyük rakibi Pocatello Lisesi’nde okuduğu için hikâyesi o zaman özellikle sarsıcı gelmişti. Şimdiyse iliklerimi donduruyordu. Burada ölmüştü. Benim canımı&nbsp;kurtarmak için mücadele verdiğim ormanda.</span></p>

    <p><span class="font1">Kulübenin kapısı bir kez daha gıcırdadı ve koyu renkli ve <i>canlı</i> bir şey iri pençeleriyle karları ezerek dışarı çıktı. Gür, yağlı&nbsp;kahverengi kürklü hayvan bir köpekten daha iriydi. Durdu, varlığım karşısında irkilerek burnunu havaya dikti. Gümüş rengi bir&nbsp;maskenin arkasında, boncuğu andıran bir çift siyah göz parlıyordu.&nbsp;Gırtlağından homurtuyu andıran sesler yükseldi.</span></p>

    <p><span class="font1">Ayı sansarlarıyla ilgili hikâyeler duymuştum. Cüsselerinin üç katı avları haklayacak kadar yırtıcıydılar.</span></p>

    <p><span class="font1">Ayı sansarı bana doğru yürümeye başladı. Yürüyüşü bir ayınınkine inşam ürkütecek kadar benziyordu. Arkamı dönüp koştum.</span></p>

    <p><span class="font1">Ayı sansarının arkamda karda sektiğini duydum. Panik halinde arkama bakmaya çakşırken ayağım kaydı. Eriyik kar kol pantolonumdan içeri süzülürken, parmaklarımı kara daldırıp kendimi yukarı çekmek için tutunacak bir yer aradım. Ekme gelen&nbsp;ilk nesneyi sıkıca tuttum ve afallamış bir halde bakakaldım. Uzun&nbsp;kemik parçası kupkuruydu ve üstü diş izleriyle kapkydı. Bir çığlık&nbsp;atarak kemiği fırlattım.</span></p>

    <p><span class="font1">Toparlandım ve ilerideki ağaç karaltısına doğru son hızla koşmayı başladım. Beynimde gümbürdeyen tek net düşünce, Jude’un adıydı.</span></p>

    <p><span class="font1">Beni duyması için dua ederek, <i>“Jude!”</i> diye haykırdım.</span></p>

    <p><span class="font1">Dallar yüzüme çarpıyor, derin kar bacaklarımı içine çekiyordu. Arkama ikinci bir bakış atma riskini aldım. Ayı sansarı sadece&nbsp;birkaç adım gerideydi. Gözleri hayvani bir kararlılıkla kararmıştı.</span></p>

    <p><span class="font1">Ağaçlardan sakınarak koşarken yönümü bulmak için dekçe bir çaba harcıyordum. Jude ne taraftaydı? Gözlerim donuk zemini&nbsp;taradı. Neden biraz önce bıraktığım ayak izlerini bulamıyordum.&nbsp;Yoksa iyice uzaklaşıyor muydum?</span></p>

    <p><span class="font1">Adım bir kez daha haykırdım. Sesim ağaçlardan uçsuz bucaksız gökyüzüne doğru yankılandı. Tek bir kuş bile havalanmadı. Jude&nbsp;beni duyamazdı. Beni kimse duyamazdı. Yalnızdım.</span></p>

    <p><span class="font1">Ellerim sivri çam iğnelerinden kana bulanmıştı ama acı duymuyordum; ayı sansarının jilet gibi keskin dişlerini ve kalın, kancalı pençelerini bacaklarımın arka tarafında hissettiğimden emindim.</span></p>

    <p><span class="font1">Bir anda beni arkadan yakaladı. Çırpınarak tekme atarken hem ondan kurtulmak hem ayakta kalmak için umutsuzca çabalıyordum.&nbsp;Yeri boylarsam her şey biterdi. Bir daha asla kalkamazdım.</span></p>

    <p><span class="font1">“Sakin ol, Britt. Canını yakmayacağım.”</span></p>

    <p><span class="font1">Jude un kısık ve güven veren sesini duyunca, göğsümdeki düğümler çözüldü, içimdeki basınç azaldı ve ağırlığımı ona yasladım. Rahatladığımı gösteren bir inilti koyverdim.</span></p>

    <p><span class="font1">Jude ayaklarımın üstünde durabileceğimden emin olunca, beni tutan kollarını yavaş yavaş gevşetti. “Canını yakmayacağım,” diye&nbsp;tekrarladı. Beni yüzüne bakacağım şekilde çevirdi. Soran ve kaygılı&nbsp;gözlerle yüzümü inceledi. “Ne oldu?”</span></p>

    <p><span class="font1">Çizik ve kan içindeki ellerime baktım. Sesim çıkmıyordu.</span></p>

    <p><span class="font1">“Çığlık attığını duyunca, sandım ki bir ayı...” Titrek bir nefes aldı.</span></p>

    <p><span class="font1">Hiç düşünmeden yüzümü göğsüne bastırdım. Gırtlağımdan bir hıçkırık koptu. Tek istediğim birinin bana sarılmasıydı. O biri&nbsp;Jude bile olsa.</span></p>

    <p><span class="font1">Jude ona sarılmam karşısında şaşkın, kaskatı duruyordu. Ben kollarımı çözmeyince, elleri tereddütle kollarımdan yukarı tırmandı.&nbsp;Önce isteksizce, sonra rahatlatıcı bir ritimle okşamaya başladı. Bana&nbsp;kırılacağımı düşünür gibi dokunmadığına seviniyordum. Yanımda ve&nbsp;gerçek olduğunu bilmeye ihtiyacım vardı. Başımı göğsüne yaslayıp&nbsp;o, kulağıma rahatlatıcı sözcükler fısıldamaya başlayınca, gözyaşlarımı tutamaz oldum. Yüzümü paltosuna gömüp özgürce ağlamaya&nbsp;başladım.</span></p>

    <p><span class="font1">“Buradayım,” dedi yumuşak bir sesle. “Hiçbir yere gitmiyorum. Yalnız değilsin.” Çenesini başımın üstüne dayayınca, kendimi içgüdüsel olarak ona iyice sokulurken buldum. O kadar üşümüştüm&nbsp;ki. Soğuk içime işlemişti, sıcaklık nedir unutmuş, iliklerime kadar&nbsp;donmuştum. Bana sarılmasına izin vermek iyi gelmişti</span></p>

    <p><span class="font1">Orada, o buz gibi havada montunu çıkarıp omuzlarıma sardı. “Bana ne olduğunu anlat.”</span></p>

    <p><span class="font1">Hatırlamak istemiyordum. Salağın teki olduğumu düşünecekti. Ne kadar korkunç olursa olsun bir ayı sansarı ağlanacak bir şey&nbsp;değildi. Daha kötüsü de olabilirdi. Karşıma bir bozayı da çıkabilirdi.&nbsp;O kadar hızlı nefes alıyordum ki başım dönmeye başladı.</span></p>

    <p><span class="font1">“Al şunu.” Jude montunun cebinden küçük bir şişe çıkardı. Öylesine sarsılmış bir haldeydim ki sıvının gırtlağımı yaktığını&nbsp;neredeyse hissetmedim bile. Su gibi soğuk ama acıydı. Biraz daha&nbsp;içmek için şişeyi tekrar başıma dikince bu kez öksürdüm. Kısa süre&nbsp;sonra içime bir sıcaklık yayıldı, rahat nefes alabilir oldum.</span></p>

    <p><span class="font1">“Önce ayı sandım.” Gözlerimi sımsıkı kapatırken nefesimin yeniden hızlanmaya başladığını hissettim. Göz kapaklarımın ardında hayvanın hırlarken ki halini görür gibiydim. “Bir ayı sansarı&nbsp;üstüme atıldı. Beni öldürecek sandım.”</span></p>

    <p><span class="font1">“Benim geldiğimi duymuş ve azınlıkta kalacağım anlayıp tüymüş olmalı. Seni bulduğumda çoktan gitmişti,” dedi, bana daha sıkı sarılırken.</span></p>

    <p><span class="font1">Kendimi toplayınca, şişeden büyük bir yudum daha alıp devam ettim. “Kürk avcılarının kullandığı eski bir kulübede saklanıyordu.&nbsp;Sanırım geçen yıl ekim ayında bir kızın ölü bulunduğu kulübe. Cesedi&nbsp;bulunduğu zaman, haberlerde çok benzer bir kulübe gördüğümü&nbsp;hatırlıyorum ve bir dakika önce kulübenin önündeki çalılıklarda&nbsp;sarı polis bandı gördüm. Sanırım aynı kulübe. Kulübenin dışında&nbsp;bir de kemik buldum. Kızın olamaz, değil mi? Olay yeri inceleme&nbsp;ekipleri kıza ait bütün kalıntıları toplamıştır, değil mi? Lütfen bana&nbsp;kemiğin kızın olmadığını söyle!”</span></p>

    <p><span class="font1">Kemiğin elimde bıraktığı boşluk hissini hatırladım. İçi boş bir ölüm kabuğu. Aklıma ilk kulübedeki kayışa dönmüş, çürümüş&nbsp;cesedi getirmişti. O anda ölümün dağın dört bir yarandan üstüme&nbsp;geldiğini hissettim. Bu korkunç yere gelmeyi neden istemiştim sanki?</span></p>

    <p><span class="font1">Jude omuzlarımı tutup yüzümü dikkatle inceledi, ifadesi bulutlanmış, dudaklarını dikkatini bir şeye odaklar gibi sımsıkı&nbsp;kapatmıştı. “Hangi kız?”</span></p>

    <p><span class="font1">“Kimani Yowell. Haberlerde duymuşsundur. Pocatello Lisesinde son sınıftaydı ve başarılı bir piyanistti. Çalması için ülkenin dört&nbsp;bir yanından davet alıyormuş. Herkes onun Julliard’a gideceğini&nbsp;konuşuyordu. O kadar iyiydi yani. Ve sonra erkek arkadaşı tarafından öldürüldü. Çocuk onu boğmuş ve cesedini saklamak için&nbsp;buraya kadar getirmiş.”</span></p>

    <p><span class="font1">“Hatırlıyorum,” dedi Jude uzaklara dalarak.</span></p>

    <p><span class="font1">“Nasıl bir adam kız arkadaşını öldüreb<span class="calibre4">ilir ki?”</span></span></p>

    <p><span class="font1">Jude cevap vermedi. Ama yüz hatları esrarengiz ve nahoş bir ifadeyle kararmıştı.</span></p>
  </div>
</body>
</html>
