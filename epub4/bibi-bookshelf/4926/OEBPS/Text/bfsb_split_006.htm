<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_7"><a class="calibre20 pcalibre pcalibre1" id="_Toc412929043"></a><a class="calibre20 pcalibre pcalibre1" id="bookmark5"></a><span class="font3"><span class="calibre9">İKİNCİ BÖLÜM</span></span></h1>

    <p><span class="font1">Birkaç saat sonra, Korbie’yle yoldaydık. Calvin bizden önce yola çıkmıştı ve bütün kabahat Korbie’deydi. Kapı zilini çaldığımda,&nbsp;uyuşuk hareketlerle dolaptan gömleklerini çıkarıp kozmetik kutusundan ruj seçerek yeni bir çanta daha yapmakla meşguldü. Yatağına&nbsp;oturdum ve işleri biraz olsun hızlandırmak için her şeyi çantanın&nbsp;içine tıkmaya başladım.</span></p>

    <p><span class="font1">Idlewilde’a Calvin’den önce varmayı gerçekten istiyordum. Şimdi yatak odası seçme önceliğini kapacak ve biz vardığımızda&nbsp;eşyalarını çoktan etrafa yaymış olacaktı. Onu birazcık tanıyorsam&nbsp;kapıyı içeriden kilitleyecek ve bizi misafir gibi kapı çalmak zorunda&nbsp;bırakacaktı. Bu, onun değil bizim yolculuğumuz olduğu için, sinir&nbsp;bozucu bir durumdu.</span></p>

    <p><span class="font1">Korbie ve ben soğuk dağ havası esmeye başlamadan önce, vadinin ılık havasının tadını çıkarmak için cipin üstünü açtık. Müziğin sesi sonuna kadar açıkta. Korbie yolculuk için karışık bir CD&nbsp;hazırlamıştı ve yetmişlerden ya da seksenlerden kalma, “Get outta&nbsp;my dreams, get into my car”</span><a class="pcalibre pcalibre1" id="footnote1"></a><a class="pcalibre pcalibre1" href="../Text/bfsb_split_051.htm#_edn3" id="_ednref3" title=""><span class="msoendnotereference"><span><!--[if !supportFootnotes]--><span class="msoendnotereference"><span class="calibre21">[iii]</span></span></span></span></a> <span class="font1">diyen şarkıyı dinliyorduk. Calvin’in&nbsp;kendini beğenmiş suratının gözümün önünden gitmemesi sinirimi&nbsp;bozuyordu. “Gerçekten başarana kadar öyleymiş gibi yap” deyişine&nbsp;sıkı sıkıya inandığım için, yüzüme bir gülümseme yapıştırdım ve&nbsp;Korbie şarkının tiz kısımlarına ayak uydurmaya çalışırken kıkırdadım.</span></p>

    <p><span class="font1">Biraz daha Red Bull için kısa bir mola verdikten sonra, at çiftliklerini ve düzenli mısır fidesi sıralarının yanımızdan hızla&nbsp;geçip gittiği yeşil çiftlik arazilerini geride bıraktık ve tırmanışa&nbsp;geçtik. Banketlerde yüksek çam ağaçlarının ve kavak ağaçlarının&nbsp;sıklaştığı yol gittikçe daraldı. Saçlarımın arasından akan hava serin&nbsp;ve temiz bir his bırakıyordu. Zeminden fışkıran beyazlı mavili yaban&nbsp;çiçekleriyle dünya keskin ve toprağımsı bir kokuya boğulmuştu.&nbsp;Güneş gözlüğümü iyice burnumun üstüne iterken sırıttım. Bu&nbsp;babam ya da ağabeyim Ian olmadan ilk yolculuğumdu. Calvin’in&nbsp;bunu mahvetmesine asla izin vermeyecektim. Yolculuk sırasında&nbsp;tadımı kaçırmasına izin vermeyeceğim gibi, dağlardaki haftamı&nbsp;mahvetmesine de izin vermeyecektim. <i>Cam cehenneme. Canı cehenneme</i>, <i>sen eğlenmene bak.</i> Haftanın tamamı için iyi bir mantraya&nbsp;benziyordu.</span></p>

    <p><span class="font1">Gökyüzü gözlerimi acıtacak kadar göz alıcı bir maviydi. Bir virajı alınca, güneş ön camda parladı. Görüşümü netleştirmek için&nbsp;gözlerimi kırpıştırdım ve onları gördüm. Teton Sıradağları’nın beyaz&nbsp;buzlu zirveleri uzakta görünmüştü. Piramitlerin karla kaplı tepe&nbsp;noktalarını anımsatan sivri, dikey zirveleri gökyüzüne uzanıyordu.&nbsp;Manzara, ağaçların uçsuz bucaksızlığı, yamaçlar ve gökyüzü büyüleyici ve baş döndürücüydü.</span></p>

    <p><span class="font1">Korbie en iyi kareyi yakalamak için camdan dışarı sarktı. “Dün gece rüyamda geçen yıl dağdaki serserilerin öldürdüğü şu&nbsp;kızı gördüm,” dedi.</span></p>

    <p><span class="font1">“Şu rafting rehberi mi?” Macie O’Keeffe. Adını haberlerden hatırlıyordum. Gerçekten akıllı bir kızdı ve Georgetown’da tam&nbsp;burslu okuyordu. İşçi Bayramı zamanında kaybolmuştu.</span></p>

    <p><span class="font1">“Başımıza öyle bir şey gelmesinden hiç korkmuyor musun?”</span></p>

    <p><span class="font1">“Hayır,” dedim makul bir tavırla. “Kaybolduğu yer, bizim olacağımız yere çok uzak. Hem serseriler tarafından öldürüldüğüne dair kanıt da yok. Bu sadece bir varsayım. Belki de kayboldu. Her&nbsp;neyse, serserilerin nehir yakınında kamp kurması için çok erken.&nbsp;Ayrıca biz dağda, yukarıda, serserilerin çıkmadığı bir yerde olacağız.”&nbsp;“Evet, ama yine de ürkütücü.”</span></p>

    <p><span class="font1">“Olay geçen yaz oldu ve sadece bir kızdan bahsediyoruz.” “Öyle mi? Peki ya geçen yıl bütün haber kanallarında boy&nbsp;gösteren Lauren Huntsman?” diye itiraz etti.</span></p>

    <p><span class="font1">“Korbie. Kes şunu. Cidden. Kaç bin kişi dağlara gelip evlerine sapasağlam dönüyor, biliyor musun?”</span></p>

    <p><span class="font1">“Lauren m kaybolduğu yer bizim olacağımız yere çok yakın,” diye üsteledi.</span></p>

    <p><span class="font1">“O Jackson Hole’da kayboldu. Orası bizim olacağımız yere çok uzak. Üstelik sarhoşmuş. Yanlışlıkla göle girip boğulduğunu&nbsp;düşünüyorlar.”</span></p>

    <p><span class="font1">“Haberlerde insanların onu bir bardan siyah Stetson’ın bir kovboyla birlikte çıkarken gördüğü söylendi.”</span></p>

    <p><span class="font1">“Bunu sadece bir kişi görmüş. Hem kovboyu da bulamadılar. Büyük olasılıkla öyle biri yok. Tehlikede olsaydık babam gelmeme&nbsp;asla izin vermezdi.”</span></p>

    <p><span class="font1">“Haklısın galiba,” derken ikna olmuşa benzemiyordu. Neyse ki birkaç dakika sonra kaygılarından kurtulmuş gibiydi. Mavi gök&nbsp;kubbeye neşeyle haykırdı. “Bundan iki saat sonra, Idlewilde’da&nbsp;marşmelov kızartıyor olacağız!”</span></p>

    <p><span class="font1">Idlewilde ben kendimi bildim bileli Versteeg’lere aitti. Küçük bir kulübeden ziyade ormanın içindeki bir malikâneye benziyordu.&nbsp;Üçgen biçimindeki çatısından göğe üç taş baca yükselirdi. Idlewilde’&nbsp;da altı -bodrumdaki langırt ve bilardo masalarının yanındaki açılır&nbsp;kanepeyi de sayarsanız yedi- yatak odası, evin etrafını çevreleyen&nbsp;bir veranda, güneye bakan göz alıcı bir dizi pencere, bolca girinti ve&nbsp;kuytu köşe vardı. Versteeg’ler zaman zaman Noel’i de Idlewilde’da&nbsp;geçirmekle birlikte -Bay Versteeg’in pilot ehliyeti vardı ve bahara&nbsp;kadar yolların büyük kısmı kar yüzünden kapak kaldığından dağlara çıkmak için tek motorlu bir helikopter satın almıştı- genelde&nbsp;daha çok yazlık ev olarak kullandıkları için, evin bir yanına sıcak&nbsp;su küveti, badminton kortu ve şezlongların arasına sıkıştırılmış bir&nbsp;ateş kuyusu da bulunan bir beton alan yaptırmışlardı.</span></p>

    <p><span class="font1">İki Noel önce, tatilimi Idlewilde’da Korbie’nin ailesiyle geçirmiştim ama son Noel’de gelmemiştim. Calvin tatil için üniversitedeki oda arkadaşlarından birinin evine gitmişti. Korbie ve ebeveynleri&nbsp;de Kolorado’ya kayağa gidince, Idlewilde boş kalmıştı. Idlewilde’a&nbsp;Bay ve Bayan Versteeg olmadan hiç gelmemiştim. Burayı Bay&nbsp;Versteeg’in bizi bir gölge gibi takip eden dikkatli bakışları olmadan&nbsp;hayal dahi edemiyordum.</span></p>

    <p><span class="font1">Bu kez sadece biz çocuklar olacaktık. Yetişkinsiz ve kuralsız. Bundan bir yıl önce olsa, Calvin le bir hafta boyunca yalnız kalmak yasak ve tehlikeli gelirdi; gerçekleşen gizli bir fantezi gibi.&nbsp;Şimdiyse ne beklemem gerektiğini bilmiyordum. Koridorda karşılaştığımız zaman ona ne söylemem gerektiğini de. Acaba o da&nbsp;aynı evde kalmaktan benim kadar rahatsız mıydı? En azından ilk&nbsp;tuhaf karşılaşmamızı atlatmıştık.</span></p>

    <p><span class="font1">Korbie, “Sakızın var mı?” diye sordu ve onu durdurmama fırsat bırakmadan torpido gözünü açınca, Calvin’in CD koleksiyonu yere yuvarlandı. Korbie koleksiyonu aldı ve merakla süzdü. “Bu,&nbsp;ağabeyimin mi?”</span></p>

    <p><span class="font1">Yakalandığıma göre, yaptığım şeyin arkasında durabilirdim. “Bu sabah benzin istasyonunda arabasından aldım. Pislik gibi davrandı. Yerden göğe kadar haklıyım. Endişelenme, geri vereceğim.”</span></p>

    <p><span class="font1">“Bu Calvin olayının sorun olmadığına emin misin?” Besbelli Korbie CD’leri çalmamı yadırgamıştı. “Benim için sadece göt&nbsp;suratlının teki ama kendime sizin eskiden birlikte olduğunuzu</span> h<span class="font1">atırlatmak zorunda kalıyorum. Ya da her neyse. Öpüşme mevzuluna girmediğin sürece, bu konuyu istediğin kadar konuşabiliriz. Herhangi birinin, özellikle senin ağabeyimle tükürük takası yaptığım&nbsp;düşünmek, kusmama sebep olabilir.” Vurgulamak için parmağını&nbsp;gırtlağından içeri uzattı.</span></p>

    <p><span class="font1">“Onu tamamen aştım,” dedim. Ne yalandı ama. Calvin’i aştığım filan yoktu. Uydurmak zorunda hissettiğim sahte erkek arkadaş&nbsp;hikâyesi de bunu ispatlıyordu. Bu sabahtan önce, gerçekten önüme&nbsp;baktığıma inanıyordum ama Cal’i görünce, bastırılmış duygularım&nbsp;tekrar yüzeye çıkmıştı. Yoğun bir negatiflik taşısa da ona karşı&nbsp;İlişlerimin olmasından nefret ediyordum. Ona hâlâ beni üzecek&nbsp;gücü veriyor olmamdan nefret ediyordum. Calvin’le ilintili bir sürü&nbsp;kötü anım vardı. Yoksa Korbie, Calvin’in beni balo akşamı terk&nbsp;ettiğini unutmuş muydu? Bir elbisem ve Ruby Tuesday’de yemek&nbsp;rezervasyonum vardı, kiralık limuzin için Calvin’le benim payımızı ödemiştim. Üstelik balo kraliçeliğine adaydım. Kalabalıktan&nbsp;yükselen alkış ve tezahüratlar arasında, başımda bir taçla futbol&nbsp;sahasında durmanın nasıl bir his olacağını sayısız kez hayal etmiştim. Ve sonrasında Calvin’in kollarında dans etmenin.</span></p>

    <p><span class="font1">Saat sekizde bizim evde buluşmayı planlamıştık. Saat sekiz buçuğa gelip Calvin ortalarda görünmeyince, başına bir kaza geldiğinden endişelendim. Uçuşunda rötar olmadığını biliyordum,&nbsp;uçağın iniş sürecini internetten takip etmiştim. Grubun geri kalan&nbsp;kısmı limuzine binip gitmişti ve ben ağlamak üzereydim.</span></p>

    <p><span class="font1">Ve sonra telefon çaldı. Calvin, Kaliforniyadan yola çıkmamıştı bile. Aramak için son dakikayı beklemişti ve özür dileyen bir ton&nbsp;takınmaya bile zahmet etmeden, pürüzsüz ve kaygısız bir sesle,&nbsp;gelmeyeceğini söylemişti.</span></p>

    <p><span class="font1">“Bunu söylemek için <i>bu anı</i> mı bekledin?” diye haykırmıştım.</span></p>

    <p><span class="font1">“Aklımda çok şey vardı.”</span></p>

    <p><span class="font1">“Çok tipik. Beni haftalardır aramıyorsun. Günlerdir telefonlarıma dönmüyorsun.” Calvin üniversite için evden ayrılalı beri farklı bir insan olmuştu. Sanki özgürlüğün tadını alınca, her şey&nbsp;değişmişti. Artık önceliklerinin arasında yerim yoktu.</span></p>

    <p><span class="font1">“Böyle bir şey yapacağım tahmin etmeliydim,” diye çıkışmıştım. Ağlamamak için kendimi zor tutuyordum. Gelmiyordu. Baloda&nbsp;bir kavalyem olmayacaktı.</span></p>

    <p><span class="font1">“Ne yani? Telefonlarımın çetelesini mi tutuyorsun? Bu konuda ne hissettiğimden emin değilim, Britt.”</span></p>

    <p><span class="font1">“ <i>Ciddi misin</i> sen? Olayı, tuhaf olan benmişim gibi mi çevireceksin? Beni şu anda nasıl yüzüstü bıraktığının farkında mısın?”</span></p>

    <p><span class="font1">“Aynı babam gibisin. Sürekli yeterince iyi olmadığımdan yakınıyorsun,” dedi kendini savunur gibi.</span></p>

    <p><span class="font1">“Sen götün tekisin!”</span></p>

    <p><span class="font1">“Belki de bu ilişkiyi sürdürmemeliyiz,” dedi kaskatı bir tavırla.</span></p>

    <p><span class="font1">“Belki de haklısın!”</span></p>

    <p><span class="font1">İşin en kötü yanı arka plandaki gürültülü müziği</span> Ve <span class="font1">spor yayınını duyabiliyor olmamdı. Calvin bir bardaydı. Bu geceyle ilgili bir sürü beklentim vardı ve o sarhoş olma peşindeydi. Telefonu&nbsp;suratına kapadım ve gözyaşlarına boğuldum.</span></p>

    <p><span class="font1">Bu anılar beni huysuzlaştırıyordu. Calvin hakkında konuşmak zorunda olmamayı yeğlerdim. Olumlu bir tavır takınmak konusunda&nbsp;kararlılığımı yok ediyordu. Eneğimi bütün dünyayı muhteşem,&nbsp;sadece muhteşem hissettiğime ikna etmekle ziyan etmeseydim,&nbsp;mutluymuşum gibi yapmak çok daha kolay olurdu.</span></p>

    <p><span class="font1">“Onun da olması durumu tuhaflaştırmayacak mı?” diye üsteledi Korbie.</span></p>

    <p><span class="font1">“Saçmalama.”</span></p>

    <p><span class="font1">Gözlerini kısarak baktı. “Bu fırsatı onunla yeniden işi pişirmek için kullanmayacaksın, değil mi?”</span></p>

    <p><span class="font1">“İğrenç. Lütfen bu soruyu bir daha sorma.” Ama aklımdan geçmemiş değildi. Kesinlikle. Ya Calvin bana kur yaparsa? Hayal&nbsp;etmesi zor değildi. Korbie ve Kaya birbirlerinin üstünden inmeyeceklerdi. Bu da geriye Calvin ve beni bırakıyordu. Şansım denemesi&nbsp;beni şaşırtmazdı. Bu da ona izin verip vermeyeceğime hemen karar&nbsp;vermemi gerektiriyordu.</span></p>

    <p><span class="font1">Belki de onun gerçekten yoluna baktığım düşünsem, onu unutabilirdim. Ama markette bana bakışı? Ben Mason’la flört ederken. Pişmanlık değilse neydi, bilemiyordum.</span></p>

    <p><span class="font1">Ancak bu kez, onu dikkatimi çekmek için uğraştırmaya karar verdim. Beni küçük düşürmüştü ve telafi etmesi gereken çok şey&nbsp;vardı. Onu yeterince acı çektirmeden geri almayacaktım. Biraz&nbsp;ayaklarıma kapanması gerekecekti. Calvin’in benim birlikte olduğum kişiyi aldatmayacağımı bilmesi lehime olacaktı. Onunla biraz&nbsp;eğlenecek ve sonra sahte erkek arkadaşımı aldatmanın suçluluk&nbsp;duygusunu bahane ederek onu yüz üstü bırakacaktım.</span></p>

    <p><span class="font1">İntikam hakkında ne derler bilirsiniz. Yakında, Calvin de öğrenecekti.</span></p>

    <p><span class="font1">Sonunda bir planımın olmasına sevinerek koltuğuma iyice gömüldüm. Kibirli bir zafer duygusuyla, önümde uzanan haftaya&nbsp;fazlasıyla hazırdım.</span></p>

    <p><span class="font1">Korbie CD kutusunun fermuarını açtı ama CD’leri karıştırmaya başlamadan önce, CD’liğin ön tarafında katlı bir kâğıt buldu. “Vay&nbsp;canına, şuna bir baksana.”</span></p>

    <p><span class="font1">Yan gözle baktım. Elinde Grand Teton Milli Parkı’nın, ancak Park Korucu Merkezi’nden edinilebilecek türde, topografik bir&nbsp;haritası vardı. Ancak bu haritanın her yerine, Calvin’in el yazısıyla notlar serpiştirilmişti. Harita önce üçe, sonra da ortadan ikiye&nbsp;katlanmış, renkleri solmuş, kenarları yıpranmıştı. Belli ki Calvin&nbsp;haritayı bayağı kullanmıştı.</span></p>

    <p><span class="font1">“Calvin en iyi yürüyüş patikalarının hepsini işaretlemiş. Baksana, ne kadar uzağa kadar yürümüş, her yerde notlar var. Bu haritayı hazırlamak yıllarını almış olmalı. Onunla hep dağbayır&nbsp;ineği olduğunu söyleyip alay ettiğimi biliyorum ama bu, bayağı&nbsp;havalı bir şey.”</span></p>

    <p><span class="font1">“Bir bakayım.” Haritayı aldım ve direksiyonun üstüne serip hem yola hem haritaya bakmaya başladım. Calvin yürüyüş patikalarından daha fazlasını işaretlemişti. Harita kar kızaklarının yollarım,&nbsp;asfaltsız yolları, acil durum barınaklarım, bir korucu merkezini, ilgi&nbsp;çekici manzara noktalarım, avlanma alanlarını, kirlenmemiş göl ve&nbsp;dereleri ve vahşi hayat geçitlerini detaylandıran notlarla doluydu.&nbsp;Idlewilde da işaretliydi. Dağlarda mahsur kalan bir gezgin için,&nbsp;harita faydalı bir hayatta kalma aracı olabilirdi.</span></p>

    <p><span class="font1">Henüz konumumuzu Calvin’in haritasında bulmaya çok uzaktık ama yaklaşınca, haritayı Bayan Versteeg’in notlarıyla değiş tokuş&nbsp;etmeyi ciddi ciddi düşünüyordum.</span></p>

    <p><span class="font1">“Bunu Calvin’e mutlaka geri vermelisin,” diye ısrar etti Korbie.</span></p>

    <p><span class="font1">Haritayı katlayıp şortumun arka cebine tıktım. Bu kadar zahmetle hazırlanmış bir haritanın Calvin için değeri büyük olmalıydı. İade edecektim. Ama önce onu biraz terletecektim.</span></p>

    <p><span class="font1">Otuz dakika sonra, karışık CD’miz Sheryl Crow’un <i>Everyday Is a Windirig Road</i> adlı şarkısıyla son buldu. Yol iyice eğim kazanmıştı ve zikzaklar çizerek dağa tırmanıyorduk. Yolun iki tarafındaki&nbsp;banketler de keskinleşmişti, keskin virajlara konsantre olmak için&nbsp;direksiyona iyice eğildim. Yanlış bir direksiyon kırmayla dağdan&nbsp;aşağı uçabilirdik. Bunun farkında olmak, insanın yüreğini ağzına&nbsp;getirdiği kadar heyecan vericiydi de.</span></p>

    <p><span class="font1">“Şunlar sana da yağmur bulutu gibi geldi mi?” Korbie kuzey yönünde ağaçların üstünden görünen koyu renkli bulut öbeklerini&nbsp;işaret ediyordu. “Nasıl mümkün olabilir ki? Yola çıkmadan hava&nbsp;durumunu kontrol ettim. Yağmur Idaho ya yağacaktı, Wyominge&nbsp;değil.”</span></p>

    <p><span class="font1">“Birkaç dakikalık bir sağanaktan sonra hava açılır.” Wyoming’de hava hoşunuza gitmediyse, beş dakika dayanın. Böyle bir deyiş vardı.</span></p>

    <p><span class="font1">“Biz burada, dağdayken bir gün bile yağmasa iyi olur,” diye gittikçe artan bir öfkeyle homurdandı Korbie. Acaba Waikiki&nbsp;Kumsalında güneşlenen Rachel ve Emilie’yi düşünüyor olabilir&nbsp;miydi? Bahar tatilinde tropik bir yere gitmeyi ne kadar istediğini&nbsp;biliyordum. Şu anda benimle olmasının arkadaşlığımız hakkında&nbsp;çok şey anlattığını düşündüm. Elbette kavga ederdik ama sağlam&nbsp;bir ilişkimiz vardı. Dağda yürüyüş yapmak için plajdan vazgeçecek&nbsp;çok arkadaş yoktu.</span></p>

    <p><span class="font1">“Bir rehberde yağmurun, burada sürekli birbirine çarpan ılık ve soğuk havayla alakalı olduğunu okudum,” diye mırıldandım&nbsp;gözümü yoldan bir an ayırmadan. “Bu yükseklikte, su buharı buza&nbsp;dönüşebiliyor ve bu pozitif yüklenme demek. Oysa yağmurun negatif yükü var. Bu yükler oluşunca, şimşeğe neden oluyorlar ve&nbsp;fırtına kopuyor.”</span></p>

    <p><span class="font1">Korbie gözlüğünü burnunun ucuna indirdi ve bana şaşkın şaşkın baktı. “Çubuklarla ateş yakıp yıldızlara bakarak yön bulduğun da oluyor mu?”</span></p>

    <p><span class="font1">Elimi direksiyondan omzunu itmeme yetecek kadar bir süre bıraktım. “Bari babanın senin için aldığı rehberlere bir göz atsaydın.”</span></p>

    <p><span class="font1">“İnsanların açlıkla karşı karşıya kalınca, tavşan pisliğiyle hayatta kalabileceğini öğreten rehber kitaplardan mı bahsediyoruz?” Burnunu kırıştırdı. “Bir rehber kitabı elime ilk ve son alışım oldu.&nbsp;Her neyse, ağabeyim kontrolü ele alıp bize ne yapmamız gerektiğini&nbsp;söyleyeceği için, rehber okumak zaman kaybı olur.”</span></p>

    <p><span class="font1">Calvin kontrolü ele almayacaktı. Bu kez değil. Bu kadar antrenmanı kontrolü ona teslim etmek için yapmamıştım.</span></p>

    <p><span class="font1">Kısa bir süre sonra, gökyüzü karanlık ve pis bir griye döndü. İlk yağmur damlası bir buz tanesi gibi koluma düştü. Sonra bir&nbsp;tane daha. Üç tane daha. Birkaç saniye içinde, yağmur iri damlarla&nbsp;düşmeye ve ön camı ıslatmaya başladı. Kenara çekecek yer olmadığı&nbsp;için, Wrangler’i yolun ortasında durdurdum.</span></p>

    <p><span class="font1">Korbie yağmur damlalarını sivrisinek kovar gibi kovalıyordu.</span></p>

    <p><span class="font1">“Cipin üstünü kapatmama yardım et,” dedim dışarı zıplarken. Yumuşak tenteyi kaldırdım ve Korbie’ye kopçalarını tutturmasını&nbsp;işaret ettim. Arka kapağı açtım, camı indirip kemerleri sıktım. İşim&nbsp;bittiğinde sırılsıklam olmuştum ve kollarımdaki tüyler soğuktan&nbsp;dikilmişti. Gözlerimdeki suları elimle silip yan camları kapadım.&nbsp;Son olarak cırt cırtları yapıştırdım ve şiddetli bir titreme eşliğinde&nbsp;içeri atladım.</span></p>

    <p><span class="font1">“Al sana negatif yüklenme,” dedi Korbie, ruhsuz bir sesle.</span></p>

    <p><span class="font1">Yanağımı soğuk cama dayayıp gökyüzüne baktım. Vahşi gri fırtına bulutları dört bir yana uzanıyordu. Artık mavilikten eser&nbsp;kalmamıştı. Ufukta ince bir çizgi bile değildi. Isınmak için kollarımı ovaladım.</span></p>

    <p><span class="font1">“Kayayı arayıp uyarayım,” dedi ve telefonun hızlı arama tuşuna bastı. Birkaç saniye sonra kendini koltuğa bıraktı. “Telefon çekmiyor.”</span></p>

    <p><span class="font1">Yağmur sağanak halinde inmeye başladığında sadece birkaç kilometre daha yol kat etmiştik. Yolun yüzeyinden âdeta sel akıyordu. Sular lastiklere sıçrarken, fazla yağış yüzünden lastiklerin&nbsp;tutmamasından endişelenmeye başladım. On camın silecekleri&nbsp;yağmura yetişemiyordu. Öyle şiddetli bir yağmur vardı ki önümü&nbsp;göremiyordum. Kenara çekmek istiyordum ama banket yoktu. Bu&nbsp;yüzden yolun olabildiğince sağına çekilip park ettim ve flaşörleri&nbsp;yaktım. Arkamızdan gelen olsa bile, sağanak yağışta flaşörleri göreceklerini umuyordum.</span></p>

    <p><span class="font1">“Hawaii’de hava nasıldır acaba?” dedi Korbie tişörtünün koluyla camdaki buğuyu silerken.</span></p>

    <p><span class="font1">Tırnaklarımı direksiyona vurarak, benim yerimde olsa Calvin’in ne yapacağını düşündüm. Bu akşam ona fırtınayı sorunsuz adattığımı raporlayabilmek keyfimi bayağı yerine getirebilirdi.</span></p>

    <p><span class="font1">Başarıya doğru iyi bir ilk adım olduğunu düşünerek yüksek sesle, “Paniğe kapılma,” diye mırıldandım.</span></p>

    <p><span class="font1">“Sağanak yağmur var, cep telefonlarımız çekmiyor ve dağların ortasındayız. Paniğe kapılmam. Elbette,” dedi Korbie.</span></p>
  </div>
</body>
</html>
