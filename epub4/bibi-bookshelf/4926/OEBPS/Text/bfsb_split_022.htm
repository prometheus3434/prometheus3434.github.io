<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_36"><a class="calibre20 pcalibre pcalibre1" id="_Toc412929058"></a><a class="calibre20 pcalibre pcalibre1" id="bookmark24"></a><span class="font3"><span class="calibre9">ON YEDİNCİ BÖLÜM</span></span></h1>

    <p><span class="font1">Mason haklıydı. Yağmurla karışık yoğun kar yamaca hızla iniyordu. Zemin önceki fırtınada zaten karla kaplandığı için, kar hızla birikiyordu. Karın ağaç gövdelerinden yukarı tırmanıp dalları&nbsp;çökertmesini izledim. Artık kimse dağa çıkmazdı. Ne polis ne de&nbsp;babam. Baş haşaydık. Ve aklıma daha korkutucu bir şey gelmiyordu.</span></p>

    <p><span class="font1">Fırtınadan kurtulmak zorundaydık. Yakınlarda bir kulübe bilmiyordum bu yüzden geriye, devrilmiş bir ağaç ya da bir mağaraya sığınmak kalıyordu. Güçlükle ilerlerken Mason yün beresini çıkarıp&nbsp;bana uzattı. Son bir buçuk gün içinde nazik jestleri bende şüphe ve&nbsp;nefret uyandırıyordu ama bu kez bereyi minnetle aldım. Çoraplarım&nbsp;sırılsıklamdı ve dişlerim birbirine çarpıyordu. Elde edebileceğim&nbsp;maksimum sıcaklık için, gururumu riske atmaya razıydım.</span></p>

    <p><span class="font1">“Teşekkürler,” dedim.</span></p>

    <p><span class="font1">Kafasını salladı, kanı çekilmiş dudakları mosmordu. Kısacık tıraşlı saçlarında kar taneleri parlıyordu. Beresini geri vermem geı ektiğini biliyordum ama ben de donuyordum. Bu yüzden kafamı&nbsp;çevirdim ve görmemiş gibi yaptım.</span></p>

    <p><span class="font1">Yapılacak en akıllıca şey, Calvin in haritasına danışmak olurdu. En yakın sığınma yerini gösteriyor olabilirdi. Ama haritayı Mason a göstermeden nasıl bakacağımı bilmiyordum. Haritadan haberi olursa bana ihtiyacı kalmazdı. Haritayı elimden alabilirdi; o zaman herkesin başının çaresine bakması gerekirdi. Ayrıca harita&nbsp;ıslanırsa, mürekkebi büyük olasılıkla akıp giderdi. Daha kötüsü&nbsp;kâğıt yırtılıp parçalanabilirdi.</span></p>

    <p><span class="font1">Uzunca bir süre, bütün ağırlığımızı vermeden önce karın altına saklanmış herhangi bir kalıntı olmadığından emin olmak için yavaş&nbsp;ve temkinli adımlarla yürüdük. Kar bulutları ayın önünü kapadığı&nbsp;için el fenerlerine rağmen ortalık hiç olmadığı kadar karanlıktı.&nbsp;Ayak parmaklarım soğuktan uyuşmuştu. Çenemi sıktığım zaman&nbsp;bile dişlerimin birbirine çarpmasına engel olamıyordum. Dondurucu rüzgâra karşı gözlerimi kıstım ve bütün dikkatimi önümde&nbsp;yürüyen Masona verdim. Her adım atışında ben de kendimi aynısını yapmaya zorluyordum. Uzun boyu ve geniş omuzları büyük&nbsp;ölçüde engellese de rüzgâr beni yine de buluyor ve montumdan&nbsp;içeri süzülüp tenimi yakıyordu. Kısa süre sonra beynim durdu ve&nbsp;bütün enerjimi sadece ileri doğru hareket etmeye verir oldum.</span></p>

    <p><span class="font1">Ve sonra düşüncelerim her zamanki adreslerine gitti. Calvin’e.</span></p>
  </div>
</body>
</html>
