<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_81"><a class="calibre20 pcalibre pcalibre1" id="_Toc412929084">SON</a></h1>

    <p><span class="font1">Üniversitedeki oda arkadaşım Caz heyecanla, “Araba yolculuğu!” diye haykırdı. Sıcak mayıs esintisi kıpır kıpır kızıl saçlarını arkaya&nbsp;savururken, kollarını deli gibi sallıyordu. Caz, Brisbane, Avustralyalıydı ve bana Nicole Kidman’ın şu eski filmi <i>BMX Bandits'teki&nbsp;</i>halini anımsatıyordu. Aynı kabarık kıvırcık saçlar, aynı enfes aksan.</span></p>

    <p><span class="font1">Woodland Hills, Kaliforniya’da Pierce College’daki birinci senemizi yeni tamamlamıştık. Ve birinci elden özgürlüğü yaşıyorduk. Ders kitaplarımı satmış, dairemin temizlik kontrolünden geçmiş&nbsp;ve son finalimi de atlatmıştım. Kimya dersi artık tarih olmuştu.</span></p>

    <p><span class="font1">Şu anda dünyevi kaygılar Üstem tek bir maddeden ibaretti: Sıcak Kaliforniya güneşinde eğlenmek, eğlenmek, eğlenmek.</span></p>

    <p><span class="font1">Diğer oda arkadaşımız Juanita, Wrangler’ımın arka koltuğundan seslendi. “Pasifik Kıyı Otoyolunda hiç araba kullanmadınız mı?” Burnunu iPhone’una gömmüş, hararetle yeni erkek arkadaşı&nbsp;Adolph’la mesajlaşıyordu. Adolph’un ilk erkek arkadaşı olduğunu&nbsp;düşünüyordum. Caz ve ben Juanita’yı bizimle gelmeye çok zor ikna&nbsp;etmiştik. Ayrıca aradan iki hafta geçince Adolph’un fikir değiştirip&nbsp;onu terk etmesinden korkuyordu. Güvensizlik ve kadın bağımsızlığı&nbsp;hakkında ne kadar konuşursam konuşayım aşkı bulup kaybetmenin nasıl bir şey olduğunu biliyordum. “Bana yol üstünde nerede&nbsp;durmak istediğinizi söyleyin, yeter. Önemli noktaların tarihî ve&nbsp;sosyal önemi hakkında sizi bilgiye boğarım. Hearst Kalesi, Zuma&nbsp;Sahili, Wayfarers Şapeli...”</span></p>

    <p><span class="font1">“Durmak istemiyoruz!” dedi Caz coşkuyla. “Amaç bu. Buradan mümkün olduğunca uzaklaşmak istiyoruz. Sonsuza dek gitmek&nbsp;istiyoruz.” <i>Yupppiiii</i> tadında bir çığlık attı.</span></p>

    <p><span class="font1">“Van Damme Eyalet Kumsalı’nın yakınında acayip pahalı bir bungalovu iki haftalığına kiraladık ve depozitoyu geri ödemiyorlar.&nbsp;Yola sonsuza dek devam edemezsiniz,” dedi Juanita son derece&nbsp;gerçekçi bir tavırla. “Bir daha soruyorum, bu kimin fikriydi?”</span></p>

    <p><span class="font1">“Britt’in,” dedi Caz. “İdaho’lu olduğu için kumsal onun için büyük bir olay. Onu biraz anla. Genelde yazlarını çiftlikte patates&nbsp;soyma yarışmalarına katılarak geçiriyor.”</span></p>

    <p><span class="font1">“Peki ya Brisbane’de insanlar tatillerini kamyonet yarışı yaparak geçirmiyorlar mı?” diye dalga geçtim</span></p>

    <p><span class="font1">“Avustralya’nın serserileri bile Amerika’daki ırkçılardan saygındır,” dedi Caz sırıtarak.</span></p>

    <p><span class="font1">“Monterey’de büyük bir akvaryum var,” dedi Juanita. “Öğle yemeği için orada durabiliriz. Hoşuna gidebilir, Britt. Gerçi bazılarımıza biraz fazla akademik gelebilir. Tanrı bizi bir şeyler öğrenmekten korusun.”</span></p>

    <p><span class="font1">“Okul bitti! Hiçbir şey öğrenmek yok!” diye haykırdı Caz, yumruklarını heyecanla ön konsola vurarak.</span></p>

    <p><span class="font1">“Van Damme Eyalet Kumsalında denizkulağı çıkarılabildiğini duydum,” dedim neşeli görünmeye çalışarak. Rol yapmak konusunda&nbsp;çok kötüydüm. Van Damme’da denizkulağı çıkarılabildiğini çok&nbsp;iyi biliyordum. Geçen dönem boyunca kampüste hademe olarak&nbsp;çalışmış ve paramı iki haftalık bir kumsal evi kirasına savurmak&nbsp;için son kuruşuna kadar biriktirmiştim. Hepsi ilk denizkulağımı&nbsp;otantikliği bozmamak için bir kamp ateşinde pişirip yiyebilmek&nbsp;içindi.</span></p>

    <p><span class="font1">Elbette asıl istediğim Jude’u görmekti.</span></p>

    <p><span class="font1">“Evet, Van Damme Eyalet Kumsalında denizkulağı çıkarmak çok popülerdir,” dedi Juanita. “Ama özellikle ne yaptığını bilmiyorsan, çok tehlikeli olabilir. Tavsiye etmem.”</span></p>

    <p><span class="font1">“Bence denemeliyiz,” dedi Caz.</span></p>

    <p><span class="font1">“Hiç durmayın,” dedi Juanita gözünü telefonundan ayırmadan. “Ben kumsalda oturur, havlumun güvenli sınırları içinden, boğulmanızı izlerim.”</span></p>

    <p><span class="font1">“Biliyor musun, bu hayatın için iyi bir slogan olabilir,” dedi Caz, ellerini havaya kaldırıp hayalî bir pankart açar gibi iki yana&nbsp;sallayarak. “Arkana yasları ve izle.”</span></p>

    <p><span class="font1">“Ve senin sloganın da ‘Felakete balıklama dal’ olmak,” dedi Juanita.</span></p>

    <p><span class="font1">“Hele söz konusu felaket uzun boylu, esmer ve muhteşemse,” dedi Caz, beşlik çakmak için elini bana uzatırken.</span></p>

    <p><span class="font1"><i>“Çocuklar,”</i></span> <span class="font1">dedim. “Buraya eğlenmek için geldik Artık tartışmak yok Gözlerinizi kapatın. Havayı içinize çekin. Mutluluk verici şeyler&nbsp;düşünün. Ve telefonlarınızı bana verin. Torpidoya kilitleyeceğim.&nbsp;Şikâyet yok. Caz, telefonları topla. Benimki burada.”</span></p>

    <p><span class="font1">Telefonlar torpidoya yerleştirilince, Caz ve Juanita koltuklarına yayılırken ben nefes kesici kıyı otoyolunun bol uçurumlu dönüşleri&nbsp;ve köpüklü bembeyaz dalgalarla buluşan kumsalları boyunca yol&nbsp;almayı sürdürdüm. Yolun dar banketleri bana Wyoming’in zikzaklı&nbsp;dağ yollarını hatırlatmıştı ama benzerlik bundan ibaretti. Güneşte&nbsp;göz alabildiğince parlayan turkuaz dalgalara, güneş gözlüğüme&nbsp;rağmen gözlerimi kısarak bakıyordum. Göz kamaştıran güneş bol&nbsp;çilli tenimi yakıyordu. Ve havanın kokusu. Çiçek açan ağaçlar,&nbsp;güneşte pişen kaldırımlar ve denizin mis gibi tuz kokusu. Hayır,&nbsp;burası kesinlikle Wyoming değildi.</span></p>

    <p><span class="font1">Her şeyin tadım çıkarmak istiyordum ama bu yolun ucunda bekleyen kaçınılmazlığı yok saymam imkânsızdı. Geride bıraktığımız&nbsp;her kilometre beni ona yaklaştırıyordu. Onu görmek istiyorsam,&nbsp;elimde bir fırsat vardı. Kalbim heyecanla yerinden oynuyor, sonra&nbsp;bir anda korkuyla doluyordu. Ya bir kız arkadaşı varsa? Ya kız&nbsp;güzel, akıllı ve <i>kusursuzsa</i>?</span></p>

    <p><span class="font1">Jude’u arayabilirdim. Bende telefonu vardı. Son bir yıl boyunca o numarayı defalarca tuşlamıştım ama son numarada bir şey beni&nbsp;durdurmuştu. Ne diyecektim? Normal bir arkadaşlığımız ya da&nbsp;ilişkimiz olmadığı için, “Ne var ne yok?” sorusu uygun gelmiyordu. Ve “Seni özledim,” fena halde itirafa girerdi. Ya da birlikte&nbsp;geçirdiğimiz zamana dört günde olabileceğinden daha büyük bir&nbsp;anlam yüklemişim gibi, tuhaf veya ısrarcıydı.</span></p>

    <p><span class="font1">Sanırım tesadüfen rastlaşalım istiyordum. Kader bize bir şey söylemeye çalışıyormuş gibi. En sevdiği kumsalın yakınında bir&nbsp;bungalov kiralamak belki kaderi zorlamaktı ama ya kaderin bana&nbsp;yardım edeceği yoksa?</span></p>

    <p><span class="font1">Kendimi aşıp onu arayabilirdim. Her neyse. Sonuçta sadece aramış olurdum. Telefonu açarsa, suratına kapatma seçeneğim hep&nbsp;vardı. Los Angeles numaralı yeni bir hat almıştım. Benim aradığımı anlayamazdı.</span></p>

    <p><span class="font1">Caz başım kapıya yaslamıştı ve gözleri kapalıydı. Juanita ise arka koltuğa uzanmış uyuyordu. Kendimi vazgeçirme fırsatı bulamadan, yana uzanıp torpidodan cep telefonumu aldım. Numarasını&nbsp;tuşladım. Her çalışta, gerginliğimin azaldığını ve yerini yepyeni bir&nbsp;şeyin aldığını hissettim. Rahatlama? Hayal kırıldığı? En sonunda&nbsp;çağrıyı telesekreteri cevapladı.</span></p>

    <p><span class="font1">“Evi mi arıyorsun?” dedi Caz gözlerini ovuşturup esneyerek.</span></p>

    <p><span class="font1">“Körfez Bölgesi’nden bir arkadaşım. Açmadı. Önemli biri değil.” Aldırmaz göründüğümü umarak esnedim.</span></p>

    <p><span class="font1">“Arkadaş mı yoksa aşksal bir mevzu mu?” diye sordu Caz sezmiş gibi.</span></p>

    <p><span class="font1">“Eskiden tanıdığım biri.” Caz’le Judedan konuşmak garip geliyordu. Okuldaki birinci yılımızda Caz benim için en yakın&nbsp;arkadaş olmanın ötesine geçmişti. Ona kimseye, Korbieye bile&nbsp;anlatmadığım şeyleri anlatmıştım. Sadece ikimizin anlayabildiği,&nbsp;sayılmayacak kadar çok esprimiz vardı. Alışverişimizi birlikte yapıyor&nbsp;ve faturayı bölüşmüyorduk çünkü çetele tutmak gibi bir derdimiz&nbsp;yoktu. Benim olan Caz’indi. Birbirimizden sır da saklamazdık. Ve&nbsp;kavga ettiğimiz zaman, asla birbirimize kızgın yatmazdık. Sabahlamak anlamına gelse bile, sorunu çözene kadar uyumazdık. Bu&nbsp;yüzden Jude’u ondan sakladığım için suçlu hissediyordum. Ama&nbsp;onu kimseyle paylaşmaya hazır olduğumdan emin değildim. Belki&nbsp;de ona hiçbir zaman sahip olmadığım içindi. Çünkü aramızdaki&nbsp;şeyin gerçek olduğundan emin değildim. Anlamak için fırsatımız&nbsp;olmamıştı.</span></p>

    <p><span class="font1">“Genciz, Britt,” dedi Caz ayaklarını ön konsola dayayarak. “Yaşıyoruz. Temkini öldüğün zamana sakla.”</span></p>

    <p><span class="font1">Ona hayranlık ve kıskançlıkla baktım. Bir zamanlar ben de Caz gibiydim. Kendimi rüzgâra bırakırdım. Nereye eserse oraya&nbsp;giderdim. Ama geçen bahar tatilinde, dağlarda her şey değişmişti.&nbsp;Ben değişmiştim.</span></p>

    <p><span class="font1">Yolun ikinci yarısında arabayı Caz kullandı. Juanita ön koltuğa geçti. Ben de arka koltuğa uzandım. Düşüncelerimi kontrol altında&nbsp;tutabilmek için radyodaki şarkılara eşlik ediyordum. Çünkü dikkatli&nbsp;olmazsam geçmişe, ağacın altındaki geceye dönüyor ve Jude’la&nbsp;paylaştığımız sırları ve diğer şeyleri canlandırıyorlardı.</span></p>

    <p><span class="font1">Günbatımına bir saat kala, Van Damme Eyalet Kumsalı’nın tabelasını gördüm, içimde bir heyecan kıpırtısı hissettim. Ya Jude&nbsp;şu anda kumsaldaysa? Elbette orada değildi. Ama bir gün mutlaka olacaktı. Kumsal onun için ilelebet uzak duramayacağı kadar&nbsp;büyük bir anlam taşıyordu, isimlerimizi kuma yazabilirdim. Fazla&nbsp;duygusal ve kelimenin tam anlamıyla sıradan bir hareket olurdu.&nbsp;Ama belki bundan haftalar ya da belki de aylar sonra, Jude aynı&nbsp;noktadan geçer ve beklenmedik bir anda aklına geliverirdim.</span></p>

    <p><span class="font1">“Şu sapaktan gir,” dedim düşünmeden.</span></p>

    <p><span class="font1">Caz dikiz aynasından bana baktı. Barakamız birkaç sapak sonraydı. Bana bunu hatırlatmak üzereyken yüzümü gördü ve saptı.</span></p>

    <p><span class="font1">Araba yavaşlayınca, Juanita oturduğu yerde doğrulup gerindi. “Neredeyiz?” diye sordu uyku mahmuru.</span></p>

    <p><span class="font1">“Denizkulağı avına çıkıyoruz,” dedi Caz. Ve aynadan bana bakarak dudaklarını oynattı: <i>Denizkulağı da ne?</i></span></p>

    <p><span class="font1">“Deniz salyangozu,” diye yanıtladım.</span></p>

    <p><span class="font1">“Ah,” dedi Caz bilmiş bir tavırla. “Deniz salyangozu avlamaya gidiyoruz. Başka bir şeyin şifresi olabilir de olmayabilir de.”</span></p>

    <p><span class="font1">Caz arabayı park etti. Wrangler’dan indim ve okyanusa bakan kayalık uçurumun kenarına yürüdüm. Kalbim saçma bir şekilde&nbsp;hızlanmıştı ve toparlanmak için birkaç saniye yalnız kalacağım&nbsp;için mutluydum. Jude aşağıda değildi. Boşuna heyecanlanıyordum.</span></p>

    <p><span class="font1">Denizin yüzeyini okşayan güneş ışıkları, gümüşi bir ışıltıyla parlıyordu. Kıyıdan sivri kayalar yükseliyor, martılar çığlıklar atarak&nbsp;başımın üstünde dönüyordu. Koya inerken Jude’u akıntının, bedenini çekiştiren gelgite hiç aldırmadan denizkulağı çıkarırken hayal&nbsp;ettim. Ona nefesini ne kadar tutabildiğini hiç sormamıştım. Rekoru&nbsp;her neyse, ben onu geçmiştim. Nefesimi bir yıldır tutuyordum.</span></p>

    <p><span class="font1">Dakikalar sonra, Caz dikkatli adımlarla arkamdan indi. “Onu görüyor musun?”</span></p>

    <p><span class="font1">“Kimi?”</span></p>

    <p><span class="font1">“Denizkulağını?”</span></p>

    <p><span class="font1">Yüzümü buruşturdum. “O kadar şapşalsın ki.”</span></p>

    <p><span class="font1">“Nasıl tanıştınız?”</span></p>

    <p><span class="font1">“Hayatta inanmazsın.”</span></p>

    <p><span class="font1">“Şu pizzacı çocuk. En yakın arkadaşının erkek arkadaşı. Büyük amcan Emest’ın cenazesindeki tabut taşıyıcı. Yaklaşıyor muyum?”</span></p>

    <p><span class="font1"><i>Daha çok beni kaçırdı, rehin aldı, tipide dağda ona rehberlik etmeye zorladı, sonra hayatımı kurtardı, sonra ben onun hayatını kurtardım,&nbsp;öpüşüp koklaştık ve o arada bir yerde ona âşık oldum.</i></span> <span class="font1">Evet, sanırım&nbsp;özet buydu.</span></p>

    <p><span class="font1">“Onu konuşmamız gerekmiyor,” dedi Caz. “Ama kalbini kırdıysa, ruhunu söküp ailemin evcil domuzuna yediririm.”</span></p>

    <p><span class="font1">“Çok rahatlatıcı.”</span></p>

    <p><span class="font1">“Sen de benim için aynısını yapardın.”</span></p>

    <p><span class="font1">“Benim evcil domuzum yok.”</span></p>

    <p><span class="font1">“Ama evcil patatesin olduğuna bahse girerim,” diye kıkırdadı</span> <span class="font1">Caz.</span></p>

    <p><span class="font1">Kolumu omzuna attım. “Seni kumsalda yürüyüşe davet edebilir miyim?”</span></p>

    <p><span class="font1">Ayakkabılarımızı çıkarmadan, taşlı kumda, suyun ulaşamayacağı bir mesafede yürüdük.</span></p>

    <p><span class="font1">“Senin için yapacağım şeylerden konu açılmışken,” dedi Caz. “Dondurmam tezgâhın üstünde bıraksan, buzluğa kaldırırım. Yağmurlu bir günde paltonu evde bırakıp dışarı çıksan seni arabayla&nbsp;kampüse getiririm.”</span></p>

    <p><span class="font1">“Varmaya çalıştığın tam olarak nedir?”</span></p>

    <p><span class="font1">“Ve mesela, cep telefonunu arabada bırakırsan ve çalmaya başlarsa, açarım.”</span></p>

    <p><span class="font1">Ne söylediği kafama dank etmeden önce ona birkaç saniye boyunca baktım. “Cep telefonumu mu açtın? Kim aradı?” Midemde&nbsp;bir girdap oluşmuştu sanki.</span></p>

    <p><span class="font1">“Bir çocuk. Senden gelen bir çağrıyı kaçırmış ama mesaj bırakmamışsın ve telefon numaranı da tanımamış. O yüzden geri aramış.”</span></p>

    <p><span class="font1">“Ona ne dedin?” Panikten sesim gittikçe yükseliyordu. “Ona adımı söyledin mi?”</span></p>

    <p><span class="font1">“Ona telefonun kime ait olduğunu gerçekten bilmek istiyorsa Van Damme Kumsalı'na gelip bizzat öğrenebileceğini söyledim.”</span></p>

    <p><span class="font1">“Hayır, yapmadın!” Dirseğini tutup onu arabayı bıraktığımız kayalık uçuruma çevirdim. “Hemen gitmeliyiz. Ne kadar uzakta&nbsp;olduğunu söyledi mi? Yoksa ta Sarı Francisco’da mı? Ayaklarını&nbsp;sürümeyi kes, Caz!”</span></p>

    <p><span class="font1">“İşin tuhaf yanı bu ya. Zaten kumsalda olduğunu söyledi.”</span></p>

    <p><span class="font1">“Hayır!” dedim tiz bir sesle.</span></p>

    <p><span class="font1">“Kurulanması gerekiyormuş, sonra bizimle park yerinde buluşacak. Bizi orada bulacağını söyledim.”</span></p>

    <p><span class="font1">Yüzümü sıcak basmıştı. Bir anda onu görmekten korkmaya başlamıştım. Ve korkarken, onu göremezdim. “Gitmeliyiz. Buradan&nbsp;hemen gitmeliyiz, Caz!”</span></p>

    <p><span class="font1">Kayalar tırmanamayacağımız kadar dik olduğu için elini tuttum ve kumsalın ilerisindeki daha yumuşak kum tepeciklerine doğru koşmaya başladım. Park alanına Jude’dan önce varmalıydım. Kadere çomak sokmuştum ve şimdi karşılığım görüyordum.&nbsp;Evet, onu görmek istiyordum. Ama böyle değil. Ne diyeceğimi&nbsp;bilemiyordum, henüz kusursuz sözcükleri düşünmemiştim, saçlarım rüzgârdan berbat haldeydi. Ve ya yalnız değilse? Ya buraya&nbsp;birisiyle gelmişse?</span></p>

    <p><span class="font1">Sonrasında zamanın gerçekten durduğu o uzun, bitmek bilmeyen anlardan biri yaşandı. Caz ve ben kumsal boyunca koşuyorduk ve Caz bize doğru gelen seksi bir çocukla ilgili bir yorum yaptı ve&nbsp;tişörtsüz bedenini daha rahat görebilmek için şapkasının kenarını&nbsp;kaldırdı. Ayaklarım durdu. Beynim şalteri indirdi ve sadece bakabildim. Zihnimin uzak bir köşesinde onu tanımam gerekirdi. Sonuçta&nbsp;ona bakıyordum. Ama hiçbir şey düşünemiyordum. Aklımdan tek&nbsp;bir düşünce bile geçiremeyecek kadar büyük bir şoktaydım. O&nbsp;da aynı duyguyu yaşıyor olmalıydı çünkü kumda bir anda durdu.&nbsp;Gözleri beni görmüştü, evet ama yüzündeki ifadeden gördüklerine&nbsp;inanamadığı ve şaşırdığı belli oluyordu.</span></p>

    <p><span class="font1">Jude’un teni ıslak ve bronzdu, burnunun ucu güneşten kızarmıştı. Saçları eskisinden uzundu ve kahverengi gözlerine düşmesin diye onları arkaya yapıştırmıştı. Bir eli cebinde duruyordu. Duruşunda onu bambaşka birine dönüştüren bir umursamazlık vardı.&nbsp;Omuzlarını soğuğa karşı öne eğmiş, elleri nasır bağlamış o sert&nbsp;dağ adamından eser yoktu. Karşımda çok giyilmiş bir kot pantolon&nbsp;kadar rahat ve davetkâr bir adam duruyordu.</span></p>

    <p><span class="font1">Yüzü bir gülümsemeyle aydınlandı. “Beni bir an için kandırdın. Avustralya aksardı bir arkadaş, iyi şaşırtmaca.”</span></p>

    <p><span class="font1">Cevap bile veremedim. Titreyerek durmaktan başka bir şey yapamıyordum.</span></p>

    <p><span class="font1">“Telefonuna cevap veremediğim için özür dilerim, sudaydım,” diye devam etti. Yüzündeki gülümseme bocalar gibi oldu, bakışları&nbsp;ciddileşti. Her duyguyu maskeleyen Jude gitmişti. Gözleri beni&nbsp;dikkatle süzerken yüzüne yansıyan duyguları izledim. Ve nefesim&nbsp;kesildi. Benim için hâlâ bir şeyler hissediyordu. Yüzünden okunuyordu.</span></p>

    <p><span class="font1">Bilmem gereken buydu işte. Çekincemden eser kalmadı. Koşup kendimi kucağına attım, bacaklarımı kalçalarına sarıp yüzümü boynuna gömdüm.</span></p>

    <p><span class="font1">Onu öptüm. O kadar çabuk ve hızlı oldu ki. Ayrı geçen aylar sıkışıp günlere, dakikalara, saniyelere, bir kalp atımına döndü. Dudaklarımı ağzında, elmacık kemiklerinde, güçlü, güzel ve biçimli&nbsp;yüzünün her santimetrekaresinde dolaştırdım.</span></p>

    <p><span class="font1">“Gerçekten sen olduğuna inanamıyorum.” Saçımı kulağımın arkasına itip yanağımı okşadı. “Müthiş görünüyorsun.”</span></p>

    <p><span class="font1">Güldüm. “Bir duş her şeyi halleder. Ve yemek ve uyku.” “Sanırım ben kumsalda gezinip kendi denizkulağımı bulacağım,” dedi Caz başparmağıyla kumsak işaret ederek. Yüzünde&nbsp;aptalca, mutlu bir sırıtışla geri geri yürümeye başladı.</span></p>

    <p><span class="font1">“Caz, dur. Bu Jude.” Jude’u elinden tutup çektim. “Jude, seni en yakın arkadaşım Caz’le tanıştırayım.”</span></p>

    <p><span class="font1">“Tanıştığımıza sevindim,” dedi Jude, Caz’in elini resmî bir tavırla sıkarak. Bu hareketiyle Caz’in kalbini kazanmışa benziyordu&nbsp;çünkü Caz ona kocaman bir gülümsemeyle bakıyordu.</span></p>

    <p><span class="font1">Jude’un duyabileceği bir fısıltıyla, “Sen istemiyorsan, ben de alabilirim,” dedi.</span></p>

    <p><span class="font1">“Size akşam yemeği ısmarlayabilir miyim?” dedi Jude cazibe saçan bir gülümsemeyle. “Harika bir yer biliyorum. Cafe Beaujolais,&nbsp;buraya da yakın. Bu kadar yol gelip denemezseniz olmaz. Hayır&nbsp;cevabını kabul etmiyorum. Artık benim topraklarımdasınız ve sizi&nbsp;en güzel yerlere götürmek benim görevim.”</span></p>

    <p><span class="font1">“Çok düşüncelisin,” dedi Caz. “Ben yemeğimi çoktan yedim ama Britt’in öğle yemeğini atladığını biliyorum. Açlıktan ölüyor&nbsp;olmak.” O kadar yanılıyordu ki neredeyse kıkırdayacaktım. Monterey’de tıka basa ıstakoz yemiştim ve o da bunu biliyordu. “Juanita ve&nbsp;ben bungalova gidelim. Seni de... artık ne zaman olursa o zaman&nbsp;görürüz.” Bana göz kırptı.</span></p>

    <p><span class="font1">‘Yakınlarda mı kalıyorsunuz?” diye sordu Jude yüzü aydınlanarak. “Kumsalda bir bungalov kiraladık. Ben haritaya dart attım ve&nbsp;bak sen şu işe, şans esefi Van Damme’a vurdu.”</span></p>

    <p><span class="font1">Jude’un dudakları kurnaz bir gülümsemeyle büküldü. “Güzel tesadüfleri severim.”</span></p>

    <p><span class="font1">Jude haklıydı. Cafe Beaujolais inanılmazdı. Dışarıda terasta oturup salyangoz yedik. Jude bana denizkulağı yakalayana kadar bununla&nbsp;idare edebileceğimi söyledi. Gökyüzü siyaha değil, derin, satenimsi&nbsp;bir mora bürünmüş, yıldızlar çıkmıştı. Havada mis gibi tadı bir&nbsp;koku vardı. Parmak arası terliklerimi çıkarıp ayaklarımı masanın&nbsp;altından Jude’un bacaklarına dayamıştım. Jude akşam yemeği için&nbsp;beyaz keten bir gömlek giymişti ve bacaklarımı şefkatle okşuyordu.</span></p>

    <p><span class="font1">“Beş yıldız,” dedim. “Sanırım bugüne kadar yediğim en güzel yemekti.”</span></p>

    <p><span class="font1">Jude gülümsedi. Kahverengi gözlerinde daha önce, dağdayken hiç görmediğim bir ışık vardı. Sanki sertleşmiş kabuğu soyulmuştu&nbsp;ve gerçek Jude’u görebiliyordum. Rahat, samimi ve açıktı. İyi bir&nbsp;kalbi vardı. İyi bir adamdı. “Seni götürmek istediğim birkaç yer&nbsp;daha var. Sana buraları gezdireceğim.”</span></p>

    <p><span class="font1">“Ben varım.”</span></p>

    <p><span class="font1">Masanın üstünden uzanıp parmaklarını benimkilere kenetledi. “Çok güzel ellerin var. Daha önce görmemiştim. Hep eldivenliydin.”</span></p>

    <p><span class="font1">“O yolculukta giydiğim ne varsa kaldırıp attım. Eldivenler, kot pantolon, hatta botlar. Dört gün boyunca hep aynı şeyi giymek&nbsp;bana yetti.”</span></p>

    <p><span class="font1">“Ben de pek çok şeyi attım. Ama beremi sakladım. Sen giymiştin ve seni hatırlatacak bir şey kalsın istedim. Duygusal ahmağın tekiyim, biliyorum.”</span></p>

    <p><span class="font1">“Hayır.” Bir anda utanmıştım. “Çok... tatlısın.”</span></p>

    <p><span class="font1">Jude’un kahverengi gözleri dürüst bir ışıkla aydınlandı. “Seni son görüşümden beri, neredeyse her hafta sonu Van Damme’a&nbsp;geldim. Düşük ihtimaldi ama belki yeri hatırlarsın diye umdum.</span></p>

    <p><span class="font1">Gelip kayalarda oturuyor ve kumsalda seni arıyordum. Bazen kıyıda yürürken göz ucuyla seni görüyordum. Hızla o tarafa dönüyordum&nbsp;ama hep bir ışık oyunu oluyordu.” Sesi boğuklaştı. “Her seferinde&nbsp;gerçekten sen olacağım umarak gelmeyi sürdürdüm. Ve bugün seni&nbsp;görünce ve bu kez gerçekten sen çıkınca, senin de beni aradığını&nbsp;fark ettim. Çünkü dağdaki dört gün bizi değiştirdi. Ben sana benden bir parça verdim. Sen de bana senden bir parça. Yoksa asla&nbsp;buraya gelmezdin. Boş verirdin. Ben seni boş veremiyorum, Britt.&nbsp;Ve senin de beni boş vermeni istemiyorum.”</span></p>

    <p><span class="font1">Gözlerim doldu. “Bunca yolu seni bulmaya geldim. O dört gün yeterU değildi. Seninle bu şekilde bir arada olmak istedim.&nbsp;Ibk, sakin bir gecede. Bir restoranda. Kumsalda yürüyüp aptalca&nbsp;ve anlamsız şeylerden konuşmakydık.”</span></p>

    <p><span class="font1">“Müthiş bir fikrim var. Kumsalda yürüyüp aptalca ve anlamsız şeylerden konuşalım.”</span></p>

    <p><span class="font1">Kıkırdadım. “Aklımdan geçeni okudun.”</span></p>

    <p><span class="font1">“Gördün mü bak? Ben mükemmel erkeğim. Bana ne istediğini söylemene gerek yok.” Kafasına vurdu. “Ben bir akıl okuyucuyum.&nbsp;Milyonda bir rastlanır. En azından B sınıfı bir süper güç.”</span></p>

    <p><span class="font1">“Kes şunu. İçeceğim burnumdan fışkıracak.”</span></p>

    <p><span class="font1">Tekrar kafasına vurdu. “Bunu zaten biliyordum.”</span></p>

    <p><span class="font1">Mutlulukla iç geçirdim. “Bu şimdiye kadar geçirdiğim en harika akşam, Jude. Teşekkürler.”</span></p>

    <p><span class="font1">“İçeceğinin burnundan fışkırmasına neden oluyorum ve hayatının en harika akşamı oluyor. Seni sevindirmek ne kolay.” “Haydi,” dedim kıkırdayarak. Parmak arası terliklerimi ayağıma&nbsp;geçirip Jude’un dirseğini tuttum, “insanlar bize bakıyor. Baş başa&nbsp;kalabileceğimiz bir yerde aptallık yapalım.”</span></p>

    <p><span class="font1">Caz bir keresinde, bir insanın yanında rahat ettiğini sessizce oturup havadan sudan sohbet etme mecburiyeti duymadığın zaman anlarsın, demişti. Jude ve ben şimdi öyleydik. Gri kumlara&nbsp;sırtüstü uzanıp ışıltılı gökyüzüne baktık. Okyanus havası serin ve&nbsp;tazeleyiciydi. Ben bildiğim takım yıldızları buluyordum. Özellikle&nbsp;Büyük Ayı. Ava Takımyıldızını bulabildiğimden de bayağı emindim.&nbsp;Diğerlerine uzak bir noktada birbirine sokulmuş iki parlak yıldız&nbsp;gördüm ve onun bizim takımyıldızımız olduğuna karar verdim.&nbsp;Sonsuza dek var olabileceğimizi düşünmek romantik gelmişti.&nbsp;Aşkımızın yıldızlarda yazık olması.</span></p>

    <p><span class="font1">“Yaz için planın ne?” diye sordu Jude.</span></p>

    <p><span class="font1">“Bir iş bulup ailemi ziyaret etmek.” Kafamı çevirip gözlerine baktım. “Ama artık bunu düşünmüyorum.”</span></p>

    <p><span class="font1">“Kal. Burada, benimle.”</span></p>

    <p><span class="font1">Dirseğimin üstünde doğruldum ve ciddi olup olmadığını anlamak için yüzüne baktım. “Nasıl yani?”</span></p>

    <p><span class="font1">“Ailem bu yaz Avrupa’da olacak. Evde bir sürü boş odamız var. Caz ve Juanita da gelebilirler. Ve iş konusunda endişeliysen,&nbsp;stajyer arayan birkaç tanıdığım var. Çok karmaşık gelirse, garsonluk&nbsp;edecek masadan bol bir şey yok. Yardıma hazırım.”</span></p>

    <p><span class="font1">“Bütün yaz sizin evde kalmamıza izin mi vereceksin?”</span></p>

    <p><span class="font1">“Bu teklifte bütün şartları zorluyorum. Doğru yaparsam, reddedilemeyecek kadar iyi olacağını umuyorum.”</span></p>

    <p><span class="font1">Gülümsedim. “Çok fesat bir plana benziyor, Don Carleone.” Jude şefkatle, “Geçen yıl gitmene izin verdim,” dedi. “Her ne&nbsp;kadar ne istediğini bulman için sana zaman tanıdığımdan pişman&nbsp;olmasam da, hep bana ikinci bir şans vermeni umdum. Evet de.&nbsp;Bize bir şans tanıyacağını söyle.”</span></p>

    <p><span class="font1">Gülümsememi saklamak için dudağımı ısırarak, “Bilmiyorum,” dedim. “Birlikte son tatilimiz felaketle sonuçlandı. Şunu sormak&nbsp;zorundayım: Kar olacak mı?”</span></p>

    <p><span class="font1">Yüz hatları bir gülümsemeyle kaplandı. “Sadece uçsuz bucaksız kumsal ve güneş. Ve ben.”</span></p>

    <p><span class="font1">Bacaklarım bacaklarında, başım omzunda, kollarının arasında yatıyordum. Gözleri kapalıydı ama uyanıktı. Bir koluyla bana sarılmış, diğerini uyluğuma yerleştirmişti. Dudakları hoşnut bir gülümsemeyle bükülmüştü.</span></p>

    <p><span class="font1">Ertesi gün akşamüstü saatleriydi ve kumsal bize kalmıştı. Alçalan güneş, şemsiye altındaki kumlu yatağımıza vuruyordu. Ayağımı gölgeye sokmak için havluyu çektim.</span></p>

    <p><span class="font1">“Bir şey düşünüyorsun,” dedi Jude gözlerini açmadan.</span></p>

    <p><span class="font1">“Seni düşünüyorum,” dedim mutlu bir sesle ve elimi göğsünde dolaştırdım. O geceden sadece çok hafif yara izleri kalmıştı. Minik&nbsp;bir öpücük kondurdum. O izler benim için kusur değil, paylaştığımız o karanlık gecenin hatırasıydı. <i>Karanlıktan sonra, aydınlık gelir.</i></span></p>

    <p><span class="font1">“İlginç. Çünkü ben de seni düşünüyorum.”</span></p>

    <p><span class="font1">Kolunun üst kısmındaki kumları silkeleyip yanağımı dayadım. “Devam et. Benimle ilgili ne düşünüyorsun? Havada bırakma.&nbsp;Yağcılığa karşı değilimdir.”</span></p>

    <p><span class="font1">Yan dönüp uzun ve ince vücudunu benimkinin yanına uzattı. “Bu kadar güzel olmasaydın, kocaman egonu cezalandırmam gerekebilirdi.” Parmağım burnumdan aşağı kaydırdı. “Bunu yapmaya&nbsp;hep niyetleniyorum. Sonra sen bana bakıyorsun ve ne söyleyeceğimi&nbsp;unutuyorum ve tek düşünebildiğim, seni hemen öpmezsem, seni&nbsp;hak etmeyeceğim oluyor.”</span></p>

    <p><span class="font1">“Benim için son derece uygun.”</span></p>

    <p><span class="font1">“Dikkatli davranmazsam, seni çok şımartacağım. Kafan o kadar büyüyecek ki kumsaldan aşağı yuvarlamamız gerekecek.” Dirseğini kuma yaslayıp gözlerimin içine baktı. “Bana cevap vermedin.&nbsp;Kalıyor musun?”</span></p>

    <p><span class="font1">Gülümsemem kayboldu ve sorusunu ciddi ciddi düşündüm. Dünyanın geri kalanının anlamayacağı bir şekilde, dağda onunla&nbsp;dört uzun gün geçirmek ve canımı ona emanet etmek ona âşık&nbsp;olduğumu anlamama yetmişti. Onu bulmak için o dört günü en&nbsp;baştan yaşamam gerekse, yine yaşardım.</span></p>

    <p><span class="font1">Dudaklarımı dudaklarına örttüm. Deniz tuzunun tadını alınca ne kadar şanslı olduğumu düşündüm. Bütün yaz boyunca Jude’la&nbsp;kumsalda yatabilir, vücutlarımızı kuma bulayıp okyanusu onun&nbsp;dudaklarından öpebilirdim ve dalgaların ninnisi eşliğinde birbirimizin kollarında uykuya dalabilirdik.</span></p>

    <p><span class="font1">“Kalıyorum,” dedim. “Sanırım sen uçsuz bucaksız kumsallara ve güneşe bir süre daha katlanmaya değersin.”</span></p>

    <p><span class="font1">Sırıttı. “Değerim, ona şüphe yok. Ve şimdi sana bunu ispatlamak için, uygulamak göstereyim. Gel buraya...”</span></p>
  </div>
</body>
</html>
