<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_45"><a class="calibre20 pcalibre pcalibre1" id="_Toc412929063"></a><a class="calibre20 pcalibre pcalibre1" id="bookmark30"></a><span class="font3"><span class="calibre9">YİRMİ İKİNCİ<a class="calibre20 pcalibre pcalibre1" id="bookmark31"></a> BÖLÜM</span></span></h1>

    <p><span class="font1">Kamp yerimize dönerken, Jude bana her zamankinden yakın yürüyordu. Onu sadece iki gün önce bir markette, Tanrı’nın beni küçük düşmekten kurtaran bir lütfu olarak görüp onunla utanmazca&nbsp;flört ettiğime inanmak güçtü. İki gün içinde ona hayran olmaktan,&nbsp;nefret etmeye geçmiştim. Oradan da...</span></p>

    <p><span class="font1">Şu anda ne hissettiğimi bilmiyordum. Ne düşüneceğimi de.</span></p>

    <p><span class="font1">Kollarımız kazayla birbirine sürtündü. Jude ne uzaklaştı ne de özür diledi. Aslında hiç rahatsız olmamış gibiydi. Bunu fark&nbsp;edip etmediğini merak ettim. Ben etmiştim. Yakınlığı içime tuhaf, kaygan bir sıcaklığın yayılmasına neden oluyordu. Kaçamak&nbsp;bir bakış attım. Tıraşsız ve uykusuz haliyle bile seksi görünmeyi&nbsp;başarıyordu. Haşin görünüşlü bir REI</span><a class="pcalibre pcalibre1" id="footnote3"></a><a class="pcalibre pcalibre1" href="../Text/bfsb_split_051.htm#_edn7" id="_ednref7" title=""><span class="msoendnotereference"><span><!--[if !supportFootnotes]--><span class="msoendnotereference"><span class="calibre21">[vii]</span></span></span></span></a> <span class="font1">modeli gibi. Dışarıda çok&nbsp;zaman geçirdiği, renginden ve saçlarının güneşten açılmış uçlarından belliydi. Göz kenarlarında birkaç çizgi vardı; hani güneşte&nbsp;gözünüzü kısmaktan oluşan çizgilerden. Ve güneş gözlüğü takmaktan göz çevresinin rengi farklılaşmıştı. Ancak bu onda ucuz&nbsp;değil, neredeyse seksi duruyordu.</span></p>

    <p><span class="font1">Yorgunluğuna rağmen, dimdik omuzlar ve kararlı adımlarla yürüyordu. Koyu renk kaşlarının altından dünyaya uzun ve serinkanlı&nbsp;bakışlar gönderiyordu. Bana kısmen hesaplayan, kısmen tartan&nbsp;bakışlarmış gibi geldi. Ama görünenin ardında bir huzursuzluk&nbsp;seziyordum. Neden korktuğunu, onu en çok neyin ürküttüğünü&nbsp;merak ediyordum. Korkusu her neyse onu derinlerde saklıyordu.</span></p>

    <p><span class="font1">Beni ona bakarken yakaladı. Hemen gözlerimi kaçırdım. Beni yakaladığına inanamıyordum. Ona hissedebileceğim her tür çekim&nbsp;fikrinden bir anda nefret ettim. Jude beni rehin almıştı. Beni isteğim&nbsp;dışında alıkoymuştu. Son iyilikleri bunu değiştirmezdi. Kendime&nbsp;onun gerçekte kim olduğunu hatırlatmalıydım.</span></p>

    <p><span class="font1">Ama gerçekte kimdi? O ve Shaun a ortak demek zordu. Judo -Mason- hiç acımasız davranmamıştı. Ve Korbie ile beni kulübeye&nbsp;girmememiz için uyarmaya çalışmıştı. Çelişki içinde iç çektim.&nbsp;Jude’la ilgili hiçbir şeyi çözebilmiş değildim.</span></p>

    <p><span class="font1">“İlk işimiz seni ısıtmak olacak,” dedi. “Sonra da yiyecek bir şeyler bulmalıyız. Henüz orman meyveleri için erken, bu yüzden&nbsp;avlanmamız gerekecek.”</span></p>

    <p><span class="font1">Son iki gündür Jude’un iyiliğim konusundaki sözüm ona kaygısıyla ilgili temkinli hatta şüpheciydim. Bu kez kendimi niyetini derinlemesine sorgularken buldum. Calvin bana ilk ilgi göstermeye&nbsp;başladığında, beni iltifatlara boğmuş, şefkatle şakalaşmış ve beni&nbsp;görmek için küçük bahaneler uydurmuştu. Hepsi gururumu okşayan şeylerdi ama benden hoşlandığına dair en büyük ipucu bir&nbsp;anda bana ilgi göstermeye başlaması olmuştu. Donduğu zaman&nbsp;arabamın camlarım kazımıştı. Sinemada sıranın ortasındaki koltuğa&nbsp;benim oturmama özen göstermişti. Wrangler’ım servisteyken, beni&nbsp;her yere götürmek için ısrar etmişti. Belki Jude’un davranışlarına&nbsp;fazla derin anlamlar yüklüyordum ama benimle ilgili endişesinin&nbsp;arkasında basit bir centilmenlikten fazlası var mı diye merak etmeye başlamıştım.</span></p>

    <p><span class="font1">Bana karşı bir şeyler hissediyor olabilir miydi?</span></p>

    <p><span class="font1">Kendime bunun bir öneminin olmadığını hatırlattım. Çünkü gerçek ya da hayalî, duygularına karşılık verecek değildim.</span></p>

    <p><span class="font1">Yarısı kara gömülü devrik bir ağacın etrafından dolaşırken, birden, “Benim turuncu bir Wrangler kullandığımı ve babamın&nbsp;balık tutmayı sevdiğini nereden biliyordun?” diye sordum.</span></p>

    <p><span class="font1">“Marketin park alanında iki araba vardı. Eski model, turuncu bir Jeep Wrangler ve bir BMW X5. Dükkâna girdiğim zaman,&nbsp;BMW’nin eski sevgiline, Wrangler’ın sana ait olduğunu hemen&nbsp;anladım,” diye açıkladı. “Wrangler’ın tamponunda rengi solmuş,&nbsp;soyulmaya yüz tutmuş iki çıkartma vardı. ‘Diğer aracım bir şişme&nbsp;bot’ ve ‘Bir akarsu görür görmez dururum’. Wrangler’ı sana vermeden önce babanın kullandığı sonucuna vardım.”</span></p>

    <p><span class="font1">Öyle değildi ama Jude’un şansı yaver gitmişti. Aslında babamın Wrangler’ı satın alma nedenlerinden biri o iki tampon çıkartmasıydı. Balıkçılara sempatisi vardı ve mantıksız bir şekilde onlara&nbsp;herkesten fazla güvenirdi.</span></p>

    <p><span class="font1">“Seni BMW’yi benim kullanmadığıma ikna eden ne oldu?” diye üsteledim. Alınmak mıydım, yoksa gurur mu duymalıydım&nbsp;emin değildim.</span></p>

    <p><span class="font1">“Gözlüğün Target’tan. Eski sevgilininki Fendi markaydı. Gösterişi seven insanlar, bunu her alanda belli eder.”</span></p>

    <p><span class="font1">Herhangi bir konuda en son ne zaman bu kadar iyi bir gözlemci olduğumu hatırlamaya çalıştım. “Her zaman benzin istasyonlarındaki arabalarla insanları eşleştirir misin?”</span></p>

    <p><span class="font1">Omuz silkti. “Bilmece gibi. Problem çözmeyi severim.” “İlginç. Sen de benim için bir bilmecesin.”</span></p>

    <p><span class="font1">Jude bakışlarıyla beni delip geçtikten sonra gözlerini kaçırdı. Havadaki tuhaf gerilimi gidermek için başımı yana yatırarak&nbsp;sordum. “Söylesene, yoksa sen şu dâhilerden misin?”</span></p>

    <p><span class="font1">Kendini kişisel sorgulamalar karşısında herhangi bir açık vermemek için eğitmiş gibi yüzü otomatik olarak ifadesizleşti. Biran sonra ifadesi yumuşadı ve dudaklarında cılız bir gülümseme&nbsp;belirdi. “Üçüncü sınıfta öğretmenimin beni görsel hafıza testine&nbsp;soktuğunu duymak ilgini çeker mi?”</span></p>

    <p><span class="font1">Elimi aldırmıyormuşum gibi salladım. “Hayır, hem de hiç.” Yüzüne bir gülümseme yayılırken kafasını kaşıdı. “Testi geçemedim. Ama dikkate alınmaya değecek kadar yaklaşmıştım.”&nbsp;Parmaklarımla güçlü taraflarını saymaya başladım. “Yani görsel&nbsp;hafızaya sahip olduğun söylenebilir. Ve mükemmel hayatta kainin&nbsp;becerilerin var. Bilmem gereken başka ne var? Nerede okuduğun&nbsp;olabilir mi mesela? Üniversitedesindir herhalde, değil mi?”&nbsp;“Geçen yıl bıraktım.”</span></p>

    <p><span class="font1">Bunu hiç beklemiyordum. Jude bende bir işin ucunu bırakacak değil ciddi ve çalışkan bir insan hissi uyandırmıştı. “Neden?”&nbsp;“Halletmem gereken bir şey vardı,” dedi ellerini ceplerine sokup&nbsp;rahatsız bir tavırla omuzlarını öne eğerek.</span></p>

    <p><span class="font1">“Tamam, şimdi her şey anlaşıldı.”</span></p>

    <p><span class="font1">Ağız kenarları gerilince hassas bir noktaya parmak bastığımı düşündüm. “Herkesin sırlara ihtiyacı var. Sırlar bizi savunması/,&nbsp;yapar.”</span></p>

    <p><span class="font1">“Bir insan neden savunmasız olmak ister ki?”</span></p>

    <p><span class="font1">“Hasar almasın diye kalkanını korumak için.”</span></p>

    <p><span class="font1">“Anlamadım.”</span></p>

    <p><span class="font1">“Bir zaafın olduğu zaman, onu ortaya çıkarmamak için çok çaba harcaman gerekir. Tembellik edemezsin.”</span></p>

    <p><span class="font1">“Senin zaafın ne?”</span></p>

    <p><span class="font1">Güldü ama bu keyifli bir gülüş değildi. “Söyleyeceğimi gerçekten düşünüyor musun?”</span></p>

    <p><span class="font1">“Denemeye değer.”</span></p>

    <p><span class="font1">“Kız kardeşim. Onu her şeyden çok seviyorum.”</span></p>

    <p><span class="font1">Cevabı beni çok şaşırttı. Bir şekilde, bu tek cevapla bir katman kalkmış ve Jude’un yumuşak tarafını görebiliyormuşum gibi hissettim.&nbsp;Dışarıdan haşin ve becerikli bir adam gibi görünüyordu. Dikkate&nbsp;alınmaya değer bir güce sahipti. Ancak içinde şefkat saldıydı.</span></p>

    <p><span class="font1">“Bunu beklemiyordum,” dedim bir an sonra. “Kız kardeşin senin için çok şey ifade ediyor olmak.”</span></p>

    <p><span class="font1">“Babam ben bebekken ölmüş. Sonra annem tekrar evlenmiş. Kız kardeşim üçüncü yaş günümden birkaç gün önce doğdu ve&nbsp;onun başıma gelebilecek en kötü şey olduğunu düşündüğümü hatırlıyorum.” Gülümsedi. “Bu duyguyu çabucak aştım ve ne kadar&nbsp;yanıldığımı gördüm.”</span></p>

    <p><span class="font1">“Kardeşin Kaliforniya’da mı?”</span></p>

    <p><span class="font1">“Onu evden ayrıldığımdan beri görmedim.”</span></p>

    <p><span class="font1">“Özlüyor olmalısın.</span></p>

    <p><span class="font1">Jude bir kez daha güldü. Bu seferki duygu yüklü bir gülüştü. “Ağabeyi ve koruyucusu olarak rolümü ciddiye aldım. Başına hiçbir&nbsp;zaman kötü bir şey gelmeyeceğine yemin ettim.”</span></p>

    <p><span class="font1">Nefesimi yavaş yavaş bıraktım, içimde belirgin bir hüzün ve özlem kıpırdanmıştı. Jude bilmiyor olabilirdi ama ben kız kardeşinin ne hissettiğini bildiğime inanıyordum. Babam ve lan beni her&nbsp;zaman korumuşlardı. Onlara her konuda güvenirdim. Dünyalarının&nbsp;merkeziymişim gibi hissediyor ve bundan hiç utanmıyordum. Şu&nbsp;anda burada yoklardı ama Jude yanımdaydı. Ve tuhaf, izah edilemez&nbsp;bir şekilde kız kardeşini kıskandığımı fark ettim. Beni düşünmesini&nbsp;isterken kız kardeşini düşünmesini kıskanmıştım.</span></p>

    <p><span class="font1">“Ya sen?” dedi Jude. “Senin sırrın ne?”</span></p>

    <p><span class="font1">“Benim sırrım yok.” Ama vardı. Jude’dan büyük bir sır saklıyordum; yanlış olduğu için kendime bile düşünme izni vermediğim bir sır. Hem de çok yanlış. Birden, bakarsam kızaracağımdan korkarak gözüne bakamaz oldum.</span></p>

    <p><span class="font1">“Shaun’la nasıl arkadaş oldunuz?” diye sordum.</span></p>

    <p><span class="font1">“Arkadaş değildik,” diye düzeltti. “Bu konuda çok haklıydın Birlikte çalışıyorduk, hepsi bu.”</span></p>

    <p><span class="font1">“Yani sen de ondan hoşlanmıyordun. Hiç mi hoşlanmadın?" diye üsteledim.</span></p>

    <p><span class="font1">“Ortak noktamız yoktu.”</span></p>

    <p><span class="font1">“Nerede çalışıyordunuz?”</span></p>

    <p><span class="font1">“Sağda solda, rastgele işlerde,” diye yanıtladı.</span></p>

    <p><span class="font1">“Ne tür rastgele işler?”</span></p>

    <p><span class="font1">“Özellikle gurur duyulacak şeyler değil,” dedi konuyla ilgili ayrıntıya girmeyeceğini açıkça belli eden bir tavırla. “Shaun’da bana lazım olan şeyler vardı. Bende de ona.”</span></p>

    <p><span class="font1">“Subway’de ne oldu? O da bir iş miydi? Yolunda gitmeyen bir iş?”</span></p>

    <p><span class="font1">Jude homurdandı. “O bir soygundu. Düpedüz bir soygun. Seni benzincinin marketinde gördükten sonra, kaldığımız motelde Shaun la buluştum,” diye yanıtladı. Cevabı beni şaşırtmıştı.&nbsp;Bu kadar açık sözlü davranmasını beklemiyordum. Belki o da duvar örmekten yorulmuştu. “Blackfoot’ta halletmemiz gereken&nbsp;bir iş vardı. Shaun’un kamyonetiyle, gittik. Yolda Shaun bir şeyle ı&nbsp;yemek için durmak istedi. En azından bana öyle söyledi. Subway girdi, silahını kasiyere çevirdi ve polis memuru olaya dâhil olunca&nbsp;paniğe kapıldı.”</span></p>

    <p><span class="font1">“Bunlar olurken sen neredeydin?”</span></p>

    <p><span class="font1">“Kamyonette,” dedi Jude üzeri örtülü bir kinle. “Silah sesini duydum ve kamyonetten inmek için harekete geçtim. Neler olduğunu anlamamıştım. Shaun koşarak geldi ve kamyonete binmeni&nbsp;için bağırdı. Binmeseydim, bensiz gidecekti ve tutuklanan ben&nbsp;olacaktım. Ayrıca Shaun’un polis memurunu vurduğu silah benimdi.&nbsp;Bu yüzden kamyonete bindim ve kaçtık. Polisten uzak durmak&nbsp;için dağa çıktık ama kar başladı. Fırtınanın dinmesini beklemek&nbsp;zorunda kaldık ve sizinle de o zaman karşılaştık.”</span></p>

    <p><span class="font1">“Silahın neden Shaun’daydı?”</span></p>

    <p><span class="font1">Jude nefret yüklü bir kahkaha attı. “Geçen hafta dağa çıktığımızda, Shaun ona borcu olan bir adamdan tahsilat yapmak için beni de yanında gitmeye zorladı. Adama söz geçirmek benim&nbsp;işimdi. Gideceğimizi önceden haber vermemiştik ama bir şekilde&nbsp;haber uçmuş olmak. Gideli henüz birkaç dakika olmuştu ki siren&nbsp;sesleri duyduk. Bir ara sokağa kaçtık, polis de peşimize düştü.&nbsp;Tabancamdan kurtulmak zorundaydım. Ayrılmadan hemen önce&nbsp;Shaun silahı çöp konteynerine attığımı gördü. Polislere izimizi&nbsp;kaybettirdik ama konteynere döndüğümde, silahım gitmişti. Shaun&nbsp;oraya benden önce ulaşmış. Tabancamı geri vermedi. Almak için&nbsp;birkaç planım vardı ama zaman alacak şeylerdi. Birkaç gün sonra&nbsp;bir polisi vuracağını bilseydim, elimi çabuk tutardım.</span></p>

    <p><span class="font1">“Yani olanlar seni rahatsız mı ediyor?”</span></p>

    <p><span class="font1">“Elbette.”</span></p>

    <p><span class="font1">“Yani iyi bir adam olduğuna inanmamı bekliyorsun, öyle mi?”</span></p>

    <p><span class="font1">Jude ani bir kahkahayla başını arkaya attı. “İyi bir adam mı? Gerçekten böyle mi düşünüyorsun?”</span></p>

    <p><span class="font1">Jude’a hakkında ne düşündüğümü söylemek istemiyordum. Tenimin karıncalanıp ısınmasına ve elimin ayağımın boşalmasına&nbsp;neden oluyordu. Bana kendi ağzıyla tehlikeli olduğunu söylemişti.&nbsp;Ve koyu renk gözleri sırlarla dolu olsa da ben o gözlerin ötesini&nbsp;görmüştüm. Görünenin ardında bir incelik ve iyilik olduğunu biliyordum. Bu cezp edici olduğu kadar şefkat uyandıran bir şeydi.&nbsp;Korucu kulübesinde soyunurken gördüğüm güçlü ve sporcu vücudunu hatırladım. Calvin yanında çocuk kalmıştı. Jude’a kaçamak&nbsp;bir bakış attım, gözlerim otomatik olarak yumuşacık ve gizemli&nbsp;ağzına kaydı ve kendimi o dudakları...</span></p>

    <p><span class="font1">Bu düşünce nefesimi kesti.</span></p>

    <p><span class="font1">Jude bana dikkatle baktı. “Ne oldu?”</span></p>

    <p><span class="font1">Parmaklarımı boynuma sararak, “Sanırım öksüreceğim,” dedim.</span></p>

    <p><span class="font1">“Yüzün kıpkırmızı. Su ister misin?”</span></p>

    <p><span class="font1">Neden olmasın? Hararetimi düşürecek bir şeye ihtiyacım olduğu kesindi.</span></p>

    <p><span class="font1">Jude tam kalçasında asılı duran mataraya uzanırken bir anda durdu. İçgüdüsel olarak kolumu tutup beni uzaklaştırdı. Ormanın&nbsp;derinliklerine doğru bakarken, paniği kahverengi gözlerine yansımıştı.</span></p>

    <p><span class="font1">Midem içgüdüsel olarak kasılırken, “Ne oldu?” diye fısıldadım.</span></p>

    <p><span class="font1">Jude’un vücudu birkaç saniye daha gerginliğini korudu. Sonra kolumu tutan elini gevşetti. “Gri kurtlar. Üç tane.”</span></p>

    <p><span class="font1">Baktığı yöne döndüm. Gözlerimi kısarak karaltıların ışıldayan karda tuhaf izler bıraktığı yere baktım ama hareket görmedim.</span></p>

    <p><span class="font1">“Gittiler,” dedi Jude. “Bizi kontrol etmeye gelmişlerdi herhalde.”</span></p>

    <p><span class="font1">“Kurtların insanlardan çekindiklerini sanıyordum.” Calvin bana doğa yürüyüşleri sırasında rastladığı kurtları anlatmıştı. O fotoğraf&nbsp;makinesini çıkarana kadar çoktan kaçmış oluyorlardı.</span></p>

    <p><span class="font1">“Çekinirler. Hasta olmadıkları ya da kışkırtılmadıkları sürece saldırmazlar.” Jude gözlerinde manidar bir ifadeyle bana baktı. “Beni&nbsp;endişelendiren bozayılar. Genelde kurdan takip eder ve sürü bir&nbsp;canlıyı öldürünce hamle yaparlar. Kendileri avlanmazlar. Özellikle&nbsp;baharda kış uykusundan uyanıp aç oldukları zaman.”</span></p>

    <p><span class="font1">“Başka bir deyişle, kurdun olduğu yerde bozayı da vardır.” Ürperdim ama bu kez nedeni soğuk değildi.</span> <span class="font1">Midem açlıktan kazınıyordu.</span></p>

    <p><span class="font1">Kendimi bir hayvan öldürürken hayal edemiyordum ama bir yandan aklımı yitirecek kadar acıkmıştım. Midemdeki sana fikrimi&nbsp;değiştirecek kadar beni yıprattığından kahvaltı için avlanan Jude’a&nbsp;eşlik etmeyi kabul ettim. Metabolizmam önceki akşam yediğim&nbsp;konserve mısırın tamamını yakmıştı ve yürüyüşe yemeksiz devam&nbsp;edemeyecektim. Açlığım zihnimi sararak sonunda düşünebildiğim tek&nbsp;şeye dönüştü. Idlewilde’a bir an önce ulaşmak istiyordum ama önce&nbsp;bir şeyler yemeden bu zorlu yürüyüşü tamamlamamız imkânsızdı.</span></p>

    <p><span class="font1">Jude küçük hayvanların izinin nasıl sürüleceği, çubuklar ve büyük bir taşla nasıl tuzak kurulacağı gibi temel avcılık konularında beni bilgilendirdi. “Ağaçların sık olduğu yerden çıkmamız&nbsp;gerekecek,” dedi. “Hayvanlar suya, yiyeceğe ve barınağa yönelirler.&nbsp;Güneş ormanın bu kadar içine giremediği için ışık, dolayısıyla&nbsp;yiyecek çok az bulunur.”</span></p>

    <p><span class="font1">“Bir akarsu bulabilirim,” dedim yardım etme isteğiyle. Jude’un şüpheli bakışı karşısında ekledim. “Seni ve Shaun'u korucu kulübesine nasıl götürdüysem, öyle.”</span></p>

    <p><span class="font1">Kısık gözleriyle beni dikkatle süzdü. “Onu bilerek mi yaptın?” “Evet,” dedim. İşe yarar olduğumu bir kez daha ispatlayabileceğim için gururluydum. Montumun fermuarını indirip Calvin in&nbsp;haritasını çıkardım. Haritayı Jude’a göstermekle doğru bir şey yaptığımdan emin değildim ama bu riski göze almaya karar verdim.&nbsp;Arazi konusunda bilgi sahibi olduğuma inanıyordu. Calvin in kargacık burgacık notları yüzünden karmaşık görünen harita kadar&nbsp;bana da ihtiyacı vardı. Ayrıca Jude’un eline beni bırakmak için bir&nbsp;sürü fırsat geçmişti. Şimdi en iyi plan kaynaklarımızı birleştirip&nbsp;Idlewilde’a olabildiğince çabuk ulaşmaktı.</span></p>

    <p><span class="font1">Jude ona uzattığım haritayı bir süre sessizlik içinde inceledi. Sonunda, “Bunu nereden buldun?” dedi.</span></p>

    <p><span class="font1">“Calvin’in. Bir sürü not var, gördün mü? Etkileyici, değil mi? Sana bu bölge hakkında uzman olduğunu söylemiştim.”</span></p>

    <p><span class="font1">“Bunu Calvin mi hazırlamış?”</span></p>

    <p><span class="font1">“Yola çıkmadan önce arabasından aldım. Bu harita olmasa büyük olasılıkla çoktan ölmüştüm.”</span></p>

    <p><span class="font1">Jude hiçbir şey söylemeden haritayı incelemeyi sürdürdü. Sıradağlara serpiştirilmiş irili ufaldı göllerden birinin yakınındaki&nbsp;bir noktayı işaret ederek, “Şurası yaklaşık olarak bulunduğumuz yer,” dedim. “Korucu kulübesi burada. Bir kilometreden daha yakın. Fırtınada onca zaman debelenmemize rağmen bir kilometre bile kat edemediğimize inanabiliyor musun? Ve şurası Idlewilde.&nbsp;Ne kadar ağır hareket ettiğimiz düşünülürse oraya gitmemiz bir&nbsp;gün sürebilir.”</span></p>

    <p><span class="font1">“Yeşil noktalar neyi temsil ediyor? Bir şey yazmıyor.”</span></p>

    <p><span class="font1">“Bu yeşil nokta kürk avcılarının kulübesini gösteriyor. Ve şu kuzeydeki de Shaun'un beni rehin aldığı kulübeyi.”</span></p>

    <p><span class="font1">“Ya şu yeşil nokta?”</span></p>

    <p><span class="font1">“Onun da büyük olasılıkla terk edilmiş bir barınak olduğunu düşünüyorum. Idlewilde’a giderken oradan geçeceğiz. Umarını&nbsp;orada soluklanıp ısınabilir, hatta akan su bulabiliriz.”</span></p>

    <p><span class="font1">Jude bütün dikkatini vererek haritayı incelemeyi sürdürdü. Haritayı sımsıkı, neredeyse açlıkla tutuyordu. Bir an kâğıdı yırtmasından korktum. “Korucu kulübesine tesadüfen denk</span> <span class="font1">geldiğimizi&nbsp;</span><span class="font1">söylediğinde sana inanmıştım. Benimle oynadın.”</span></p>

    <p><span class="font1">Üstünlük taslar gibi bir ifade takındım. “Çocuk oyuncağıydı.” “Bu harita hayatımızı kurtarabilir. Bende kalabilir mi?” diye&nbsp;sordu Jude. “Güvenliğini sağlamak için:”</span></p>

    <p><span class="font1">Kaygımı saklayamayarak dudağımı ısırdım. Ona haritayı göstermekle hata etmediğimi umuyordum.</span></p>

    <p><span class="font1">“Alıp kaçmayacağım,” dedi yumuşak bir sesle. “İncelemek ve Idlewilde’a kestirme yol bulabilir miyim diye bakmak istiyorum.”&nbsp;“Belki bir süre kalabilir,” dedim tereddüde. Ondan şüphelendiğimi düşünmeyeceğini umarak, “Ben de incelemek isterim,” diye&nbsp;ekledim. Çünkü şüphelenmiyordum. En azından şüphelendiğimi&nbsp;sanmıyordum. Sadece o harita benim güvencemdi. Benim cankurtaranım ve tamamen güvenebileceğim Calvin’in fiziki sembolüydü.</span></p>

    <p><span class="font1">“Anlaştık.” Jude gözlerinde tuhaf ve yoğun bir ışıkla haritayı montunun iç cebine yerleştirdi.</span></p>
  </div>
</body>
</html>
