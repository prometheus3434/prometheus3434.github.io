<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_54"><a class="calibre20 pcalibre pcalibre1" id="_Toc412929068"></a><a class="calibre20 pcalibre pcalibre1" id="bookmark38"></a><span class="font3"><span class="calibre9">YİRMİ YEDİNCİ<a class="calibre20 pcalibre pcalibre1" id="bookmark39"></a> BÖLÜM</span></span></h1>

    <p><span class="font1">Dağlar hiç bu kadar düşmanca ya da yaşanılmaz gelmemişti. Ağaçların arasından bastıran dondurucu pus manzarayı tuhaf bir&nbsp;buz tabakasıyla kaplar gibiydi. Sık ağaçlar güneşin ormanın içine&nbsp;süzülmesine izin vermiyor, kışın yapraklarını dökmüş ağaçların&nbsp;çarpık silüetlerinin göze oyun oynadığı rutubetli bir karanlığa neden oluyordu. Harap haldeki gri gövdelerde kollarım öne uzatan,&nbsp;asık suratlı iskeletler görüyordum. Karı çılgına dönmüş bir hayalet&nbsp;at sürüsü gibi şahlandıran yakıcı soğuk rüzgâr, zeminde ıslık çalıyordu. Yapraklarını dökmeyen ağaçlar bilmediğim bir şeyi bilir&nbsp;gibi, huzursuzca dalgalanıyordu.</span></p>

    <p><span class="font1">Bir el montuma yapışınca nefesim kesildi ve hızla döndüm ama karşımda dikerdi, asi dalları montun kumaşına takılmış, dallı&nbsp;budaklı bir çalıdan başka bir şey bulamadım. Kumaşı çalıdan&nbsp;kurtarırken gergin bir halde yutkundum. Soğuk ve ıslak dalların&nbsp;arasında, önümü doğru dürüst görmeden ilerledim. Her adımımda&nbsp;sırtımda gözler varmış gibi hissediyordum. Sis tenimi yalayınca,&nbsp;sarsılarak titredim.</span></p>

    <p><span class="font1">Ayılar ve kurtlar. Önceki gecenin rüzgârının dik ve heybetli yığınların üstüne savurduğu kar tabakasının üstünde güçlükle ilerlerken aklımdan bir an bile çıkmıyorlardı. Her tepecik bana tam&nbsp;zirveye çıktığı anda buzlu bir beyazlıkla donup kalmış bir dalgayı&nbsp;anımsatıyordu. Uçsuz bucaksız kar tepeleri ve kasvetli pus görüşü&nbsp;güçleştirdiği için kalça hizamdan ayırmadığım pusulamı sürekli&nbsp;kontrol ediyordum. Arada sırada esen ürpertici bir rüzgâr, tüylerim&nbsp;diken diken bir halde durup omzumun üstünden arkaya bakmama&nbsp;neden oluyordu.</span></p>

    <p><span class="font1">Kısa süre içinde kaslarım bitkinliklerini haykırmaya başladı. En son önceki gün yemek yemiştim ve açlıktan güçsüz ve yön&nbsp;duygumu kaybetmiş gibi hissediyordum. Yüzümü kamçılayan rüzgâr karşısında gözlerimi kapadığımı hayal etmek çok kolaydı ama&nbsp;dinlenirsem düşüncelerimin tehlikeli bir rüyaya doğru kayacağını&nbsp;biliyordum. Asla uyanamayacağım bir rüyaya.</span></p>

    <p><span class="font1">Eldivenlerim ıslaktı. Botlarım ve çoraplarım da. Soğuk, el ve ayak parmaklarımı kırılacaklarmış gibi sertleştirmişti. Ellerimi açıp&nbsp;kapayarak kan akışı sağlamaya çalıştım. Sonra birbirine sürttüm&nbsp;ama bunun bir önemi yoktu. Sonunda acı hissizliğe dönecek ve&nbsp;hiçbir şey hissetmez olacaktım.</span></p>

    <p><span class="font1">Hayır. Keskin ve sızlatan acıya minnettardım. Bu uyanık olduğum anlamına geliyordu. Ve yaşadığım.</span></p>

    <p><span class="font1">Ayağımın altındaki kar ve taşlar kaydı. Dengemi sağlamayı başaramayınca, bu kez de sırtım ıslandı. Her defasında kendimi&nbsp;ayağa kalkmaya zorlamam biraz daha fazla zaman alıyordu. Giysilerimdeki karı silkeledim ama sonuçsuz görünüyordu. Zaten&nbsp;ıslanmıştım ve titriyordum.</span></p>

    <p><span class="font1">Aştığım her yokuşun arkasında karşıma bir yenisi dikiliyordu. Yoğun gri bulutların arkasından, kasvetli bir güneş ışığı küresi&nbsp;gökyüzüne doğru bir yol çiziyordu. Güneş günlük yolculuğunun&nbsp;en üst noktasına eriştikten sonra batıya doğru alçalmaya başladı.&nbsp;Gün boyunca yürümüştüm. Idlewilde neredeydi? Kaçırmış mıydım? Yürümeye devam mı etsem, yoksa bir çember çizip geri mi&nbsp;dönsem bilmiyordum.</span></p>

    <p><span class="font1">Umudum an be an umutsuzluğa döndü. Dağın son bulacağından hiç emin değildim. Bir kulübeye, herhangi bir kulübeye denk gelmenin hayalini kuruyordum. Kalın duvarların ve sıcak bir ateşin,&nbsp;insanın canım yakan, dağlayan şiddetli rüzgârlardan kaçmanın.</span></p>

    <p><span class="font1">Burada kaçılacak o kadar çok şey vardı ki. Rüzgâr ve soğuk. Kar. Açlık.</span></p>

    <p><span class="font1">Ölüm.</span></p>
  </div>
</body>
</html>
