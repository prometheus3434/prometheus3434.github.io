<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_16"><a class="calibre20 pcalibre pcalibre1" id="_Toc412929049"></a><a class="calibre20 pcalibre pcalibre1" id="bookmark13"></a><span class="font3"><span class="calibre9">SEKİZİNCİ BÖLÜM</span></span></h1>

    <p><span class="font1">Depoda tek başıma, taş kesilmiş bir halde dururken, kalbim çılgın gibi atıyordu. Sırtımı duvara sürterek yere indim ve oturdum. Bu kez,&nbsp;beton zeminden içime işleyen soğuk umurumda değildi. Beynim&nbsp;son hızla çalışıyordu. Arabada insülin falan yoktu. Çünkü Korbie&nbsp;diyabetik değildi. Mason bunu anlamış olmalıydı. Malzemeleri&nbsp;bulduğuna göre, Wrangler’in her yerini aramış olmalıydı. İnsülini&nbsp;bulduğuna dair yalan söylemişti ama nedenini anlayamıyordum.</span></p>

    <p><span class="font1">Mason’ın bana ne söylemeye çalıştığını düşündüm.</span></p>

    <p><span class="font1">Birebir sözlerini, ses tonunu ve beden dilini zihnimde tekrar canlandırdım, insülin konusunu bir eli kapı kolunda, rahat bir tavırla&nbsp;ama özellikle açmıştı. Bu konuda beni rahatlatması gerekiyormuş&nbsp;gibi. <i>Sırrın bende güvende. Şimdilik.</i></span></p>

    <p><span class="font1">Masonla baş başa kalmam bir anda şart olmuştu. Yalanımı neden sakladığını, karşılığında ne istediğini öğrenmeliydim. Elimin&nbsp;alt tarafıyla alnımı ovaladım. Ayrıca hazırlanmam gerekiyordu.</span></p>

    <p><span class="font1">Kar durunca yola çıkacaktık. Malzemelerimizi sırtımıza bağlayacaktık ve daha önce hiç yürümediğim bir dağ yamacında yolu gösterecektim. Yıpranmış kat yerlerini yutmamaya özen göstererek&nbsp;Calvin’in haritasını çıkardım. Sonra kapının altından süzülen ışık&nbsp;şeridinin yanına çömeldim. Haritanın üstündeki yer işaretlerini&nbsp;dikkatle inceledim. Patikalar dışındaki yürüyüş güzergâhlarım, mağaraları, nehirleri, bir zamanlar kürk avcılarının kullandığı terk&nbsp;edilmiş kulübeleri, Calvin’in keşfedip dikkatle kaydettiği her yeri.</span></p>

    <p><span class="font1">Idlewilde’ı ve otoyolu hemen buldum. Calvin ikisini de işaretlemişti. Haritayı inceledikçe, mevcut konumumuzdan daha fazla emin oluyordum. Calvin daha büyük göllerden birinin güneyinde,&nbsp;otoyoldan hayli uzakta kalan bir kulübeyi işaretlemiş ve yanına “boş,&nbsp;mobilyalı, elektrik var” diye karalamıştı. Eğer kulübe gerçekten&nbsp;bizim olduğumuz kulübeyse, yoldan çok uzaklaşmıştım. Idlewilde’ı&nbsp;yaklaşık yedi kilometre ıskalamıştım.</span></p>

    <p><span class="font1">Durdum. Shaun ve Mason’ı otoyola yönlendirmek yerine beni Idlewilde’a kadar takip etmelerini sağlarsam? Fakat Idlewilde daha&nbsp;yüksekteydi ve onları yokuş yukarı yürütmem şüphe uyandırırdı.&nbsp;Şimdilik onları yokuş aşağı, otoyola doğru yürütmek zorundaydım.&nbsp;Idlewilde ve Calvin’den uzağa.</span></p>

    <p><span class="font1">Pencereden dışarı baktım ve kendime, kar dinip bulutlar dağılınca yıldızların çıkacağını ve karanlığın bu kadar sonsuz ve umutsuz&nbsp;görünmeyeceğini söyledim.</span></p>

    <p><span class="font1">Parmağımı buz tutmuş camın üstünde gezdirdim. İ-M-D-A-T. Harfler tamamen buharlaşmadan önce yoğunlaşarak çizgiler oluşturdu. Calvin neredeydi acaba? Wrangler’ı bulduğuna ve sonraki&nbsp;adımlarımızı tahmin ettiğine inanmak istiyordum. Bunun mümkün&nbsp;olduğunu ummak zorundaydım. Ama bizi buradan ayrılmadan&nbsp;bulabilecek miydi? Gözlerimi yumup içimden dua ettim. <i>Tanrım</i>,&nbsp;<i>Calvin in adımlarına rehberlik et ve lütfen elini çabuk tut.</i></span></p>

    <p><span class="font1">Calvin dağları herkesten iyi tanıyordu. Ve çok zekiydi. Bizi bulması durumunda, Mason ve Shaun’u aklıyla alt ederdi. Okulda&nbsp;iyi notlar almamış olabilirdi ama tek nedeni çabalamamış olmasıydı. Bunu daha çok babasını kızdırmak için yaptığım biliyordum.&nbsp;Calvin lise boyunca çok az çaba sarf etmişti. Bay Versteeg onu&nbsp;cezalandırmaya çalıştıkça, okul konusunda daha umursamaz bir tavır&nbsp;takınıyordu. Bir defasında gerçekten kötü bir karnenin ardından&nbsp;bay Versteeg, Calvin i evden atmıştı. Calvin bir otele taşınmış ve&nbsp;Korbie babasını onu geri kabul etmeye ikna edene kadar orada&nbsp;kalmıştı. Calvin ACT’de 31, hemen ardından da SAT’de şaşırtıcı&nbsp;bir 2100 puan alınca, Bay Versteeg rahatlamak ya da gurur duymak&nbsp;yerine, Calvin’in kendi bildiği yoldan Stanford gibi birinci sınıf bir&nbsp;okula girerek onu haksız çıkarmasına sinirlenmişti.</span></p>

    <p><span class="font1">Geçen yıl okulda Bay Versteeg’in Stanford’a yüklü bir bağışta bulunarak Calvin’i kabul ettirdiğine dair bir söylenti dolaşmıştı&nbsp;ama Korbie doğru olmadığına yemin etmişti. “Babam Calvin'e&nbsp;asla yardım etmez, özellikle Stanford’a girmek konusunda ileri&nbsp;geri konuştuktan sonra,” demişti ikimiz baş başayken.</span></p>

    <p><span class="font1">Kollarımdaki tüyleri diken diken eden soğukla savaşmak için, deponun daracık alanını adımlamaya başladım. Odanın karşı ucuna&nbsp;gelince dönüp geri yürümeye hazırlanırken, gözüm plastik rafların&nbsp;en alt katında duran büyük, eski bir alet kutusuna takıldı. O kadar&nbsp;dalgın ve korkmuş haldeydim ki kutuyu daha önce fark etmemiştim. Belki de içinde silah olarak kullanabileceğim bir şey vardı.</span></p>

    <p><span class="font1">Duyulmamak için özen göstererek pas lekeli, yıpranmış kutuyu beton zemine çektim. Mandallarını açıp kapağını kaldırdım.</span></p>

    <p><span class="font1">Aşinalık beni soğuk, rutubetli bir bulut gibi sarmaladı.</span></p>

    <p><span class="font1">Zihnim kutunun içindeki şekillere anlam vermeye çalışıyordu. Uzun, soluk renkli çubuklar ve alın kıvrımının altında iki büyük&nbsp;delik ile onların altında ortalanmış üçüncü bir delik, bir burun&nbsp;deliği olan bir küre. Kollar ve bacaklar kutuya sığdırılmak için&nbsp;eklem yerlerinden bükülmüştü. Büyük ölçüde çürümüş cesedi ağır,&nbsp;kösele gibi olmuş bir deri ve bağdokular bir arada tutuyordu.</span></p>

    <p><span class="font1">Elim ayağım kesilmişti. Nefesimi tuttum. Mantıken, bunların ya da kadının -üstündeki toprağa bulanmış siyah kokteyl elbisesine&nbsp;bakılırsa bir kadındı- bana zarar veremeyeceğini biliyordum. Ceset&nbsp;sona ermiş bir hayatın kalıntısıydı. Asıl dehşet verici bulduğum,&nbsp;depoda birinin öldüğü bilgisiydi. Benim gibi buraya kapatılmış&nbsp;birinin. Sanki beynimde bir pencere açılmıştı ve ben o pencereden&nbsp;kendi kaderime göz atıyordum.</span></p>

    <p><span class="font1">Gözlerimi sımsıkı kapadım. Tekrar açtığımda ceset hâlâ oradaydı. Kafatasının dişlerini ortaya seren sırıtışı benimle alay eder gibiydi. <i>Sıra sende.</i></span></p>

    <p><span class="font1">Kapağı kapadım. Geri çekildim. Gırtlağıma bir çığlık takıldı.</span></p>

    <p><span class="font1">Mason ya da Shaun’a gördüklerimi anlatamazdım. Cesetten haberdar olmaları mümkündü. Büyük olasılıkla cesedi kutuya onlar&nbsp;koymuştu. Bir sırlarını daha saklamaya hiç ihtiyacım yoktu. Hayatım zaten askıdaydı.</span></p>

    <p><span class="font1">Cesedin görüntüsünü derinliklere iterken, titreyen dudağımı ısırdım ve ölümü düşünmemeye çalıştım.</span></p>
  </div>
</body>
</html>
