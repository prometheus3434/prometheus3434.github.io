<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_50"><a class="calibre20 pcalibre pcalibre1" id="_Toc412929066"></a><a class="calibre20 pcalibre pcalibre1" id="bookmark36"></a><span class="font3"><span class="calibre9">YİRMİ BEŞİNCİ BÖLÜM</span></span></h1>

    <p><span class="font1">Sığınağımızın karanlık köşelerinde el yordamıyla sırt çantamı ararken, “Başka yere kamp kuralım,” dedim.</span></p>

    <p><span class="font1">Jude bileğimi yakalayıp beni durdurdu. “Sakin ol. Her şey yolunda, Britt. Paniğe kapılma,” dedi sakinleştirici bir sesle. “Ateşin sönmemesini sağlamalıyız. Ne kadar meraklı ya da aç olursa&nbsp;olsun, bize ulaşmak için ateşi geçemez. Bu sabah fazladan çak çırpı&nbsp;toplamıştım. Ateşin gece boyunca dayanmasına yetecektir. Yarın&nbsp;izini sürer, yerini bulurum. Idlewilde’a giderken, ona yaklaşmamaya&nbsp;özen gösteririz.”</span></p>

    <p><span class="font1">“Korkuyorum,” diye fısıldadım. İçki içtiğimden beri biraz sersem ve rahatlamış hissediyordum ama o bile içimde buzlu su&nbsp;gibi çalkalanan endişeyi gizleyemezdi. Bir bozayı. Ateş söner ve&nbsp;ayı peşimize düşerse, kaçmamız gerekirse, ölümcül bir hezimete&nbsp;uğrardık.</span></p>

    <p><span class="font1">Jude beni kollarının arasına aldı. Sırtımı göğsüne yasladı ve bacaklarını bacaklarımın iki yanına uzatacak şekilde oturdu. Beni&nbsp;kendine iyice çekip koruyucu kollarıyla sardı.</span></p>

    <p><span class="font1">“Daha iyi misin?” diye mırıldandı.</span></p>

    <p><span class="font1">Başımı omzuna yasladım. “Burada olduğun için mutluyum. Birlikte olduğumuz için.”</span></p>

    <p><span class="font1">Nefesi saçlarımı okşadı. “Ben de.”</span></p>

    <p><span class="font1">“Bu sana tuhaf gelebilir ama sen varken... kendimi neredeyse daha becerikli hissediyorum. Bu işte birlikteymişiz gibi. Bilmem&nbsp;anlatabildim mi?”</span></p>

    <p><span class="font1">“Hem de çok iyi anlattın.”</span></p>

    <p><span class="font1">Jude yerine Calvin’le olsaydım aynı şeyi söyleyemezdim. Bana göz kulak olma işini ona bırakırdım. Çıktığımız dönemde, benim&nbsp;arabamı bile alsak, hep Calvin kullanırdı. Yağmur yağıyorsa ve ben&nbsp;paltomu unutmuşsam, paltosunu bana verene kadar onu canından&nbsp;bezdirirdim. Bana hayran olmasını, beni korumasını ve benim&nbsp;için kırk takla atmasını isterdim. İsteğim şekilde davranmadığı&nbsp;zaman, onu beni kollamaya mecbur etmek için çaresizmişim gibi&nbsp;davranırdım. Jude’un yanındayken kendi başımın çaresine bakma&nbsp;becerime güveniyordum. Çaresizlik değil, güven hissediyordum.&nbsp;Güçlerimizin birbirini tamamladığına inanıyordum.</span></p>

    <p><span class="font1">Jude saçımı omzumdan çekip boynumun girintisine bir öpücük kondurdu. “Bana ne düşündüğünü söyle.”</span></p>

    <p><span class="font1">Kafamı arkaya çevirip onu beni öpmeye davet ettim. Gözlerimi yumdum ve ağzının yumuşacık baskısı altında tenimin karıncalandığını hissettim. “Idlewilde’a gitmeme yardım etmen için seni baştan çıkarmadığımı nereden biliyorsun?” diye oltayı attım.&nbsp;Sesimin kulağa fazla işveli geldiğini düşündüm. Ama içki beni&nbsp;gevşetmişti ve umurumda değildi.</span></p>

    <p><span class="font1">Burnunu boynuma sürttü. “Blöf yaptığın zaman sol kaşın seğiriyor. Bütün gece bir kez bile seğirmedi. Ayıca seni oraya sapasağlam götüreceğimi zaten söyledim. Artık oyuna gerek yok.”&nbsp;Alınmış gibi geri çekildim. “Benim sol kaşım seğirmez.”&nbsp;Jude daha fazlasını söylemenin ne kadar akıllıca olduğunu&nbsp;tartar gibi, tembel bir gülümsemeyle beni süzdü. Haklı olduğunu&nbsp;ispatlarmışçasına devam etti. “Keyiflendiğin zaman ağzın muzip bir ifadeyle bükülüyor. Kızdığın zaman dudaklarını sıkıyorsun ve kaşlarının arasında üç minik çizgi oluşuyor.”</span></p>

    <p><span class="font4">Dizlerimin</span> <span class="font1">üstünde doğrulup ellerimi kalçalarıma yerleştirdim. “Başka?” dedim hararetle.</span></p>

    <p><span class="font1">Sırıtmamak için kendini zor tutarak başparmağını burnuna sürttü. “Öpüşürken, gırtlağından mırlar gibi bir ses çıkıyor. O kadar&nbsp;cılız bir ses ki duyabilmek için sana dokunuyor olmam lazım.”</span></p>

    <p><span class="font1">İşte o anda kıpkırmızı oldum.</span></p>

    <p><span class="font1">“Daha fazla gözlem yapabilmem için tekrar öpüşmemiz gerek,” dedi.</span></p>

    <p><span class="font1">“Bu hakaretinden sonra hiç şansın yok!”</span></p>

    <p><span class="font1">“Hakarete uğradığını düşünmemi istiyorsun ama sol kaşın seğiriyor. Blöf yapıyorsun.” Öfkeli bakışım karşısında omuz silkti&nbsp;ve <i>elimde değil,</i> dercesine ellerini iki yana açtı.</span></p>

    <p><span class="font1">Jude’un bu sonuçlara varabilmek için beni <i>detaylı</i> bir şekilde incelemiş olması gerektiğini fark ettim. Zihnim onu beni izlerken&nbsp;yakaladığım zamanlara döndü. Kaçmamam için gözünü üstümden&nbsp;ayırmadığı sonucuna varmıştım. Oysa şimdi derin ilgisi yüzünden&nbsp;bir yapboz gibi parçalarımı bir araya getirdiğini düşünmeye başlamıştım. Bu düşünce nefesimin hızlanmasına neden oldu.</span></p>

    <p><span class="font1">“Pekâlâ,” dedim sonunda. “Diyelim beni tekrar öpmene izin verdim.” Karşısında ellerimin ve dizlerimin üstünde doğrulup baştan&nbsp;çıkarıcı bir gülümsemeyle ona baktım. Zihnim kesinlikle yerli yerindeydi ama alkol hoş bir sersemlik vermişti. Kendimi sıcak, cardı&nbsp;ve birazcık pervasız hissediyordum. “Ama önce birtakım kurallar&nbsp;koymak istiyorum.”</span></p>

    <p><span class="font1">“Seni dinliyorum.”</span></p>

    <p><span class="font1">“Beni öpmek istediğini ilk kez ne zaman anladın?”</span></p>

    <p><span class="font1">“Bu kural mı?”</span></p>

    <p><span class="font1">“Kuralları belirlemeden önce biraz bilgi edinmem gerek.”</span></p>

    <p><span class="font1">“Bak sen, çok talepkârsın. Şu, bu derken bir bakmışsın nerelere varmışsın.”</span></p>

    <p><span class="font1">Gülümsemem iyice büyüdü. “Cevapla.”</span></p>

    <p><span class="font1">Arkasına yaslandı ve doğru anı hatırlama çabasını abartarak kafasını kaşıdı.</span></p>

    <p><span class="font1">“Acele etme,” dedim tatlı bir sesle. “Ne kadar geç cevap verirsen, o kadar geç öpüşürüz.”</span></p>

    <p><span class="font1">“Seni ilk kez,” dedi düşünceli bir tavırla çenesini sıvazlayarak, “benzincideki markette öpmek istedim. Calvin’e artık benimle olduğunu söylediğini öğrendikten sonra. Calvin’in yüzündeki öfke&nbsp;unutulur gibi değildi ama senin yüz ifaden paha biçilmezdi. Sersemliğini saklamak için bu kadar debelenen birini daha görmemiştim,&nbsp;ikimiz de avcunun içindeydik. Seni öpmek istedim ve hatırladığını&nbsp;kadarıyla öptüm de.”</span></p>

    <p><span class="font1">Hatırlamaya çakşırken kaşlarım çatıldı. “O öpücük. Bir kutsal kitap kadar masumdu.”</span></p>

    <p><span class="font1">“Fazla rahat görünmek istemedim.”</span></p>

    <p><span class="font1">Bundan şüpheliydim. Jude’u tanıdıkça, alçakgönüllülük kap laması soyuluyordu. Ergenlik yıllarında geride bıraktığını iddia&nbsp;ettiği o küstah ve fiyakalı çocuktan kalıntılar taşıdığından adım&nbsp;gibi emindim.</span></p>

    <p><span class="font1">“Hiç tanımadığı yabancılarla fingirdeyecek tiplerden değilim,” dedim. “Seni Wyominge hangi rüzgârın attığını ya da yolunun&nbsp;Shaun’unkiyle nasıl kesiştiğini hâlâ bilmiyorum.”</span></p>

    <p><span class="font1">Jude bir an beni sessizce süzdü. “Sana anlatmak istediğim ama anlatamayacağım şeyler var. İyi bir açıklama olmadığını biliyorum&nbsp;ama şu anda elimden daha iyisi gelmiyor. Seni önemsiyorum, Britt&nbsp;ve senin için en iyisini istiyorum: Bu karmaşaya sürüklendiğin&nbsp;için üzgünüm ve seni evine sapasağlam ulaştırmak için her şeyi&nbsp;yapacağım.”</span></p>

    <p><span class="font1">İkimiz de sonrasında ne olacağı konusunu gündeme getirmedik. Jude aranıyordu. En azından suç ortağı olarak. Ve eğer</span></p>

    <p><span class="font1">Calvin Korbie’yi kurtarmışsa, polise Jude’un bizi kaçıranlardan biri olduğunu çoktan anlatmış olabilirdi. Jude’un başının ne büyük bir belada olduğunu öğrenmemiz imkânsızdı. Şu anda en&nbsp;kötüyü düşünmek istemiyordum. <i>Sonrasında</i> olacakları düşünmek&nbsp;istemiyordum.</span></p>

    <p><span class="font1">“Bir kız arkadaşın var mı?” Jude bana kız arkadaşını aldatacak biri gibi görünmemişti ama yerinde bir soruydu. Benim birisiyle&nbsp;olmadığımı biliyordu. Ve bu gece onunla bir hata yapacaksam ki&nbsp;her ne kadar yapmamam gerektiğini bilsem de yapmayı düşünüyordum, işin içine üçüncü bir şahsı sürüklemediğimden emin&nbsp;olmak istiyordum.</span></p>

    <p><span class="font1">“Hayır.”</span></p>

    <p><span class="font1">“Bu kadar mı? Sadece hayır? Açıklama yok mu?”</span></p>

    <p><span class="font1">“Sen kesin cevabı olan bir soru sordun. Alternatifler -evet’ ya da ‘belki’ gibi- göz önüne alınınca, ‘hayır’a sevinirsin diye düşünmüştüm.</span></p>

    <p><span class="font1">“Benimle alay ediyorsun.”</span></p>

    <p><span class="font1">Gülümsedi. “Bir kız arkadaşım yok, Britt. Son ciddi ilişkim bir sene önceydi. Birlikte olduğum kızların hiçbirini aldatmadım.&nbsp;Aldatma ihtiyacı duyarsam ilişkimde yolunda gitmeyen bir şey var&nbsp;demektir. Ve o şeyi halledemezsem, son noktayı koyarım. İnsanları&nbsp;incitme taraftarı değilim.”</span></p>

    <p><span class="font1">“Çok iyi cevap, Bay Jude...”</span></p>

    <p><span class="font1">Duraksadığını, beni tarttığını gördüm. “ Vant Sant. Jude Van Sant. Gerçek adım bu.” Uzanıp bileğimi yakaladı. Başparmağıyla&nbsp;avuç içime bir daire çizdi.</span></p>

    <p><span class="font1">Beni öpmek için eğilince parmağımı dudağına yerleştirip, “O kadar çabuk değil,” dedim. “Bu yeni ve açık yanından hoşlandım.&nbsp;Birkaç sırrını daha duymak istiyorum.”</span></p>

    <p><span class="font1">“Bazı şeyleri kendin öğrenmen gerekecek.”</span></p>

    <p><span class="font1">Ve beni üstüne doğru çekti.</span></p>
  </div>
</body>
</html>
