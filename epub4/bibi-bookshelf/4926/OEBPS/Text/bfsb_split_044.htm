<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font1"><br class="calibre5" id="calibre_pb_74" /></span></p>

    <p><span>&nbsp;</span></p>

    <h1><a class="pcalibre pcalibre1" id="_Toc412929080"></a><a class="pcalibre pcalibre1" id="bookmark52"></a><span><span class="font1">OTUZ DOKUZUNCU BÖLÜM</span></span></h1>

    <p><span class="font1">“Calvin haritanın nerede olduğunu söylemeden beni öldürmez,” dedi Jude soğuk bir sesle. “Haritayı bir park korucusundan ya da&nbsp;herhangi bir kanun adamından önce bulması gerektiğini düşünüyor.”</span></p>

    <p><span class="font1">“Harita nerede?”</span></p>

    <p><span class="font1">“Bu sabah avdan dönüp senin gittiğini görünce, Idlewilde’a doğru yürüdüğünü anladım. Calvin’in katil olduğunu biliyordum ve&nbsp;sana olabildiğince çabuk ulaşmam gerekiyordu. Korucu merkezine&nbsp;gidip haritayı bırakacak zamanım yoktu. Bu yüzden ağacımızın altına&nbsp;bıraktım. Calvin’e blöf yaptım. Benim yardımım olmadan kimse&nbsp;o haritayı bulamaz. Bulsalar bile, neyi ele verdiğini anlayamazlar.&nbsp;Buruşturup atmaları, bir park korucusuna teslim etmelerinden daha&nbsp;olası. Ama Calvin’in böyle bir olasılık olduğuna inanmasına izin&nbsp;vermeyeceğim. Bulunma tehlikesinin olduğunu hissettirmeliyiz.&nbsp;Britt, senin buradan sağ kurtulmanı sağlayacağım. Polise haritanın&nbsp;yerini göstermen gerek.”</span></p>

    <p><span class="font1">“ikimiz de buradan sağ kurtulacağız,” diye düzelttim.</span></p>

    <p><span class="font1">Jude bana karşılık vermek yerine, “Calvin seni vurabilir ve tanık olduğun için ortadan kaldırabilir,” diye devam etti. “Ama bunu&nbsp;yapacağını sanmıyorum. Sen son pazarlık kozusun. Sen ölürsen,&nbsp;haritadan asla vazgeçmeyeceğimi biliyor. Planı değişmedi. Beni konuşmaya mecbur etmek için seni kullanacak. Bu yüzden birlikte kalacak ve onun peşine düşeceğiz. Onu arkasından yakalamaya&nbsp;çalışacağız ve ben onu silahsız bırakacağım. Sonrasında bütün&nbsp;mesele onu polise teslim edene kadar elimizde tutmak olacak.”&nbsp;“Ya o <i>bizi</i> arkamızdan yakalarsa?”</span></p>

    <p><span class="font1">Jude bana sadece bakmakla yetindi ama ben cevabı biliyordum. Calvin’i alaşağı etme şansımız en iyi ihtimalle yüzde elliydi.</span></p>

    <p><span class="font1">Jude beni üstünkörü öptü. Bana sımsıkı sarılınca kendimi sıcacık ve güvende hissettim ve hiç bırakmamasını diledim. Keşke&nbsp;böyle sımsıkı sarılmış bir halde kalabilseydik. Bu her şeye değerdi.</span></p>

    <p><span class="font1">Yumuşak bir ses tonuyla, “Calvin in peşine düşmek zorunda değiliz,” diye önerdim. “Yolun ilerisindeki kulübeye gidip polisi&nbsp;arayabiliriz. Yapılacak en güvenli şey bu.”</span></p>

    <p><span class="font1">“Kız kardeşimi öldürdü,” dedi Jude. “Kaçmayacağım. Onu adalete teslim edeceğim. Silahı bana ver.”</span></p>

    <p><span class="font1">Gözlerinin arka tarafında titreşen karardık gölgeler beni kaygılandırıyordu. Koluna dokundum. “Jude, bana bir söz ver. Bana onu öldürmeyeceğine söz ver.”</span></p>

    <p><span class="font1">Bakışları beni delip geçti. “Son bir yılımı onu öldürme düşüncesinden güç alarak geçirdim.”</span></p>

    <p><span class="font1">“Ölmeyi hak etmiyor.” Artık Calvin’e âşık değildim. Ama onu çocukluğumdan beri tanıyordum. İyi ve kötü yönlerini görmüştüm.&nbsp;Ona yardım etmek için artık çok geçti ama onun yaşamına son&nbsp;vermek de istemiyordum. Korbie’nin ağabeyiydi. İlk aşkımdı. Bir&nbsp;geçmişimiz vardı.</span></p>

    <p><span class="font1">Ama en önemlisi, Jude’un Calvin’e dönüşmesini istemiyordum. Bir katile.</span></p>

    <p><span class="font1">“Daha kötüsünü hak ediyor,” dedi Jude.</span></p>

    <p><span class="font1">“O, çözümün öldürmek olduğunu sanıyordu. Ben başka yolu olduğunu ispatlamak istiyorum.”</span></p>

    <p><span class="font1">“Benden kız kardeşimi öldüren adamın yaşamasına izin vermemi istiyorsun,” dedi gergin bir sesle.</span></p>

    <p><span class="font1">“Hapse girecek. Uzun bir süre. Şöyle bir düşünürsen, o da yaşamak sayılmaz. Lütfen bana söz ver.”</span></p>

    <p><span class="font1">“Onu öldürmeyeceğim,” dedi karanlık bir ifadeyle. “Senin için öldürmeyeceğim. Ama öldürmek istiyorum.”</span></p>

    <p><span class="font1">Bir hata yapmadığımı umarak ona silahı verdim.</span></p>

    <p><span class="font1">Jude silahın dolu olup olmadığını kontrol etti. “Bu iş bitince, Lauren’a düzgün bir cenaze töreni yapacağım. Ailesi ve sevenleriyle.&nbsp;Bunu hak ediyor.”</span></p>

    <p><span class="font1">Bakışlarımı silaha indirdim. “Depodaki ceset. Kızın üstünde siyah bir gece elbisesi vardı. Sanırım... Lauren’dı.”</span></p>

    <p><span class="font1">Jude yaşlarla parlayan gözlerini kırpıştırarak siyah gökyüzüne baktı. Lauren olduğunu, cesedi bulduğumu söylediğim andan beri&nbsp;biliyordu ancak şimdi omuzları titremiş, nefesi hızlanmıştı. Güçlü&nbsp;kalması gerektiği için acısını içine gömmek zorunda kalmıştı. Benim&nbsp;için. Kız kardeşine odaklansa, beni koruyamazdı.</span></p>

    <p><span class="font1">“O seni affetmiştir, Jude. Buna inanmak zorundasın. İçki içmeye gitmek kendi tercihiydi. Bardan Shaun’la ayrılmayı da&nbsp;kendisi seçti. Sonrasında başına gelenler affedilemez ve dehşet&nbsp;verici; öldürülmeyi hak ettiğini de söylemiyorum çünkü kesinlikle&nbsp;etmedi, kimse etmez ama bir noktada senin onu kurtaracağına&nbsp;bel bağlamaktan vazgeçmesi ve kendini korumayı öğrenmesi gerekiyordu.” Bu sözleri içimden gelerek söylemiştim. Jude’a ifade&nbsp;edemeyeceğim bir içtenlikle. Onunla zaman geçirene dek babama, Ian’a ve Calvin’e ne kadar bağımlı olduğumu anlamamıştım. Jude&nbsp;değişmem gerektiğini görmeme yardım etmişti. O ilk korkutucu&nbsp;adımlarımı atarken yanımda durmuştu. Şimdi bu yeni bulduğum&nbsp;güç ve bağımsızlıkla ne yapacağım bana kalmıştı.</span></p>

    <p><span class="font1">Jude’un gırtlağından sıcak ve acı dolu bir ses yükseldi. “Keşke ben de kendimi affedebilsem. Kendime Calvin’in bunu neden yaptığım sorup duruyorum.” Gözlerini koluna sildi. “Nedenini bilmek&nbsp;istiyorum çünkü aklım mantıklı bir açıklaması olması gerektiğini&nbsp;söylüyor ama gerçekte serinkanlı bir katilin zihninde mantık diye&nbsp;bir şey olamaz.”</span></p>

    <p><span class="font1">“Calvin, Lauren’dan Stanford’a gittiği için nefret etmiş. Babası bütün hayatı boyunca onu kızların bir şekilde daha değersiz olduğuna inandırmış ve ondan daha alt seviyedeki birinin daha&nbsp;fazlasını başardığını düşünmek, Calvin’i mahvetmiş.” Bunu söylerken ne kadar saçma bir neden olduğunu düşündüm. Calvin’in&nbsp;şiddetini bir o kadar anlamsız kılıyordu.</span></p>

    <p><span class="font1">Jude gözlerini bana dikti. “Kız kardeşimi, gitmek bile istemediği bir okula girdiği için mi öldürdü?” Tiksinti ve acı içinde başını salladı. “Cardinals şapkasını bu yüzden mi almış?”</span></p>

    <p><span class="font1">“Ne demek istiyorsun?”</span></p>

    <p><span class="font1">“Calvin’in sana verdiği Cardinals şapkası. Lauren’ındı. Tepesindeki sarı leke hardal değil, boyaydı. Olay sırasında şapka yanındaymış.&nbsp;Odasını birlikte sarıya boyamıştık. Siyah çizgili sarıya.” Jude bunu&nbsp;ölçülü bir tonlamayla söylemişti ama gözlerindeki acıyı görebiliyordum. “Calvin o şapkayı Lauren’a karşı zafer kazanmasının bir&nbsp;sembolü olarak görmüş ve kendisine hak gördüğü için yanına almış.”&nbsp;Şapka Calvin’in bile değildi. Bizden vazgeçmeye hazır olmadığım için son bir yılı o şapkaya tutunarak geçirmiştim. Şapkanın&nbsp;onun olduğunu sanıyordum ve onu yakınımda hissetmeye ihtiyacım&nbsp;vardı. Ama gerçek olmayan bir şeye tutunuyordum. Bunu öğrenmek&nbsp;içimi açıtsa da ondan sonsuza dek vazgeçmemi kolaylaştıracaktı.&nbsp;Birden Jude yüzünü göğe çevirdi. “Duydun mu?”</span></p>

    <p><span class="font1">Kulak kesildim ve çok uzaktan bir motor sesi duydum. Bize doğru geliyordu. “Ne bu?”</span></p>

    <p><span class="font1">“Bir helikopter.”</span></p>

    <p><span class="font1">Fazla erken umuda kapılmak istemeyerek, “Polis mi?” diye soludum.</span></p>

    <p><span class="font1">“Bilmiyorum.” Yüzünü bana çevirdi. “Biri arabanı terk edilmiş halde bulup polisi aramış olabilir. Seni ve Korbie’yi aramaya çıkmış&nbsp;olabilirler.” Duraksadı. “Ama karanlıkta ve bu havada bir helikopter&nbsp;göndereceklerine inanmakta güçlük çekiyorum.”</span></p>

    <p><span class="font1">“Polisler.” Kendime öyle olması gerektiğini söyledim. Yardımımıza gelen biri olmadığım düşünmeye dayanamazdım. Yüzümü Jude’un sağlam omzuna gömdüm. “Polis geliyor. Ya da arama ve&nbsp;kurtarma ekibi. Bizi bulacaklar. Kurtulacağız.”</span></p>

    <p><span class="font1">Duruşunun gerginliğinden ve belirsizliğinden, temkinini hissetmiştim. Beni sakinleştirmek ister gibi saçımı okşadı ama sesinde şüphenin ağırlığı vardı. “Spot ışıklarını görsek bile, açığa çıkıp&nbsp;kendimizi gösteremeyiz. Calvin bizi tanıkların gözü önünde vurur&nbsp;mu bilmiyorum ama risk almak istemiyorum. Calvin i ele geçirene&nbsp;kadar, ağaçların altında saklanmaya devam edeceğiz, anlaşıldı mı?”&nbsp;Ağaçların arasında zikzaklar çizerek ve Idlewilde’ın arka tarafından geniş bir yol tutarak derin karın içinde ilerledik. Sadece bir&nbsp;adım önden yürüyen Jude’a rağmen yalnız hissediyordum. Orman&nbsp;kasvetli bir siyaha bürünmüştü. Görüş alanımızın dışında her şey&nbsp;pusu kurmuş olabilirdi. Ağaçların gözlerini üstümde hissediyordum.&nbsp;Calvin de bizi izliyor muydu acaba?</span></p>

    <p><span class="font1">Birden arkamda ayak seslerinin yumuşak çıtırtısını duydum. Hızla dönünce, Calvin kıvrak bir hamleyle karların arasından sıçradı&nbsp;ve koşarak üstüme atıldı.</span></p>

    <p><span class="font1">“Jude!” diye haykırdım.</span></p>

    <p><span class="font1">Jude silahıyla Calvin’e nişan alarak hızla döndü. Calvin olduğu yerde durdu. O da silahını bana çevirmişti. Hiçbirimiz kıpırdamıyorduk.</span></p>

    <p><span class="font1">“Beni vurursan, ben de onu vururum,” dedi Calvin, Jude’a. “Tepede helikopterin sesini duyuyorsundur,” dedi Jude. “Bir&nbsp;polis helikopteri. Bitti, Calvin. Haritayı buldular. Senin için geliyorlar. Sonun geldi.”</span></p>

    <p><span class="font1">“O bir keşif helikopteri,” dedi Calvin geçiştirir gibi. “Büyük olasılıkla arama kurtarmadır. Biri Britt’in arabasını yolun üstünde&nbsp;bulup aramış olmalı. Burada bizi göremezler. İyi denemeydi ama&nbsp;korkmadım.”</span></p>

    <p><span class="font1">“Bal gibi korkuyorsun,” dedi Jude. “Tutuklanmaktan değil, hiçbir zaman yeterince iyi olamamaktan. Başarısızlıktan korkuyorsun. Hedeflerini buna göre seçiyorsun. Nasıl bir erkek savunmasız&nbsp;kadınların üstünde hâkimiyet kurmaya çalışmaktan heyecan duyar?&nbsp;Ben söyleyeyim, onursuz bir insan. Gerçek bir erkek olmadığını&nbsp;fark etmek can sıkıcı olmak, değil mi Cal?”</span></p>

    <p><span class="font1">Derin bir nefes aldım. Neden Calvin’i kışkırtmaya çalışıyordu?</span></p>

    <p><span class="font1">“Seni öldürmek iyi gelecek,” dedi Calvin dişlerini sıkarak.</span></p>

    <p><span class="font1">“Elbette gelir,” diye yanıtladı Jude, aynı endişesiz sesle. “Yaralıyım, sen bunu seversin, değil mi? Kolay hedefi seversin.”</span></p>

    <p><span class="font1">Calvin’in yüzünü ağır ve sinsi bir gülümseme kapladı. “Hiç acele etmedim. Özellikle Lauren’da. Her tekmesi, her kıvranışı,&nbsp;gözlerindeki her panik parıltısı. Hepsinin tadını çıkardım; bütün&nbsp;o güç ve kontrolle kendimi yenilmez hissettim,” dedi. Jude’un sinirlerini nasıl bozabileceğini, onu nasıl sarsabileceğini iyi biliyordu.&nbsp;“Keşke çığlıklarını da duyabilseydim ama ipi boynuna öyle sıkı&nbsp;bağladım ki tek bir ses bile çıkmadı.”</span></p>

    <p><span class="font1">Jude’un gözlerinde simsiyah bir ateş yanıyordu ve sonrasında her şey çok hızlı olup bitti.</span></p>

    <p><span class="font1">Jude, Calvin’in üstüne atıldı ve silahı tutan eline saldırdı. Calvin in bileğini tuttu ve silahım düşürmesini sağladı. Saldırısını Calvin’in&nbsp;suratına gaddar bir darbe indirerek ve sırtüstü yere serilmesini&nbsp;sağlayarak tamamladı. Calvin burnunu tutarak uluyordu.</span></p>

    <p><span class="font1">“Burnumu kırdın!” diye küfretti.</span></p>

    <p><span class="font1">Jude, Calvin’in silahını kapıp ona nişan aldı. “Şanslısın. Vücudunda kırmak isteyeceğim iki yüz beş kemik daha var. Ellerini başının üstüne kaldır.”</span></p>

    <p><span class="font1">Yüzü bembeyaz olan Calvin titrek bir kahkaha attı. “Beni vuramazsın. Britt, bunu yapmasına izin vermezsin. Seni tanırım.”&nbsp;“Onunla konuşma,” diye çıkıştı Jude. “Onunla konuşmayı hak&nbsp;etmiyorsun. Sen yaşamayı hiç hak etmeyen, işe yaramaz piçin tekisin.”&nbsp;Calvin bu sözleri hazmeder gibi gözlerini kırpıştırdı. Boş ve&nbsp;odaksız bakışlarla başını salladı.</span></p>

    <p><span class="font1">“Bunu söyleyen ilk kişi sen değilsin.”</span></p>

    <p><span class="font1">“Kadınları nasıl buldun?” diye sordu Jude sert bir sesle. “Onları bir şekilde aramış olmalısın.”</span></p>

    <p><span class="font1">“Calvin, rafting rehberi olarak Macie’yle çalışıyordu,” dedim. “Sonbaharda Georgetown’a gideceğini öğrenince onu öldürmüş&nbsp;olmalı. Ve Kimani, bizim okulun en büyük rakibi Pocatello Lisesi’ne gidiyordu. Calvin onun Juillard’a gitmesinin beklendiğini&nbsp;biliyordu. Şehirdeki herkes gibi.”</span></p>

    <p><span class="font1">“Babam beni öldürecek,” dedi Calvin bir hayret bulutunun arkasından. “Yaşlı adamın kazandığına inanamıyorum.”</span></p>

    <p><span class="font1">Sonrasında her ne söylediyse, helikopterin pervanesinin kükreyen homurtusu arasında kayboldu. Ses o kadar şiddetlenmişti ki helikopterin tam tepemizden geçtiğini düşündüm. Jude un ne&nbsp;dediğinin bir önemi yoktu. Spot ışığı yakınımda bir yere denk&nbsp;gelirse, açıklığa koşacak ve pilota konumumuzu işaret edecektim.</span></p>

    <p><span class="font1">Calvin başını siyah gökyüzüne doğru çevirdi, ifadesi hayretten anlamaya dönmüştü. Yüzünden yenilginin gölgesi geçti. Çaresiz,&nbsp;kasvetli, neredeyse çocuksu bir ifade.</span></p>

    <p><span class="font1">Bileklerini birleştirip Jude’a uzattı. “Durma, beni bağla.” Sesi titredi ve ağlamaya başladı. “Babama cezaları bir erkek gibi karşıladığımı göstermenin zamanı geldi.”</span></p>

    <p><span class="font1">O anda kalbimin kırıldığını hissettim. Kollarımı Calvin’in boynuna sarıp her şeyin yoluna gireceğini söylemek istedim ama&nbsp;girmeyecekti. Hiçbir şey yolunda değildi. Calvin iyi değildi. Bu&nbsp;sapkın ve hastalıklı haliyle yardım alacak durumda değildi. Calvin’in&nbsp;yaptıklarını öğrenince Bay Versteeg ne diyecekti acaba? Kendini&nbsp;sorumlu hissedecek miydi? Hiç sanmıyordum. Calvin i dışlayacak,&nbsp;yüz karası oğluyla arasına mesafe koymak isteyecekti.</span></p>

    <p><span class="font1">Jude, Calvin’in kollarını arkasında birleştirdi.</span></p>

    <p><span class="font1">Ben de ağlamaya başladım, içimin boşaldığım ve bir şeylerin yerinden söküldüğünü hissediyordum ama üzgün olduğumu sanmıyordum. Ya da belki de üzgündüm. Calvin’i sevdiğim ve&nbsp;sevdiğim çocuğun bu kadar gaddar ve yıkıcı birine dönüştüğünü&nbsp;anlamadığım için üzgündüm. Üzgündüm çünkü ona yardım etmek&nbsp;için her şeyi yapardım. Ama artık ona kimsenin yardım edebileceğini sanmıyordum.</span></p>

    <p><span class="font1">“Lauren’ın eşyaları nerede?” diye sordu Jude. “Onları nereye koydun?”</span></p>

    <p><span class="font1">“Idlewilde’ın arkasındaki hendeğe,” dedi Calvin uysal bir teslimiyetle.</span></p>

    <p><span class="font1">“Biraz önce oradaydım,” dedim. “Onları görmedim.”</span></p>

    <p><span class="font1">“Köprünün alt tarafında gevşek bir tahta var.” Calvin’in omuzları çökmüş, çenesi göğsüne yaslanmıştı. “O tahtayı yerinden sökersen,&nbsp;bir boşluk bulursun. Her şeyi bir zarfın içinde oraya koydum.”</span></p>

    <p><span class="font1">Köşeye sıkıştığım ve çıkış yolu olmadığını bilse de, Calvin’in bize yardım etmesi hiç normal değildi. Yenilgi onu değiştirmiş&nbsp;miydi? Ben Calvin’in davranış biçimini çözemeden, Jude çenesiyle&nbsp;kulübeyi işaret etti.</span></p>

    <p><span class="font1">“Önce onu bağlayalım.”</span></p>

    <p><span class="font1">Idlewilde’a girince Jude, Calvin’i mutfak sandalyelerinden birine sürükledi. Ben Calvin’in Jude’u bağlamak için kullandığı ipi almak üzere üst kata çıktım. Birlikte Calvin’in bileklerini sandalyeye sabitledik. Calvin karşı koymadı. Hiç kıpırdamıyor, ifadesiz&nbsp;gözlerle boşluğa bakıyordu.</span></p>

    <p><span class="font1">“Sanırım bu, hiçbir zaman yeterince iyi olmadığımı ispatlıyor. Senin istediğin kişi olacak kadar iyi olmadığımı. Stanford için&nbsp;yeterince iyi olmadığımı. Cinayetten paçayı sıyıracak kadar iyi&nbsp;olmadığımı.” Çarpık ve boğuk bir gülüşle devam etti. “Kız olarak&nbsp;doğmamam çok yazık. Korbie bütün hayatı boyunca cinayetten&nbsp;yırttı.”</span></p>

    <p><span class="font1">Jude bana döndü. “Bana hendeği göster.”</span></p>
  </div>
</body>
</html>
