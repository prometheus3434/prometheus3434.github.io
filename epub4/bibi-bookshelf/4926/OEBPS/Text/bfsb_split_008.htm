<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_11"><a class="calibre20 pcalibre pcalibre1" id="_Toc412929045"></a><a class="calibre20 pcalibre pcalibre1" id="bookmark7"></a><span class="font3"><span class="calibre9">DÖRDÜNCÜ<a class="calibre20 pcalibre pcalibre1" id="bookmark8"></a> BÖLÜM</span></span></h1>

    <p><span class="font1">“Aynı günde iki kez,” dedim, dişlerim birbirine çarparak gülümserken. “Bu gerçekten büyük bir tesadüf ya da kader bize bir şey anlatmaya çalışıyor.”</span></p>

    <p><span class="font1">Mason bana sımsıkı kapalı dudaklar, karanlık ve davetkâr olmaya uzak gözlerle dik dik bakmaya devam ediyordu. Açık kapıdan içeri&nbsp;kar doluyordu ama bizi içeri davet etmedi. “Burada ne arıyorsunuz?”</span></p>

    <p><span class="font1">Mason’ın yanında, kapı pervazına yaslı duran adamın meraklı bakışları Masonla aramızda gidip geliyordu. “Onu tanıyor musun?”&nbsp;Masonla aynı yaşlarda, yirmilerin başında görünüyordu. Ama daha&nbsp;kısa boyluydu ve bir tahta gibi, dümdüz yapılıydı. Dar tişörtünün&nbsp;altında yassı ve kemikli bir göğüs görünüyordu. Dağınık sarı saçları&nbsp;alnına düşüyordu ve yuvarlak, siyah çerçeveli gözlüğünün arkasında&nbsp;buz mavisi gözleri vardı. Dikkatimi en çok kemerli burnu çekti.&nbsp;Nasıl kırdığını merak ettim.</span></p>

    <p><span class="font1">Korbie beni heyecanla dürterek, “Siz birbirinizi nereden tanıyorsunuz?” diye sordu.</span></p>

    <p><span class="font1">Ona Masondan bahsetmeyi unuttuğuma inanamıyordum. Bu kadar üşümüş olmasam, onu Masonla birlikte olduğumuza ikna&nbsp;ettiğimiz zaman Calvin’in yüzünü nasıl kıskançlık bürüdüğünü&nbsp;hatırlayıp kahkahayla gülerdim. Calvin’e karşı oyunumu sürdürebilmem için, hikâyeyi Korbie ye Idlewilde’a varmadan anlatmam&nbsp;gerekecekti.</span></p>

    <p><span class="font1">“Biz bugün…” diye başladım ama Mason sözümü kesti.</span></p>

    <p><span class="font1">“Birbirimizi tanımıyoruz. Bu sabah benzin alırken, o da benimle sıradaydı.” Sabahki sıcak ve seksi kahverengi gözler, şimdi soğuk&nbsp;ve perdeliydi. Ses tonu mesafeli ve gergindi. Saatler önce flört&nbsp;ettiğim adam olduğuna inanmak güçtü. Şu anda neden bu kadar&nbsp;mesafeli olduğunu anlamamıştım. Ve neden bir anda oyunumuzu&nbsp;sürdürme isteğini kaybetmişti? Değişen neydi?</span></p>

    <p><span class="font1">Tekrar göz göze geldik. Aklımın karıştığını anladıysa bile, aldırmış görünmüyordu. Daha da sert bir sesle, “Ne istiyorsunuz?”&nbsp;diye tekrarladı.</span></p>

    <p><span class="font1">“Sence?” Korbie ısınmak için kollarıyla kendini sardı ve parmak uçlarında sabırsızca zıpladı.</span></p>

    <p><span class="font1">Mason’ın düşmanca tavrının şaşkınlığıyla, “Mahsur kaldık,” diye kekeledim. “Kar fırtınasına yakalandık. Donuyoruz. İçeri gelebilir miyiz, lütfen?”</span></p>

    <p><span class="font1">“Onları içeri al,” dedi Mason’ın arkadaşı. “Şu hallerine bir baksana, sırılsıklam olmuşlar.”</span></p>

    <p><span class="font1">Korbie daha fazla izin beklemeden içeri daldı, ben de peşinden gittim. Mason’ın arkadaşı kapıyı arkamızdan kaparken, sıcağı tenimde hissedip rahat bir nefes aldım.</span></p>

    <p><span class="font1">Mason kulübenin daha iç kısımlarına giden koridorda önümüze dikildi ve “Bu gece burada kalamazlar,” dedi.</span></p>

    <p><span class="font1">“Bu gece burada kalmazsak,” dedi Korbie. “İnsan biçiminde buz kalıplarına döneriz. Bunun sorumluluğunu almak istemezsin,&nbsp;değil mi?”</span></p>

    <p><span class="font1">“Kulağa ciddi geliyor,” dedi Mason’ın arkadaşı, gözlerinde muzip bir ışıltıyla. “Ve hayır, insan biçiminde buz kalıplarından&nbsp;sorumlu tutulmayı kesinlikle istemeyiz. Hele sıcakkanlı halleriyle&nbsp;çok daha iyi görünürlerken.”</span></p>

    <p><span class="font1">Çocuğun flört eder tavrı karşısında, Korbie reverans yaptı ve arsız bir gülümseme takındı.</span></p>

    <p><span class="font1">“Arabanız nerede?” diye sordu Mason. “Nereye park ettiniz?”</span></p>

    <p><span class="font1">“Sizin kulübenin ilerisinde, ana yolda,” dedim. “Buraya gelmek için bir saat yürüdük.”</span></p>

    <p><span class="font1">“Büyük olasılıkla araba çoktan kar altında kalmıştır,” diye ekledi Korbie.</span></p>

    <p><span class="font1">Mason bana dik dik bakarak, “İnanılmaz,” diye mırıldandı. Sanki benim hatammış gibi. Pekâlâ, havayı kontrol edemediğim için&nbsp;özür dilerim. Biraz yardım ve misafirperverlik beklediğim için de.</span></p>

    <p><span class="font1">“Yalnız mısınız?” diye sordu arkadaşı. “Sadece ikiniz misiniz? Bu arada adım Shaun.”</span></p>

    <p><span class="font1">“Ben de Korbie,” dedi Korbie kadife gibi bir sesle.</span></p>

    <p><span class="font1">Shaun, Korbie’nin elini sıktıktan sonra benimkine uzandı. Elimi cebimden çıkaramayacak kadar üşüyordum. Montuma iyice&nbsp;sarınarak onu başımla selamladım. “Britt.”</span></p>

    <p><span class="font1">“Evet, sadece ikimiziz,” dedi Korbie sorusuna yanıt olarak. “Kalmamıza izin vermelisiniz. Söz veriyorum, eğlenceli olacak,”&nbsp;diye ekledi mahcup ve neşeli bir gülümsemeyle.</span></p>

    <p><span class="font1">Korbie’nin flörtünü görmezden gelerek dikkatimi Masona çevirdim. Neden bu kadar tuhaf davrandığım anlamıyordum. Sabah&nbsp;benim için büyük bir zahmete girmişti. Soğukluğunun nedenine&nbsp;dair bir ipucu bulabilmek için, iri yarı cüssesinin üstünden kulübenin derinliklerine baktım. Yoksa Korbie ve ben bir şeyin üstüne&nbsp;mi gelmiştik? Görmemizi istemediği bir şey ya da birisi mi vardı?</span></p>

    <p><span class="font1">Anlayabildiğim kadarıyla Mason ve Shaun kulübede yalnızdılar. Holün karşı tarafındaki askıda kuruyan iki erkek montundan öyle anlaşılıyordu.</span></p>

    <p><span class="font1">“Dördümüzün burada mahsur kalması çok eğlenceli olacak,” dedi Korbie. Kıkırdayarak ekledi: “Vücut ısısını korumak için birbirimize sokulabiliriz.”</span></p>

    <p><span class="font1">Rahatsızlığımın yeni hedefi Korbie’ydi. Ne ahmakça sözlerdi bunlar. Bu çocukları tanımıyorduk bile, yani gerçekten. Üstelik sadece birkaç saat öncesine kadar dağlarda donacağımızı sandığımızı&nbsp;unutmuş gibiydi. Korku beni hayli sarsmıştı ve Korbie’nin cazibesini&nbsp;Shaun’un üstünde konuşturmasını izlerken, içimden onu sarsmak&nbsp;geliyordu. Ormanda korkmuştum. Ciddi anlamda. Korbie’nin derdi&nbsp;neydi böyle, bir düğmeye basıp hıçkırarak ağlamaktan kıkırdamaya&nbsp;bir çırpıda nasıl geçebilmişti?</span></p>

    <p><span class="font1">“Sadece bir gece kalacağız,” dedim Mason ve Shaun’a. “Sabah ilk iş gideriz.”</span></p>

    <p><span class="font1">Shaun kolunu Mason’ın omzuna attı ve “Ne dersin, ahbap?” dedi. “Bu zavallı kızlara yardım etmeli miyiz?”</span></p>

    <p><span class="font1">Mason otomatik olarak, “Hayır,” dedi ve yüzünü buruşturarak Shaun’un kolundan sıyrıldı. Bana dönerek, “Burada kalamazsınız,”&nbsp;dedi.</span></p>

    <p><span class="font1">“Dışarıda da kalamayız,” diye karşılık verdim. Kalacak bir yer için yalvarmamı ironik buluyordum. Çünkü konuştukça, kulübenin&nbsp;içinde Masonla birlikte olma isteğim de azalıyordu. Anlamıyordum.&nbsp;Karşımda duran adamda sabahki rahat ve sevindi adamdan eser&nbsp;yoktu. Tavrı neden yüz seksen derece değişmişti?</span></p>

    <p><span class="font1">“Bazen Mase the Ace’i</span><a class="pcalibre pcalibre1" id="footnote2"></a><a class="pcalibre pcalibre1" href="../Text/bfsb_split_051.htm#_edn4" id="_ednref4" title=""><span class="msoendnotereference"><span><!--[if !supportFootnotes]--><span class="msoendnotereference"><span class="calibre21">[iv]</span></span></span></span></a> <span class="font1">duymazdan gelmeli,” diye açıkladı Shaun tuhaf bir gülümsemeyle. “Pek çok konuda iyidir ama sevecenlik onlardan biri değil.”</span></p>

    <p><span class="font1">“Flaş haber,” diye mırıldandı Korbie kendi kendine.</span></p>

    <p><span class="font1">“Hadi ama Ace. Daha kötü olabilirdi,” dedi Shaun, Mason’ın sırtım sıvazlayarak. “Mesela.. ."Düşünceli bir tavırla yanağım kaşıdı.&nbsp;“Aslında, bu fırtınanın geçmesini iki çekici kızla birlikte beklemekten daha iyi bir şey düşünemiyorum. Yolu bize düşen bu kızlar başımıza gelebilecek en iyi şey.”</span></p>

    <p><span class="font1">“Seninle yalnız konuşabilir miyim?” diye sordu Mason, alçak ve gergin bir sesle.</span></p>

    <p><span class="font1">“Bu kızları ısıttıktan sonra, elbette. Baksana donmuşlar. Zavallıcıklar.”</span></p>

    <p><span class="font1"><i>“Hemen.”</i></span></p>

    <p><span class="font1">“Ah, halledin bitsin,” dedi Korbie, Masona kızgın bir tavırla. “Baltalı katiller değiliz. Öyle olmadığımıza yemin bile ederim,”&nbsp;diye ekledi işveli bir sesle.</span></p>

    <p><span class="font1">Shaun, Mason a sırıttı ve göğsüne hafif bir yumruk indirdi. “Duydun mu, ahbap? Yemin edermiş.”</span></p>

    <p><span class="font1">Bütün bu atışmalar sabrımı sınıyordu. Soğuktan öyle uyuşmuştum ki Mason’ın yanından hızla geçip şöminede yandığını gördüğüm ateşe sokulmak çok cazip geliyordu. Ateş koridorun&nbsp;sonundaki oturma odasının duvarlarına canlı gölgelerin vurmasına neden oluyordu. Sıcaklığını hissetmek ve nihayet ısınmak için&nbsp;yanında oturduğumu hayal ettim.</span></p>

    <p><span class="font1">“Bir gece kimseyi öldürmez, değil mi Ace?” diye devam etti Shaun. “Bu kızları geri çevirirsek, nasıl erkekler oluruz?”</span></p>

    <p><span class="font1">Mason bir şey demedi ama yüz kasları gözle görülür biçimde gerildi. Duygularını daha açık gösteremezdi. Bizi kulübede istemiyordu. Diğer yandan Shaun ihtiyaç duyduğumuz sürece kalmamıza&nbsp;dünden razıydı. Yoksa biz gelmeden önce ikisi tartışmışlar mıydı?&nbsp;Aralarındaki gerilimin, ucu açık bir kablo gibi çatırdadığını duyar&nbsp;gibiydim.</span></p>

    <p><span class="font1"><i>“Lütfen</i></span> <span class="font1">bunu şöminenin önünde konuşabilir miyiz?” diye sordu Korbie.</span></p>

    <p><span class="font1">“iyi fikir,” dedi Shaun önden yürüyerek. Korbie’nin, atkısını çözerek arkasından gidişini seyrettim.</span></p>

    <p><span class="font1">Masonla yalnız kalınca, yüzünün yenilgiye uğramış gibi çözüldüğünü gördüm. Ancak bu ifade sadece bir saniye sürdü ve yüzü tekrar sertleşti. Öfke mi? Düşmanlık mı? Bakışları beni âdeta delip&nbsp;geçiyordu; bir şey söylemeye çalışıyor olabileceğini düşündüm. Gözlerinde sanki daha derin bir anlama işaret eden bir yoğunluk vardı.</span></p>

    <p><span class="font1">“Derdin ne?” diye mırıldandım yanından geçmek için adım atarken. Mason tam karşımda duruyor ve koridoru kapatıyordu.&nbsp;Ben yaklaşınca kenara çekilir diye bekledim. Çekilmedi. Rahatsız&nbsp;edecek kadar yakındaki cüssesiyle beni kapının girişine hapsetti.</span></p>

    <p><span class="font1">“Sıcak karşılaman için teşekkürler,” dedim. “O kadar sıcak ki neredeyse çözüleceğim.”</span></p>

    <p><span class="font1">“Bu iyi bir fikir değil.”</span></p>

    <p><span class="font1">Neden bu kadar tuhaf davrandığım söyleyeceğini umarak, “Ne iyi bir fikir değil?” diye meydan okudum.</span></p>

    <p><span class="font1">“Burada olmamalısınız.”</span></p>

    <p><span class="font1">“Neden?”</span></p>

    <p><span class="font1">Cevap vermesini bekledim ama o bana karanlık ve sert ifadesiyle bakmakla yetindi.</span></p>

    <p><span class="font1">Rahat bir tavırla, “Seçme şansımız yoktu,” dedim. “Sanırım aynı gün içinde ikinci kez kıçımı kurtarmanı istemem fazla oldu.”</span></p>

    <p><span class="font1">“Sen neden bahsediyorsun?” dedi sinirli bir tavırla.</span></p>

    <p><span class="font1">“Beni eski sevgilimin önünde mahcup düşmekten kurtardın hatırlasana. Ama besbelli beni donmaktan kurtarmak daha ağır&nbsp;bir yük.”</span></p>

    <p><span class="font1">“Neden Asıklaşıyorsunuz?” diye seslendi Shaun oturma odasından. O ve Korbie iki kişilik kareli bir koltukta yan yana oturuyorlardı ve Korbie bacaklarını ona doğru uzatmıştı. Neredeyse bodarının burnu bacağına dokunuyor gibi görünüyordu. Kaya’nın&nbsp;onu kurtarmaya gelmesini beklemeyi aştığı her halinden belliydi.&nbsp;“Buraya, sıcağa gelin.”</span></p>

    <p><span class="font1">Mason sesini alçalttı ve telaşla, “Dediğiniz kadar kötü mü gerçekten?” diye sordu. “Arabanız gerçekten saplanıp kaldı mı?&nbsp;11u gecenin ilerleyen saatlerinde sizi götürsem, arabayı saplandığı&nbsp;yerden çıkarabilir miyiz?”</span></p>

    <p><span class="font1">“Burada kalmayayım diye her şeyi yaparsın, değil mi?” diye sordum onu denemek ister gibi. Böyle davranılmayı hak etmiyordum. Sabah paylaştıklarımızdan sonra bir açıklama istiyordum.&nbsp;Daha önceki Masona ne olmuştu?</span></p>

    <p><span class="font1">“Sen sadece soruma cevap ver,” dedi alçak ve telaşlı bir sesle.</span></p>

    <p><span class="font1">“Hayır. Yol aşırı buzlu ve eğim çok dik. Araba bu akşam hiçbir yere gidemez.”</span></p>

    <p><span class="font1">“Emin misin?”</span></p>

    <p><span class="font1">“Pislik yapmayı bırak.” İşimi kolaylaştırmasa da yanından geçtim. O olduğu yerde dururken, duvarla kolunun arasından sıkışarak çıktım.</span></p>

    <p><span class="font1">Koridorun ortasına gelince arkama baktım. Sırtı hâlâ bana dönüktü ve elini kısacık kesimli saçlarının arasında dolaştırıyordu.&nbsp;Canını sıkan neydi? Her neyse, beni de huzursuz etmişti.</span></p>

    <p><span class="font1">Korbie’yle fırtınadan kurtulmuş olsak da kulübenin içinde kendimi güvende hissetmiyordum. Bu sabahki tesadüfi karşılaşmamız dışında, Mason’ı tanımıyordum. Shaun’u ise o kadar bile&nbsp;tanımıyordum. Ve Korbie ile ben donarak ölme tehlikesinden&nbsp;kurtulmuş olsak da geceyi güvenip güvenemeyeceğimizi bilmediğimiz iki erkekle birlikte geçirecektik. Sinir bozucuydu. Şu andan&nbsp;itibaren, yapabileceğim tek şey gardımı indirmemek ve karın kısa&nbsp;süre içinde durmasını ummaktı.</span></p>

    <p><span class="font1">Oturma odasında Shaun ve Korbie ye katıldım. “Burada kalmamıza izin verdiğiniz için tekrar teşekkürler,” dedim. “Hava berbat.”</span></p>

    <p><span class="font1">“Buna içerim,” dedi Shaun suyla dolu plastik bardağını havaya kaldırarak.</span></p>

    <p><span class="font1">“Sabit telefon hattınız var mı?” dedi Korbie cıvıldayarak. “Cep telefonlarımız burada çekmiyor.”</span></p>

    <p><span class="font1">“Telefon yok. Ama yemek ve bira var. Ve ekstra bir yatak. Bu akşam nerede kalmayı planlıyordunuz? Yani fırtına kopmadan önce&nbsp;demek istiyorum,” diye sordu Shaun.</span></p>

    <p><span class="font1">“Ailemin kulübesinde,” dedi Korbie. “Idlewilde’da.”</span></p>

    <p><span class="font1">Shaun'un yüzünde bildiğine dair bir işaret yoktu. Bu da büyük olasılıkla yanlış bir sapaktan döndüğüm ve Idlewilde’ın yakınında&nbsp;olmadığımız anlamına gelirdi.</span></p>

    <p><span class="font1">Hafızasını canlandırmayı umarak, “Hani şu gerçekten kocaman ve taş bacalı güzel kulübe,” dedim. Idlewilde gölün kıyısında tek&nbsp;başına duruyordu ve başlı başına bir simgeydi.</span></p>

    <p><span class="font1">“Kulübeniz buraya ne kadar uzak?” Mason’ın sesi odaya kendisinden önce girdi. Oturma odasının kapısında durdu. “Sizi yürüyerek götürebilirim.”</span></p>

    <p><span class="font1">Shaun, Masona kısa ve hoşnutsuz bir bakış attı ve başını beki belirsiz bir hareket ve net bir tavırla, hayır der gibi salladı. Cevap&nbsp;olarak Mason’ın ağzı gerildi ve bakışmalarında bir sıkıntı hissettim.</span></p>

    <p><span class="font1">“Bunu yapmaya kalkışmadan önce yol şartlarını kontrol etmek isteyebilirsin,” dedi Korbie yine neşeyle. “Santimlerce kalınlıkta bir&nbsp;çamur tabakası düşün. Sonra yirmi santimlik gittikçe kalınlaşan&nbsp;bir kar hayal et. Bu akşam kimse bir yere gitmiyor.”</span></p>

    <p><span class="font1">“İşte bunda haklısın,” dedi Shaun koltuktan kalkarken. “Kızlar, size içecek bir şey ikram edebilir miyim? Suyumuz ve tazeliğini&nbsp;garanti edemeyeceğim sıcak çikolata karışımımız var. Ve iki şişe bira.”</span></p>

    <p><span class="font1">“Su, lütfen,” dedim.</span></p>

    <p><span class="font1">“Tamamdır. Korbie?”</span></p>

    <p><span class="font1">“Aynısından,” dedi Korbie ellerini dizlerinde kavuşturup Shaun’a baştan çıkarıcı bir gülümseme gönderirken.</span></p>

    <p><span class="font1">“Ace, sen dostum?”</span></p>

    <p><span class="font1">Mason yüzünde bulutlu, neredeyse huzursuz bir ifadeyle odanın girişinde dikiliyordu. Derin düşüncelere dalmış olmalıydı çünkü&nbsp;birkaç saniyelik bir gecikmenin ardından sıçradı. “Ne?”</span></p>

    <p><span class="font1">“İçecek bir şey?”</span></p>

    <p><span class="font1">“Kendim alırım.”</span></p>

    <p><span class="font1">Shaun mutfakta gözden kaybolunca, Mason ellerini ceplerine soktu ve gözünü bizden bir an ayırmadan duvara yaslandı. Meydan&nbsp;okuyan bir ifadeyle tek kaşımı kaldırdım. Kendi kendime onu&nbsp;yok saymamın daha iyi olacağını telkin etsem de elimde değildi.&nbsp;Meraktan çatlayacaktım. Bu kasvetli tavrının nedeni neydi? Bu&nbsp;sabahki dost canlısı, hatta seksi adam neredeydi? Çünkü ben o&nbsp;adamı geri istiyordum. İzah edemeyeceğim bir şekilde, o adamı&nbsp;şu anda Calvin’den bile daha fazla istiyordum. Ve bunun anlamı&nbsp;çok büyüktü.</span></p>

    <p><span class="font1">“Buranın çok hoş bir rustik tarzı var,” dedi Korbie bakışlarını tavandaki açık kirişlerin üstünde dolaştırarak. “Hanginize ait?”&nbsp;Cevap vermeyince, ikimiz de Masona baktık.</span></p>

    <p><span class="font1">Korbie öfkeli bir iç çekişle yerinden kalktı, Mason’ın karşısına geçti ve parmaklarını yüzünün önünde şaklattı. “Biz buna İngilizce&nbsp;diyoruz. Sen de kullanmayı dene.”</span></p>

    <p><span class="font1">Aynı anda Shaun içeri girdi. “Burası Ace’in,” dedi. “Anne ve babası yakın zamanda vefat ettiler ve bu kulübeyi ona bıraktılar.&nbsp;Cenazeden sonra ilk gelişimiz.”</span></p>

    <p><span class="font1">“Ah.” Yutkundum. “Gerçekten zor olmalı. Anılar yani,” diye kekeledim. Mason beni duymamış gibiydi ya da öyle görünmeyi&nbsp;tercih etti. Bakışları Shaun’a sabitlenmiş, kaşları çatılmıştı. Gözlerinden alevler çıkıyordu.</span></p>

    <p><span class="font1">Shaun dudaklarını neredeyse muzip bir ifadeyle bükerek rahat bir tavırla açıkladı. “Ace bu konuyu konuşmaktan hoşlanmıyor. O&nbsp;ateisttir. Ölüm onu hep bozmuştur. Sonraki hayata inanmaz. Öyle&nbsp;değil mi, ahbap?”</span></p>

    <p><span class="font1">Hiçbirimiz bir şey demedik. Mason’ın duygularını pek önemseyecek durumda olmamama rağmen, Shaun’un duyarsızlığım biraz aşırı bularak boğazımı temizledim.</span></p>

    <p><span class="font1">Shaun gerilimi yatıştırıcı bir gülüşle dağıttı. “Siz kızlar fazla safsınız. Suratlarınızı görmeliydiniz. Kulübe Ace’in değil, benim.&nbsp;Ve siz sormadan söyleyeyim, anne ve babası, Scotsdale, Arizona’da&nbsp;yaşayan çok sağlıklı iki emekli.”</span></p>

    <p><span class="font1">“Sen ağabeyimden de betersin,” diye inledi Korbie, kanepenin yastıklarından birini Shauna atarken.</span></p>

    <p><span class="font1">Shaun’un ağzı kulaklarındaydı. “Bu gece burada uyumak için ödeyeceğiniz bedel bu. Çarpık espri anlayışıma katlanacaksınız.”&nbsp;Ellerini birbirine sürttü. “Söyleyin bakalım. İkiniz dağda tek başınıza ne yapıyorsunuz?”</span></p>

    <p><span class="font1">“Açlıktan ölüyoruz,” dedi Korbie doğrudan. “Akşam yemeği saati. Bir şeyler yedikten sonra konuşsak? Yemin ederim, buraya&nbsp;yürürken beş kilo verdim.”</span></p>

    <p><span class="font1">Shaun bana ve Masona baktıktan sonra omuz silkti. “Bence makul. Kızlar, size hayatınızın en lezzetli <i>chilı</i>'sini yapacağım. Bekleyin ve görün.”</span></p>

    <p><span class="font1">Korbie eliyle kovalar gibi bir hareket yaptı ve onu, “Git, sihrini konuştur,” diye cesaretlendirdi. “Ama başının çaresine bakman gerekecek çünkü ben yemek dâhil, iş yapmam. Ve boşuna Britt’ten&nbsp;yardım istemeye de zahmet etme. Yemek pişirme konusunda benden&nbsp;bile kötüdür.” Bana, <i>Sakın ona yardım etmeye cüret etme, o benim,&nbsp;</i>diyen bir bakış attı.</span></p>

    <p><span class="font1">Korbie’nin mutfakta Shaun la tek başıma kalmamı istememesinin nedenlerini biliyordum. Ama Mason’ın, arkadaşıyla birlikte odadan ayrılmaya karar vermem halinde ortaya atılıp müdahale&nbsp;etmeye niyetliymiş gibi bir anda tetiğe geçtiğini görmek beni şaşırtmıştı. Beni baştan ayağa süzdü; daha çok uyarır gibiydi. Olayı&nbsp;bütünüyle tuhaf ve komik buldum. Beni burada istemiyordu. Ya&nbsp;da orada. Ya da hiçbir yerde. Özellikle S harınla yalnız kalmamı&nbsp;hiç istemiyordu. Pekâlâ, çok fena. Onu kışkırtmak için gereken&nbsp;buysa, bu fırsatı kaçırmayacaktım.</span></p>

    <p><span class="font1">Shaun’a, “Korbie haldi, berbat bir aşçıyım,” diye itiraf ettim. "Ama bir şeyde kötü olmam, yapmayı reddedeceğim anlamına gelmez,” diye ekledim Korbie ye incelikli bir dokundurmayla. “Akşam&nbsp;yemeğini hazırlamana yardım etmek isterim.”</span></p>

    <p><span class="font1">Kimse beni durduramadan, mutfağa yürüdüm.</span></p>

    <h1 id="sigil_toc_id_1"><a class="pcalibre pcalibre1" id="_Toc412929046"></a><a class="pcalibre pcalibre1" id="bookmark10"></a><span>BEŞİNCİ</span> <span>BÖLÜM</span></h1>

    <p><span class="font1">Mutfak, damarlı ahşap bir masa, bir Navajo kilimi ve Teton Korusunun farklı mevsimlerden çerçeveli fotoğraflarıyla eksiksiz döşenmişti. Orta adanın üstündeki askıda alüminyum tencere ve&nbsp;tavalar vardı. Birikmiş toz tabakası tencereleri kaplamıştı ve raftan,&nbsp;gümüş rengi ışık hüzmelerini andıran örümcek ağları sarkıyordu.&nbsp;Görünüşe bakılırsa Shaun buraya pek sık gelmiyordu.</span></p>

    <p><span class="font1">Oturma odası ile mutfağın ortak duvarındaki çift taraflı şöminede ateş yanıyordu. Odada hoş bir ahşap ve duman kokusu vardı. Shaun’un böyle bir yeri alabilmiş olması beni şaşırtmıştı.&nbsp;Versteeg’lerin kulübesinin yakınından bile geçmezdi ama Korbie’nin annesi uzun yıllardır çok başardı bir boşanma avukatıydı.</span></p>

    <p><span class="font1">“Ne iş yapıyorsun?” Sormaya mecburdum. Üniversiteyi bitirmiş miydi? Amansız bir yatırım bankeri ya da bir tür finans dehası&nbsp;falan mıydı yoksa?</span></p>

    <p><span class="font1">Beni rahat ama kendini küçümseyen bir bakışla süzdü. “Aylak takılan bir kayakçıyım. Hayatımda ne yapmak istediğime karar&nbsp;verene kadar, üniversiteyi askıya aldım. Teknik olarak burası annem de babama ait. Ama onlar artık kayak yapmadıkları için bana&nbsp;devrettiler. Sürekli dağdayım.”</span></p>

    <p><span class="font1"><i>Yemeklerini hep dışarıdan getirtiyor olmalı</i></span><span class="font1">, diye düşündüm. Tencereler asırlardır kullanılmamıştı. “Ama tesise bayağı uzaksın,&nbsp;değil mi?”</span></p>

    <p><span class="font1">“Araba kullanmaktan sıkılmam.”</span></p>

    <p><span class="font1">Ellerimi lavaboda yıkadım ama ortalıkta bir el bezi olmadığı için kot pantolonuma kuruladım. “Nereden başlamalıyım? Çok&nbsp;sıkı konserve açma becerilerine sahibimdir.” Shaun’un beni durdurmasına fırsat bırakmadan kilere yürüyüp kapıp açtım. İki <i>chili&nbsp;</i>konservesi ve rengi solmuş bir Swiss Miss sıcak çikolata karışımı&nbsp;dışında rafların tamamen boş olduğunu görmek beni şaşırttı.</span></p>

    <p><span class="font1">Shaun arkamdan yaklaştı. “Dağa çıkmadan önce alışveriş yapmayı unuttuk,” diye açıkladı.</span></p>

    <p><span class="font1">“Hiç yiyecek yok,” dedim afallamış bir halde.</span></p>

    <p><span class="font1">“Kar sabaha diner, o zaman markete gideriz.”</span></p>

    <p><span class="font1">En yakın market kilometrelerce uzaktaydı. Dağa tırmanırken önünden geçmiştik. “Dağa çıkarken yiyecek almadınız mı?”</span></p>

    <p><span class="font1">“Acelemiz vardı,” dedi neredeyse sert bir sesle.</span></p>

    <p><span class="font1">Fazla üstelemedim çünkü ses tonundan tartışmak istemediği belli oluyordu. Ama hazırlıksızlığı beni telaşlandırmıştı. Shaun&nbsp;kayak yapmak için kulübeye sık sık geldiğini söylemişti ama uzun&nbsp;zamandır burada kimse yaşamıyor gibi görünüyordu. Canımı sıkan&nbsp;bir şey daha vardı. Shaun’da biraz tuhaflık vardı sanki. Çekici ve&nbsp;dost canlısıydı ama çok sıcak ya da samimi olduğu söylenemezdi.</span></p>

    <p><span class="font1">Ya da belki de tanımadığım iki erkekle bir kulübede mahsur kaldığım için paranoyaklık ediyordum. İşin aslı, bizi içeri davet&nbsp;eden Shaun’du. Bize akşam yemeği hazırlıyordu. Gevşeyip misafirperverliğini kabul etmeliydim.</span></p>

    <p><span class="font1"><i>Chili</i></span> <span class="font1">konservelerini, Artına sonuna kadar idare etmemiz gereken tek yiyeceğimiz olduğunun bilinciyle koruma mecburiyeti duyarak yavaş yavaş açtım. Üstelik Artına kötüleşirse, günler boyunca&nbsp;hayatta kalmak için başka hiçbir şeyimiz olmayabilirdi. Cipte tahıllı gofretler vardı; yanıma almadığıma hayıflandım. Konserveleri,&nbsp;ocağa yerleştirdiği tavanın altını yakan Shaun’a neredeyse tereddüt&nbsp;ederek uzattım.</span></p>

    <p><span class="font1">Alışkanlık gereği yeni kısa mesaj var mı diye cep telefonuma haktim. Calvin aramış olabilirdi. Idlewilde’a saat altı civarında varmamız gerektiğini biliyordu ve saat neredeyse dokuza geliyordu.</span></p>

    <p><span class="font1">“Daha düşük rakıma inmeden ve ağaçların arasından çıkmadan telefonun cebinde boş bir ağırlıktan başka bir şey olmaz.”</span></p>

    <p><span class="font1">Hafifçe inledim. Shaun haklıydı. “Yemin ederim, beş dakikada bir bakmadan duramıyorum. Kötü bir alışkanlık. O olmadan kendimi o kadar işe yaramaz hissediyorum ki.”</span></p>

    <p><span class="font1">“Ya sen?” diye sordu. “Dağa sık sık gelir misin?”</span></p>

    <p><span class="font1">Telefonumu başımın üstünde salladım ama sinyal çizgileri sihirli bir şekilde belirmedi. “Elbette,” dedim dalgın bir tavırla.</span></p>

    <p><span class="font1">“Bölgeyi iyi biliyor musun?”</span></p>

    <p><span class="font1">“Korbie’den daha iyi,” diye güldüm. “Ve evet duyduğun gururdu; çünkü ailesinin dağda kulübesi olan o. Benim yön duygum her zaman daha iyi olmuştur.” Dağa tırmanırken benimkinin de&nbsp;pek güven uyandırmadığından bahsetmedim.</span></p>

    <p><span class="font1">“Ve Korbie kurtarılmayı bekleyen kadın rolünü daha iyi oynuyor.”</span></p>

    <p><span class="font1">Korbie’den bahsederken kullandığı ses tonu özellikle yüceltici olmadığı için benim de o rolü genelde gayet iyi canlandırdığımı&nbsp;söyleme zahmetine girmedim.</span></p>

    <p><span class="font1">“Bahar tatili için mi buradasınız?” diye devam etti. “Tahmin edeyim. Kulübede kız kıza hafta sonu. Bol bol Christian Bale filmi,&nbsp;dondurma ve dedikodu?”</span></p>

    <p><span class="font1">“Christan Bale’in yerine James McAvoy’u koyarsan, medyumluk işine soyunabilirsin,” dedim neşeyle.</span></p>

    <p><span class="font1">“Cidden, burada ne aradığınızı gerçekten bilmek istiyorum. Sen benimkini öğrendin, şimdi benim sizin hakkınızda bir şeyler&nbsp;öğrenme sıram.”</span></p>

    <p><span class="font1">Hakkında neredeyse hiçbir şey bilmediğime dikkat çekmek istedim ama kendimden bahsetmeye can atıyordum. “Korbie ve&nbsp;ben Teton Sıradağlarının zirvesinde yürüyüş yapacağız. Altmış&nbsp;kilometre. Bütün yılı hazırlanmakla geçirdik.”</span></p>

    <p><span class="font1">Shaun’un kaşları hayranlıkla kalktı. “Zirvenin tamamında mı? Etkileyici. Beni yanlış anlama ama Korbie bana pek doğa sporlarına&nbsp;yatkın biri gibi gelmedi.”</span></p>

    <p><span class="font1">“Ah, henüz altmış kilometre kısmından haberi yok.”</span></p>

    <p><span class="font1">Bu bana yüksek perdeden çınlayan bir kahkaha kazandırdı. “Haberi verdiğinde yüzünün alacağı şekli görmek isterdim.”</span></p>

    <p><span class="font1">Gülümsedim. “Unutulmayacak bir an olacağından eminim.” “Bahse girerim arabada çok sağlam doğa yürüyüşü malzemeleri vardır.”</span></p>

    <p><span class="font1">“Hem de en iyi kalitede.” Korbie yürüyüş malzemelerimizi alma görevini annesine vermişti, annesi de görevi patronunun parasını&nbsp;harcamakta sıkıntı yaşamayan asistanına paslamıştı. Her şey, Cabela’s’tan Ekspres Kargoyla gelmişti. Başımıza konan talih kuşundan&nbsp;yakınacak değildim ama tek bir tehlike işareti vardı. Bay Versteeg’in&nbsp;seneler boyunca, Calvin’e kendi malzemelerinin parasını ödettiğini&nbsp;biliyordum. Calvin anne ve babasının bizimkileri ödediğini duyarsa,&nbsp;küplere binerdi. Sürekli olarak Korbie’yi kolladıklarından bahsederdi&nbsp;ve çıktığımız dönemde, anne ve babasının kız kardeşiyle arasında&nbsp;adaleti sağlamaya bile çalışmadığından bol bol yakınırdı. Stanford’a&nbsp;gittiğinden beri bir şey değiştiğini sanmıyordum. Huzuru sağlama&nbsp;hatırına, Korbie’ye Calvin’e malzemelerimizden bahsetmemesini&nbsp;hatırlatmam gerekecekti.</span></p>

    <p><span class="font1">“İddiasına girerim bölgede uzmansındır,” dedi Shaun.</span></p>

    <p><span class="font1">Bir övgü cümlesiyle kapıyı aralamıştı. Kendimi balıklama dalarken buldum. “Sık sık yürüyüşe gelirim.” Beyaz yalan ağzımdan kaçıvermişti. “Bu geziye hazırlanmak için bir süredir hafta sonları&nbsp;daha kısa yürüyüşler yapıyorum.” En azından bu kısmı doğruydu.</span></p>

    <p><span class="font1">"İki işe tamamen hazırlıklı girmek istedim. Arkadaşlarımın çoğu bahar tatili için Hawaii’de ama ben cidden zorlayıcı bir şey yapmak&nbsp;istedim, anlıyor musun?”</span></p>

    <p><span class="font1">“Yanında sadece Korbie mi var? Aileleriniz sizinle buluşmayacak mı?”</span></p>

    <p><span class="font1">Neredeyse Calvin ve Kaya’dan bahsedecekken son anda fikrimi değiştirdim. Bir oğlanla konuşmanın ilk kurak: Asla eski sevgilini&nbsp;sohbete dâhil etme. Yapışkan biri gibi görünmene neden olur. Ve&nbsp;bunalımlı.</span></p>

    <p><span class="font1">“Annem ben küçükken öldüğü için, artık sadece babam var.” Olabildiğince serinkanlı görünmeye çalışarak omuz silktim. “Babam bana güvenir. Kendi başımın çaresine bakabileceğimi bilir.&nbsp;Ona hafta sonunda görüşeceğimizi söyledim. Başım belaya girse&nbsp;bile, kendimi o beladan çıkarabileceğimi bilir.” İşte şimdi gerçekten abartıyordum. Babam başımı beladan kurtardığıma hiç şahit&nbsp;olmamıştı. Bu, aklının ucundan bile geçmeyecek bir düşünceydi.&nbsp;Babam çocuğuna düşkün ebeveyn örneğiydi. Bunun bir kız ve onun&nbsp;bebeği olmamdan ve annemi onu hatırlayamayacağım kadar küçük&nbsp;bir yaştayken, kanser yüzünden kaybetmemden kaynaklandığından&nbsp;şüpheleniyordum. Babam beni her zaman kenardan izlerdi; beni&nbsp;en küçük olumsuzluktan bile kurtarmaya her an hazırdı. İşin aslı,&nbsp;ona -ve hayatımdaki bütün erkeklere- bağımlı olmak bana rahatlık&nbsp;veriyordu. Ve hiç sorun olmamıştı... Ta ki kalbimin kırılmasına&nbsp;yol açana kadar.</span></p>

    <p><span class="font1">Shaun komik bir ifadeyle güldü.</span></p>

    <p><span class="font1">“Ne?” dedim.</span></p>

    <p><span class="font1">“Hiç. Şaşırdım, o kadar. Sen ve Korbie’yi aptal liseli kızlar olarak düşünmüştüm. Hani şu kıkırdayıp duran, çaresiz ve beceriksiz, basmakalıp türden.”</span></p>

    <p><span class="font1">Gözlerimi kırpıştırdım. “Bu kadar övgünün altından nasıl kalkabileceğimi bilmiyorum.”</span></p>

    <p><span class="font1">İkimiz de güldük.</span></p>

    <p><span class="font1">Sohbetimizin mutfak dışına taşmasına engel olmak için sesini alçaltarak, “Söylediklerimi düzeltiyorum,” dedi. “Korbie’nin nasıl biri&nbsp;olduğunu kapıyı çaldığınız anda anladım. Ama seni çözmek daha&nbsp;zor. Güzelsin ve akıllısın, bu beni şaşırttı. Tanıdığım hoş kızların&nbsp;çoğu paketin tamamına sahip değiller. Elbette deliler, maceraya&nbsp;açıklar ama böyle değil. Teton Dağları’nın zirvesine tırmanacak&nbsp;kadar değil.”</span></p>

    <p><span class="font1">Daha kusursuz bir cevap olamazdı. Bu sözleri Calvin de duysun isterdim. Hem de hepsini. Calvin’in benden büyük, hatta ondan da&nbsp;büyük bir çocuğun benimle ilgilendiğini, bana inandığım görmesini isterdim. Shaun’a mahcup bir gülümsemeyle baktım. “Yoksa&nbsp;benimle flört mü ediyorsun, Shaun?”</span></p>

    <p><span class="font1">“Sanırım fazla flört eden kişi ödülü Korbie’ye ait,” diye yanıtladı.</span></p>

    <p><span class="font1">Bunu hiç beklemiyordum ve eşit derecede tedbirli bir cevap akıl etmem birkaç saniyemi aldı. “Korbie yaptığı şeyde çok iyidir.”</span></p>

    <p><span class="font1">“Ya sen?” Bana bir adım daha yaklaştı. “Sen hiç flört eder misin, Britt?”</span></p>

    <p><span class="font1">Tereddüt ettim. Shaun’ı doğru dürüst tanımıyordum. Dahası, Korbie onu çoktan kapmıştı. Ama onun bir erkek arkadaşı vardı.&nbsp;Shaun'u biri kapacaksa, o ben olmalıydım.</span></p>

    <p><span class="font1">“Doğru anda,” dedim kurnaz bir gülümsemeyle. “Doğru çocukla.”</span></p>

    <p><span class="font1">“Ya bu an?” Artık çok yakınımda durduğu için boğuk Asıltısı doğrudan kulağıma doluyordu. “Bu an bir yere doğru gidiyor ve&nbsp;bunu ikimiz de bitiyoruz.”</span></p>

    <p><span class="font1">Acaba onun nabzı da benimki gibi çarpıyor muydu? Acaba benim arsızca yaptığım gibi, onun gözleri de dudaklarımda dolaşıyor muydu?</span></p>

    <p><span class="font1">“Ya Korbie ne olacak?” diye sordum yumuşak bir sesle.</span></p>

    <p><span class="font1">“Ne olmuş ona?”</span></p>

    <p><span class="font1">“Senden hoşlandı.”</span></p>

    <p><span class="font1">“Ben de senden hoşlandım.” Plastik bardaklara su doldurdu ve kendi bardağını şerefe der gibi kaldırdı. “Kar fırtınasına. Seni&nbsp;I tenimle birlikte burada mahsur bırakmasına.”</span></p>

    <p><span class="font1">Shaun’u bulduğuma şükrederek bardağımı bardağına değdirdim. Dünkü bir an kendi kendimi kurtarmam gerekeceğini sanmıştım. Oysa kendimi bir anda seksi ve yaşça büyük bir erkeğin koruyucu&nbsp;kollarında bulmuştum.</span></p>

    <p><span class="font1">Bahar tatilinden en iyi hikâyeyle dönmek konusunda bütün arkadaşlarıma meydan okuyabilirdim.</span></p>

    <p><span class="font1"><i>Chili’</i></span><span class="font1">nin kaynamasına birkaç dakika kala, yemek öncesi kendimize çekidüzen vermek için Korbie’yle birlikte banyoya gittik.</span></p>

    <p><span class="font1">“Shaun la yemek yaparken eğlendin mi?” dedi hırçın bir tavırla. “Fena değildi,” dedim hiçbir şeyi ele vermeyen, doğal bir sesle.&nbsp;Aşağılık yanım onu muallakta bırakmaktan zevk alıyordu. Arabadaki saldırılarının intikamını alıyordum.</span></p>

    <p><span class="font1">“Beni Frankenstein’la baş başa bıraktın.”</span></p>

    <p><span class="font1">“Frankenstein doktorun adı. Ben seni Frankenstein’ın canavarıyla baş başa bıraktım. Hem oturma odasında kalmak zorunda değildin. Mutfağa gelip bize yardım edebilirdin.”</span></p>

    <p><span class="font1">“Yemek yapmadığımı söyledikten sonra gelemezdim!”</span></p>

    <p><span class="font1"><i>Senin sorunun,</i></span> <span class="font1">der gibi omuz silktim.</span></p>

    <p><span class="font1">“Shaun la ne konuştunuz?” dedi sorgular gibi.</span></p>

    <p><span class="font1">“Neden merak ediyorsun? Senin Kaya’n var.”</span></p>

    <p><span class="font1">“Shaun burada, Kaya değil. Eee? Ne konuştunuz?”</span></p>

    <p><span class="font1">Ellerimi yıkamıştım ama banyoda da el havlusu olmadığı için, bir kez daha kot pantolonuma kuruladım. “Ah, bilirsin işte. Tipik&nbsp;şeyler. Daha çok doğa yürüyüşünü konuştuk.”</span></p>

    <p><span class="font1">Korbie rahatlamışa benziyordu. “Hepsi bu mu? Sadece yürüyüşü mü konuştunuz? Onunla flört etmeye çalışmadın mı?”&nbsp;“Çalıştıysam ne olacak?” dedim savunmaya geçerek</span></p>

    <p><span class="font1">“Onu önce ben beğendim.”</span></p>

    <p><span class="font1">“Senin Kaya’n var.”</span></p>

    <p><span class="font1">“Sonbaharda Kayayla farklı üniversitelere gidiyoruz.”</span></p>

    <p><span class="font1">“Yani?”</span></p>

    <p><span class="font1">“Yani ilişkimiz sonsuza dek sürmeyecek. İlişkimizin eninde sonunda biteceğini bilirken tamamen sadık olmanın ne anlamı&nbsp;var? Ayrıca senin doğruluk abidesi tavrından hiç hoşlanmıyorum.&nbsp;Sen ve Calvin de parmakla gösterilecek bir çift sayılmazdınız.”&nbsp;Döndüm ve arkamı banyo tezgâhına yaslayarak Korbie’ye&nbsp;baktım. “Sen neden bahsediyorsun?”</span></p>

    <p><span class="font1">“Rachel’ı öptü. Geçen yaz, havuz partimde.”</span></p>

    <p><span class="font1">Ağzım açık kaldı. “Rachel Snavely’yi mi?”</span></p>

    <p><span class="font1">Korbie üstünlük taslar gibi kaşlarını kaldırdı. “Kimse mükemmel değildir, Britt. Aş bunu.”</span></p>

    <p><span class="font1">Calvin’in Rachel’ı öpme düşüncesi, tezgâhın kenarım sıkmama neden oldu. Calvin ve ben, bir yıl önce nisanda çıkmaya başlamıştık. Korbie’nin havuz partisi ise temmuzdaydı. Ekim ayında o&nbsp;benden ayrılana dek kendimi tamamen Calvin’e adamıştım ama&nbsp;görünüşe bakılırsa benimki karşılıksız bir jestti. Rachel bir kerelik&nbsp;bir yoldan sapma mıydı? Yoksa beni defalarca mı aldatmıştı? Ya&nbsp;Rachel? Arkamdan iş çevirmesini nasıl haklı görebiliyordu? “Ve&nbsp;bunu bilmek isteyebileceğim aklına şimdi mi geldi?”</span></p>

    <p><span class="font1">“Hayatın gerçeklerini görmeye ihtiyacın var. Birilerine bağlanmak için önümüzde koca bir hayat var. Şu anda, yaşam eğlenceden ibaret.”</span></p>

    <p><span class="font1">Calvin de Rachel’ı öperken kendine aynı şeyi mi söylemişti? Eğlenmenin bana bağlılığına baskın geldiğini? Ya Rachel davranışlarına nasıl bir bahane bulmuştu? Bunu ona sormak için sabırsızlanıyordum. Önceden yaptığım planların üstünü çizdim. Bahar&nbsp;tatilinde Calvin’le tekrar bir araya gelmem imkânsızdı.</span></p>

    <p><span class="font1">Shaun mutfaktan, “Yemek hazır!” diye seslendi.</span></p>

    <p><span class="font1">Tam banyodan çıkacakken, Korbie kolumu yakaladı. “Onu önce ben beğendim,” dedi daha kararlı bir sesle.</span></p>

    <p><span class="font1">Parmaklarının tişörtümün kolunu sıkıca kavradığı yere baktım.</span></p>

    <p><span class="font1">“Onu sadece ben istediğim için istiyorsun,” diye devam etti ülkeyle. “Her zaman ben ne istersem onu istiyorsun. Ve bu çok&nbsp;yorucu. Bu kadar sahte olmayı bırak. Ben olmaya çalışmayı bırak.”</span></p>

    <p><span class="font1">Sözleri canımı yakmıştı ama nedeni doğru olmaları değildi. İlana karşı böyle saldırganlaşmasından nefret ediyordum. Böyle&nbsp;zamanlarda ilişkimiz işlevini öylesine kaybediyordu ki neden arkadaş kaldığımızı bile sorguluyordum. Az kalsın günlüğündeki&nbsp;gizli listeyi gündeme getirecek, o olmak için çabalayan bensem,&nbsp;yaptığım, söylediğim ya da sahip olduğum en ufacık şeyleri bile&nbsp;neden not aldığını ve neden üstüne çıkmak için ne gerekiyorsa&nbsp;yaptığını soracaktım. Ama bunu yaparsam günlüğüne baktığımı&nbsp;itiraf etmiş olurdum ve o zaman günlüğünü bir daha görmemem&nbsp;için önlem alırdı ve henüz bu ayrıcalıktan vazgeçecek değildim.</span></p>

    <p><span class="font1">Onu öfkelendireceğini çok iyi bildiğim için sabırlı bir gülümseme takındım. Bütün geceyi surat asarak geçirmem için beni bir kavganın içine çekmek istiyordu ve ben bu maçı kaybetmeyecektim. Shaun’la var gücümle flört edecektim. “Bence artık yemeğe&nbsp;gitmeliyiz. Çocuklar bekliyor,” dedim rahat ve telaşsız bir tonla.&nbsp;Banyodan Korbie’den önce ayrıldım.</span></p>

    <p><span class="font1">Mutfağa varmadan Shaun ve Mason’ın alçak ve gergin seslerle tartıştıklarını duydum.</span></p>

    <p><span class="font1">“Ne düşünüyordun? Ya da düşündün mü hiç?” diye sordu Mason.</span></p>

    <p><span class="font1">“Her şey kontrol altında.”</span></p>

    <p><span class="font1">“Kontrol altında mı? Ciddi misin? Etrafına bir bak, dostum.”</span></p>

    <p><span class="font1">“Bizi bu dağdan kurtaracağım. Her şey yolunda. İş benim kontrolümde.”</span></p>

    <p><span class="font1">“Kimse bu dağdan kurtulmayı benim kadar isteyemez,” diye tısladı Mason.</span></p>

    <p><span class="font1">Shaun kıkırdadı. “Bana mecbur kaldın, ahbap. Kahrolası talihsiz hava şartları. Ne yaparsın?”</span></p>

    <p><span class="font1">Tam olarak neyi tartıştıklarını merak ederek kaşlarımı çattım ama ikisi de sustu.</span></p>

    <p><span class="font1">Mason akşam yemeğinde bize katılmadı. Mutfağın uzak köşesine çekildi ve omzunu pencerenin çerçevesine yaslayıp çelik bakışlarım üçümüzün üstünden bir an ayırmadı. Oturma odasındaki&nbsp;şöminenin üstünde asılı duran doldurulmuş geyik kafası kadar&nbsp;suratsız görünüyordu. Birkaç dakikada bir elini kısacık saçlarına&nbsp;daldırıyor, ensesini ovalıyor, onun dışında ellerini ceplerinden hiç&nbsp;çıkarmıyordu. Gözlerinin altı morarmıştı ama nedeni yorgunluk&nbsp;muydu yoksa endişe mi emin değildim. Neden bu kadar tatsız&nbsp;olduğunu, Korbie ve benim kulübede olmamızı neden istemediğini&nbsp;bilmiyordum ama bir an önce gitmemizi istediği açıkça belliydi.&nbsp;Shaun olmasa, bizi büyük olasılıkla dışarı atardı. Fırtınanın ortasına.&nbsp;O anda kafasını çevirdi ve beni ona bakarken yakaladı.</span></p>

    <p><span class="font1">Başım hafifçe salladı. Bunun ne anlama geldiğini bilmiyordum. Bana söyleyecek bir şeyi varsa, neden dosdoğru söylemiyordu?</span></p>

    <p><span class="font1">“Acıktın mı, Ace?” diye sordu Shaun. Masaya kâse, kaşık ve peçeteleri yerleştirdikten sonra dolap kapaklarını ve çekmeceleri&nbsp;rastgele açmaya başladı. Kendi mutfağında neyin nerede olduğunu&nbsp;bilmemesi garibime gitti. Gerçi bütün hayatımız boyunca aynı evde&nbsp;yaşamış olmamıza rağmen, ağabeyim lan da mutfak eşyalarını her&nbsp;defasında aramak zorunda kalırdı. Shaun sonunda aradığı şeyi&nbsp;buldu. Ocağın yanındaki çekmeceden bir nihale çıkarıp masanın&nbsp;ortasına koydu.</span></p>

    <p><span class="font1">Pencereden karanlığa bakan Mason perdeyi bıraktı. “Hayır.”</span></p>

    <p><span class="font1">“O zaman bize daha fazla <i>chili</i> kalıyor,” dedi Korbie. Masondan hoşlanmadığını görebiliyordum. Onu suçlamıyordum. Neredeyse&nbsp;hiç konuşmuyordu ve bir ifade takındığı zamanlarda, bu suratsız&nbsp;ile tehditkâr arasında değişiyordu.</span></p>

    <p><span class="font1">“Kar hâlâ yağıyor mu?” diye sordu Shaun.</span></p>

    <p><span class="font1">“Lapa lapa.”</span></p>

    <p><span class="font1">“Sonsuza dek sürecek değil ya.”</span></p>

    <p><span class="font1">Shaun <i>chili’yi</i> üç kâseye bölüştürüp oturduğu anda, Korbie de yanındaki sandalyeye çöktü. “Eee,” dedi Shaun’a. “Siz buraya&nbsp;neden geldiniz? Hiç bahsetmediniz.”</span></p>

    <p><span class="font1">“Kayak için.”</span></p>

    <p><span class="font1">“Bütün hafta mı?”</span></p>

    <p><span class="font1">“Plan bu.”</span></p>

    <p><span class="font1">“Ama yiyecek getirmemişsiniz. Buzdolabına baktım. Boş. Süt hile yok.”</span></p>

    <p><span class="font1">Shaun bir kaşık dolusu <i>chili’yi</i> ağzına attı. Yüzünü buruşturdu. "Yediğim en berbat <i>chili.</i> Tadı pas gibi.”</span></p>

    <p><span class="font1">Korbie de bir lokma aldı ve yüzünü buruşturdu. “Hayır, kum gibi. Tıkır tıkır. Konservelerin son kullanma tarihine baktınız mı?”</span></p>

    <p><span class="font1">Shaun tatsız bir homurtu çıkardı. “Dilencilerin seçme şansı olamaz.”</span></p>

    <p><span class="font1">Korbie kâsesini itti. “Pekâlâ, <i>bunu</i> yiyeceğime açlıktan ölürüm daha iyi.”</span></p>

    <p><span class="font1">Mason, “O kadar kötü olamaz,” deyince hepimiz ona baktık. Mason m temkinli bakışları kötü bir şey olmasını bekliyormuş gibi,&nbsp;Korbie ve Shaun arasında gidip geldi.</span></p>

    <p><span class="font1">“Dedi, yemeğin tadına bile bakmayan adam,” dedi Korbie küçümseyici bir tavırla. “Şu anda bir somon fileto için neler vermezdim. Ailem kulübemizde hep somon yer. Yaseminli pirinç ve&nbsp;buharda pişirilmiş yeşil fasulye eşliğinde somon. Yazın somonu&nbsp;roka ve çam fıstığıyla yeriz. Bazen annem yanına enfes bir acık&nbsp;mango sosu yapar.”</span></p>

    <p><span class="font1">“Devam et,” dedi Shaun kaşığını gereğinden sert bir hareketle bırakarak. “Bize yanında ne içtiğinizi ve tatlı olarak ne yediğinizi&nbsp;de anlat.”</span></p>

    <p><span class="font1">“Sen benimle alay mı ediyorsun?” dedi Korbie dudaklarını sarkıtarak.</span></p>

    <p><span class="font1"><i>“Chilinizi</i></span> <span class="font1">yiyin,” dedi Mason odanın diğer ucundan. Neden araya girdiğini merak etmiştim. Bizimle hiçbir alakasının olmasını&nbsp;istemediğini açıkça belirtmişti. Yemek masasının karşısında surat&nbsp;asmaktan başka yapacak daha önemli işleri olmalıydı.</span></p>

    <p><span class="font1">“Gıda zehirlenmesi riski hayli yüksek görünüyor,” dedi Korbie züppe bir tavırla. “Ben pas diyorum. Britt’ten seninle birlikte yemek pişirmesini istersen, böyle olur. Seni mutfakta berbat olduğu&nbsp;konusunda uyarmıştım.”</span></p>

    <p><span class="font1">Shaun’dan boğuk bir kıkırtı yükseldi ama sanki biraz sert bir tınısı vardı. Kaskatı ve ürkütücü bir sesle, “Nankörlük etme, Korbie,”&nbsp;diyene kadar, bana öyle geldiğini sandım.</span></p>

    <p><span class="font1">“Anlıyorum. Sen <i>chiliy</i>le alay edebilirsin ama ben edemem, öyle mi? Sence bu biraz sığlık değil mi?” diye alay etti Korbie.&nbsp;“Ayrıca ben Britt’i suçluyordum.”</span></p>

    <p><span class="font1">“Kahrolası <i>chili</i>ni ye.” Shaun’un bunu yumuşak ama tehditkâr söyleyiş biçimi kollarımdaki tüylerin diken diken olmasını sağladı.</span></p>

    <p><span class="font1">“İşte bu yüzden taze yiyecek getirmeliydiniz,” dedi Korbie ukala bir tavırla.</span></p>

    <p><span class="font1">“Onu rahat bıraksana,” dedim besbelli hâlâ sersem halde olan ve havadaki gerilimi hissetmeyen Korbie’ye.</span></p>

    <p><span class="font1">“Gecenin bir yarısı mide kramplarıyla uyanırsak, kimi suçlayacağımızı biliyoruz,” dedi beni kötü kötü süzerek. Korbie’nin beni hedef alsa da istemeden Shaun’a kabalık ve nankörlük ettiğini&nbsp;anladığından emin değildim. Ve besbelli bu Shaun’u sinirlendiriyordu. Keşke Korbie bana duyduğu öfkeyi aşıp durumu herkes&nbsp;için sıkıntılı bir hale soktuğunu görebilseydi.</span></p>

    <p><span class="font1">Shaun’a baktım. Yüz hatları sert çizgilere bürünmüştü ve mavi gözleri çakmak çakmaktı. Sandalyemde kıpırdandım. Kalp atışlarım&nbsp;hızlandı ama hissettiğim, korkudan çok belirsizlikti. Yine o bir şeylerin yolunda olmadığı hissi. Oda yüksek gerilimle dolmuş gibiydi&nbsp;ama Shaun hakaretlere bozulmamıştı herhalde. Korbie böyleydi.&nbsp;Çenesini ne zaman kapatması gerektiğini bilmezdi. Ve kapatması&nbsp;gerektiğini bilmesi de onu durduramazdı çünkü çenesi otomatik&nbsp;pilota bağlanmış olurdu. Son sözü illa o söyleyecekti. Shaun bunu&nbsp;henüz anlayamamış mıydı?</span></p>

    <p><span class="font1">Mason, “Yemeğini bana ver,” dedi ve uzun adımlarla masaya yaklaşıp havanın elektrik varmış gibi çatırdamasına neden olan&nbsp;gerilimi bozdu. Kâsesini alırken Korbie’ye karardık ve azarlayan&nbsp;bir bakış atmayı da ihmal etmedi.</span></p>

    <p><span class="font1">Korbie tepki veremeyecek kadar şaşırmış bir halde gözlerini kırpıştırdı.</span></p>

    <p><span class="font1">Bir saniye sonra Shaun sandalyesini arka ayaklarının üstünde geriye yatırdı ve ellerini başının arkasında birleştirdi. Hiçbir şey&nbsp;olmamış gibi hepimize sırayla sırıttı. “Ace, bence artık ciddi konulara girme zamanı geldi.”</span></p>

    <p><span class="font1">“Konu bulaşık yıkamaksa, ben yokum,” dedi Korbie. Gözlerinde kindar bir ışıltıyla ekledi: “Oyumu Mase the Ace’ten yana kullanıyorum. Kâsem aldım başından almışa benziyor. Neredeyse&nbsp;şefkatle sarılacak. Bırakalım, romantik fantezisini birkaç dakika&nbsp;daha sürdürsün. Sana karşılık vermemeleri hoşuna gidiyor değil&nbsp;mi? Senin gibi terbiyeli olmalarım seviyorsun.”</span></p>

    <p><span class="font1">Elimin arkasına gizlenerek sırıttım. Kısmen sinirden, kısmen ortamı yatıştırmak için. Havadaki gerdim neredeyse elle tutulur&nbsp;kıvamdaydı.</span></p>

    <p><span class="font1">“Yanınızda ne malzeme getirdiniz?”</span></p>

    <p><span class="font1">Mason’ın bana hitap ettiğini anlamam birkaç saniyemi aldı. Korbie’nin kâsesini lavaboya götürmüş ve soruyu arkasına dönüp&nbsp;yüzüme bakmaya zahmet etmeden sormuştu.</span></p>

    <p><span class="font1">“Arabanızda. Ne tür malzemeler var?” diye tekrarladı. “Dağa ne getirdiniz?”</span></p>

    <p><span class="font1">“Neden?” Malzemelerimizin konuyla ilgisini anlayamıyordum.</span></p>

    <p><span class="font1">“Uyku tulumları, çadırlar, kolay bozulmayacak yiyecekler? İşe yarayacak herhangi bir şey?”</span></p>

    <p><span class="font1">“Kimin işine? Sizin zaten dayalı döşeli bir kulübeniz var.”</span></p>

    <p><span class="font1">“Uyku tulumlarımız, bir çadırımız, ilk yardım malzemelerimiz ve biraz yiyeceğimiz var,” dedi Korbie. “Ama hepsi arabada mahsur&nbsp;kaldı. Yolda mahsur kalan arabada. Zaten buraya bu yüzden geldik.”&nbsp;Her kelimeyi bu konuyu daha önce konuştuğumuzu ve Mason’ın&nbsp;çabuk kavrayan biri olmadığını ima eder gibi ağır ağır söylemişti.</span></p>

    <p><span class="font1">Mason, Korbie yi duymazdan gelerek bana, “Kibrit?” diye sordu.</span></p>

    <p><span class="font1">“Hayır, çakmağımız var.”</span></p>

    <p><span class="font1">“Pusula ve harita?”</span></p>

    <p><span class="font1">“Pusula.” Nedense, Calvin’in haritasından bahsetmedim. Hâlâ arka cebimde duruyordu.</span></p>

    <p><span class="font1">“El feneri?”</span></p>

    <p><span class="font1">“Evet ve kafa fenerlerimiz var.”</span></p>

    <p><span class="font1">“Buz baltası?”</span></p>

    <p><span class="font1">“Hayır.” Aklımdan bir tane getirmek geçmişti ama kullanma fırsatı bulacağımı düşünmüyordum. Hele Korbie’nin dağ yürüyüşü&nbsp;anlayışıyla.</span></p>

    <p><span class="font1">“Bunların ne önemi var?” Korbie öfkeli bir sesle araya girdi.</span></p>

    <p><span class="font1">“Çünkü,” dedi Shaun ayağa kalkarak, “Ace ve ben de burada mahsur kaldık ve fırtınanın dinmesini bekliyoruz. Ama yanımızda&nbsp;teçhizat getirmedik çünkü uzun süre kalmayı planlamamıştık. Kar&nbsp;eriyip yollar açılmadan gidebilmek için sizin malzemelerinize ihtiyacımız olacak. Ve öyle de yapacağız: Bu lanet olası dağdan olabildiğince çabuk ineceğiz.”</span></p>

    <p><span class="font1">Kot pantolonunun belinden çıkardığı nesnenin bir tabanca olduğunu idrak etmem bir dakikamı aldı. Tabancayı uyuşuk bir&nbsp;tavırla bana doğru sallayınca, gırtlağımdan gülmeyi andıran tuhaf&nbsp;bir ses yükseldi. Gördüğüm görüntü zihnimdekiyle uyumlu değildi.</span></p>

    <p><span class="font1">Bir silah. Bana çevrilmiş. Olayın gerçekliği ulaşamayacağım bir yerde süzülüyordu.</span></p>

    <p><span class="font1">“Shaun?” dedim, bunun bir şaka, tuhaf espri anlayışının bir ürünü olması gerektiğine inanarak.</span></p>

    <p><span class="font1">Beni duymamış gibiydi.</span></p>

    <p><span class="font1">“ikiniz de oturma odasına,” dedi soğuk ve emreder bir sesle. “Bu işi ya kolay yoldan yaparız ya da ölümünüzle sonuçlanacak yoldan.&nbsp;Ve bana inanın, çığlık atar ya da karşı koyarsanız, ateş ederim.”</span></p>

    <p><span class="font1">Vücudum uyuşmuş bir halde ona baktım. Sonra o acayip gülme isteği gırtlağımı bir kez daha gıdıkladı. Ve sonra Shaun’un gözlerini&nbsp;gördüm. Soğuk ve hissizdiler. Bunu daha önce nasıl görememiştim?</span></p>

    <p><span class="font1">“Hakkımda bilmeniz gereken bir şey varsa, o da blöfle işimin olmadığı. Cesetleriniz günlerce bulunmaz ve bulunduğu zaman&nbsp;Ace ve ben dağdan çoktan inmiş ve buradan uzaklaşmış oluruz.&nbsp;Kaybedecek hiçbir şeyimiz yok. Eee, kızlar.” Bize baktı. “Seçiminiz&nbsp;nedir?”</span></p>
  </div>
</body>
</html>
