<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h1 class="calibre19" id="calibre_pb_62"><a class="calibre20 pcalibre pcalibre1" id="_Toc412929073"></a><a class="calibre20 pcalibre pcalibre1" id="bookmark43"></a><span class="font3"><span class="calibre9">OTUZ İKİNCİ BÖLÜM</span></span></h1>

    <p><span class="font1">Soğuk bir esintiyle uyandım. Uykuya dalmadan önce perdeleri kapatmayı unutmuştum. Çıplak ayaklarla pencereye yürüdüm ve&nbsp;perdeleri iki yana bağlayan düğümleri çözdüm. Hazır ayağa kalkmışken bir süre dışarı bakıp ormanı dikkatle süzdüm. Keşke bu&nbsp;uçsuz bucaksız karanlıkta Jude’un yerini kestirebilseydim. Orada&nbsp;bir yerde ve peşimdeydi, bundan emindim.</span></p>

    <p><span class="font1">Tavam kemerli bir ara koridordan Korbie’yle paylaştığımız iki kapılı banyoya geçiliyordu. Lavaboya gidip yüzüme su çarptım.&nbsp;Uzun ve zorlu yürüyüş yüzünden kaslarım sızlıyordu. Aynadaki&nbsp;görüntümle karşılaşınca dehşet içinde, berbat göründüğümü fark&nbsp;ettim. Tenim kâğıt gibi solgun ve yer yer griydi. Gözlerimin etrafına koyu renk halkalar yerleşmişti ve günlerdir su yüzü görmeyen&nbsp;saçlarım sertleşip matlaşmıştı.</span></p>

    <p><span class="font1">Görüntü sinirimi bozduğu için aynaya arkamı döndüm. Bir süre soğuk seramik zeminde durup düşündükten sonra, Korbie’nin&nbsp;yatak odasının kapısını araladım. Işığı yakmadan sessizce yatağının&nbsp;yanma gittim. Korbie yüzüstü yatıyordu ve derin ve ritmik horultusunun sesi yastıklarında boğuluyordu. Saçlarım düzeltme isteğiyle&nbsp;doldum ama onu uyandırırsam Calvin in beni asla affetmeyeceğini&nbsp;biliyordum. Bu yüzden yatakta yanına kıvrılıp usul usul ağladım.</span></p>

    <p><span class="font1"><i>Çok üzgünüm</i></span><span class="font1">, diye düşündüm. <i>Dağlara gelmek benim fikrimdi. Sana zarar gelsin istemezdim. Ne şimdi ne de Calvin’le çıkarken. Keşke&nbsp;sana bizden bahsetseydim. Sır olarak saklamak hataydı.</i></span></p>

    <p><span class="font1">Calvin ve ben altı aydan kısa bir süre boyunca çıkmıştık. Onu oldum olası tanıdığım ve hayatımın büyük kısmında ona âşık olduğum için bana daha uzun sürmüş gibi gelmişti. Calvin her zaman&nbsp;hayatımın bir parçası olmuştu. Resmen bir çift değilken bile.</span></p>

    <p><span class="font1">Onu mutlu etmek istediğim için ilişkimizi gizlemeyi kabul etmiştim. Ama kız arkadaşı olduğumu herkese ilan etmemesine&nbsp;için için kırılmıştım da. Arkadaşlarıma, özellikle ağabeyi olduğu&nbsp;için Korbie ye yalan söylemek acı vermişti. Daha iyi hissetmek için&nbsp;kendime ilişkilerin uzlaşma üstüne kurulu olduğunu söyleyip durmuştum. İstediğim her şeye sahip olamazdım. Bu da büyümenin ve&nbsp;dünyanın benim etrafımda dönmediğini kabullenmenin parçasıydı.</span></p>

    <p><span class="font1">Ve sonra Korbie öğrenmişti. Geçen yaz, havuz partisinde. Calvin’in Rachel’ı öptüğü partide. Calvin ve ben öncesinde bu&nbsp;havuz partisini de herhangi bir ortam gibi kabul etmek konusunda&nbsp;anlaşmıştık. Calvin arkadaşlarıyla, ben arkadaşlarımla takılacaktım.&nbsp;Yollarımız kesişirse senelerdir yaptığımız gibi selamlaşacaktık ama&nbsp;her tür flört yasaktı.</span></p>

    <p><span class="font1">Parti için yanları açık, tek parça siyah bir mayo almıştım. Diğer kızlar bikini giyecekti ve dikkat çekmek istiyordum. Calvin’in beni izliyor olacağını biliyordum. Partiden önce Korbie’nin&nbsp;odasında giyindim ve Korbie beni gördüğü anda, doğru mayoyu&nbsp;seçtiğimden emin oldum.</span></p>

    <p><span class="font1">“Yakıyorsun,” dedi herkesin duymak isteyeceği hayranlık ve gıpta karışımı bir tonlamayla.</span></p>

    <p><span class="font1">Korbie partinin son hazırlıklarına yardım etmem için beni bir saat erken davet etmişti. Bu yüzden üstümüze pareolarımızı&nbsp;geçirip mutfağa gittik. Ona tuvalete gitmem gerektiğini söyledim&nbsp;ama koridordan Calvin’in odasına süzüldüm. Yazıcısından bir kâğıt&nbsp;alıp kafamda saatlerdir evirip çevirdiğim bir notu karaladım. Henüz&nbsp;kusursuz kıvama gelmemişti ama zamanım tükenmişti.</span></p>

    <p><span class="font4"><b class="calibre3">Buakşamkolumuovaladığımıgörürsenseni-</b></span></p>

    <p><span class="font4"><b class="calibre3">düşünüyorumdemektir.Veayakparmakları-</b></span></p>

    <p><span class="font4"><b class="calibre3">mıhavuzasoktuğumugörürsenhavuzdayal-</b></span></p>

    <p><span class="font4"><b class="calibre3">nızolduğumuzuvesenbeniöperkenkucağın-</b></span></p>

    <p><span class="font4"><b class="calibre3">daoturduğumuhayalediyorumdemektir.</b></span></p>

    <p><span class="font4"><b class="calibre3">XOXO,</b></span></p>

    <p><span class="font4"><b class="calibre3">Britt</b></span></p>

    <p><span class="font1">Ödleklik edip vazgeçmeden önce, notu katlayıp yarısına kadar Calvin’in yastığının altına ittikten sonra, aceleyle mutfağa Korbie’nin yanına döndüm.</span></p>

    <p><span class="font1">Tam misafirler gelmeye başlarken, Korbie hışımla masa şemsiyelerini açmakla meşgul olduğum bahçeye çıktı ve notu yüzüme doğru salladı.</span></p>

    <p><span class="font1">“Bu ne?”</span></p>

    <p><span class="font1">“Ben... o...” diye kekeledim. “Nereden buldun?”</span></p>

    <p><span class="font1">“Calvin’in yastığından, nereden olacak?”</span></p>

    <p><span class="font1">“Görmemen gerekiyordu.” Aylardır korkuyla beklediğim an gelmişti. Özrümü hazırlamak için bir sürü zamanım olmuştu ama&nbsp;o anda aklıma hiçbir şey gelmedi.</span></p>

    <p><span class="font1">Korbie gözyaşlarına boğuldu. Beni bahçenin diğer tarafına, leylakların arkasına çekti. Onu hiç bu kadar üzgün görmemiştim.&nbsp;“Neden bana söylemedin?”</span></p>

    <p><span class="font1">“Korbie, çok üzgünüm.” Ne diyeceğimi gerçekten bilmiyordum. Berbat hissediyordum.</span></p>

    <p><span class="font1">“Ne zamandır birliktesiniz?”</span></p>

    <p><span class="font1">“Nisandan beri.”</span></p>

    <p><span class="font1">Gözyaşlarını sildi. “Bana söylemen gerekirdi.”</span></p>

    <p><span class="font1">“Biliyorum. Çok haklısın. Yaptığım korkunç bir şeydi ve kendimi berbat hissediyorum.”</span></p>

    <p><span class="font1">Korbie burnunu çekti. “Benim kızacağımı düşündüğünüz için mi sakladınız?”</span></p>

    <p><span class="font1">“Hayır,” dedim dürüstçe. “Calvin insanlara söylemeye hazır değildi.”</span></p>

    <p><span class="font1">“Sence seni kullanıyor mu?”</span></p>

    <p><span class="font1">Yüzümün kızardığını hissettim. Bana bunu sormak zorunda mıydı? Hem de tam Calvin’le ilişkimiz konusunda güvensiz hissettiğim bir akşamda. “Sanmıyorum. Bilmiyorum,” dedim tatsız&nbsp;bir sesle.</span></p>

    <p><span class="font1">“Aramızda bir seçim yapmak zorunda kakaydın, beni seçerdin, değil mi?”</span></p>

    <p><span class="font1">“Elbette,” dedim hemen. “Sen benim en yakın arkadaşımsın.”</span></p>

    <p><span class="font1">Korbie başını eğip elimi tuttu. “Seni onunla paylaşmak istemiyorum.”</span></p>

    <p><span class="font1">Korbie o zaman beni çok uzun süre paylaşmak zorunda kalmayacağından habersizdi. Calvin’in Stanford’a gitmek için evden ayrılması bizim için sonun başlangıcı olacaktı.</span></p>

    <p><span class="font1">Bu anıyı bir kenara bırakıp zihnimi şimdiki zamana döndürdüm. Korbie’nin yatağından çıkmak istemiyordum ama Calvin birazdan&nbsp;yine devriyeye çıkardı. Örtüyü Korbie’nin omzunu örtecek şekilde&nbsp;çektim ve kapıyı arkamdan kapayıp çıktım.</span></p>

    <p><span class="font1">Kendi yatağınım yolunu yarılamışken, dolabın yanındaki köşede bir tuhaflık olduğunu hissettim. İri yarı bir insan silüeti bir gölge&nbsp;gibi duvara karışmıştı. Tekrar nefes almama fırsat vermeden üstüme&nbsp;atılıp beni yatağa serdi ve buz gibi eliyle telaşlı çığlığımı bastırdı.</span></p>

    <p><span class="font1">“Bağırma, benim, Jude,” dedi.</span></p>

    <p><span class="font1">Ona bu açıklamasının beni sakinleştirmeye yetmediğini göstermek için daha fazla çırpınmaya başladım. Kasığını hedef alarak dizimi kaldırdım ama birkaç santimlik bir sapmayla uyluğuna sert&nbsp;bir darbe indirdim.</span></p>

    <p><span class="font1">Jude’un bakışları bir an için hedefime çevrildiyse de dikkatini yeniden bana yönelttiğinde kaşları kalkıktı.</span></p>

    <p><span class="font1">“Kıl payı,” diye soludu. Daha fazla risk almamak için üstüme tırmandı ve iri, ıslak ve fazlasıyla soğuk vücuduyla beni yatağa sabitledi. Idlewilde’a girmeyi nasıl becerdiyse, çok olmamıştı. Montunda&nbsp;kar taneleri vardı ve yüzündeki kirli sakalda eriyik buz damlaları&nbsp;parlıyordu.</span></p>

    <p><span class="font1">Ezici ağırlığını öfkeli bir haykırışla protesto ettim ama ağzımı mühürleyen eli yüzünden, Calvin’in beni kulağı kapıya yaslı bir halde duruyor olsa bile duyacağından şüpheliydim. Tehlikenin&nbsp;çoktan içeri süzüldüğünden bihaber, alt katta Idlewilde’ın ön ve&nbsp;arka kapıları arasında gidip geliyor olması daha olasıydı.</span></p>

    <p><span class="font1">Jude sesinin duyulmaması için üstüme iyice eğilerek, “Beni gördüğüne şaşırdın mı?” diye sordu. Kokusu hatırladığım gibiydi:&nbsp;Kaz tüyü, çam sakızı ve kamp ateşi karışımı. Tek fark, son kez böyle&nbsp;uzandığımızda benim çok daha az bilgi sahibi olmamdan ötürü&nbsp;daha istekli olmamdı. “Ama bu sabah kamp yerine dönüp senin&nbsp;orada olmadığını gördüğüm zaman şaşırdığım kadar olamaz. Bana&nbsp;gideceğini söyleseydin senin için de bir tavşan öldürme zahmetine&nbsp;girmezdim.”</span></p>

    <p><span class="font1">Sesindeki kontrollü öfke midemin kasılmasına neden oldu. Jude’un canımı yakacağına inanmak istemiyordum. Ama sonuçta&nbsp;Lauren Huntsman’ı öldürmüştü. Gerçek karakterini gizlemek konusunda uzmandı. Pek çok psikopat gibi. Bana hüküm giyen seri&nbsp;katillerin sürekli, “Ama o kadar iyi bir adamdı ki!” diye haykıran&nbsp;komşularını anımsatıyordu.</span></p>

    <p><span class="font1">“Çığlık atmayacaksın, Britt,” dedi yine o sakin ve tehlikeli tonlamasıyla. “Beni sonuna kadar dinleyeceksin. Sonra da benden&nbsp;çaldığın şeyleri nereye koyduğunu söyleyeceksin.”</span></p>

    <p><span class="font1">Bir an öfkem korkuma baskın geldi ve hiç düşünmeden, meydan okur gibi kaşlarımı kaldırdım. <i>Öyle mi dersin</i>, <i>seni psikopati</i> dedim&nbsp;içinden. <i>Elini bir çeksen öyle bir çığlık atarım ki kulakların patlar!</i></span></p>

    <p><span class="font1">Öfkeli kaş oynatışlarımı, “Nasıl istersen,” diye yanıtladı. “Konuşmayı ben yaparım, sen dinlersin. Ve alt kattaki arkadaşın aptal gibi oturma odasından dışarı bakmayı sürdürebilir. Sanki etrafa&nbsp;yerleştirdiği spot lambalarından geçip el sallayacakmışım gibi.”&nbsp;Calvin’e hakaret edince, öfkelenip vahşice kıpırdandım. Calvin'in&nbsp;beni kontrol etmeye gelip Jude’un nefret uyandıran gözlerinin&nbsp;tam ortasına delik açması için dua ettim. Ama belki de böylesi&nbsp;daha iyiydi. Belki de Jude’un Calvin’i hafife alması iyi bir şeydi.&nbsp;Calvin’e asla zıt gitmemesi gerektiğini gördüğü zaman yüzünün&nbsp;alacağı şekli görmek için sabırsızlanıyordum. Eğer Jude, Lauren&nbsp;Huntsman’ı onun öldürdüğünü öğrendiğim için beni öldürmeye&nbsp;gelmişse, bu Calvin’in içinde bir ateşin tutuşmasına neden olurdu.&nbsp;Jude gününü görecekti.</span></p>

    <p><span class="font1">“Bana güvendiğini söyledin ve kişisel eşyalarımı karıştırdın. Kendince sonuçlara varıp kaçmadan önce bir açıklama yapmamı&nbsp;istemeliydin,” dedi Jude sakin ama kızgın bir sesle. “Ama zaten&nbsp;umurunda olduğundan bile emin değilim. Seni yanlış değerlendirmişim, Britt. Kalkanımı indirmemi sağladığın için tam puan&nbsp;veriyorum. Bu başarıyı herkes elde edemez. Çok sağlam oynadın.&nbsp;Eşyalarımı karıştırmayı en başından beri mi planlıyordun? Yoksa&nbsp;o baştan çıkarma numarası Idlewilde’a ulaşmana yardım etmemi&nbsp;sağlamak için miydi? Vaktini boşa harcadın,” derken sesi daha da&nbsp;öfkeli çıktı. “Ve özsaygını kaldırıp bir kenara attın. Seni buraya&nbsp;ulaştıracağımı söylemiştim ve ciddiydim.”</span></p>

    <p><span class="font1">Gözlerinin içine baktım ve mağrur bir tavırla çenemi diktim. <i>Doğru. Rol yapıyordum. O öpüşme sadece oyundu.</i> Ona bakarak bu&nbsp;sözcükleri aklımdan geçirmek, ona onu önemsediğimi sanma hazzını&nbsp;yaşatmamak iyi gelmişti, özellikle de buraya kadarsa, hayatımın&nbsp;sonuna gelmişsem.</span></p>

    <p><span class="font1">Fakat gözlerimin yaşlarla dolması saldırımın acımasızlığını bozdu. Şu anda zayıflık sergilemekten nefret ettiğim için o görmeden kafamı çevirmeye çalıştım. Ölmekten korktuğum için mi&nbsp;ağlıyordum, yoksa Jude’un sözleri bir yarayı kanattığı için mi karar&nbsp;veremiyordum. Dün gece ağacın altında yaşananlar rol değildi.&nbsp;Onunla istediğim için sevişmiştim. Ona güvenmiştim. Ve ihanet,&nbsp;kimliğiyle ilgili gerçek kalbim ortadan ikiye ayrılıyormuş gibi canımı acıtmıştı.</span></p>

    <p><span class="font1">“Şimdi bir de ağlıyor musun? Tahmin ettiğimden daha iyi bir oyuncusun,” diye homurdandı iğneleyici bir tonla, “istediğin&nbsp;kadar ağla, gitmene izin vermeyeceğim, Britt. Bu kadar zahmete&nbsp;girip izini bulduktan sonra olmaz. Bana çaldıklarını geri vermeden&nbsp;hiçbir yere gitmeyeceğim. Şimdi, neredeler?” Beni kaba bir hareketle&nbsp;sarstı. “Madalyon ve günlük nerede?”</span></p>

    <p><span class="font1">Başımı kendimden emin bir şekilde sağa sola salladım. Burnumdan hızla solurken mesajımı iletmek için gözlerimi gözlerine diktim. Küfretmeyi hiç bu kadar gönülden istediğim olmamıştı.&nbsp;Aklıma gelen en kötü, en pis kelimeler zihnimde yanıp sönüyordu&nbsp;ve o küfürleri yüzüne haykırabilmenin büyük hazzını yaşamak için&nbsp;can atıyordum.</span></p>

    <p><span class="font1">Beni yatağa iyice bastırarak bir kez daha kükredi. “Neredeler?”</span></p>

    <p><span class="font1"><i>Buraya kadar</i></span><span class="font1">; diye düşünerek gözlerimi sımsıkı kapadım. Bir elini ağzımın üstüne kapatmış, diğeriyle ensemi kavramıştı. Tek&nbsp;bir hareketle boynumu kırabilirdi. Kısa ve kesik kesik soluyordum.&nbsp;Dua etmek için bu ana kadar beklemenin utanç verici olduğunu&nbsp;biliyordum ama umutsuz durumdaydım. <i>Tanrım, ben gidince babama&nbsp;ve bana sabır ver. Ve eğer bu sonsa, lütfen Jude işini çabuk bitirsin,&nbsp;bana fazla acı çektirmesin.</i></span></p>

    <p><span class="font1">Hiçbir şey olmayınca gözlerimi açma cesaretini gösterdim. Jude üstüme eğilmişti ve sert ve öfkeli yüzü buruşmuştu. Kendinden&nbsp;tiksinen, yorgun bir ifadeyle kafasını salladı. Beni bıraktı ve avuç&nbsp;içlerini kan çanağı gözlerine bastırdı. Omuzları çöktü. Kendini&nbsp;koyverip sessizce ağlarken, bütün vücudu titriyordu.</span></p>

    <p><span class="font1">Beni öldürmemişti. Ölmemiştim.</span></p>

    <p><span class="font1">Onunla birlikte ağlamak dışında hiçbir şey yapamadan, öylece yattım. Omuzlarım sessiz hıçkırıklarımla sarsılıyordu.</span></p>

    <p><span class="font1">“Onu öldürdün mü?” diye sordum.</span></p>

    <p><span class="font1">“Sence öldürdüm mü?”</span></p>

    <p><span class="font1">“Eşyaları şendeydi.”</span></p>

    <p><span class="font1">Sözleri acı yüklüydü. “Ve onu öldürmüş oldum, öyle mi? Bu sonuca varmak, katil olduğuma hükmetmek kolay oldu mu yoksa&nbsp;yargınla bir süre boğuşmak zorunda mı kaldın? Dün gece paylaştıklarımızdan sonra umarım birkaç dakikanı ayırıp karakterimi&nbsp;tartmışsındır.”</span></p>

    <p><span class="font1">“Haberlerde Lauren Huntsman’ın babasını görmüştüm. Kaybolduğu gece madalyonun boynunda olması gerektiğinde ısrar ediyordu.”</span></p>

    <p><span class="font1">“Boynundaydı.”</span></p>

    <p><span class="font1">Güçlükle yutkundum. Bu bir itiraf mıydı? “Kelepçeler ne içindi?”</span></p>

    <p><span class="font1">Jude yüzünü buruşturunca onları unutmuş olmamı umduğunu anladım. Ama nasıl unutabilirdim ki? Hangi normal insan yanında&nbsp;kelepçe taşırdı?</span></p>

    <p><span class="font1">“Lauren’ı kelepçeledin mi?” diye devam ettim. “Gidemesin diye? Onu güçsüz kılmak için?”</span></p>

    <p><span class="font1">“Korkunç şeyler yapabileceğime inanıyorsun, bu çok açık,” derken sesi bıkkınlık ile yorgunluk arası bir yerdeydi.</span></p>

    <p><span class="font1">“Ama ben kafanda canlandırdığın kötü adam değilim. Doğru olanı yapmaya çalışıyorum ve şu anda burada olma nedenim bu.</span></p>

    <p><span class="font1"><i>Gerçek</i></span> <span class="font1">kötü adamı yakalamaya çalışıyorum. Ve bunu yapmak için Lauren’ın eşyalarına ihtiyacım var.”</span></p>

    <p><span class="font1">Yine bilmece gibi açıklamalar. Artık sıkılmaya başlamıştım. Neye inanacağımı bilmiyordum. Jude’a ikinci kez güvenme hatasına&nbsp;düşersem bu kez sadece aptallık etmekle kalmaz, büyük olasılıkla&nbsp;ölürdüm de. Beni kandırıyor olabilirdi... Öldürmek ve tanık olarak&nbsp;ortadan kaldırmak için.</span></p>

    <p><span class="font1">“Lauren senin neyindi?”</span></p>

    <p><span class="font1">Jude titreyen ellerini yüzünde dolaştırdı. Öne eğildi ve anıların -acı verici bir güçle üstüne savrulan, görünmez ama büyülü nesnelerin- saldırısına uğrar gibi, omuzlarını iyice düşürüp başını&nbsp;öne eğdi.</span></p>

    <p><span class="font1">“Lauren ı ben öldürmedim,” dedi düz, duygusuz bir sesle. Yatağın kenarında oturuyor ve gölgeli duvara bakıyordu. Boş bakışlarını loş&nbsp;ışığa rağmen görebiliyordum. “Kaybolmasından birkaç saat önce&nbsp;telefonuma bir mesaj bıraktı, içmeye gittiğini söyledi ve daha önce&nbsp;yüzlerce kez yaptığı gibi, beni oltaya getirmeye çalıştığını sandım.&nbsp;Onu durdurmamı istiyordu. Mesajı aldığımda, uçak Jackson Hole’a&nbsp;henüz inmişti. Duş almak, bir şeyler yemek istiyordum ve onu&nbsp;kurtarmaya koşmak için her şeyi bırakmaktan bıkmıştım. Mesajını&nbsp;görmezden geldim. Bir kez olsun kendi pisliğini kendi temizlesin&nbsp;istedim.” Nefesi kesilir gibi oldu ve kafasını kaldırıp bana bomboş&nbsp;ve ızdıraplı gözlerle baktı. “Lauren benim kız kardeşimdi, Britt.&nbsp;Onunla ilgilenmek benim görevimdi ve ben onu yüz üstü bıraktım.&nbsp;O kadar bencil davranmasam her şeyin ne kadar farklı olabileceğini&nbsp;düşünmediğim bir günüm bile yok.”</span></p>

    <p><span class="font1">Lauren kız kardeşi miydi?</span></p>

    <p><span class="font1">Ben neler olduğunu anlayamadan, Jude sözlerine devam etti. “Polis onu bulmaktan umudu kesti ama ben hiç pes etmedim.&nbsp;Günlüğü bendeydi, ipucu bulmak için didik didik ettim. Jackson&nbsp;Hole’da uğramış olabileceğini düşündüğüm bütün barlara, kulüplere,&nbsp;bilardo salonlarına ve otellere gittim. Ailem ben gelmeden bir hafta&nbsp;önce tatile gelmişti, bu yüzden Lauren’ın yol yordam öğrenecek&nbsp;zamanı olduğunu biliyordum, insanlar onu görmüş olmalıydı. Birileri bir şeyler görmüş olmalıydı. Polisi ilerleme kaydedemediği&nbsp;için eleştirsem de bende onlarda olmayan bir şey vardı. Ailemin&nbsp;parası, insanları konuşturmak için para verdim. Ve biri, bir barmen&nbsp;Lauren ı bardan bir kovboyla ayrılırken gördüğünü hatırladı. Barmen daha sonra basma Lauren’ın, Silver Dollar Kovboy Barı’ndan&nbsp;siyah Stetson’lı bir kovboyla ayrıldığı haberini sızdırdı ve deliye&nbsp;döndüm. Çünkü izini sürdüğüm adamın hiçbir şeye uyanmasını&nbsp;istemiyordum.</span></p>

    <p><span class="font1">“Barmenin tarifine göre, yirmili yaşlarının başında, ince yapılı, orta boylu, kırık burunlu, sarı saçlı, mavi gözlü ve büyük olasılıkla&nbsp;siyah bir Stetson takan bir adamı aradığımı biliyordum. Sonra&nbsp;haftalar boyunca her akşam aynı bara gittim ve nihayet bir gün&nbsp;Shaun geldi. Tarife uyuyordu. Adım öğrendim, geçmişini araştırdım&nbsp;ve kabarık bir sabıka kaydının olduğu, Montana’dan Wyoming'e&nbsp;yakın zamanda taşındığı bilgisine ulaştım. Adi hırsızlıklar, basit&nbsp;saldırılar ve uygunsuz davranışlar. Adamımı bulduğumdan neredeyse emindim.</span></p>

    <p><span class="font1">“Üniversiteden ayrıldım, arkadaşlarımı ve ailemi bırakıp Wyominge taşındım ve Shaun’un güvenini kazanmayı iş edindim. Kendime sahte bir kimlik yarattım ve kendimi ona ispatlamak için adi suçlar işleyip düşmanlarıyla didişmeye başladım. Shaun’un bana&nbsp;açılması için ne gerekiyorsa yapmaya hazırdım. Lauren’ı öldürdüğünü eninde sonunda itiraf edeceğine inanmıştım. Ve bunu&nbsp;yaptığı zaman, onu öldürecektim. Yavaş yavaş.” Son kısmı soğuk&nbsp;ve tehditkâr bir tonla, gözlerinde siyah bir ateş yanarken söylemişti.</span></p>

    <p><span class="font1">Yatakta Jude’un fark etmeyeceği kadar sessizce geri kaçacak kadar toparlanmıştım. Bu duygusal ve etkili bir hikâyeydi. Belki de&nbsp;Jude beni tehdit etmenin bir işe yaramayacağını anlamıştı ve yeni&nbsp;bir yaklaşım deniyordu. Hikâyesi madalyonu ve gizlice çekilmiş&nbsp;fotoğrafı açıklamıyordu. Lauren m anne ve babası, öldüğü zaman&nbsp;madalyonun kızlarının boynunda olduğundan emindiler. Demek ki&nbsp;Jude o öldüğünde yanındaydı. Kolyeyi cesedinden almıştı. Büyük&nbsp;bir dikkatle tek ayağımı yere indirdim ama zemin beni ele verdi.&nbsp;Parke ayağımın altında gıcırdadı.</span></p>

    <p><span class="font1">Jude irkilmiş gibi bana döndü. Dondum. Çığlık atabilirdim ama Calvin yukarı koşmadan Jude kafama öldürücü bir darbe&nbsp;indirip pencereden diyebilirdi.</span></p>

    <p><span class="font1">“Devam et,” dedim yumuşak ve gerginliğimi yansıtmamaya çalıştığım bir sesle.</span></p>

    <p><span class="font1">Jude gözlerini kırpıştırarak beni şaşırttı ve âdeta transa geçmiş gibi, isteğimi yerine getirdi. “Lauren’ı öldürmüşse, Shaun'un canını&nbsp;almak hayattaki tek hedefim olmuştu. Shaun işlediği birtakım suçlar hakkında böbürlenmeye başlamıştı. Zengin ve evli kadınlara&nbsp;sarhoşken çekilmiş fotoğraflarıyla şantaj yapmak gibi. Biraz daha&nbsp;sürseydi bana Lauren’ı da anlatacağından emindim.</span></p>

    <p><span class="font1">“Ve sonra Subway’i soyup bir polisi vurdu. Shaun dehşete kapılmıştı. Onu hiç bu kadar korkmuş görmedim. Başımızın belada&nbsp;olduğunu biliyordu. Ve kaçtı. O kadar büyük bir paniğe kapılmıştı&nbsp;ki karşıdan karşıya geçen bir kıza çarptı. Onu gördüğünü bile&nbsp;sanmıyorum. Tepkisi daha önce cinayet işlemiş olma olasılığını&nbsp;yeniden düşünmemi gerektirebilirdi ama hakkında yanılmak istemedim.” Jude parmaklarını kaşlarının üstüne bastırırken yüzü&nbsp;acıyla gerildi. “Başladığım noktaya dönemeyeceğim kadar uzun&nbsp;zamandır Lauren’ın katilinin izini sürüyordum.</span></p>

    <p><span class="font1">“Shaun polisi vurduktan sonra, kaçmak zorunda kaldık. Durumu daha beter bir hale sokmak ister gibi, sen ve Korbie saklandığımız&nbsp;kulübenin kapısına geldiniz. Sizin güvenliğinizi öncelik edinmek&nbsp;yerine, planımı mahvetmenize sinirlendim. Sanki insanlıktan çıkmıştım. Kana susamış öfkem beni ele geçirmişti; tek istediğim</span></p>

    <p><span class="font1">Shaun’a suçunu itiraf ettirmekti. Her şey tekbir hedefe kilitlenmişti. Shaun kız kardeşimi öldürdüyse ben de ona aynısını yapacaktım ve&nbsp;sonuçlarının ne olacağı umurumda bile değildi. Bu yüzden hapse&nbsp;atılacağımı biliyordum ama kaçınılmaz son bana doğru geliyordu.&nbsp;Ölmek istiyordum. Lauren’ı hayal kırıldığına uğratmıştım ve çok&nbsp;daha fazlasını hak ediyordum.”</span></p>

    <p><span class="font1">Jude dirseklerini dizlerine dayadı ve parmaklarını ensesinde kenetleyip başını eğdi. Kapıya benden daha yakındı ama minik&nbsp;ve sessiz adımlarla ilerlersem...</span></p>

    <p><span class="font1">“ikimiz dağdan sağ kurtulmak için birtakım olunca, bana bir şey oldu. Hiddetim geçiverdi. Aylardır ilk kez, Lauren’ın hayaletinden başka tutunabileceğim biri olmuştu. Senin yanında olmak&nbsp;istedim, Britt. Kendime sağ olmamın ölmemden daha fazla işe&nbsp;yarayacağım söyledim. Mücadeleyi sürdürmek zorundaydım çünkü&nbsp;senin bana ihtiyacın vardı. Ve ikimiz öpüşünce...” Elinin üstünü&nbsp;gözlerine sürttü.</span></p>

    <p><span class="font1">Bir anda durdum. Benden bu kadar yoğun bir duyguyla bahsetmesini beklemiyordum. Bir anda bir el içimi sıkıyormuş gibi bir sızı duydum. Dün gecenin tadı ama tehlikeli anısına direnmek&nbsp;için yutkundum. Oraya dönemezdim. Bunu biliyordum ama karşı&nbsp;koyacak kadar güçlü değildim.</span></p>

    <p><span class="font1">Özlem dalgasının yükseldiğini hissederek gözlerimi kısa bir an yumdum. Çıplak teninin pürüzsüzlüğünü, ateşin esmer hatlarındaki ışıltısını aç bir netlikle hatırlıyordum. Yavaş ve ne yaptığını&nbsp;bilen dokunuşlarını hâlâ hissediyordum. Bana nasıl dokunacağını&nbsp;biliyordu. Elleri sonsuza dek tenime işlemişti sanki.</span></p>

    <p><span class="font1">“Yani senin için de bir anlamı vardı,” dedi Jude beni artık tamamen bilinçli bakışlarla süzerek.</span></p>

    <p><span class="font1">O öpüşün benim için ne anlam ifade ettiğini bilmiyordum. Ve buna şu anda karar veremezdim. Jude’un hikâyesine inanıp inanmadığımı bile bilmiyordum. Nasıl bir insan polise bırakılması gereken&nbsp;bir işi tamamlamak için üniversiteden ayrılırdı? Lauren kız kardeşi&nbsp;bile olsa, bunun uç noktadaki önlemlerini makul kıldığından emin&nbsp;değildim. Shaun’un güvenini kazanmak için işlediği suçlar mazur&nbsp;görülebilir miydi? Gerçekten adalet istiyorsa, Lauren’ın günlüğünü&nbsp;ve madalyonu polise verip adalet sistemine güvenmeliydi.</span></p>

    <p><span class="font1">“Lauren’ın madalyonuna nasıl ulaştın?” diye sordum.</span></p>

    <p><span class="font1">“Sizi rehin almamızın hemen ardından, Shaun’un kamyonetinde buldum. Wrangler’dan sizin malzemelerinizi almaya gidiyordum&nbsp;ama önce Shaun’un kamyonetine uğrayıp her yerini aradım. Orada&nbsp;ne sakladığını görmek için tek şansım olabileceğini biliyordum.&nbsp;Lauren’ın madalyonunu koltuğun altında, metal bir kutuda buldum.&nbsp;Bir de Lauren’ın fotoğrafım buldum. Başka kadınların fotoğrafları&nbsp;da vardı ama aradığımı nihayet bulmamın dışında hiçbir şeye odaklanamadım. Bu, Lauren’ı tanıdığının ispatıydı. Onu hedef aldığının&nbsp;ve harekete geçmeden günler önce izleyip fotoğraflarını çektiğinin.</span></p>

    <p><span class="font1">“Kolyeyi ve fotoğrafı, zaten yanımda olan kelepçe ve günlükle birlikte Shaun’dan saklayabileceğim bez torbanın içine dikmek&nbsp;zorundaydım. Biraz zaman aldı; malzemelerle dönmem bu yüzden&nbsp;o kadar sürdü.”</span></p>

    <p><span class="font1">Ona inanıp inanmadığımı hâlâ bilmiyordum. Jude oldukça zeki olduğunu çoktan ispatlamıştı. Ya beni kandırıyorsa? “Günlüğün ve&nbsp;madalyonun nerede olduğunu söylersem, polise teslim edeceğine&nbsp;yemin eder misin?” diye sordum.</span></p>

    <p><span class="font1">“Elbette,” dedi sabırsızlıkla. “Neredeler?”</span></p>

    <p><span class="font1">Onu gözlerinin arkasında cirit atan düşünceleri tahmin etmeye çalışarak dikkatle süzdüm. Fazla hevesli hali beni huzursuz etmişti.</span></p>

    <p><span class="font1">“Lauren’ın eşyaları bende değil,” dedim sonunda. “Calvin’e verdim. Ve hiçbir şey için yemin etmek zorunda değilsin çünkü&nbsp;Calvin onları senin yerine polise teslim edecek.”</span></p>

    <p><span class="font1">Jude’un yüzü korkudan bembeyaz oldu.</span></p>

    <p><span class="font1">Ve bunu izleyen o tuhaf anda kalbim gümbürdemeye başladı. Tepkisi sadece bir anlama gelebilirdi: Suçluluk. Elbette buraya beni&nbsp;kandırmak ve Lauren’ın eşyalarım geri almak için gelmişti. Usta&nbsp;bir suçluydu. İtaatkâr bir çocuk gibi kanıtları kucağına bırakmam&nbsp;için, onu trajik biçimde kahraman gösterecek detaylı bir hikâye&nbsp;uydurmuştu.</span></p>

    <p><span class="font1">Jude’dan bir adım uzaklaştım.</span></p>

    <p><span class="font1">Yalanlarının ortaya dökülmesine ve benim bunu anlamama inanamıyormuş gibi, şaşkınlıkla kafasını salladı. “Onları Calvin'e&nbsp;vermemen...” diye başladı.</span></p>

    <p><span class="font1">Kapı hızla vurulunca ikimiz de o tarafa döndük. Jude’un şaşkın ifadesi kayboldu. Yataktan fırladı ve ellerini dövüşmeye hazır tutarak kapının arkasındaki karanlığa sindi. Silahı yoktu. Calvin’in&nbsp;kapıdan girmesi durumunda, yumruklarıyla savaşacaktı.</span></p>

    <p><span class="font1">“Britt. Sadece iyi olduğundan emin olmak istedim,” dedi Calvin yumuşak bir sesle.</span></p>

    <p><span class="font1">Jude’un koyu renk bakışları üstüme kilitlenmişti. Başını iki yana salladı. Calvin’i göndermemi istiyordu.</span></p>

    <p><span class="font1">Düşünecek zaman yoktu. Jude’u tanımıyordum bile. Ona güvenmek çıkmaz sokaktı. Calvin ise güvenilirdi; her zaman benimle ilgilenmiş, bana göz kulak olmuştu. Arada kalmış bir halde,&nbsp;umutsuzluk içinde önce kapıya, sonra içeri girecek kişinin üstüne&nbsp;atılmaya hazır bekleyen karaltıya baktım. Aldım Calvin’e güvenmemi söylüyor, kalbimse Jude’a güvenmemi istiyordu.</span></p>

    <p><span class="font1">Tek bir kelimemle, Calvin ya gidecek ya da içeri dalacaktı. Sonunda Jude’a olan güvensizliğimi ele veren, tereddüdüm ve sessizliğim oldu.</span></p>

    <p><span class="font1">Ve Calvin’i içeri girmek için harekete geçiren.</span></p>
  </div>
</body>
</html>
