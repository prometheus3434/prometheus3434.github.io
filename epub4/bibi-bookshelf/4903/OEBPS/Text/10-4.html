<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>10-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x10-4.html" xml:lang="tr-TR">
    <div class="Basic-Text-Frame">
      <p class="anabaslik">5</p>

      <p class="c"><img alt="ciz.png" class="image" height="8" src="../Images/ciz_fmt4.jpeg" width="211" /></p>

      <p class="arabaslik-orta" id="toc_marker-5">TARİHİN VE POLİTİKANIN RASTLANTISALLAŞTIRILMASI</p>

      <p class="resim"><img alt="ss.png" class="image" height="25" src="../Images/ss_fmt5.jpeg" width="45" /></p>

      <p class="arabaslik-sol" id="toc_marker-5-1">I</p>

      <p class="paragraf">Laclau’nun, ideoloji ve politikanın özerkliğini ortaya atarak Marksizmle ilk büyük ayrılığa düşmesinden bu yana, o ve Mouffe’un en son çalışmalarında öylesine bir araya getirdikleri karakteristik YHS temalarını geliştirmekte başkaları çok daha ileri gitmişlerdir: Politikanın sınıftan koparılması; ekonomik olgularla politik olgular arasında karşılıklı ilişkinin bulunmadığının ortaya atılması; toplumsal olguların mantık yürütme (söylem) içinde eritilmesi; işçi sınıfının yerine, “söylem yoluyla kurulmuş” çoğul bir öznenin konulması; sosyalizmi kapitalizmden ayıran farklılıkları ve uzlaşmazlıkları kavramlarla ortadan kaldırmak amacıyla, “demokrasi”nin belirsiz, soyut ve yuvarlak bir anlam taşıdığı “demokratik” mücadeleler çoğulluğunun sosyalist mücadeleye egemen kılınması.</p>

      <p class="paragraf">Bütün bu temaların temelinde, bir tek genel ilkenin bulunduğu söylenebilir: O da tarihin ve politikanın <span class="char-style-override-6">rastlantısallaştırılması</span> olarak nitelenebilecek bir ilkedir. Mouffe ve Laclau’da daha önce dikkatimizi çektiği gibi, Marksizmin ve işçi sınıfını devrimci özne olarak gören Marksist anlayışın reddi, son çözümlemede, garip şekilde tarihdışı bir dünya görüşüne dayanmaktadır; bu görüşe göre, yalın, mekanik ve kaba bir determinizm olmayınca, ortada mutlak rastlantısallıktan başka bir şeyin kalmadığı görülmektedir. Uygulamada, bu ikiciliğin (düalizmin) taşıdığı anlam, tarihin tamamen rastlantısal olduğudur, daha doğrusu, tarihin var olmadığıdır, belirlenmiş tarihsel <span class="char-style-override-6">koşulların</span>, <span class="char-style-override-6">ilişkilerin</span> ve <span class="char-style-override-6">süreçlerin</span> var olmadığıdır.</p>

      <p class="paragraf">Bu ilke, <span class="char-style-override-6">Hegemonya ve Sosyalist Strateji’</span>den çok önce benimsenip konulmuştu. Aslına bakılırsa, mutlak belirlenme ile mutlak rastlantısallık arasındaki uydurma ikilik ve tarihin sonuçta rastlantısal bir şey olarak tanımlanması, Althusser yapısalcılığında her zaman bir sav olarak ima edilmiştir: “Althusser’cilik”i eleştirenler, çoğu kez, “özne”yi “yapı”nın buyruğuna soktuğu ve eyleyen insanı tarihten çıkardığı için bu görüşe karşı çıkmışlardır; ama bu suçlama elbette sağlam gerekçelere dayanmakla birlikte, Althusserci tarih görüşünde “yapı”nın da tartışmalı bir konuma sahip olduğu gerçeğini bulandırmaya yönelebilir. Yapının herhangi bir ampirik konuma sahip olup olmadığı ya da tarihsel gerçekliğin kurulmasıyla herhangi bir bağlantısının bulunup bulunmadığı hiç de açık değildir — “post-Althussercilikte” bu daha da belirsizdir. Yapı dünyası, yapılandırılmış belirli ilişkiler dünyası, özerk kuram alanına girer; oysa ampirik dünya, yani tarihsel bilginin nesnesi, rastlantısallığın ve keyfiliğin egemen olduğu bir dünyadır.</p>

      <p class="paragraf">Althusserciliğin anladığı şekliyle “üretim tarzı” ve “toplumsal oluşum” arasındaki ikilik, bu noktayı iyi açıklar. Belirlenmiş ilişkilerden kurulu bir yapı olarak “üretim tarzı”, ampirik varlığa sahip değildir. Ampirik olarak <span class="char-style-override-6">var olan</span> “toplumsal oluşum”da, yapısal <span class="char-style-override-6">ilişkilerin</span> yerini, “konjonktürler”, yan yana gelişler, “üst belirlenmiş” öğelerin keyfi düzenlenişi almıştır (kullanışlılık potansiyeli taşıyan üst belirlenme kavramı, gitgide, mutlak rastlantısallığın örtüsü haline gelmiştir). Toplumsal oluşumun tarihsel dünyasında açıklanacak hiçbir ilişki yoktur, yalnızca tanımlanacak yan yana gelişler vardır; her ne kadar sonsuz sayıda çoğalan sınıflandırmalarla tanımlamaya kuramsal bir “kesinlik” ve belirlenmişlik havası verilebilse de bu böyledir. Üretim tarzına ilişkin yapısal belirlemelerin hiçbir açıklayıcı özelliği yoktur; çünkü bunlar, gerçekten var olan herhangi bir tarihsel ve toplumsal sürecin mantığını yansıtmazlar. Olsa olsa, gerekli sınıflandırma kategorilerini sağlarlar. Öyleyse, yapısalcılığın paradoksu şudur: Yapısalcılık, özneyi tarihten dışladıktan sonra, yapıyı da dışlama yönünde epey yol katetmiştir.</p>

      <p class="paragraf">Son adımı da post-yapısalcılar atmışlardır ve Perry Anderson’ın “tarihin rastlantısallaştırılması” olarak nitelediği işi bitirmişlerdir. Dil, tüm insan düzeninin modeli ve ilkesi haline geldikçe, “saptanabilir neden kavramı, kritik bir zayıflama sürecine girmektedir.”<span class="dipp" style="font-size:0.82em;"><a class="footnote-link" href="#footnote-225-87" id="footnote-225-87-backlink">87</a></span> Sonuç, mutlak determinizm ile mutlak belirsizliğin <span class="char-style-override-6">(contingengy)</span> paradoksal bir sentezidir. Bir yandan, bütün ampirik dışavurumlarla kendisini yeniden üreten (tıpkı her konuşmanın değişmez dil yapısını bir anlamda yeniden üretmesi ve onun tarafından belirlenmesi gibi), mutlak şekilde belirlenmiş bir yapı, toplumsal dünyanın her yanına işlemektedir; öte yandan da bu yapı, tamamen arızi ve açıklanamaz olan (tıpkı her konuşma ediminin, dilsel olanakların benzersiz ve kestirilemez bir bileşimi olması gibi), sonsuz sayıdaki, indirgenemez biçimde rastlantısal, kestirilemez ve keyfi biçimlerde kendisini yeniden üretmektedir. Yapı, sanki olayların nedeniymiş gibi (sanki dil, her belirli konuşma ediminin “nedeni”ymiş gibi) ele alınmaktadır; pratikte bunun anlamı, olayların hiçbir özgül nedenselliğe bağımlı olmadıklarıdır; böylece tarih de “indirgenemez olumsallık” ya da “yasalara dayanan kaza” haline gelmektedir.<span class="dipp" style="font-size:0.82em;"><a class="footnote-link" href="#footnote-225-88" id="footnote-225-88-backlink">88</a></span> Son olarak, yapısalcılığın nihai paradoksu, dil toplumsal gerçeklikten tamamen koparıldığı zaman kendini açığa vurmaktadır: Yapı özneden sonra yok olunca, geriye “mutlak şans” (olasılığı, <span class="char-style-override-6">çev.</span>) <span class="char-style-override-6">kalır;</span> sonuç tam bir öznelciliktir, ama bu “öznesiz bir öznelcilik”tir.<span class="dipp" style="font-size:0.82em;"><a class="footnote-link" href="#footnote-225-89" id="footnote-225-89-backlink">89</a></span></p>

      <p class="paragraf">Laclau ve Mouffe, yapısalcılıktan post-yapısalcılığa uzanan bütün yolu aşmamış olabilirler, ama benimsedikleri politika anlayışının –ve belki de genelde YHS’nin– temel önermesi, özü bakımından kesinlikle post-yapısalcıdır: Toplumsal gerçeklik özerk mantık yürütmeyle kurulur ve bütün toplumsal kimlikler mantık yürütme yoluyla düzenlenebilir. Durum böyle olunca, hem öznenin hem de yapının post-yapısalcı anlayışla boşaltılması, siyasal bir program oluşturmak için elverişli bir dayanak değildir. Tarihin içinde hiçbir özne, hiçbir insansal amaç ya da insan etkeni olmayınca ve hiçbir içsel düzen ya da doğrultu, hiçbir süreç mantığı, hiçbir toplumsal kimlik ya da yapısal sınırlama bulunmayınca, siyasal eylemin itici gücü, hedefi ve biçimleri ne olabilir ki? Perry Anderson, hem yapısalcılığın hem de post-yapısalcılığın “çarpıcı siyasal iradesizliğine” ve “değişkenliğine”, güncel siyasal modalara kolayca uyum sağlayabileceğine parmak basmıştır; bu akımların yapıdan ve özneden yoksun dünyasının –<span class="char-style-override-6">konumlanma noktası</span> (<span class="char-style-override-6">vantage point)</span> olmayan, insansal amaç tarafından ya da tarihsel sürecin ve toplumsal ilişkilerin mantığı tarafından biçimlendirilmeyen bir dünyanın– yürürlükteki siyasal modalara tamamen tabi olmaktan başka hiçbir özgül “siyasal anlamı” beraberinde getirmeyeceği de doğrudur. Ama Mouffe’ta ve Laclau’da –ve onların YHS’ci meslektaşlarının bazılarında– özgül bir siyasal programa dönüştürülmüş haldeki post-yapısalcı öznelciliğe çok yakın bir şeyleri saptamış bulunuyoruz.</p>

      <p class="paragraf">Althusser’in yapısal determinizminin, toplumsal süreçleri ve politikayı rastgele ve rastlantısal şeyler olarak gören bir anlayışa nasıl kolayca dönüşebildiğini Paul Hirst ve Barry Hindess’in kuramsal gelişim süreci kadar çarpıcı şekilde ortaya koyabilecek başka bir örnek bulunamaz. Yine, bu kuramsal rotanın siyasal sonuçları, başka hiçbir örnekte bu kadar cesaretle ve açıklıkla belirtilmemiştir. Birlikte ve ayrı ayrı, bu ikisi, ilk olarak, Althusserciliğin özerk kurama olan saplantısını gülünç aşırılıklara vardırmalarıyla ve “tarihselciliği” ve “ampirisizmi” küçümsemeleriyle dikkati çektiler. Şimdi de aynı ölçüde, metafizik ampirisizm denilebilecek anlayışlarıyla dikkati çekiyorlar; bu anlayış, bütün nedenselliği ve bütün belirlenmişliği, indirgenemez özgüllük içinde eritmektedir. Kesinkes belirlenmiş üretim tarzından tamamen rastlantısal toplumsal formasyona; yapıdan konjonktüre.</p>

      <p class="paragraf">Bu kişilerin en son ortaya attıkları toplumsal süreç anlayışı, post-yapısalcı kuramın katıksız şekilde rastlantısallaştırıcı anlayışından farklı tutulabilir ve bu kişilerin, her türlü nedenselliği toptan reddetmekten çok, aşırı nedensel bir <span class="char-style-override-6">çoğulculuğu</span> benimsedikleri ileri sürülebilir; ama yine de onlar, görüşlerinin bu şekildeki çoğulcu yorumundan kendilerini uzak tutmak için büyük çaba harcamışlardır:</p>

      <p class="arayazi">Şunu açıkça belirtelim ki, klasik Marksizmin eleştirisinde bizim eğildiğimiz alan, tekçilik (monizm) ile çoğulculuk arasındaki tartışma alanı değildir. Bu tartışma, karşıt ama kuramsal bakımdan eşdeğer konumların yarışmasıdır, her ikisi de genel nedensellik öğretileridir. Bizim meydan okuduğumuz, yalnızca Marksizmin ekonomik monist nedenselliği değil, fakat bu türden bütün genel kategorilerin kullanımının kendisi ve bu kategorilerin bazı tür nedenleri ötekilerinden ayrıcalıklı hale getirmeleridir.<span class="dipp" style="font-size:0.9em;"><a class="footnote-link" href="#footnote-225-90" id="footnote-225-90-backlink">90</a></span></p>

      <p class="paragraf">Bu sözler, nedenselliğin ilke olarak reddedilmesi gibi görünüyor; ama bu muğlak red, hâlâ nedensel çoğulculuk koksa bile, asıl önemli nokta, bu kişilerin Marksizmi reddetmelerinin, tıpkı Laclau ve Mouffe’un reddetmeleri gibi, kaba bir ikiciliğe dayanıyor olmasıdır. Bu kaba ikicilik, basit, mekanik ve mutlak belirlenme ile mutlak belirsizlik arasında bir seçim yapmamızı gerektiriyor. Pratikte, bu tutum, toplumsal süreçleri ve tarihi, saf olumsallık ve rastgelelik alanında bırakıyor.</p>

      <p class="paragraf">Eğer bu, onların daha önceki dogmatik yapısalcılığından dikkate değer bir kopma gibi görünüyorsa, Hindess ve Hirst’in yaptıkları görünüşteki “u” dönüşünün, yapısalcı madalyonun öteki <span>yüzünün çevrilmesinden başka bir şey olmadığını belirtmek gerekir. Yine, onların amprisizmi tamamen kuramsaldır. Tikellik üzerinde gösterilen ısrar, onların tarih ve toplumsal süreç anlayışlarında belirlenmişliğin zayıf olması ya da hiç bulunmaması, ampirik araştırmalarla ya da tarihsel kanıtlarla desteklenmiyor. Bunlar kuramsal olarak meydana getirilmiştir ve önselcidir (</span><span class="char-style-override-6">a priorist</span><span>). Aslında, YHS’nin tüm çatısının en dikkat çekici özelliği, tarihsel kanıtlardan yoksun olmasıdır (önemli bir istisna olan Gareth</span> <span>Stedman Jones’a gelince; tıpkı</span> <span>Hindess ve</span> <span>Hirst, Mouffe</span> <span>ve Laclau</span> <span>gibi onun da kuramsal olarak kurduğu “tekabüliyetsizlik”</span> <span class="char-style-override-6">(non-correspondence,</span> <span>bire bir örtüşmezlik, denk düşmeme,</span> <span class="char-style-override-6">çev.</span><span>) ilkesinin, yine kendisinin gösterdiği tarihsel kanıtlarla çeliştiğini göreceğiz).</span></p>

      <p class="paragraf"><span>Hindess ve</span> <span>Hirst’in çıktıkları sıkıcı yolculuğu adım adım izlememize gerek yoktur, çünkü daha önce bu işi “The Odyssey of Paul</span> <span>Hirst” (“Paul</span> <span>Hirst’in Uzun Serüveni”)</span><span class="dipp" style="font-size:0.82em;"><a class="footnote-link" href="#footnote-225-91" id="footnote-225-91-backlink">91</a></span> <span>başlıklı yazısında Gregory</span> <span>Elliott büyük bir ustalıkla başarmıştır. Bu yazarların 1975’te yayınlanan ve çeşitli üretim tarzlarıyla ilgili olarak, tarihsel yorumlarla kirlenmemiş kuramsal kavramları “kesin şekilde” oluşturmayı amaçlayan</span> <span class="char-style-override-6">Pre-capitalist Modes of Production</span> <span>(</span><span class="char-style-override-6">Kapitalizm Öncesi Üretim Tarzları</span><span>) adlı ilk kitaplarının soyut kuramcılığından, bir sonraki önemli çalışmaları olan</span> <span class="char-style-override-6">Marx’s</span> <span class="char-style-override-6">Capital and Capitalism Today</span> <span>(</span><span class="char-style-override-6">Marx’ın</span> <span>Kapital</span><span class="char-style-override-6">’i ve Günümüzde Kapitalizm,</span> <span>Antony</span> <span>Cutler ve Athar Hussain’le birlikte</span><span class="char-style-override-6">)</span> <span>adlı yapıtın soyut amprisizmine geçişin belli başlı noktalarını belirtmek yeterlidir. Birincisinden yalnızca iki yıl sonra yayınlanan bu ikinci kitapta, kapitalist bir üretim tarzının var olduğu fikri kesin olarak reddediliyor ve bu üretim tarzının yapısal belirlenmeleri yerine, “ulusal ekonomiler” ve belirli “konjonktürler”in indirgenemez özgüllüğü ve arıziliği konuluyordu.</span></p>

      <p class="paragraf"><span>Görünürdeki bu iki aşırı uç arasındaki kuramsal mesafenin,</span> sanılabileceği kadar büyük olmadığı doğrudur. Her iki olguda da tarihsel dünya, sonuç olarak, rastlantısallık ve indirgenemez tikellik alanına sokulmuştur; her iki olguda da politika ve ideoloji, üretim tarzının belirlemediği şeyler olarak kavranmıştır. <span class="char-style-override-6">Marx’s</span> <span class="char-style-override-6">Capital and Capitalism Today’</span>de üretim tarzı bütünüyle ortadan kalkarken, <span class="char-style-override-6">Pre-capitalist Modes of Production</span>’da ise herhangi bir üretim tarzının ideolojik ve politik “varoluş koşulları”nı o üretim tarzının belirlemediği, yani, bunların (göreli olarak?) özerk oldukları vurgulanarak benzer bir sonuca ulaşılmıştır. Gelgelelim, madalyonun öteki yüzü hiç de önemsiz değildir; çünkü önemli bir siyasal değişime işaret etmektedir.</p>

      <p class="paragraf">Önceki yapıtta, bu kuramsal ilkeler, tarihin asıl belirleyicisi olarak sınıf mücadelesinin –ya da çok özel bir şekilde kavranan sınıf mücadelesinin– taşıdığı önemi belirtmeyi amaçlıyordu. Bu bakımdan hiç değilse Hirst’ün siyasal geçmişine bağlı kalan Hindess ve Hirst, hâlâ, kapitalizmden sosyalizme geçişi görünüşte Maoist terimlerle ifade ediyorlardı. Maoist programın aşırı iradeciliğini (volantarizmini), “ekonomizm”i reddedişini, siyasal ve ideolojik mücadelelere, maddi koşullardan az çok özerk şeyler olarak ağırlık verişini daha önce ele almıştık. Özgün biçimleriyle bütün bu ayırıcı özellikler, maddi koşulları “geri” ve işçi sınıfı gelişmemiş olan Çin’in özel koşullarınca şekillendirilmişti. Gördüğümüz gibi, bu ilkeler Batı’ya aktarıldı ve çeşitli Althusserci saplantılarda yansımasını buldu. Hindess ve Hirst’te bu ilkeler, bir üretim tarzından diğerine geçişte sınıf mücadelesinin esasında özerk bir güç olduğunun ısrarla savunulması şeklini aldı. Sınıf mücadelesi, dönüştürülecek üretim tarzının sonucu olarak değil, daha çok, üretim tarzından ayrı ve onun üstünde olan, eski üretim tarzlarını “var oluş koşulları”ndan yoksun bırakarak yeni üretim tarzlarını yaratan sabit bir devindirici olarak kavrandı. Bu kişiler “sınıf mücadelesinin geçerliliğini ve içinde yer aldığı somut koşulların özgüllüğünü yadsımamak”<span class="dipp" style="font-size:0.82em;"><a class="footnote-link" href="#footnote-225-92" id="footnote-225-92-backlink">92</a></span> için, üretim tarzının yapısal belirlenmeleriyle tarihin birbirinden ayrı tutulması gerektiği konusunda ısrar ediyorlardı.</p>

      <p class="paragraf">Sonraki yapıtlarında, güttükleri amaç bunun tam tersidir. Üretim tarzı –ve onunla birlikte de <span class="char-style-override-6">her türlü</span> nedensellik kavramı– neredeyse tamamen ortadan kaldırılarak, tarihsel olumsallığı üretim tarzından koparma çabasının mantıksal sonucuna kadar götürüldüğü bu kitapta güdülen niyet, <span class="char-style-override-6">tam olarak</span>, sınıf mücadelesinin “geçerliliği”ni ve tarihteki esaslı rolünü “yadsımak”tır. Laclau ve Mouffe’un uyguladıkları yönteme çok benzeyen bir yöntemle bu hedefe ulaşılmıştır. Burada da tartışmanın ekseni, kapitalizmin mantığında, birleşmiş bir işçi sınıfının gelişmesini belirleyen hiçbir şeyin bulunmadığı yolundaki önermedir; burada da kapitalizmin yapısının ve işçi sınıfının bu yapı içindeki durumunun, otomatik olarak sosyalizm için birleşik bir siyasal güç oluşturmasalar bile, yine de böyle bir gücü mümkün kılan koşulları yarattıkları hiç dikkate alınmamıştır. Bir kere daha, işçi sınıfının ideolojik yapılanmasından ayrı ve öncelikli olarak işçi sınıfı çıkarı diye bir şeyin olamayacağı ileri sürülmektedir.</p>

      <p class="paragraf"><span class="char-style-override-6">Marx’s</span> <span class="char-style-override-6">Capital and Capitalism Today</span>’de büyük bir çabayla kurulan bütün kuramsal yapı, öncelikle, bir tek temel ilkeyi destekleyecek şekilde tasarlanmıştır. Söz konusu ilke, ilk olarak, bu kitaptan kısa süre önce yayınlanan Paul Hirst’ün “Ekonomik Sınıflar ve Politika” adlı makalesinde ana çizgileriyle ortaya konulmuştur:</p>

      <p class="arayazi">... göreli özerklik kavramının iler tutar bir yanı yoktur. Ekonomik aktörlerden oluşan sınıflar karşısında, temsil araçları olarak siyasal güçlere, şu ya da bu ölçüde özerk eylem atfedilince, siyasal alanda görünen güçlerle (ve temsil ettikleriyle) ekonomik sınıflar arasında hiçbir zorunlu karşılıklılık olamaz. Bu yalnızca bir sapma sorunu değil (siyasal araçlar, sınıfı az çok doğru olarak “temsil ederler”), zorunlu tekabüliyetsizlik sorunudur. Lenin’e karşın, “geriye doğru okunamaz” -siyasal güçler, temsil ettikleri varsayılan şeylere göre ölçülemez. Bu, temsil edileni, temsil edilme araçlarına dışsal, o araçlardan özerk varlığa sahip bir şey olarak kavramak olur. Sınıfların, belirli partilerden, ideolojilerden vb. bağımsız olarak görünen ve bu partilerin, ideolojilerin vb. kendisiyle ölçülebileceği, verili “çıkarlar”ı yoktur. Temsil araçlarının “temsil ettikleri” şeyler, temsil sürecinin dışında var olmaz.<span class="dipp" style="font-size:0.9em;"><a class="footnote-link" href="#footnote-225-93" id="footnote-225-93-backlink">93</a></span></p>

      <p class="paragraf">Neredeyse aynı şekilde, Laclau ve Mouffe da, çalışmalarına birkaç yıl damgasını vurmuş olan aynı ilkeyi ayakta tutmak için, toplumsal dünyanın belirlenmemişliğini saptamaya yönelik benzer araçlar kullanarak inceden inceye işlenmiş bir kuramsal destek oluşturmuşlardır. Örneğin, Mouffe’un önceki bir makalesinde şöyle deniliyor:</p>

      <p class="arayazi">Ekonomik etkenlerin, siyasal ve ideolojik düzeylerde a pasteriori temsil edilecek olan, ekonomik düzeyde tanımlanmış çıkarlarının olduğu nasıl savunulabilir? Gerçekte çıkarlar ideolojide ve politika aracılığıyla tanımlandığı için, böyle bir şeyi savunmak, çıkarların, formüle edilip eklemlendikleri söylemin mantık yürütme sürecinden önce var olabileceklerini belirtmek demektir. Bu bir çelişkidir... Üretim ilişkilerindeki konumlara paradigmatik ideolojik ve siyasal biçimler atfedilebileceği yolundaki indirgemeci tezi bir kez terk edince, işçi sınıfının çıkarlarının zorunlu olarak sosyalist karakter taşıdığını ileri sürmek ya da işçilerin mücadelelerinin alacağı biçimi a priori belirlemek için artık hiçbir dayanak kalmaz.<span class="dipp" style="font-size:0.9em;"><a class="footnote-link" href="#footnote-225-94" id="footnote-225-94-backlink">94</a></span></p>

      <p class="paragraf">Her iki olguda da ulaşılan sonuç, politikanın –özellikle de sosyalist politikanın– herhangi bir sınıfın maddi çıkarları üzerine temellendirilemeyeceği, “müzakere edilebilir” toplumsal kimliklerin dışındaki özerk ideolojik ve siyasal araçlar tarafından mantık yoluyla kurulabileceğidir; bu süreç, işçi sınıfına, “ekonomik aktör” olarak taşıdığı kimliğe dayanılarak hiçbir ayrıcalıklı konumun verilmediği bir süreçtir. Nitekim, yine Hindess ve Hirst’e göre:</p>

      <p class="arayazi">Kapitalist toplumsal ilişkilerde, bu [ekonomik] aktörler kategorisini siyasal düzeyde homojenleşme ya da bütünleşme eğilimlerine yönelten hiçbir zorunlu süreç yoktur. Bu nedenle, sosyalist politikayı desteleyecek temeli, sosyalistlerin kendi siyasal eylemlerinin sonuçları yaratmalıdır... Biz sosyalist politikanın sosyalist ideolojiye ve örgütlenmeye bağımlı olduğunu vurguluyoruz; bu nokta, Kautsky ve Lenin tarafından da belirtilmiştir, ama biz bu noktayı, onların bağlandıkları ortodoks Marksizmin kuramsal bağlamından tümüyle farklı bir kuramsal bağlamda vurgulamaya çalışıyoruz. Sınıf çıkarlarına ve sınıf deneyimine göre “sosyalist” olarak tanımlanan hiçbir “sosyalist” mesele ve mücadele alanı başlı başına yoktur. Sosyalizm, siyasal bir ideolojidir. Sosyalist politikayı destekleyen temel, bu politikanın oluşturulmasını sağlayabilen her türlü mesele ve mücadeledir. Çok çeşitli olan bu meseleler, her zaman, belirli ulus devletlerin ekonomik ve siyasal koşullarına özgüdür... Marksistler ve Marksist olmayan sosyalistler, bizzat kapitalist sistemin etkisiyle “işçi sınıfı”nın sonunda kapitalizme karşı birleşmesi gerektiği yanılsamasıyla yaşamışlardır.<span class="dipp" style="font-size:0.9em;"><a class="footnote-link" href="#footnote-225-95" id="footnote-225-95-backlink">95</a></span></p>

      <p class="paragraf">Kapitalizmin iç yapısında, “sınıfların ekonomik olarak belirlenen siyasal kutuplaşması”<span class="dipp" style="font-size:0.82em;"><a class="footnote-link" href="#footnote-225-96" id="footnote-225-96-backlink">96</a></span> yönünde bir eğilim yoktur; bu nedenle, işçi sınıfının çıkarlarına yönelik “devrimci” sosyalist politika “savunulamaz” bir şeydir. Buna karşılık, sosyalist politikanın amacı, halk ittifakları kurmaktır.</p>

      <p class="paragraf">O halde, sosyalist politikanın ve özgül olarak Labour Party’nin (İngiliz İşçi Partisi) politikasının iki temel alanda “yeniden yönlendirilme”si gerekir: “Birincisi, siyasal özne olarak hayali bir işçi sınıfına seslenmek yerine, siyasal örgütler içinde mücadeleye ağırlık verme gereği üzerinde anlaşmaya varmaktır... İkincisi, siyasal mücadelenin bir aracı ve şekli olarak demokrasi üzerinde anlaşmaya varmaktır. Bununla anlatmak istediğimiz, yalnızca dar anlamda, parlamenter biçimlerin süregiden egemenliğinin kabul edilmesi değil, daha geniş anlamda, sosyalizm mücadelesinin kitle tabanını ve araçlarını yaratmada halkçı (popüler) demokratik biçimlerin oynayabileceği rolün de kabul edilmesidir”.<span class="dipp" style="font-size:0.82em;"><a class="footnote-link" href="#footnote-225-97" id="footnote-225-97-backlink">97</a></span></p>

      <p class="paragraf">Ve böylece, Maoizmden sağ kanat Labourizme:</p>

      <p class="arayazi">İşçi Partisi, etkili bir iktidar partisi olmuştur.1965’ten 1979 hezimetine kadar geçen sürede, yürürlükteki parlamenter ve ekonomik sistem içinde sonuç alıcı ve istikrarlı kararlar alabilmiş; bu nedenle de sivil hizmet ve yerel yönetim kesimindeki önde gelen yöneticilerle büyük kamusal ve özel kuruluşların yönetim kademelerinde saygı uyandırabilmişti... Bu durum, Macmillan’dan sonraki dönemde Tory (Muhafazakâr) partisinin yaşadığı deneyimle açıkça karşıtlık içindedir. Devlet memurları, yerel yönetim görevlileri ve iş adamları, kaprisli ve değişken Tory kararlarını yaygın bir küskünlükle karşılıyorlar ve eleştiriyorlardı. Sistemi “işlerliğe” sokma yeteneği, seçim başarısının ve sistemde anlamlı, kabul edilebilir reformlar yapmanın bir koşuludur.<span class="dipp" style="font-size:0.9em;"><a class="footnote-link" href="#footnote-225-98" id="footnote-225-98-backlink">98</a></span></p>

      <p class="paragraf">Öyleyse, Sol, “gerçekçilik” adına, “işçiciliği” açıkça terk edip, önde gelen memurlara ve şirket yöneticilerine hoş görünmelidir. Gerçekten geniş bir mezhep! Böylesi kişilerin “doğal” iktidar partisi olarak İşçi Partisi’ni yeğleyecekleri yolundaki saçma öneriyi ortaya atarken Hirst’in ciddi olduğuna inanmak güç; ama belki söylem yoluyla bir iki yapı kurularak banka başkanlarının bile sınıfsal sömürünün ortadan kaldırılmasını özledikleri hedef olarak benimsemeleri ve sosyalizmin öncü gücü olmaları sağlanabilir.</p>

      <p class="paragraf"><span>Yine burada, YHS’lerin anladıkları anlamdaki “demokrasi”nin –ve sınıfsal sömürünün sona erdirilmesi dışında her anlama çekildiği görülen “sosyalizm”in– kendine özgü belirsizliğini görüyoruz. Yine burada, “ekonomik aktörler”den etkili bir siyasal güç kurmak için ideolojinin ve örgütlenmenin gerekli olduğu şeklindeki apaçık ve aslında sıradan bir önermeyle yola çıkıp, ne kapitalizmin mantığında ne işçi sınıfının koşullarında –ve ne de gerçekte sosyalist hedeflerin doğasında– işçi sınıfını, çıkarları ve mücadeleleriyle sosyalist bir hareketin inşa edilebilmesi için gereken malzemeyi oluşturan toplumsal güç olarak tanımlayan hiçbir şeyin bulunmadığı şeklindeki önermeye geçerken sergiledikleri karakteristik kaymaları görüyoruz. Her zaman olduğu gibi, şöyle bir varsayım benimseniyor: Sosyalist bir gücün kurulması, kapitalist bir gelişmenin basit bir yansısı değilse, siyasal örgütlenme gerekliyse, sosyalizme başka şeylerden daha elverişli olan hiçbir toplumsal çıkar ve hiçbir toplumsal kapasitenin varlığından söz edilemez. Genelde tarih gibi politika da rastgele ve rastlantısaldır. Hiçbir mutlak belirlenme olmadığı gibi, hiçbir belirlenmiş</span> <span class="char-style-override-6">koşul, olasılık, ilişki, sınır, baskı</span> <span>da yoktur. Her şey olabilir ya da hiçbir şey olmayabilir.</span></p>

      <p class="arabaslik-sol" id="toc_marker-5-2">II</p>

      <p class="paragraf">Politikayı sınıftan, sosyalist politikayı işçi sınıfının çıkarlarından ve mücadelelerinden koparmaya yönelik bu girişimleri sürdürmek için gerekli olan çeşitli kaymalara, büyük kavramsal sıçramalara, daha sonraki bölümlerde döneceğiz. Ama tarihin ve politikanın rastlantısallaştırılmasında kullanılan kuramsal dayanaklarla ilgili bir şeyi daha söylemeden geçemeyiz. Söyleyeceğimiz şey, YHS’nin tarih anlayışına temel oluşturduğu sık sık ortaya çıkan, oldukça tuhaf idealizm ve teknolojizm senteziyle ilgilidir. Daha önce gördüğümüz gibi, Laclau ve Mouffe, Marksist “ekonomizm”e ve “sınıf indirgemeciliği”ne karşı saldırıya geçerken, ilk önce, toplumsal ilişkilerin dışlandığı, geriye yalnızca soyut bir “maddi” alt katmanın bırakıldığı bir “ekonomi” tanımını Marx’a atfederek işe koyulmuşlardır. Bu tanıma göre; “ekonomi”, pratik bakımdan <span class="char-style-override-6">teknoloji</span>yle, “ekonomi yasaları” ise üretici güçlerin nötr, doğal gelişimiyle özdeşleştirilmiştir. Bu kişilerin bu hayali teknolojik determinizme verdikleri yanıt, sanki Marx’ın haberi yokmuş gibi, üretim alanını nötr bir teknolojik buyrultunun belirlemediğini, boyun eğdirme ve dirençten oluşan toplumsal ilişkilerin bu alanda geçerli olduğunu göstermekti.</p>

      <p class="paragraf"><span>Bu argümanın, Marx’ı</span> <span>tamamen yanlış anlaması dışında, çarpıcı bir özelliği, Marx’ın</span> <span>sözde teknolojik determinizmine yöneltilen saldırının, aslında, teknik bir ekonomi tanımına dayanıyor olmasıdır. Marx’ın</span> <span>yaptığı gibi, üretimi, indirgenemez şekilde</span> <span class="char-style-override-6">toplumsal</span> <span>bir olgu olarak tanımlayarak işe başlamak yerine, Marksist “ekonomizm”in bu eleştirmenleri, “ekonomik” alanı, esasen toplumsal olmayan (asosyal) bir şey olarak ele alıyorlar. Laclau</span> <span>ve</span> <span>Mouffe’un, toplumsal ilişkilerden etkilenen “ekonomi mekânının siyasal bir mekân olarak yapılandığını gösterme”yi</span><span class="dipp" style="font-size:0.82em;"><a class="footnote-link" href="#footnote-225-99" id="footnote-225-99-backlink">99</a></span> <span>amaçladıklarını belirttikleri dikkate alınacak olursa, bu iddia biraz tuhaf gelebilir; ama bu kişilerin argümanı, tamamen, üretimdeki boyun eğdirme ilişkilerinin, “ekonomi”yi oluşturan ilkeler olarak değil de apayrı, özerk, yabancı bir alandan “ekonomi”ye ithal edilmiş şeylermiş gibi ele alınmasına dayanıyor. Üretim ilişkilerinin toplumsal karakterini, Marksizmin asıl temeli olarak değil de Marksizme karşı ölümcül bir meydan okuma olarak gösterebilmeleri için bu yolu tutmaları zorunludur. “Özcülüğün</span> <span class="char-style-override-6">(essentialism)</span> <span>son kalesi”ne ve politikayı maddi sınıf ilişkileri üzerinde temellendirmeyi amaçlayan Marksist davaya yönelik saldırılarını sürdürebilmelerinin tek yolu, toplumsal olanı “ekonomik” ya da “maddi” olandan yapay olarak,</span> <span class="char-style-override-6">a priori</span> <span>olarak ayırmaktır; bu tutum, Marx’ın</span> <span>kendi maddeciliğinin ve ekonomi politiğe getirdiği eleştirinin tam antitezidir. “Toplumsal” olanın “ekonomik” ya da maddi olandan bu şekilde koparılmasının bir sonraki etkisi, “söylem”in rastlantısal mantığından başka, tarihin</span> <span class="char-style-override-6">her türlü</span> <span>özgül belirlenmeden ya da nedensellikten arındırılmasıdır. Paradoksal sentezin nedeni budur.</span></p>

      <p class="paragraf"><span>Öyleyse,</span> <span class="char-style-override-6">Hegemonya ve Sosyalist Strateji’</span><span>ye</span> <span>ilişkin tartışmamızın başında ele aldığımız, başka türlü açıklanamayan argümanın açıklanmasına, tersyüz edilmiş özel bir tür teknolojizm yardımcı olabilir. Laclau</span> <span>ve Mouffe,</span> <span>kapitalist üretimin yapısında var olan</span> <span>boyun eğdirme ve direnç ilişkilerinin, devrimci proletaryaya ilişkin tüm Marksist görüşü geçersiz kıldığını öne sürüyorlardı. Bu, o zamanlar, abes bir varsayım gibi görünüyordu, çünkü Marksist tezi böylesine inandırıcı kılan şey, işte tam da kapitalist üretimle ilgili bu gerçektir. Belki de bu kişiler, (öteki yapısalcılar ve post-yapısalcılarla birlikte) yanlış olarak Marx’a</span> <span>atfettikleri kaba teknisist ekonomi anlayışından yola çıktıkları için, boyun eğdirme ve direnç ilişkilerini, “ekonomik” ilişkilerden farklı şeyler gibi ve dolayısıyla, başka “dışsal” alanlardan ithal edilmiş olması gereken şeyler gibi görüyorlar. Yine, ideoloji ve politika tamamen özerktir ve bu bakımdan, “ekonomi”, siyasal mücadelelerin kaynağı olamaz.</span></p>

      <p class="paragraf"><span>Hindess ve</span> <span>Hirst’te de benzer bir teknisist eğilim gözleniyor. Yine, Marksist tarih anlayışı, üretici güçlerin nötr, özerk gelişmesi olarak algılanıyor; bu gelişmenin, üretim ilişkilerinde ve sonra da, buna karşılık olarak, üstyapısal biçimlerde sırayla bir dizi zorunlu ayarlama yaptığı varsayılıyor.</span><span class="dipp" style="font-size:0.82em;"><a class="footnote-link" href="#footnote-225-100" id="footnote-225-100-backlink">100</a></span> <span>“Maddi yaşamın üretim tarzı” –burada üretim</span> <span class="char-style-override-6">tekniği</span> <span>olarak anlaşılıyor– “ürünün sahiplenilme ve dağıtılma biçimlerini, yani üretim ilişkilerini belirler”;</span><span class="dipp" style="font-size:0.82em;"><a class="footnote-link" href="#footnote-225-101" id="footnote-225-101-backlink">101</a></span> <span>bunlar da sonunda, üstyapısal biçimler olan ideolojide ve politikada ifadesini bulur. Bu yorumda da Marksist devrimci proje, eninde sonunda, tarih ötesi bir teknolojik buyrultunun varlığının ve politikayı üretim tekniğindeki gelişmenin nihai olarak belirlediğinin öngörülmesine dayanıyor. Yine bu kişilerin yanıtı da, maddi temele ilişkin bu toplumsal dışı, teknolojist anlayışın yerine, üretimin yapısı gereği toplumsal olduğu şeklindeki bir görüşü geçirmemek; sadece, uzun ve dolambaçlı bir yolla, teknolojik gelişmenin mantığında, herhangi bir belirli siyasal etkiyi zorunlu olarak yaratan hiçbir şeyin bulunmadığını savunmaktır ki, bu, kendi başına oldukça doğru, ama bütünüyle konudışı bir önermedir.</span></p>

      <p class="paragraf">Öyleyse, paradoksal olarak –ya da o kadar paradoksal olmaksızın–, YHS’ye özgü olan tarihle politikanın rastlantısallaştırılmasının ve soyut idealizmin koşulu, ekonominin kaba teknisist terimlerle tanımlanması olabilir. Bu kişiler, teknolojik bir determinizmi Marx’a atfederek ve sonra da “ekonomik” alana ilişkin bu anlayışı sahiplenerek ideolojiyi ve politikayı özerkleştirebiliyorlar, tarihi her türlü maddi belirlenmeden koparabiliyorlar.</p>

      <p class="paragraf">Bu işlem, post-Althusser’cilerin bazılarında daha önce dikkatimizi çekmiş olan bir olguyla bağlantılıdır: <span class="char-style-override-6">Sömürünün</span> üretim tarzından ve sınıftan ayrılması, teknik bir süreç olan çalışmanın asıl belirleyici olarak ele alınması. Sömürünün ekonomik alandan karakteristik olarak dışlandığını –örneğin, kapitalizmi özgül bir sömürü biçimi olarak değil de teknik emek sürecinin özgül bir biçimi olarak tanımlama eğilimini– Laclau ve Mouffe’un <span class="char-style-override-6">kapitalizmi</span> değil de “sanayi toplumu”nu vurgulamalarında görebiliriz; bu tutum, onların sınıfa ve sınıfın tarihteki rolüne ilişkin tüm algılarını etkilemektedir. Bu vurgulama, Laclau’nun düşüncesinde önemli bir gelişmeyi temsil edebilir. Laclau, daha önceki çalışmasında –özellikle de Andre Gunder Frank’e karşı polemiğinde– bir üretim tarzının özünün “mal mübadelesi alanı”nda değil, “üretim alanı”nda yattığını savunduğu zaman, öyle görünüyor ki, esas olarak artıdeğer yaratma ilişkilerini aklında bulunduruyordu. O zamandan beri, “üretim alanı”nın gitgide çalışma süreci tekniğiyle özdeşleştirildiği görülüyor. Bunun yol açtığı sonuçlardan biri, hem “üretim içi ilişkiler” üzerindeki mücadelelerle “üretim ilişkileri” üzerindeki mücadeleler arasında var olan bağlantıların hem de Laclau ve Mouffe’un, işçi sınıfı tarihine ilişkin yorumlarında titizlikle birbirinden ayırdıkları farklı işçi türleri arasında, sözgelimi, “eski” ve “yeni” işçiler arasında var olan bağlantıların bulandırılmasıdır.</p>

      <p class="paragraf">Sözgelimi, E. P. Thompson’a yönelttikleri bir eleştiride Laclau ve Mouffe’un öne sürdüklerine göre, “güttükleri hedefler ve harekete geçiş biçimleri bakımından “eski” ve “yeni” işçiler ara<span>sında var olan derin farklılık yeterince kavranmaksızın... bir dizi heterojen toplumsal grubu” bir tek “işçi sınıfı” içine tıkıştırmak yerinde bir tutum değildir.</span><span class="dipp" style="font-size:0.82em;"><a class="footnote-link" href="#footnote-225-102" id="footnote-225-102-backlink">102</a></span> <span>Ama gerçekte,</span> <span>Thompson’un işçi sınıfının “kendisini oluşturduğu” dönemin dikkate değer yönü, kesinlikle, farklı gibi görünen işçi türlerinin yeni örgütlenme ve bilinç biçimleri içinde bütünleşmelerinin ulaştığı boyuttur.</span> <span>Thompson’un yaptığı çözümleme, olağandışı gibi görünen bu gelişmeyi açıklamaktaki ustalığıyla dikkat çekicidir. “Sanayi öncesi” ve “sanayi dönemi” çalışma biçimleri arasında apaçık farklılıklar bulunmasına karşın, bu farklı işçi türlerinin, döneme damgasını vuran aynı kapitalist mülksüzleştirme ve bunun sonucunda yoğunlaşan aynı sömürü mantığına tabi olduklarını, bu durumun ise sermayeye bağımlı olan işçiler arasında ortak sınıfsal çıkarlar ve ortak deneyimler yarattığını</span> <span>Thompson ortaya koyuyor. Onun bu ortak çıkarları ve amaçları açıklayabilmesinin nedeni, bir tür burjuva teknolojizminden değil de Marksizmin üretim ve sömürü ilişkilerine verdiği önemden yola çıkmasıdır.</span><span class="dipp" style="font-size:0.82em;"><a class="footnote-link" href="#footnote-225-103" id="footnote-225-103-backlink">103</a></span></p>

      <p class="paragraf"><span>Sınıfın kurucu ilkesi olan sömürü ilişkilerini dışlayarak teknik çalışma süreci üzerinde yoğunlaşan hiçbir çözümleme, 19. yüzyılın başlarında işçi sınıfının muazzam oluşum tarihini açıklayamaz. Gerçekte, bir emekçi hareketinin varlığını da açıklayamaz, çünkü üretim ve sömürü ilişkilerinin oluşturduğu ortak zemin kesin olarak yadsınmaktadır. Bu bakımdan, ayrı ayrı işçilerin ortak mücadalelerini, hatta onların bölük pörçük mücadeleleri arasındaki benzerlikleri açıklamanın bir yolu yoktur.</span> <span>Hindess ve Hirst</span> <span>için olduğu kadar Laclau</span> <span>ve Mouffe</span> <span>için de böylesine kritik bir konu olan işçiler arasındaki bölünmeler, gerçekten, onların birçok ortak mücadelesinden daha fazla dikkate değer bir şey midir?</span></p>

      <p class="paragraf"><span>Sömürü ilişkilerini Marksizmde kapladıkları merkezi konum</span><span>dan uzaklaştıran “ekonomik” alan konusundaki bu aynı kavramsallaştırmanın, ekonomik ve politik “düzeyler” arasındaki kuramsal çatlağı belirlediği ya da beraberinde getirdiği söylenebilir. Bu kavramsallaştırma tarzı, işçi sınıfı mücadelelerinin ve yankılarının doğru değerlendirilmesini güçleştirmektedir. Bu açıdan bakılınca, modern proletaryanın “reformist” mücadeleleri, sosyalizmin kapitalizm karşıtı hedeflerine, eski köktenci mücadelelerden daha uzak görünüyor; bu “reformist” mücadeleler, hedefleri sınırlı ve “tamamen ekonomik” olduğu zaman bile, doğrudan doğruya kapitalist hedeflere yönelik olduğu halde, önceki köktenci mücadelelerin, örgütlenme tarzları bakımından, durumlarının kökenine ilişkin algıları ve hedefleri bakımından çoğu kez geri görünüşlü oldukları gerçeğine rağmen –ya da Laclau</span> <span>ve Mouffe’a</span> <span>göre, tam da bu nedenle– böyle bir görüntü ortaya çıkıyor. İşçi sınıfının maddi çıkarlarının daha geniş sosyalist mücadelelere nasıl temel oluşturabileceği, bu konumlanma noktasından elbette kavranamaz.</span></p>

      <p class="paragraf">Öyleyse, Laclau ve Mouffe’un ya da Hindess ve Hirst’ün ekonomik ve siyasal mücadeleler arasına ya da “üretim içi ilişkiler”le üretime ait ilişkiler arasına kesin bir kopukluğu, işçi sınıfı mücadelelerinin tarihindeki kopukluklardan çok daha mutlak bir kopukluğu nasıl sokabildikleri açıktır. Ayrıca, sömürülen bir sınıf olarak işçi sınıfının maddi çıkarları ile sosyalizmin hedefleri, sınıfların ortadan kaldırılması ve sınıfsız bir üretim yönetiminin kurulması arasındaki besbelli bağlantılar karşısında niçin bu kadar kör oldukları da açıktır. Ama ekonomik ve siyasal “düzeyler” arasında ya da işçi sınıfı çıkarları ve sosyalist politika arasında yapılan bu indirgenemez ayrımlarla tarihin ya da çağdaş kapitalizmin gerçeklerinin pek uyuşmadığını vurgulamak gerekir. Bunlar, <span class="char-style-override-6">a priori</span> kuramsal tasarımlardan başka bir şey değildir. Bir bakıma, varlık nedenleri, tanımlarıdır.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-87-backlink" id="footnote-225-87">87</a> Perry Anderson<span class="char-style-override-6">, In the Tracks of Historical Materialism</span>, Londra 1983, sf. 48.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-88-backlink" id="footnote-225-88">88</a> Agy, sf. 51.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-89-backlink" id="footnote-225-89">89</a> Agy, sf. 54.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-90-backlink" id="footnote-225-90">90</a> Antony Cutler, Barry Hindess, Paul Hirst ve Athar Hussanin, <span class="char-style-override-6">Marx’s Capital and Capitalism Today,</span> C.1., sf.128.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-91-backlink" id="footnote-225-91">91</a> Gregory Elliott, “The Odyssey of Paul Hirst”, <span class="char-style-override-6">New Left Review,</span> 1986.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-92-backlink" id="footnote-225-92">92</a> <span>Barry</span> Hindess ve Paul Q. <span>Hirst,</span> <span class="char-style-override-6">Pre-Capitalist Modes of Production,</span> Londra, 1975, sf. 279.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-93-backlink" id="footnote-225-93">93</a> Paul Hirst, “Economic Classes and Politics”, drl. Man Hunt, <span class="char-style-override-6">Class and Class Structure</span> içinde, Londra 1977, ss.130-1.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-94-backlink" id="footnote-225-94">94</a> Chantal Mouffe, “Working Class Hegemony and the Struggle for Socialism<span class="char-style-override-6">”, Studies in Political Economy</span> 12, Güz 1983, sf. 21.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-95-backlink" id="footnote-225-95">95</a> MCCT, cilt 2, sf. 258-9.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-96-backlink" id="footnote-225-96">96</a> Agy, sf. 240.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-97-backlink" id="footnote-225-97">97</a> 11 Agy, sf. 290-1.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-98-backlink" id="footnote-225-98">98</a> Paul Hirst, <span class="char-style-override-6">Marxism and Historical Writing,</span> Londra 1985, sf. 152.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-99-backlink" id="footnote-225-99">99</a> Laclau ve Mouffe, <span class="char-style-override-6">Hegemony and Socialist Strategy,</span> Londra 1985, sf. 767.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-100-backlink" id="footnote-225-100">100</a> MCCT, Cilt 1, ss.135 vd.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-101-backlink" id="footnote-225-101">101</a> Agy, sf.135.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-102-backlink" id="footnote-225-102">102</a> Laclau ve Mouffe, sf.157.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-103-backlink" id="footnote-225-103">103</a> E.P. Thompson hakkındaki bu argümanı, şu makalemde daha geniş olarak açıkladım: “The Politics of Theory and the Concept of Class: E. P. Thompson and his Critics”, <span class="char-style-override-6">Studies in Political Economy</span> 9, Güz 1982, özellikle sf. 52-58.</p>
        </div>
      </div>
    </div>
  </div>
</body>
</html>
