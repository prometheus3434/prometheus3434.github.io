<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>10-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x10-10.html" xml:lang="tr-TR">
    <div class="Basic-Text-Frame">
      <p class="anabaslik">11</p>

      <p class="c"><img alt="ciz.png" class="image" height="8" src="../Images/ciz_fmt10.jpeg" width="211" /></p>

      <p class="arabaslik-orta" id="toc_marker-11">SOSYALİZM VE “EVRENSEL İNSAN DEĞERLERİ”</p>

      <p class="resim"><img alt="ss.png" class="image" height="25" src="../Images/ss_fmt11.jpeg" width="45" /></p>

      <p class="arabaslik-sol" id="toc_marker-11-1">I</p>

      <p class="paragraf">Sosyalizm ile “evrensel insan değerleri” arasında bağ kurmak için, yeni “hakiki” sosyalizmden tamamen farklı bir yol vardır. Şimdiye kadar tartışılan herkesten başka bir kategoriye giren yazar Raymond Williams bunun örneğidir. Onun yapıtları, YHS’nin gerçek ilgilerinin birçoğuna yanıt veriyor; ama bunu yaparken, işçi sınıfının özel çıkarları ile insanlığın genel çıkarlarının çakıştığı, işçi sınıfının özkurtuluşuyla birlikte genel olarak insanların sınıfsal sömürüden kurtulmalarının da gerçekleşeceği ve işçi sınıfının sosyalizmde temel bir <span class="char-style-override-6">çıkara</span> sahip olmakla kalmayıp, sosyalizmi gerçekleştirmek için kendine özgü kolektif <span class="char-style-override-6">kapasiteye</span> de sahip olduğu şeklindeki Marksist önermeyi reddetmiyor. Williams, <span class="char-style-override-6">2000’e Doğru</span> adlı yapıtında, “yeni toplumsal hareketler”ce gündeme getirilen konuları –barış, çevre, cinsiyet, kültürel yoksulluk vb gibi konuları– ele almakla ve soldaki sınıf örgütlerince bu sorunların çoğu kez savsaklandığını kabul etmekle birlikte, kitabın bütün amacı, işçi sınıfını bir yana atan görüşlere karşı durmak ve sınıfsal politikanın önemini yeni baştan vurgulamaktır; zaten bu yapıtı özellikle önemli kılan da işte bu yönüdür. Yapıt, parlamenter temsilin yol açtığı mistifikasyonlara karşı doğrudan bir saldırı içermektedir; bir <span class="char-style-override-6">burjuva</span> demokrasisinin varlığını ve özgüllüğünü kesin bir dille belirtip, bu demokrasi biçimini özgül sosyalist biçimlerle karşılaştırarak demokrasinin “belirlenmemiş” olduğunu açıkça reddetmektedir.<span class="dipp" style="font-size:0.82em;"><a class="footnote-link" href="#footnote-225-190" id="footnote-225-190-backlink">190</a></span> Kitap, her şeyden önce, derin bir <span class="char-style-override-6">antikapitalist</span> tutkuyla örülmüştür; oysa tartışmalarının kritik anlarında, sözcüğün kendisinden kaçınarak sorundan da kaçmaya eğilimli olan YHS’nin önde gelen savunucuları böyle bir tutkudan kesinlikle yoksundurlar: Bu nedenle, örneğin Laclau ve Mouffe’un “sanayi toplumu” kavramına ya da Stedman Jones’un “karma ekonomi”, “refah devleti”, “Britanya’nın ekonomik sıkıntısı” ve “ulusal gerileyiş” kavramlarına tanık oluyoruz (Stedman Jones’un, İşçi Partisi üzerinde kafa yorarken “kapitalizm”den yalnızca bir kez, o da sadece Crosland’ın görüşlerini yorumlarken söz etmesi anlamlıdır). “Üstyapısal” ya da kültürel süreçlerin araştırılmasına, İngilizce konuşan ülkelerdeki öteki Marksistlerden belki daha fazla profesyonel katkıda bulunan, hele hele, YHS çizgisindeki dil, ideoloji ve söylem tutkunlarından mutlaka çok daha fazla katkıda bulunan Williams’ın, toplumsal yeniden üretimde ya da siyasal mücadelelerde bu süreçlerin oynadığı rolü abartma ya da azımsama eğilimi taşımadığını eklemek yerinde olacaktır.</p>

      <p class="paragraf">Williams, ilk olarak, işçi hareketinin, “birtakım özel çıkarların toplamı olmaktan öte bir şey”<span class="dipp" style="font-size:0.82em;"><a class="footnote-link" href="#footnote-225-191" id="footnote-225-191-backlink">191</a></span> olduğu şeklindeki geleneksel iddiasında iki çizgi saptıyor. Gücünü, bu hareketin doğduğu “yoksulluk kültürü”nden alan birinci argüman, sanayi kapitalizminden kaynaklanıyormuş gibi görünen yoksulluğun salt büyüklüğüne dayanıyordu. Bu görüşe göre, “bu kadar çok insanın böyle yaşamak zorunda kalması doğru olamazdı”. İleri kapitalist ülkelerde mutlak yoksulluğun gerilemesi, geleneksel işçi sınıfının koşullarının iyileştirilmesine örgütlü emeğin kazandığı başarılar, emek hareketi içinde nispeten rahat ve ayrıcalıklı yeni kesimlerin oluşması nedeniyle, “[emek hareketi tarafından ileri sürülen] mutlak insan gereksinmeleriyle genelde ilgilenme iddiasının artık hiçbir güvenilir dayanağı yoktur.”</p>

      <p class="paragraf">Ancak ikinci argüman farklı bir türdendi: “Ortak üretim araçlarına el konulmasına ve emeğin yarattığı artıdeğerin özel kişilerce sahiplenilmesine dayanan kapitalist sistem, doğası gereği genel çıkara yabancıdır ve dolayısıyla, genel çıkarla uyuşmaz.”<span class="dipp" style="font-size:0.82em;"><a class="footnote-link" href="#footnote-225-192" id="footnote-225-192-backlink">192</a></span> Bu genel çıkarı işçi sınıfının özel çıkarlarıyla birleştiren şey, Williams’ın yorumuna göre, bu sınıfa özgü bir yetenek olan kapitalizmin yıkılmasını sağlama yeteneğiydi. “Bu argümanın bir sonraki bilinen adımı,” diye devam ediyor Williams, “kapitalizmi sona erdirebilecek tek gücün, örgütlü emek hareketi olduğudur.” Williams’a göre, kapitalizmin genel çıkara aykırı olduğu şeklindeki argümanın gücü, sistemin gelişmesiyle birlikte değişmemiştir; ama emek hareketinin kapitalizme karşı her eyleminin, hedefleri ne denli özel ve kapsamı ne denli dar olursa olsun, otomatik olarak genel çıkarla bağ kurduğu şeklindeki varsayım, inandırıcılığını gitgide yitirmektedir. İnsanlar, işçi sınıfının özel çıkarlarını gerçekleştirmeye yönelik mücadelelerin mutlaka antikapitalist nitelik taşıdığına –biraz da haklı olarak– inanmaz olmuşlardır; bundan başka, kapitalizmin genel çıkara karşı olduğunu, “ve ona endüstriyel ve siyasal eylemle son verilebileceğini ve yerine genel çıkarlara uygun bir sistemin, sosyalizmin konabileceğini<span class="dipp" style="font-size:0.82em;"><a class="footnote-link" href="#footnote-225-193" id="footnote-225-193-backlink">193</a></span> öngören ilk önermeyi bile unutma eğilimine girmişlerdir. Williams’ın belirttiğine göre, sosyalist hareketin karşı karşıya olduğu görev, kabul edilebilir ve erişilebilir bir genel çıkar anlayışı oluşturmak ve emek hareketini bu anlayışla yeniden ilişkilendirmenin bir yolunu bulmaktır.</p>

      <p class="paragraf">Kaydetmeye değer ki, Williams, birçok “tikelci” işçi sınıfı mücadelesinin antikapitalist ve genel çıkara uygun olup olmadığını sorgulamaya çok eğilimli olmasına karşın, işçi sınıfının temel sınıfsal çıkarlarının esasen antikapitalist nitelik taşıdığını ve sosyalist projeyi, emek hareketinin genel çıkarla “yeniden ilişkilendirilme”si olarak algılama olanağını ve gereğini bu niteliğin yarattığını peşinen kabul ediyormuş gibi görünüyor. Burada, sadece, sosyalistler tarafından anlaşıldığı şekliyle genel çıkarın, “makul olan bütün özel çıkarlar”ı kapsaması gerektiği kast edilmekle kalınmıyor; göründüğü kadarıyla, işçi sınıfının genel çıkarla ve sonuç olarak sosyalizmle “bağ kurma” yeteneğinin, öteki toplumsal gruplara göre daha dolaysız ve daha özgül olduğu da kast ediliyor. Başka bir deyişle, Williams, işçi sınıfının, sınıf mücadelesi yoluyla, sosyalizm mücadelesinin temel gücü olmaya devam ettiğini savunan bir tutum içindedir.</p>

      <p class="paragraf">Öte yandan, Williams’ın belirttiğine göre, genel çıkar ve insanlığın kurtuluşu projesi açısından vazgeçilmez sayılması gereken pek çok toplumsal hedefin sınıf örgütlerince savsaklanmış olması ve sınıfsal çıkarın birer ifadesi gibi görülmemesi, işçi sınıfın özel çıkarları ile genel çıkar arasındaki bağlantının geçerliliğini zayıflatmıştır:</p>

      <p class="arayazi">Son otuz yılın bütün önemli toplumsal hareketleri, örgütlü sınıfsal çıkarların ve kurumların dışında başlamıştır. Barış hareketi, çevrecilik hareketi, kadın hareketi, insan haklarını savunan kuruluşlar, kültürel yoksulluğa ve çarpıklığa karşı kampanyalar, hepsi, bu niteliği taşımaktadır: Hepsi de, çıkar temelindeki örgütlenmelerin hiç yer ya da zaman ayırmadıkları veya basitçe gözden kaçırdıkları gereksinmelerden ve algılardan doğmuştur.<span class="dipp" style="font-size:0.9em;"><a class="footnote-link" href="#footnote-225-194" id="footnote-225-194-backlink">194</a></span></p>

      <p class="paragraf">Ama birçok işçi sınıfı hareketinin tikelliğini, insanlarca paylaşılan toplumsal kimliklerin karmaşıklığını ve çoğulluğunu, yaşamsal önemdeki belli toplumsal konuların sınıf mücadelesi organlarınca savsaklanmasını, sosyalist projeyi işçi sınıfının özgül çıkarlarından ve mücadelelerinden, gerçekte ise genel olarak sınıf mücadelesinden koparma gerekçesi gibi gören kişilerin yaptıkları çözümleme ile Williams’ın çözümlemesi arasında belirleyici bir fark vardır. Williams’ın savunduğuna göre, bu toplumsal hareketlerin sınıfsal çıkar araçlarından ayrı olmasını, “‘sınıfsal politikanın aşılması’ olarak” yorumlamak yanlıştır. Büyük çıkar gruplarının darlığıyla ilgili sınırlı yargı doğrudur. ama bu konular izlenecek olursa, endüstriyel kapitalist üretim biçiminin merkezi sistemlerine ve sınıflardan oluşan sistemine ulaşılacağı kesindir.<span class="dipp" style="font-size:0.82em;"><a class="footnote-link" href="#footnote-225-195" id="footnote-225-195-backlink">195</a></span></p>

      <p class="paragraf">Yine de burada bir belirsizlik vardır. Williams, işçi sınıfının sosyalizm mücadelesindeki merkezi konumunu ve kapitalist sistemin yerine sosyalist bir düzenin kurulmasındaki temel çıkarını tartışmasız kabul etmekle birlikte, bu temel çıkarın, sadece insan oldukları için “genel çıkar”da pay sahibi olan bütün insanların çıkarından ne şekilde farklı olduğu, hatta farklı olup olmadığı tam anlamıyla açık değildir. Evet, kapitalizmdeki sınıf sisteminin, kaçınılmaz olarak, bütün büyük toplumsal sorunların özünde yattığı ve barış, güvenlik, ölçülü bir ekonomi, sevecen bir toplum gibi insanca amaçları gerçekleştirmeye yönelik bütün çabaların önüne dikilen ana engel olduğu şeklindeki önermeden anlaşıldığı kadarıyla, kapitalist sistemi oluşturan temel sınıflar arasındaki sınıf mücadelesinin, bu amaçları gerçekleştirme mücadelesindeki belirleyici çarpışma olacağı savunuluyor. Ama yine de, Williams, sınıf mücadelesi sözünden genellikle kaçınıyor; sosyalist hareketi, “çok geniş bir alana yayılan gereksinmeleri ve çıkarları yeni bir genel çıkar tanımı çerçevesindeki bir araya getirerek ... birincil insan gereksinmelerinden yola çıkan”<span class="dipp" style="font-size:0.82em;"><a class="footnote-link" href="#footnote-225-196" id="footnote-225-196-backlink">196</a></span> bir hareket olarak yeni baştan kurmamızı ve böylece de, sosyalist tabanla ilgili anlayışımızı gözden geçirip genişletmemizi istiyor.</p>

      <p class="paragraf">Ama burada bile, Williams’ın yaklaşımı ile YHS’nin yaklaşımı arasında belirleyici bir fark vardır. Williams’ın, “yeni hareketlerde ve kampanyalarda yer alan orta sınıf ağırlıklı önderlere ya da üyelere” ve işçi sınıfı içindeki pek çok kişiyi, var olan düzene karşı direnişlerden uzak tutan baskılara değindiği doğrudur: “Kapitalist bir düzenin bütün belirleyici baskıları, kısıtlı ve çok kısa vadede uygulanır. Elde tutulması gereken bir iş, ödenmesi gereken bir borç, geçindirilmesi gereken bir aile vardır.”<span class="dipp" style="font-size:0.82em;"><a class="footnote-link" href="#footnote-225-197" id="footnote-225-197-backlink">197</a></span> Hatta, Williams şunu da kabul ediyor: Bu düzenin bir sonucu olarak “nispi toplumsal mesafe ve hareketlilik ayrıcalıklarına ya da daha uzun süreli öğrenimden bağımsız şekilde (çoğu kez kamusal olanaklarla) yararlanma ayrıcalığına sahip olmayan çalışan halkın çoğunluğu –hangi şekilde tanımlanırsa tanımlansın işçi sınıfından çok daha geniş bir kesim– kısıtlı ve kısa vadeli zorunluluklara öncelikle cevap vermek zorundadır”; oysa daha ayrıcalıklı sınıflar için elverişli bir “toplumsal mesafe, muhalefet edebilme payı” söz konusudur ve bu da onları yeni toplumsal hareketler tarafından ifade edilen evrensel “insan gereksinmeleri”ne daha açık hale getirebilir. Ama bu gözlemlerin Laclau ve Mouffe ya da Gavin Kitching gibileri rahatlatmaması için, şu noktayı vurgulamak gerekir: Williams’ın tezi, bizi, YHS’yle taban tabana zıt bir siyasal doğrultuya götürmektedir. Williams’ın belirttiğine göre, yeni toplumsal hareketler, “sert toplumsal çekirdeğe”, yani işçi sınıfına ulaşamadıkları sürece, marjinal ve etkisiz kalmaktan kurtulamayacaklardır; çünkü işçi sınıfı, toplumsal düzenin merkezinde, “belirleyici ilişkiler”inde, “yalnızca egemen kurumları ve onların gölgelerini değil (aynı zamanda) genellikle halkın çoğunluğunu da kapsayan ekonomik düzenin kaleleri”nde<span class="dipp" style="font-size:0.82em;"><a class="footnote-link" href="#footnote-225-198" id="footnote-225-198-backlink">198</a></span> yer almaktadır. “Yeni hareketlerin, bu alan”, yani ekonomi “dışında kalan hemen hemen bütün yaşam alanlarında etkin ve etkili olması anlamlıdır”<span class="dipp" style="font-size:0.82em;"><a class="footnote-link" href="#footnote-225-199" id="footnote-225-199-backlink">199</a></span> diyor Williams. Ama her önemli toplumsal sorun, eninde sonunda bu merkezi çekirdeğe dönmemizi gerektirir.</p>

      <p class="arayazi">Öyleyse, oldukça saçma olan şey, bu hareketleri, “orta sınıfa ait sorunlar” sayarak bir yana itmek ya da azımsamaktır. Bu sorunların bu şekilde nitelendirilmeleri ve yansıtmaları, bizzat toplumsal düzenin bir sonucudur. Bu sorunları, işçi sınıfının merkezi çıkarlarıyla ilişkisiz sayarak bir kenara itmek de aynı şekilde saçma olur. Bunlar, bütün somut anlamlarda, söz konusu merkezi çıkarlarla ilişkilidir. Tehlikeli sanayi işlemlerine ve çevresel hasara en çok maruz kalanlar, işçilerdir. Yeni kadın haklarına en çok gereksinme duyanlar, kadın işçilerdir. ... Bu yöresel ve belirleyici ilişkilerin biraz uzağında kalan sorunlarla ilgili nasıl bir hareket bulunursa bulunsun, merkezi bir bilincin yaratıldığı bu gündelik noktalarda ciddi ve ayrıntılı seçenekler ortaya çıkıncaya kadar, o hareketin tam anlamıyla etkili hale gelmesine olanak yoktur.<span class="dipp" style="font-size:0.9em;"><a class="footnote-link" href="#footnote-225-200" id="footnote-225-200-backlink">200</a></span></p>

      <p class="paragraf">Ve “bütün alternatif politikaların en zayıf olduğu noktalar, tarihsel bakımdan anlaşılabilir nedenlerle, tam da bu noktalar” ise, mücadele odağını, “yerel” işçi sınıfı ilgilerinin arenalarından uzakta yeniden belirlemek gerekmez; çünkü “toplumsal düzenin geleceği, bu merkezi ekonomik alanda meydana gelecek şeylerle belirlenecektir.”<span class="dipp" style="font-size:0.82em;"><a class="footnote-link" href="#footnote-225-201" id="footnote-225-201-backlink">201</a></span></p>

      <p class="paragraf">Wiliams’ın sosyalist politikayı, genel sınıfsal bakımdan yansız nitelikteki “birincil insan gereksinmeleri”yle ilişkilendirmesinde bazı belirsizlikler bulunmakla birlikte, YHS projesine taban tabana zıt düşen bir şeyleri anlattığı görülüyor: İşçi sınıfına egemen olan “yerel”, “gündelik” kaygılar, toplumsal düzenin kalbine ve “birincil insan gereksinmeleri”nin, evrensel değerlerin yazgısını belirleyecek olan koşulların kaynağına, bu gereksinmeleri ve değerleri dolaysız hedefler olarak benimseyen yeni hareketlerden daha yakındır. Belki, Williams’ın tezinde şöyle bir kabulün bulunduğunu da çıkarsayabiliriz: Daha ayrıcalıklı sınıfların yararlanabildikleri “toplumsal mesafe”den, “muhalif olabilme payı”ndan yeni toplumsal hareketlerin de yararlanabilmeleri için, ekonominin merkezi çekirdeğiyle, “belediyeci ilişkiler”iyle aralarındaki mesafeyi korumaları gerekir; bu toplumsal sorunların, kapitalist düzenin merkezinden, bu düzene karşı esaslı bir tehdit oluşturmayacak kadar uzak gibi gösterilmesi gerekir. Ekonomi “dışındaki hemen hemen bütün yaşam alanlarında” yeni hareketlerin “etkin ve hatırı sayılır” varlığını bu durum açıklayabilir. Kısacası, kapitalist düzene karşı bir tehdit oluşturmadığı sürece muhalefeti “göze alabilen” kişiler olduğu gibi, kısa vadede direnişi göze almaları o kadar kolay olmamakla birlikte, daha “yöresel” ve özel mücadeleleriyle bile, yürürlükteki düzenin “merkezi sistemi”ni, yani evrensel insan değerlerinin yazgısının belirlendiği sistemi doğrudan etkileyebilecek bir konumda bulunan kişiler de vardır.</p>

      <p class="arabaslik-sol" id="toc_marker-11-2">II</p>

      <p class="paragraf">“Birincil insan gereksinmeleri”nin ya da “evrensel değerler”in sosyalist projedeki yeri, kritik ve son derece zor bir sorundur. Sosyalist hareket, kurtuluşu sağlayacak bir proje olarak inandırıcı olmak istiyorsa, insan özgürlüğüne ve nitelikli yaşama ilişkin anlayışını genişletmek zorundadır. Ama sosyalist hedeflerin, gerçekten kurtuluşçu bir görüşte mutlaka bulunması gereken bütün insani amaçları kapsayacak şekilde açıkça ve ağırlıkla genişletilmesi bile, sosyalist tabana ya da sosyalist mücadelenin niteliğine, örgütlenme biçimlerine ve özgül ereklerine ilişkin sorunu çözmek için yeterli olamaz. Hele hele, sosyalist projeyi, sınıf olgusunun ortadan kaldırılmasına yönelik bir sınıf mücadelesi olarak gören anlayışa terk edebileceğimizi hiç ima etmez. Barış, güvenlik, demokrasi, sevecen bir toplum ve dengeli bir ekonomi gibi “insancıl” amaçları kapsayan bir sosyalizm görüşünü benimsersek; aynı zamanda da, kapitalizmdeki sınıf sisteminin ve kapitalist birikim dürtüsünün, bugün bu hedeflere ulaşılmasını güçleştiren başlıca engeller olduğunu kabul edersek, mücadelenin özgül niteliği hakkında ne gibi sonuçlar çıkarmamız gerekir?</p>

      <p class="paragraf">Birbirinden oldukça farklı iki sonuca ulaşılabilir. İnsanların, maddi olmayan, insancıl amaçlarının önüne dikilen asıl engelin kapitalizm ve onun sınıfsal sistemi olduğunun kavramaları sağlanabilirse, sınıfları ortadan kaldırma hedefinin, işçi sınıfının özgül hedefi olduğu kadar herkesin de hedefi olabileceği söylenebilir. Başka bir deyişle, şöyle bir sonuca ulaşılabilir: Sınıfların ortadan kaldırılması, işçi sınıfına ait “maddi” ya da “ekonomik” çıkarların dolaysız ve özgül ereği olsa bile, aynı ölçüde, başka bakımlardan diğer toplumsal grupların da çıkarınadır; işçi sınıfına ait maddi çıkarların özgül niteliği, sınıfsal sömürünün ortadan kaldırılması mücadelesinde o sınıfa ayrıcalıklı bir rol kazandırmaz. Buna karşılık, şöyle bir görüş de savunulabilir: Sınıfların ortadan kaldırılması sosyalist projenin özüyse, sosyalizm, nihai hedef olarak daha geniş insani amaçları, gerçekleştirmeyi öngörse bile, işçi sınıfı için, yani sınıfsal sömürünün doğrudan hedefleri olan, kolektif kimliği doğrudan doğruya bu sınıfsal sistemden kaynaklanan, örgütlenmesi ve stratejik konumu bu sistemle belirlenen, kolektif eylemleri, özelci ve dar kapsamlı olduğu zaman bile, mutlaka ilgili hedefe yönelen insanlar için olduğu kadar diğer toplumsal grupların ortak hedefi haline gelemez. Bu son görüş daha akla yatkın görünüyorsa da sosyalist hareket diğer kitlelerden yararlanabilir ve diğer toplumsal hareketlerle bağ kurabilir; ama yine de bu hareket, sınıfsal çıkarlara hizmet etmeye ve işçi sınıfının sınıfsal birliğini sağlamaya stratejik öncelik vermek zorunda olan bir sınıf mücadelesi aracı olarak kavranmalı ve öyle örgütlenmelidir.</p>

      <p class="paragraf">Burada, sınıfa bağlı maddi çıkarları bırakıp evrensel “insani” amaçlara yönelme eğilimini benimseyen YHS projesinin karşılaştığı güçlüklerle karşılaşıyoruz. Elbette, bu “insani” amaçlar, kurtuluş mücadelesinin nihai hedefi olmalıdır ve elbette –işçi sınıfı çıkarlarının sağlanması şöyle dursun–, sınıfların ortadan kaldırılması bile, bir anlamda, ara hedef olarak belki bir amaç olmaktan çok bir araç olarak görülmelidir. Ama YHS’nin pratikte getirdiği öneri, bu nihai “insani” hedeflerin, şimdiden bir siyasal hareketin dolaysız hedefleri olabileceğidir (bunları gerçekleştirmek ne kadar uzun sürerse sürsün). Bundan çıkan anlama göre, bu amaçlar, etkili bir kolektif öznenin örgütlenmesine temel olabilecek ortak çıkarları oluşturmakla kalmaz, aynı zamanda da bu kolektif özne kapitalist sistemin temellerine karşı yönlendirilebilir. Bunu savunmak, şu iki şeyden birisini söylemek demektir: 1) Gerek üretim ve sömürü ilişkileri, belki de hiçbir zaman tarihsel süreçlerin belirlenmesinde olduğu için, sınıfların varlığının hiçbir engel oluşturmaması anlamında, bu hedeflerin başarılması için gerekli maddi ve toplumsal koşullar (daha önce hiç görülmemiş bir şekilde) bugün vardır. Böyle bir durumda yapılması gereken tek şey, bu “insani” amaçları başarmak için gerekli araçları yerli yerine oturtmaktır. Ya da 2) bu insani çıkarlara –barışa, güvenliğe, çevreye, nitelikli yaşama– yönelik tehdit daha öncekilere oranla öylesine büyüktür ki, bunların korunmasından sağlanacak çıkar, daha önce hiç görülmemiş şekilde ve ölçüde, bütün diğer toplumsal çıkarların ve bütün diğer tarihsel belirleyicilerin önüne geçer; yürürlükteki düzenin toplumsal ve maddi koşullarını dönüşüme uğratabilecek bir gücü yaratmaya yeterli hale gelir.</p>

      <p class="paragraf">“Özerk” bir sosyalist politikayı en ateşli şekilde savunanların, bu iki önermenin ilkine inanmaları gerektiği düşünülebilir; çünkü onlar, özlenen hedeflere ulaşmak için yalnızca “söylem”in yeterli olduğu kanısını taşıyormuş gibi görünüyorlar. Gelgelelim bu, ciddiye alınması gereken bir tutum değildir; çünkü tarihsel süreçlerin belirlenmesinde üretim ilişkilerinin ve sınıfın önemli olmadığını kanıtlamak için tarihi büyük ölçüde yeni baştan yazmak gerekir. Ya da en azından, kapitalizmi tamamen yeni baştan, tarihteki üretim tarzları arasında sadece kapitalizmin, üretim ilişkilerini ve sınıfı başka tarihsel belirleyicilere bağımlı hale getirdiğini kanıtlamak gerekir (yoksa ileri kapitalist toplumlarda, sınıfların herhangi bir önemli anlamda artık var olmadıklarını göstermek gerekir mi desek?)</p>

      <p class="paragraf">Bu tezin, gerçekten belli bir güncellik kazanmış olan biraz zayıf bir biçimi daha vardır: “Refah devleti kapitalizmi”, kapitalist sistemin niteliğini öyle köklü şekilde değiştirmiştir ki, sınıf politikasının özünü oluşturan eski sorunlar artık çözülmüş bulunmaktadır. Bugün bazı ileri kapitalist ülkelerde refah devletinin gitgide etkisizleştirildiğine ve ileri kapitalist devletlerin politikasında sınıfsal sorunların ağırlığını koruduğuna –aslında, ağırlığına– değinilmese bile, bizzat “refah devleti”nin yarattığı birçok yeni sınıfsal sorun ve işçi sınıfına dayatılan birçok yeni yük dikkate alınınca, refah kapitalizmi sınıfsal güçlerin niteliğini ve “sınıf politikasının ölçütleri”ni ne denli değiştirmiş olursa olsun, bu argümanı ciddiye almak da, neredeyse daha güçlü olan çeşidini ciddiye almak kadar zordur. Yakın zamanlarda Göran Therborn’un belirttiği gibi, “Her şeyden önce, refah devleti kapitalizminin yine de kapitalizm olduğu asla unutulmamalıdır. Kapitalist politikanın klasik sorunları olduğu gibi durmakla kalmıyor; aynı zamanda da yaşanan ekonomik kriz, refah devleti kapitalizminin kazanımlarına –tam istihdam ve sosyal güvenlik, erkekler ile kadınlar arasında daha fazla eşitlik– bir tehditmiş gibi görünüyor ve bunları merkezi siyasal sorunlar haline getiriyor. En gelişmiş refah devletinin dahi, görüşte bile olsa, işçi sınıfı mücadelesinin temel hedeflerini ortadan kaldırdığını ileri sürmek, vahim bir hata olacaktır”.<span class="dipp" style="font-size:0.82em;"><a class="footnote-link" href="#footnote-225-202" id="footnote-225-202-backlink">202</a></span> Bu sorunlardan bazılarının (geçici olarak?) çözülmesi, solun siyasal alanını görünüşte daralttığı ve geleneksel kitlelerinin bazı kesimlerini etkisizleştirdiği kadar, yeni –ve henüz militanlaşmış– sınıfsal güçlerin yanı sıra yeni, sınıfsal sorunlar da ortaya çıkmıştır. Bu nedenle, modern kapitalizme özgü koşulların, sınıfsal politikanın dayanaklarını yok ettiğini ya da siyasal bir güç olarak sınıfı gereksiz veya olanak dışı kıldığını öne sürmek için hiçbir inandırıcı kanıt yoktur.</p>

      <p class="paragraf">İkinci argüman –yani, temel insan çıkarları karşısındaki tehdidin, bugün, diğer toplumsal belirlenimleri geri planda bırakacak kadar büyük olduğu şeklindeki argüman– nükleer yok oluş ve çevresel yıkım tehlikelerinin, yalnızca insancıl ereklerin gerçekleştirilmesini değil, bizzat insanlığın var oluşunu da tehdit ettiği ve bu tehditlerin, bu kadar korkunç olmayan başka kaygılarla harekete geçirilmeyen insanlar arasında bile geniş halk hareketlerine yol açtığı bir zamanda az çok geçerlilik taşımaktadır. Bu hareketlerin ahlaksal gücünden kuşku duyulamaz; ama esaslı bir toplumsal değişikliğin, kapitalizmden sosyalizme geçişin öznesi haline dönüşmeye karşı onları dirençli kılan da, yine bir anlamda onlara bu belirli gücü kazandıran niteliklerden başkası değildir. Bu hareketler, sınıfsal çıkar ayrılıklarını yok eden yeni bir antikapitalist çıkarın yönlendirdiği yeni bir kolektif kimliği, yeni bir toplumsal gücü yansıtmadıkları gibi, böyle bir şey yaratma amacı da gütmezler. Bunlar kapitalist düzen ile barış ve yaşamın devamına yönelik tehditler arasında var olan bağıntılara dayanılarak oluşturulmazlar. Tam tersine, bunların birliği ve halk desteği, barış ya da çevre sorunlarının, yürürlükteki toplumsal düzenden ve o düzeni oluşturan çatışmalı toplumsal çıkarlardan <span class="char-style-override-6">soyutlanmasına</span> bağlıdır. İnsanların, sadece insan oldukları için paylaştıkları genel çıkarlar, var olan toplumsal düzenin ve sınıfsal ilişkilerin dönüştürülmesini gerektiren şeyler olarak görülmekten çok, o toplumsal düzene ve o düzenin sınıflar sistemine ait olmaları nedeniyle insanların paylaştıkları çeşitli özel çıkarlardan <span class="char-style-override-6">kopuk</span> şeyler olarak görülmelidir. Başka bir deyişle, bu tür hareketler, kapitalist düzeni ve o düzenin sınıfsal sistemini belirli şekilde ima etmekten kaçınabilmelerine güvenme eğilimi taşımışlardır.</p>

      <p class="paragraf">Toplumsal koşullardan ve maddi çıkarlardan az çok “özerk” olacak şekilde tasarlanmış siyasal programların kaynağı, gerçekte burasıdır; ama bu programları, sosyalist değişim programları halinde gelişmeye karşı dirençli kılan da, kesinlikle onların bu özerkliğidir. Aslına bakılırsa, YHS formülünün yetersizliği, belki de hiçbir yerde burada olduğu kadar apaçık belli değildir. Böyle bir “halk” hareketinin sosyalist bir güce dönüştürülebilmesinin somut şekillerini hayal etmeye çalışmak yeterlidir. Mevcut sınıf ve sınıfsal çıkar koşullarından kendini soyutlamayı, var olan toplumsal ilişkiler ve tahakküm yapısına karşı esaslı bir meydan okuyuştan bile bile uzak durmayı asıl eylem ilkesi yapan bir hareketin, o sınıfsal koşullarını ve o egemenlik yapısını hedef alacak istikrarlı bir kolektif güce dönüşebilmesini sağlayacak süreci tam olarak nasıl tasavvur etmemiz gerekir? Elbette, bizzat bu hareket, sınıf mücadelesi zemini haline gelmedikçe. Gerçekte, bu tür hareketlerin, amaçlarını maddi çıkarlardan ve sınıf çatışmasından soyutlamaya böylesine büyük ağırlık vermek zorunda olmaları, siyasal güçlerin şekillenmesi bakımından maddi çıkarların ve sınıf çatışmasının taşıdığı önem hakkında bize pek çok şey anlatmaktadır; çünkü bu sorunların su yüzüne çıkmasına izin verildiği an, bu halk hareketlerinin kimliği ve birliği de parçalanır. Başka bir deyişle bu hareketlerin önünde iki yol vardır: Ya hatırı sayılır bir muhalif güç olma yeteneğinden kaçınarak “halkçı” kimliklerini ve birliklerini koruyacaklardır; ya da halka dayanan güçlerini sınıf politikasının hizmetine koşarak, kendi özgül hedeflerini gerçekleştirmekte bile, çok daha etkili hale geleceklerdir.</p>

      <p class="paragraf">Bu kısıtlamalar, “birincil insan gereksinmelerinden”, yani maddi çıkarların ve sınıfın üstündeki evrensel insancıl amaçlardan “yola çıkan” bir sosyalist harekete ilişkin her anlayış için geçerlidir: Böyle bir anlayışla kast edilen şey sınıf mücadelesi ve sınıfların ortadan kaldırılması aracılığıyla insanın kurtuluşuna ve evrensel insancıl amaçların gerçekleştirilmesine yönelik bir hareket değil de, sadece “özerk” bir evrenselci “söylem”i kullanarak dönüştürücü” bir kolektif özne yaşatma umuduyla sınıfsal çıkarların ve sınıf mücadelesinin <span class="char-style-override-6">çevresinden dolaşmaya</span> çalışan bir hareket ise. Bu anlamdaki “birincil insan gereksinmeleri” çevresinde bir siyasal hareket örgütlemenin anlamı ne olabilir ki?</p>

      <p class="paragraf">Yine, kendimize şu soruyu sorarak sorunu daha iyi açıklayabiliriz: Bu şekilde kavranan bir sosyalist harekette, niçin kapitalistler de, en az başka insanlar kadar, kolektif devrimci öznenin bir parçası olmasınlar? Onlar da başka herkes gibi, aynı <span class="char-style-override-6">insani</span> çıkarlara sahip “halk unsurları” olduklarına göre, sosyalist söylemin onları da kapsamasını önleyen nedir? Ama kapitalizmin insan çıkarlarına aykırı olduğunu ve bu nedenle de kapitalistlerin, sosyalizmin doğal unsurları arasında yer alamayacaklarını kabul ediyorsak, kapitalist üretim ilişkilerinin sosyalist mücadelenin dolaysız hedefi olduklarını, insani amaçları başarmak için hedef alınması gereken iktidar yapısını oluşturduklarını ve ayrıca insanların, ya da en azından bazı insanların (sadece kapitalistlerin ve belki “geleneksel” işçi sınıfının?) sınıfsal çıkarlarını “insani” çıkarlarından üstün tuttuklarını da kabul ediyoruz demektir. Eğer durum böyleyse, “birincil insan gereksinmeleri”ni esas alan bir siyasal hareketi, hangi özgül koşullar altında örgütleyebiliriz? Gerçekten, örneğin, şöyle bir şey mi söylemek istiyoruz: Bazı insanlar –aslında bütün sınıflar, özellikle de kapitalizmin başlıca antagonist sınıfları– maddi koşulları nedeniyle sınıfsal çıkarlarını insani amaçlardan üstün tutmak zorunda oldukları halde, bu şekilde bir zorunluluğu bulunmayan toplumsal grupların oluşturduğu geniş bir orta kesim vardır ve sosyalizm mücadelesini yürütecek olanlar onlardır? Öyleyse –ve her şeyden önce– <span class="char-style-override-6">nasıl</span>? Bu “özerk” kitle, kapitalist iktidarın yoğunlaştığı noktalara karşı, hangi stratejik konumdan ve hangi kolektif güçle taarruza geçecektir? Dahası kimliğini ve birliğini hangi araçlarla koruyacaktır?</p>

      <p class="paragraf">Burada söylenenlerin hiçbirisi, fedakârlık, başkalarının duygularını paylaşma ya da “genel çıkar”ı kendi çıkarından üstün tutmanın insanları harekete geçiremeyeceği ya da bu güdülerin sosyalist projede hiç rol oynamadığı anlamında yorumlanmamalıdır. Ama dönüştürücü bir mücadele, bu ilkelerle örgütlenemez; hele hele, uzlaşmaz çıkar karşıtlıklarına sahip sınıfların oluşturduğu ve bundan kaynaklanan bir iktidar düzenlemesinin geçerli olduğu bir toplumda bu hiç mümkün değildir.</p>

      <p class="paragraf">Sosyalizmi, gerekli “entelektüel derinlik <span class="char-style-override-6">(sophistication)”</span> düzeyine ulaşmış aklı olan her varlığın benimseyeceği salt “rasyonel” bir hedef olarak kavramamızın da bir yararı olamaz. Elbette bazı sosyalist eğilimlerdeki antientelektüelizm aptalca ve tehlikelidir; elbette, etkili bir sosyalist hareketin, eğitime gereksinimi vardır. Ama salt eğitimde ya da “akılcılık”ta, sosyalizme ya da demokrasiye katkıda bulunan bir şey yoktur. “Entelektüel derinleşme” ile sömürücü ve baskıcı toplumsal ilişkilere bağlılık arasında hiçbir uyuşmazlığın bulunmadığını gösteren pek çok tarihsel kanıt vardır. Bu tür toplumsal ilişkilerle temelden ve indirgenemez şekilde uyuşmaz olan şey, sömürülen sınıfların çıkarlarıdır; “akıl”, sosyalizmin hizmetindeki bir güç olacaksa, “entelektüel derinleşme”nin işte bu toplumsal ilkeye koşulması gerekir.</p>

      <p class="paragraf">Bununla birlikte, işçi sınıfı çıkarlarının gözetilmesi hâlâ sosyalizmin vazgeçilmez aracıysa, “evrensel insan değerleri”nin uygulanabilir bir siyasal programa dönüştürebilmesinin hâlâ tek biçimiyse, o çıkarları o evrensel hedeflerle açık açık ilişkilendirme gereği orta yerde durmaktadır. Sınıf mücadelesinin sosyalizme yönelik bir mücadele olarak rotasını koruması için, sosyalizmin içerdiği demokratik güdü, insanın kurtuluşuna ve nitelikli yaşama olan bağlılığı her zaman açıkça göz önünde bulundurulmalıdır. Öyleyse “evrensel insan değerleri”nin dili, önemli bir anlamda, işçi sınıfı bilincini sosyalist bilince çevirme dilidir. Ayrıca bu dil, sermaye tarafından sömürülmekle sermayeye hizmet etmekten sağladıkları yararlar arasında kararsız kalabilen “ara gruplar” denilen gruplara sosyalizmin sunduğu daha nitelikli yaşam olanağını en etkili şekilde ifade eden hitap dili de olabilir. Yeni “hakiki” sosyalizmin yanlışı, işçi sınıfının maddi çıkarları ve sosyalizmin nihai hedefleri arasında ideolojik aracıların bulunması gerektiğine inanması değil, daha çok, böyle bir aracılığa duyulan gereksinmeyi, işçi sınıfı çıkarları ile toplumsal hedefler arasında hiçbir organik ya da “ayrıcalıklı” bağlantının bulunmadığı şeklinde yorumlamasıdır.</p>

      <p class="paragraf">Sosyalizm –ya da sömürüden kurtulmuş olma, demokratik denetim, barış, güvenlik ve onurlu, nitelikli bir yaşam– insan olmaları nedeniyle bütün insanların çıkarına olduğu için, bütün insanların ikna yoluyla sosyalizm saflarına kazanılma şanslarının eşit olduğunu savunabiliriz; ya da, temelde ve uzun erimde bütün insanlar böyle bir çıkara sahip olsalar bile, bunun gerçekleştirilmesine karşı büyük bir engel oluşturan daha dolaysız çıkar ve iktidar yapılarının bulunduğunu kabul etmemiz gerekir. İkinci seçenek benimsenirse, o zaman sosyalizm, her şeyden önce, salt soyut bir ahlaksal değer olarak değil, kapitalist çıkar ve iktidar yapısına karşı toplumsal güçleri en dolaysız şekilde harekete geçiren somut bir siyasal hedef olarak kavranmalıdır. Sosyalizm, ancak işçi sınıfının çıkarlarını ve mücadelesini temsil ettiği ölçüde, saptanabilir hedefleri ve özneleri olan –ama aynı zamanda da “genel çıkar” ile “bağlantılı” kurabilen– böyle somut bir proje şeklini alır.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-190-backlink" id="footnote-225-190">190</a> Raymond Williams, <span class="char-style-override-6">Towards 2000,</span> Londra 1983, sf. 102-127.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-191-backlink" id="footnote-225-191">191</a> Agy, sf. <span>162.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-192-backlink" id="footnote-225-192">192</a> Agy, sf. 162-3.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-193-backlink" id="footnote-225-193">193</a> Agy, sf. 163.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-194-backlink" id="footnote-225-194">194</a> Agy, sf. 172.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-195-backlink" id="footnote-225-195">195</a> Agy, sf. 172-3.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-196-backlink" id="footnote-225-196">196</a> Agy, sf. 173-4.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-197-backlink" id="footnote-225-197">197</a> Agy, sf. 254.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-198-backlink" id="footnote-225-198">198</a> Agy, sf. 254.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-199-backlink" id="footnote-225-199">199</a> Agy, sf. 253.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-200-backlink" id="footnote-225-200">200</a> Agy, sf. 255.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-201-backlink" id="footnote-225-201">201</a> Agy, sf. 260.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-202-backlink" id="footnote-225-202">202</a> Göran Therborn, “The Prospects of Labour and the Transformation of Advanced Capitalism”, <span class="char-style-override-6">New Left Review</span> 145, Mayıs-Haziran 1984, sf. 29-30.</p>
        </div>
      </div>
    </div>
  </div>
</body>
</html>
