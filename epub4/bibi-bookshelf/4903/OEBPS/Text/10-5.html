<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>10-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x10-5.html" xml:lang="tr-TR">
    <div class="Basic-Text-Frame">
      <p class="anabaslik">6</p>

      <p class="c"><img alt="ciz.png" class="image" height="8" src="../Images/ciz_fmt5.jpeg" width="211" /></p>

      <p class="arabaslik-orta" id="toc_marker-6">POLİTİKA VE SINIF</p>

      <p class="resim"><img alt="ss.png" class="image" height="25" src="../Images/ss_fmt6.jpeg" width="45" /></p>

      <p class="paragraf">Sosyalist proje, inandırıcı şekilde yeniden tanımlanacaksa, bu projenin hedefleriyle, yönlendirici ilkeleriyle ve kuruluşlarıyla ilgili olan bazı geniş kapsamlı soruların yanıtlanması gerekir. Bu proje konusundaki Marksist anlayış –sınıf mücadelesi yoluyla sınıfın ortadan kaldırılması ve işçi sınıfının kendi kurtuluşunu sağlaması–, sosyalist hedeflerin tarihsel harekete ve toplumsal sürece ilişkin bir kuram üzerine temellendirildiği sistematik ve tutarlı bir yorum getiriyordu. Bu yorumda, tarihsel süreçler ve siyasal hedefler organik bir birlik oluşturmuştu; ama bu birlik, sosyalizmin, tahmin edilebilir bir tarihsel evrimin kaçınılmaz sonucu olarak görülmesi anlamında bir birlik değil, sosyalizm hedeflerinin, var olan toplumsal güçlerden, çıkarlardan ve mücadelelerden doğan gerçek tarihsel olanaklar olarak görülmesi anlamında bir birlikti. Toplumsal üretim ilişkileri ve sınıf mücadelesi, bugüne kadarki tarihsel hareketin temel ilkeleriyseler, sosyalizm artık tarihsel gündemde yerini almıştı; çünkü tarihte ilk kez, yalnızca insanın kurtuluşunu mümkün kılabilecek üretici güçler değil, daha önemlisi, sınıfsız bir toplum olanağını gerçekten bağrında taşıyan bir sınıf da artık somut olarak vardı: Sınıf olgusunu bütünüyle ortadan kaldırmaksızın kendi sınıfsal çıkarlarına tam olarak hizmet etmesine olanak bulunmayan, korumak zorunda olduğu mülkiyeti ya da sömürücü güçleri olmayan bir sınıf; özgül çıkarları nedeniyle sınıfsal sömürüyü kaldırması gereken sömürülen bir sınıf; kendi özgül koşulları sayesinde bu projeyi uygulanabilir kılan kolektif eylem için gerekli kolektif güce ve yeteneğe sahip olan bir sınıf. Bu özgül sınıfsal çıkar ve bu özgül yetenek aracılığıyla, insanlığın sınıfsal sömürüden evrensel kurtuluşu (<span class="char-style-override-6">emancipation</span>) –başka zamanlarda ve başka yerlerde, asla soyut bir ütopyadan öteye geçemeyen bu amaç– somut ve hemen uygulanabilecek bir siyasal programa çevrilebilirdi.</p>

      <p class="paragraf">Amaçlar, araçlar, toplumsal süreçler ve tarihsel olanaklarla ilgili olarak aynı ölçüde tutarlı ve organik bir anlayış geliştirilmeksizin sosyalist proje üzerinde yapılacak hiçbir revizyon, aynı etkiye sahip olamaz. Politikanın özerkliğine dayalı bir sosyalist proje, seçenek değildir. Böyle bir şey, yanıt değil, kestirip atmadır. Sonuç olarak, bu sadece, her şeyin mümkün olduğu –ya da aynı şekilde, hiçbir şeyin mümkün olmadığı– anlamına gelir.</p>

      <p class="paragraf">Sorular şu şekilde ortaya konulabilir: Hedef sınıfların ortadan kaldırılması değilse, başka ne olabilir? İtici güç sınıfsal çıkar değilse, başka ne olabilir? Sınıfsal kimlik ve bütünleşme yoksa, başka hangi kolektif kimlik ya da birlik ilkesi vardır? Programa ilişkin bu soruların altında, daha temel tarihsel sorular yatmaktadır: Toplumsal ve siyasal iktidarın özünde yatan, sınıfsal ilişkiler değilse, başka hangi egemenlik yapısıdır? Daha da esaslı bir soru: İnsanların toplumsal örgütlenmesinin ve tarihsel sürecin temelinde yatan, üretim ve sömürü ilişkileri değilse, hangi toplumsal ilişkilerdir? Bu işin “sonu”, yaşamı sürdürmek için gerekli maddi koşullar değilse, nedir?</p>

      <p class="paragraf">Sosyalizmin hedefi, sınıfların ortadan <span class="char-style-override-6">kaldırılması</span> ise, bu kimin için, sadece soyut bir iyilik değil gerçek bir hedef olabilir, kimin yaşam durumu üzerine temellenmiş bir hedef olabilir? Kapitalist sömürünün ortadan kaldırılmasında “çıkarı” olanlar, doğrudan doğruya kapitalist sömürüye uğrayanlar değilse, kimler olabilir? Bunu başarmak için gerekli toplumsal yeteneğe sahip olanlar, stratejik bakımdan kapitalist üretimin ve sömürünün kalbinde bulunanlar değilse, kimler olabilir? Sosyalizm mücadelesinde kollektif bir aktör (agent) oluşturabilecek olanlar kimlerdir? Francis Mulhern, konuyu çarpıcı bir anlatımla ortaya koymuştur:</p>

      <p class="arayazi para-style-override-18">Marksistlerin savuna geldiklerine göre, işçi sınıfı devrimcidir, çünkü kapitalist üretim tarzı içinde sömürülen kolektif üretici olarak, tarihsel süreçte oluşmuş bir niteliğe sahiptir. Sömürülen sınıf olarak, gereksinmelerini genellikle ve sürekli şekilde karşılayamayan sermayeyle sistematik bir çarpışmaya tutuşmuştur. Ana üretici sınıf olarak, kendi amaçlarını güderken, kapitalizmin ekonomik aygıtını durdurma –belirli sınırlar içinde yeniden yönlendirme– gücüne sahiptir. Ve kolektif üretici olarak, yeni, sömürücü olmayan bir üretim tarzı kurması için gerekli nesnel yeteneğe sahiptir. Çıkar, güç ve yaratıcı yetenekten oluşan bu bileşim, işçi sınıfını, kapitalist toplumdaki bütün öteki toplumsal ya da siyasal güçlerden ayırır ve sosyalizmin vazgeçilmez temsilcisi olarak belirler. Bu önermeyi doğrulamak, sosyalizmin garantilendiğini –garantilenmemiştir– ya da işçi hareketinin tek başına bunu başarabileceğini iddia etmek anlamına gelmez. Söylenmesi gereken şey, “başlıca olumlu kaynağımız”ın, asla, örgütlenmiş işçi sınıfından başkası olamayacağı ve işçi sınıfı kendini yenileyip geliştiremezse, dışarıdan yapılacak hiçbir müdahalenin bunu sağlayamayacağıdır. Herhangi bir korkunç tarihsel olayda bu kaynak dağıtılacak ya da etkisizleştirilecek olsa, o zaman gerçekten de sosyalizm, en coşkulu ve savaşkan toplumsal hareketin bile erişemeyeceği sekter bir ütopyaya indirgenmiş olacaktır.</p>

      <p class="arayazi para-style-override-17">... Yaratıcılık, bir başarı değil, bir potansiyeldir -çok doğru. Ama potansiyeli belirleyen, işçi hareketindeki moral ve siyasal değişmeler değildir. Genişletilmiş yeniden üretim süreçleri nedeniyle, yapısal olarak kolektif bir ekonomik toplumsal düzeni, bu arada da ister istemez, gerçek bir “genel çıkar”ın koşullarını ve aktörlerini ortaya çıkaran kapitalizmin olağan çelişkileri, bu potansiyeli besler.<span class="dipp" style="font-size:0.9em;"><a class="footnote-link" href="#footnote-225-104" id="footnote-225-104-backlink">104</a></span></p>

      <p class="paragraf">Maddi koşulların doğrudan doğruya ya da zorunlu olarak siyasal ittifaklara dönüşmesinin söz konusu olmadığı yolundaki apaçık önerme, bu temel sorunlara çözüm getirmek şöyle dursun, değinmiyor bile. Maddi çıkarların, ideolojik ve siyasal olarak tanımlanıp ifade edilmelerinden ayrı ya da öncelikli olarak var olamayacakları yolundaki daha muğlak önerme ise bu temel sorunlarla yüz yüze gelmekten daha da uzaktır. “Sınıfa yapılan atıf”la “siyasal angajmanlar” arasında hiçbir tekabüliyetin bulunmadığını, hatta siyasal angajmanlardan <span class="char-style-override-6">ayrı olarak</span> hiçbir sınıfsal çıkarın var olmadığını, seçim yarışmalarında siyasal partilerin karşılaştıkları yazgının kanıtladığı yolundaki varsayım ise bunlara hiç mi hiç çözüm getirmiyor. Ama yine de, sosyalist projenin temelleriyle ilgili büyük sorunlara yanıt olarak YHS’nin önerip önereceği tek şey, gerçekte, birbiriyle kaynaşıp birbirini karıştırma eğilimi gösteren bu tip önermelerdir.</p>

      <p class="paragraf">Bu önermelere biraz daha yakından bakalım. Laclau ve Mouffe ile Hindess ve Hirst tarafından formüle edildiği gibi, sınıfsal çıkarların, siyasal olarak ifade edilmelerinden ya da “söylemsel kuruluşu”ndan önce var olmadıkları yolundaki anlayışla daha önce karşılaşmıştık. Aynı ilke, Gareth Stedman Jones tarafından da öne sürülüyor. Jones, toplumsal koşullarla siyasal güçler arasındaki ilişkiler konusunda kendisinin reddettiği Marksist anlayışı şöyle özetliyor: “Üstü örtülü olarak benimsenen varsayıma göre, sivil toplum, çatışan toplumsal grupların ya da sınıfların oluşturduğu bir alandır ve bu grupların ya da sınıfların karşıt çıkarları, siyasal arenada akılcı ifadesini bulacaktır.”<span class="dipp" style="font-size:0.82em;"><a class="footnote-link" href="#footnote-225-105" id="footnote-225-105-backlink">105</a></span> Jones’un verdiği yanıt şudur: “Çıkarın esas ve maddi bir ifadesine ulaşmak için siyasal dili deşifre ... edemeyiz; çünkü her şeyden önce, çıkarı kavrayan ve tanımlayan şey, siyasal dilin söylemsel yapısıdır.”<span class="dipp" style="font-size:0.82em;"><a class="footnote-link" href="#footnote-225-106" id="footnote-225-106-backlink">106</a></span></p>

      <p class="paragraf">Şimdi bu önermelerin ne anlama geldiğini görelim. Bir an için kabul edelim ki, mülkü ya da üretim araçları üzerinde mülkiyet hakkı bulunmayan bir sınıf var ve bu sınıf, ücret vb için emeğini satmak zorunda; öte yandan, bu sınıfın artıemeğine el koyan başka bir sınıf daha var; ne Stedman Jones ne de Laclau ve Mouffe, hatta ne de Paul Hirst (?) henüz bunu yadsıyacak kadar ileri gitmemişlerdir. Varsayım olarak, bu ilişkinin ister istemez –değişen derecelerde olsa bile– bir çatışma ilişkisi olduğunu ya da en azından, bu ilişkinin özünde indirgenemez bir karşıtlığın yattığını, çünkü sınıflardan birisinin diğer sınıfın emeğinden elde ettiği değeri azamileştirmeye yönelik çabalarının, ücretlerle, çalışma koşullarıyla, güvenlikle, iş sürecinin ve diğer etkinliklerin denetimiyle ve kişisel gelişme olanaklarıyla ilişkili olan çeşitli şekillerde bu ikinci sınıf için nispeten bir dezavantaj olacağını da kabul edebiliriz. Bu çatışma ve sömürü ilişkisi “ekonomik” bir olguysa, bu ilişkinin politika açısından doğuracağı sonuçlar hakkında neler söyleyebiliriz?</p>

      <p class="paragraf">Her şeyden önce, bu çatışmaların, ekonomik düzlemden parti siyaset düzlemine doğru pratik olarak aktarıldığını öne süremeyeceğimiz besbellidir. Sözgelimi, Muhafazakâr Parti ile İşçi Partisi arasındaki muhalefet, kapitalist patronlarla onların ücretli çalışanları arasındaki çatışmaları bire bir yansıtmaz; ne bu iki olgudaki personel özdeştir ne de her bir partinin siyasal programı, “ekonomik” çatışmadaki öteki tarafı dışlayacak şekilde ya da o taraf pahasına kendi tarafının gereksinmeleriyle ve amaçlarıyla tam olarak çakışır. Bu önerme, neredeyse söz edilmeye değmeyecek kadar önemsizdir; ama YHS’nin temel kuramsal öğretisinin, sonuç olarak, bunu aşan bir anlam taşıdığı hiç de açık değildir.</p>

      <p class="paragraf">Konuyu biraz daha ileri götürelim. Kişilerin parti-politika seçimlerinin, “ekonomik” alandaki aktörler olarak onların gereksinmeleriyle ve amaçlarıyla her zaman bağlantılı olmayan çeşitli nedenlere dayandığı da apaçık bir gerçektir, bu durumun başlıca nedeni, bu amaçlara ve gereksinmelere denk düşen açık seçik bir siyasal seçeneğin insanlara pek seyrek sunulmasıdır. İnsanların, erkekler ve kadınlar olarak, ırksal ya da etnik grupların üyeleri olarak, bir yörenin sakinleri olarak vb, parti-politika seçimlerine yansıyan, sınıftan başka kolektif kimliklere katıldıkları da doğrudur. İnsanların, “ekonomik” aktörler olarak sahip oldukları gereksinmelerle ve amaçlarla doğrudan doğruya ilişkilendirilebilen gerekçelerle seçim yapmaya niyetlendikleri zaman bile, böyle bir bağlantılılığın neler getirebileceği, eldeki seçeneklerden hangilerinin o gereksinmelere ve amaçlara en iyi yanıt verebileceği konusunda değişik algılara sahip olabilecekleri de aynı ölçüde açıktır. İnsanların, gereksinmelerine ve amaçlarına en uygun seçenek konusundaki algılarında yanılabilmeleri de pekâlâ mümkündür. Son olarak, eldeki siyasal seçenekler, ister istemez, tarihsel olgulardır; hiçbir zaman yürürlükteki toplumsal koşullardan eksiksiz ve tam gelişmiş halde doğmazlar, tarihsel miraslar üzerine kurulurlar ve tarihsel dillerle ifade edilirler. Aynı şekilde, siyasal seçimler yapan insanlar, birer boş beyaz kâğıt, birer boş kap değil, etkin birer tarihsel varlıktırlar; tarihsel olarak belirlenmiş dillere ve beklentilere sahiptirler. Bu nedenle, siyasal seçimler, “ekonomik” amaçları çatışmaları yansıttığı zaman bile, siyasal tercihlerin alacağı özgül biçimin, “ekonomik” alanın yapısına bakılarak tahmin edilemeyeceği apaçık bir gerçektir.</p>

      <p class="paragraf">Bütün bu anlamlarda, ekonomi ve politikanın tekabüliyetsizliği, aşağı yukarı tartışmasızdır. Ve başlı başına bu önermeler, sosyalist projeye ilişkin Marksist anlayış açısından herhangi bir esaslı sonuç doğuracak nitelikte değildir. Ama YHS’nin anladığı şekliyle tekabüliyetsizlik ilkesinin beraberinde getirdiği bazı başka esaslı önermeler vardır ki, bunlar, şimdi ana çizgileriyle belirttiğimiz önermelerden çıkarılamazlar ve hiç de onlar kadar apaçık değillerdir.</p>

      <p class="paragraf">Devasa bir kavramsal sıçrama, yeni sosyalist projenin temel özelliğidir. Sözgelimi, Stedman Jones, Mouffe ve Hirst’ün formülasyonlarında gördüğümüz gibi, tekabüliyetsizlik ilkesinin belirleyici noktası, sınıfsal çıkarların, ideolojik ya da siyasal olarak ifade edilmelerinden ayrı ya da öncelikli olarak var olmalarının söz konusu olmadığıdır. Bunun anlamı tam olarak nedir? Belki bunun anlamı sadece, maddi çıkarların, özgül ideolojik ve siyasal biçimler haricinde birer hedef olarak var olmadıkları ya da maddi çıkarların siyasal güçler haline gelebilmeleri için önce belirli şekillerde algılanmaları ve anlaşılmaları gerektiğidir. YHS’nin siyasal <span class="char-style-override-6">hedefler</span> ile <span class="char-style-override-6">çıkarlar</span>ı sürekli olarak birbirine karıştıran bir görüntü sergilediği doğrudur; ama bu akımın temsilcileri, açıkça daha fazla bir şeyleri amaçlıyorlar. Maddi çıkarların bağımsız varlığa sahip olmadığını, ideoloji ve politika tarafından oluşturulduğunu söylüyorlar veya belki de öyle demeye getiriyorlar; pratikte ise bunun anlamı, maddi çıkarların kesinlikle <span class="char-style-override-6">var olmadığıdır</span>. Gerçekte, sınıf ve sınıf mücadelesi, <span class="char-style-override-6">herhangi</span> bir “düzey”de ideolojik ya da siyasal düzeyin yanı sıra, ekonomik düzeyde de anlam taşımayan şeyler haline getiriliyor. Bize anlatılan şey, sadece, ekonomik çıkarların kolayca ideolojik ya da siyasal güçlere ve hedeflere dönüşmediği değil de, ideolojik ya da siyasal güçlere ve hedeflere dönüşmelerinden ayrı olarak ekonomik çıkarların var olmadığı ise, o zaman ideolojik ya da siyasal bir kavram olması dışında, sınıf <span class="char-style-override-6">diye</span> bir şey kesinlikle yoktur.</p>

      <p class="paragraf">İki sınıfımıza, yani işçilerin artıemeğine el koyan kapitalistlerle artıemeğine el konulan işçilere geri dönelim. Artıdeğer sömürüsüne hedef olan işçilerin çıkarlarını ve bu artıdeğere el koyan kapitalistlerin çıkarlarını eklemleyen hiçbir siyasal programın ya da dilin, hiçbir ideolojinin, hatta hiçbir kavramsal kategorinin bulunmadığını varsayalım. Bu durum, ilişkinin sömürüye dayalı niteliğini ya da esasen uzlaşmaz karşıtlığa dayalı karakterini değiştirir miydi? Sömürülmemenin sömürülmekten genelde daha iyi olduğu gerçeğini değiştirir miydi? İki tarafın bu ilişkiden sağladıkları göreli avantajları ve dezavantajları değiştirir miydi? Taraflardan birinin öteki üzerinde uyguladığı gücü ve baskıyı yadsır mıydı? Bütün bir toplumsal ve siyasal iktidarın bu “ekonomik” güç ve baskı ilişkisine dayandığı gerçeğini değiştirir miydi? “Çıkarlar”ın, temsil ediliş tarzlarından bağımsız varlığa sahip olmadıkları yolundaki önerme, bu soruların herhangi birine ya da <span>tümüne olumlu bir yanıt verecek olursa, İdea’dan başka hiçbir şe</span>yin bulunmadığı mutlak idealizm alanındayız demektir. Ama bu önermeyle, bunların hiçbiri kast edilmiyorsa, maddi çıkarların, “tanımlanıp eklemlendikleri söylem sürecinden önce” var olmadıklarını söylemenin anlamı ne olabilir ki?</p>

      <p class="paragraf">Maddi çıkarlar gerçekten “var” ise, bunların siyasal terimlere nasıl çevrilebildikleri –ya da çevrilip çevrilmedikleri– sorusu yine de ortada duruyor. Burada bazı belirgin sorular ortaya çıkıyor: Maddi çıkarlar, siyasal güçleri doğurma eğilimi gösterirler mi ve tarihsel olarak böyle bir eğilim göstermişler midir? Böyle bir eğilim var olsun ya da olmasın, siyasal güçlerle maddi çıkarlar arasında –gerçek “uygun” bir siyasal güç yaratılmaksızın bu maddi çıkarlara yeterince hizmet edilememesi anlamında gerekse tersine bir söyleyişle, özgül sınıfsal çıkarlara “tekabül eden” (denk düşen, <span class="char-style-override-6">çev.</span>) bir siyasal güç yaratılmaksızın birtakım siyasal hedeflerin (sosyalizmin kurulması gibi hedeflerin) başarılamaması anlamında– bir “tekabüliyet”in bulunması zorunlu mudur?</p>

      <p class="paragraf">Anlaşıldığı kadarıyla, YHS’ye göre, maddi koşullarla siyasal güçler arasında pek az tarihsel bağlantı olmuştur ve böyle bir bağlantı olmuşsa bile, bu, büyük ölçüde “konjonktürel” olmuştur. Bu nedenle, örneğin Gareth Stedman Jones’un öne sürdüğüne göre, sınıfsal koşullarla siyasal angajmanlar arasındaki bağlantıya ilişkin Marksist varsayımlar –aslında, tarihsel maddeciliğin bütün kuramsal sistemi ve toplumsal belirlenme anlayışı– benzeri olmayan ve oldukça kısa ömürlü bir tek tarihsel deneyime dayalı yersiz genellemelerdir. Yalnızca İngiltere’de ve ancak geçici bir süreyle, sınıf ile politika arasında, tamamen İngiliz tarihine özgü nedenlerden dolayı yakın bir tekabüliyet olmuştur. Tamamen bir yanlış anlamaya dayanan Marksist toplumsal belirlenme kuramı, bu olumsal (<span class="char-style-override-6">contingent</span>) tekabüliyetin sallantılı temelleri üzerine –daha çok da bu ilişkinin yanlış yorumlanması üzerine– kurulmuştur.<span class="dipp" style="font-size:0.82em;"><a class="footnote-link" href="#footnote-225-107" id="footnote-225-107-backlink">107</a></span></p>

      <p class="paragraf">Yeni “hakiki” sosyalizm, maddi koşullar ile siyasal güçler arasında bağlantı bulunmasının gerekli olmadığını da ima ediyor. Bir yandan, bağımsız varlığa sahip hiçbir maddi çıkar bulunmadığı için, ancak uygun bir siyasal gücün yaratılması koşuluyla gerektiği gibi hizmet edilebilen maddi çıkarlar diye bir sorunun olmadığı açıktır. Öte yandan, sınıf üzerine temellendirilen siyasal güçlerin harekete geçirilmesini gerektiren hiçbir siyasal hedefin –hatta sosyalizmin kurulması hedefinin bile– olmadığı görünmektedir, çünkü gerekli güçler, ideolojik ve siyasal düzlemlerde kurulabilir.</p>

      <p class="paragraf">Şu noktayı vurgulamak gerekir ki, bu kallavi varsayımların hiçbiri, maddi koşulların kolay ve mekanik şekilde siyasal terimlere çevrilmeyeceği ve her “ekonomik” duruma uyan tek bir siyasal biçimin bulunmadığı yolundaki yalın ve tartışmasız önermeden çıkarılamaz. Ama YHS’nin, sosyalist politikayı sınıftan koparma davasını savunurken genellikle tuttuğu yol, veriler ve kanıtlar göstermek değil, daha çok, küçük önermelerden büyük önermelere kavramsal olarak atlamaktır. Sözgelimi, Paul Hirst’ün mantığıyla hareket edecek olsak, “siyasal mücadelelerin sınıflar arasındaki doğrudan karşılaşmalar biçiminde meydana gelmediği”<span class="dipp" style="font-size:0.82em;"><a class="footnote-link" href="#footnote-225-108" id="footnote-225-108-backlink">108</a></span> örneğin, İşçi Partisi’yle Muhafazakâr Parti arasındaki karşılaşmanın, üretim ilişkileri yönünden işçilerle kapitalistler arasında süregelen ve sosyalizm/kapitalizm karşıtlığına dayanan bir mücadeleye denk düşmediği gerçeğine bakarak, işçilerin bazen Muhafazakârlara oy verdikleri gerçeğine bakarak, politikanın sınıftan mutlak özerkliği konusunda pek çok sonuç çıkarabilmemiz gerekir. Politikayla sınıf arasındaki herhangi bir bağlantının az çok kazaen ve “konjonktürel” olduğu; siyasal örgütlerin ve siyasal karşılaşmaların, sınıf örgütlerine ve sınıfsal çatışmalara net bir biçimde bire bir denk düşmediği durumlarda, maddi koşulların ve sınıfsal ilişkilerin asla önemli belirleyiciler olmadıkları; <span>siyasal örgütlerin ve programların, belli sınıfsal çıkarları, iyi ya da kötü temsil ettiklerinin söylenemeyeceği, çünkü bağımsız varlığa sahip sınıfsal çıkarların olmadığı sonucuna varılması gerekir. Bu nedenle, bu örgütlerin ve programların etkinliği konusunda bir kişinin vereceği yargı, ancak o kişinin kendi ideolojik yükümlülükleriyle ilişkili olabilir.</span><span class="dipp" style="font-size:0.82em;"><a class="footnote-link" href="#footnote-225-109" id="footnote-225-109-backlink">109</a></span> <span>Başka bir deyişle, “sınıflar, ‘çıkarlar’a sahip olmadıkları ve siyasal aktörler olarak işlev görmedikleri”</span><span class="dipp" style="font-size:0.82em;"><a class="footnote-link" href="#footnote-225-110" id="footnote-225-110-backlink">110</a></span> <span>için, sınıfsal çıkarlara ve mücadelelere atıfta bulunulmaksızın sosyalist bir strateji kurulabilir. Bu argümanın, mantıksız çıkarsamalarla desteklenen</span> <span class="char-style-override-6">(non sequiturs)</span> <span>bir dizi kaydırmadan oluştuğunu söylemeye gerçekten gerek var mı? “Göreli özerkliğin”, zorunlu tekabüliyetsizliği gerçekten beraberinde getirdiği yolunda</span> <span>Hirst’ün ortaya attığı önermenin mantığına bir bakın: İşçiler Muhafazakârlara oy vermekte serbestseler, o zaman işçi sınıfı çıkarı diye bir şey yoktur ve sosyalizm, sınıf mücadelesi olmaksızın kurulabilir.</span></p>

      <p class="paragraf"><span>Sınıf çatışmaları, sınıfsal oluşumlara doğrudan denk düşen siyasal örgütleri zorunlu olarak yaratmaksızın, siyasal güçleri tarihsel olarak yapılandırmıştır. Sömürülmemenin işçilerin çıkarına olduğunu, bu çıkar ile onların sömürenlerin çıkarlarının çatışma halinde bulunduğunu, tarihteki birçok önemli mücadelenin bu çıkar çatışması uğruna verildiğini ve bu mücadelelerin siyasal “alan”ı şekillendirdiğini söylemeye gerek bile duyulmamalıdır. Açık seçik sınıfsal “söylem”lerin olmaması, sınıfsal gerçekliklerin de olmadığını ve bu gerçekliklerin “güç alanı”na</span><span class="dipp" style="font-size:0.82em;"><a class="footnote-link" href="#footnote-225-111" id="footnote-225-111-backlink">111</a></span> <span>giren insanların yaşam koşullarının ve bilinçlerinin bu gerçekliklerden etkilenerek biçimlenmediğini göstermez. Bu sınıfsal durumlar ve karşıtlıklar, siyasal arenaya doğrudan doğruya yansıtılmamışsa, insanların sınıfsal çıkarlarının olmadığı ya da bu çıkarları siyasal olarak ifade etmemeyi yeğledikleri sonucu kolay kolay çıkarılamaz. Seçimlere katılan partilerin oluşum mekanizmalarına ya da oy verme davranışının büründüğü biçimlere bakılarak, “ekonomi” ile “politika” arasındaki ilişki veya ilişkisizlik hakkında ya da sosyalist mücadelenin koşulları hakkında –YHS’nin yapmaya çalıştığı gibi– genellemeler yapmak özellikle tehlikelidir.</span></p>

      <p class="paragraf"><span>Ama belki de en önemlisi, siyasal yakınlıkların (göreli ya da başka türlü) “özerkliği”nden yola çıkarak, açık açık ya da üstü örtük şekilde, başka şeylerin yanı sıra, şu anlama da gelebilecek çok uzun erimli sonuçlara ulaşmak gülünçtür: Sermaye ile emek arasındaki ilişki, (bir zamanlar olsa bile) artık kapitalizm yapısının üzerine kurulduğu temel ilişki değildir; kapitalist sömürüyle doğrudan ilişkili bulunan işçi sınıfının, o sömürüye son verilmesinden sağlayacağı çıkar, başka birisininkinden daha fazla değildir ya da sahip olduğu böylesi (salt “ekonomik”) çıkarlar, siyasal terimlere çevrilmeksizin yeterince savunulabilir; insanlar, sınıftan başka kolektif kimlikleri paylaştıkları için, sınıfsal koşullar, onların yaşam durumlarının belirlenmesinde, başka herhangi bir toplumsal olgudan daha önemli değildir; birlik ilkesi ve kolektif eylemin itici gücü olarak sınıf bulunmamaktadır ya da en azından, başka bir kolektif kimlik de aynı işi pekâlâ görür; işçi sınıfının sosyalist projeyi benimsemesi ve buna uygun eylemlerde bulunması olasılığı, başka herhangi bir toplumsal ortaklaşmanınkinden daha kuvvetli değildir, aslında belki de daha zayıftır; sosyalizme dönük etkili bir mücadele –yani, sınıfın ortadan kaldırılmasına yönelik bir mücadele– sınıfsal çıkarlardan başka birçok kolektif güdüye yanıt verilerek ve hiçbir sınıfsal güçle ilişkisi bulunmayan siyasal hareketler eyleme geçirilerek ileriye götürülebilir. Kısacası, belirli sınıfsal çıkarlara gerçekten “tekabül eden” bir siyasal güç kurulmaksızın ve emekle sermaye arasındaki sınıfsal karşıtlığa gerçekten “tekabül eden” siyasal güçler çatışmaksızın sosyalizmin başarılabileceğine ikna olmamız için daha pek çok tarihsel kanıtın ve çok daha inandırıcı argümanların ortaya konulmasını</span> istemek hakkımızdır.</p>

      <p class="paragraf"><span>“Ekonomik” ya da “toplumsal” koşullarla politika arasında basit ya da zorunlu bir tekabüliyetin olmadığı (belirli anlamlarda bu çok doğrudur) yolundaki önerme, sosyalizme giden yolun, sınıf mücadelesi aracılığıyla işçi sınıfının kendi kendisini kurtarması olduğu yolundaki ilkeye yine de karşı duramamaktadır. Şu belirleyici sorular yanıt beklemektedir: Sosyalizmde kimin özgül bir çıkarı vardır? Özel olarak hiç kimsenin çıkarı yoksa, niçin herkesin çıkarı olmasın? Herkesin sosyalizmde çıkarı varsa niçin kapitalistlerin de olmasın ve</span> <span class="char-style-override-6">herhangi bir</span> <span>çatışmaya ya da mücadeleye niçin gerek duyulsun? Geçerli ilke “çıkar” değilse, ne ola ki? Çıkarla ya da çıkar olmaksızın,</span> <span class="char-style-override-6">kapasite</span> <span>hakkında ne söylenecektir? Hangi tür insanlar, sosyalizm mücadelesinde kolektif bir aktör olarak yapılanmalarını olanaklı ve olası kılacak şekilde stratejik bir konuma ve kolektif bir tanıma sahiptirler? Özel olarak birileri yoksa, niçin herkes olmasın? Başkaları değil de bazıları bu tanıma uygunsa, hangi tarihsel seçim ilkesine göre? Tarihin sınıf mücadelesi olarak çözümlenmesi ve üretim ilişkilerine merkezi bir rol yükleyen temel materyalist ilkeler yanlışsa, ya da bu ilkeler sosyalizme giden en muhtemel yolun sınıf mücadelesi olduğu sonucunu çıkarma hakkını bize vermiyorsa, hangi alternatif tarihsel açıklama ilkesini kabul etmemiz gerekir ya da kurtuluş projemizle tarih anlayışımız arasında hangi farklı bağlantıları kurmamız gerekir?</span></p>

      <p class="paragraf para-style-override-20">Bir uç yoruma göre, tekabüliyetsizlik ilkesi, sadece, oldukça önemsiz bir önerme olan “ekonomik” ya da “toplumsal” koşulların, kendilerine denk düşen herhangi bir özgül siyasal gücü mekanik olarak yaratmadığı yolundaki önermeyi temsil etmektedir. Öteki uç yoruma göre ise, bu ilke, esaslı bir toplumsal dönüşümü hedefleyen bir siyasal hareketin, maddi koşullardan kaynaklanmasının gerekmediğini ima etmektedir. Buraya kadar değindiğimiz bütün YHS temsilcileri, ikinci uç noktaya doğru hatırı sayılır adımlar atmışlardır; ama hepsinin ne kadar ileriye gitmek istedikleri henüz tamamen açıklık kazanmamıştır. Bunların her birinin, aşağıdaki önermelerin hangilerini kabul etmek isteyecekleri açıkça belli değildir; ama ne de olsa, YHS programını ayakta tutmak için bu önermelerin en azından bazılarını kabul etmek zorunda oldukları açıktır:</p>

      <p class="paragraf para-style-override-14"><span>1) Üretim ve sömürü ilişkileri ile toplumsal ve siyasal tahakkümün tüm yapısı arasında esaslı bir bağıntı bulunmadığı anlamında, “ekonomik” alan ile siyasal alan arasında hiçbir esaslı bağıntı yoktur.</span></p>

      <p class="paragraf para-style-override-14"><span>2) Bu tahakküm yapısının yıkılması, insanın kurtuluşu için temel bir koşul değildir.</span></p>

      <p class="paragraf para-style-override-14"><span>3) Kapitalist toplumsal düzenin dayandığı özgül ilişki, sermaye ile emek arasındaki sömürü ilişkisi değildir (belki de böyle bir sömürü ilişkisi yoktur).</span></p>

      <p class="paragraf para-style-override-14"><span>4) “Ekonomik” alan (özgül olarak, sömürü ilişkileri) ile başka bir alan arasında ya da bütün tahakküm yapısı arasında hiçbir bağıntı bulunmadığı için, kapitalist birikimin ve sömürünün etkilerine karşı işçi sınıfının ekonomik alanda verdiği mücadeleler ile başka bir alanda kapitalist düzene karşı verilen mücadeleler arasında hiçbir bağıntı yoktur ve bunlar birbirinden tamamen kopuktur.</span></p>

      <p class="paragraf para-style-override-14"><span>5) Sosyalizm, sınıfsal sömürünün ortadan kaldırılmasını gerektirmez; ve/veya siyasal bir proje olarak sosyalizmin, sermaye ile emek arasındaki “ekonomik” ilişkinin ortadan kaldırılmasına yönelik bir mücadele olması gerekmez.</span></p>

      <p class="paragraf para-style-override-14"><span>6) Kapitalist sömürü ve birikimin, işçi sınıfı üzerinde elle tutulur hiçbir etkisi yoktur ya da başkaları üzerindeki etkisinden daha fazla etkisi yoktur; kapitalizmin birikim devreleri ve bunalımları, kapitalist birikimi emekleriyle ayakta tutanların iş ve yaşam koşulları bakımından hiçbir önemli sonuç doğurmaz.</span></p>

      <p class="paragraf para-style-override-14"><span>7) Kapitalist sömürünün doğrudan hedefi olan insanlar (böyle bir sömürünün olduğu varsayımıyla), bu sömürünün sona erdirilmesinden hiçbir temel çıkar sağlamazlar, yani, aslında bu sö</span>mürünün sona erdirilmesinin onlara hiçbir yararı yoktur.</p>

      <p class="paragraf">8) “Çıkar” diye bir şey varsa, sınıfın ve sömürünün ortadan kaldırılmasında bütün insanların çıkarı vardır ve o çıkarı, sınıfsal sömürünün var olan yapısında insanların iç içe oldukları özel durumlar belirlemez. İnsanların sömürüden zarar görüp görmemeleri, kapitalist birikim sürecinden dolaysızca etkilenip etkilenmemeleri, hatta belki de bizzat sömürücü olup olmamaları, pratik sonuçları bakımından hiçbir önemli farklılık doğurmaz. Başka bir deyişle tamamen “ekonomik” olan bu etmenler, kapitalizme karşı ve sosyalizm için mücadeleye girişme eğilimi ya da kapasitesi üzerinde hiçbir esasa etkide bulunmaz, zaten böyle bir şey de beklenemez.</p>

      <p class="paragraf para-style-override-14">Ya da alternatif olarak:</p>

      <p class="paragraf para-style-override-14">9) İnsanlar ne denli çok sömürülürlerse, sömürüye karşı mücadele etme ihtimalleri de o denli azalır.</p>

      <p class="paragraf para-style-override-15">10) Kapitalist birikim ve sömürü yapısını sarsmak için, hiçbir toplumsal grup diğerinden daha elverişli konumda değildir ve bu projede kolektif bir aktör oluşturmak için lıepsi de eşit kapasiteye sahiptir (yine, işçi sınıfı <span class="char-style-override-6">daha az</span> elverişli bir konumda bulunmuyorsa ve <span class="char-style-override-6">daha az</span> kapasiteye sahip değilse elbette).</p>

      <p class="paragraf">Tekabüliyetsizlik ilkesi, bunların bazılarını ya da hepsini ima ediyorsa, bu ilkeyi inandırıcı hale getirmek için; kapitalizmin niteliğini enine boyuna yeniden yorumlamak, hatta tarihi tamamen yeni baştan yazmak gerekecektir. Ama bu şeylerin bazılarını ya da hepsini ima etmiyorsa, bu ilkenin ne anlama geldiğini ya da sosyalizm mücadelesine ilişkin YHS görüşünü desteklemek için nasıl kullanılabileceğini tam olarak anlamak zordur.</p>

      <p class="paragraf"><span>Tekabüliyetsizlik ilkesinin ortaya attığı birtakım ciddi sorunlar varsa, bunlar, bu ilkenin entipüften anlamı ile daha aşırı sonuçlarının öznel idealizmi arasında bir yerlerde yatmaktadır. Belirleyici sorunlar, sınıfsal çıkarları harekete geçirmenin ve sınıfsal güçleri etkili bir siyasal hareket halinde örgütlemenin zorluklarıyla ve usulleriyle ilişkilidir. Ama bu, her zaman Marksizmin sorunu o</span><span>lagelmiştir.</span> <span>Marx’ın</span> <span>kendisinden başlamak üzere, hangi ciddi Marksist, işçi sınıfının devrimci potansiyelini uygulama sahnesine sokmak için hiçbir siyasal örgütlenme ve eğitim çabasının gerekmeyeceğini varsayabilmiştir? İşçi sınıfı içinde her zaman bölünmelerin olageldiğini; kapitalizmin gelişmesiyle yeni bölünmelerin ortaya çıktığını, bu yeni bölünmeleri kavramak için yeni kuramsal yaklaşımların, alt etmek için ise yeni pratik araçlarının gerekli olduğunu; kapitalist sınıfın öteden beri bu bölünmeleri azdırmaya ve daha başka bölünmeleri dayatmaya çalıştığını, bunda da şu veya bu ölçüde başarılı olduğunu; kapitalizmin maddi başarılarının, yapısındaki değişikliklerin ve savunucularınca gösterilen ideolojik çabaların sınıfsal oluşum sürecini etkilediğini, sosyalist bir harekete düşen ilk görevin, bu bölümleri ve engelleri aşmak olduğunu kim yadsıyabilir?</span></p>

      <p class="paragraf"><span>Elbette, işçi sınıfı hareketleriyle diğer toplumsal hareketler arasındaki ilişkiye dokunan belirleyici sorunlar da vardır. Yeni “hakiki” sosyalizmin yeğlediği alan bu olmakla birlikte, tekabüliyetsizlik ilkesi, tam da bu konudan kaçınmak, bir sorun olmaktan çıkarmak, zor soruları kavramlarla saf dışı etmek için kullanılıyor. Sözgelimi, yeni toplumsal hareketlerin özgül hedefleri ile sosyalizmin hedefleri arasındaki ilişki nedir; aslında, bizzat bu hareketlerin çeşitli hedefleri arasındaki ilişkiler nelerdir? Bu hareketler hangi toplumsal çıkarları ve güçleri temsil ediyorlar; bu çıkarlar ve güçler, bırakın sosyalizme yönelik bir güç olarak örgütlenmeyi, tutarlı ve dengeli bir siyasal güç olarak örgütlenebilecek nitelikte midir? Toplumsal çıkarların ve güçlerin, ideolojik ve siyasal düzlemlerde özerk olarak kuruldukları şeklindeki önermeden yola çıkılırsa, sınıfsal oluşum ve siyasal örgütlenme sorunlarının yerine söylem-kurgu sorunları konulursa, elbette böyle sorular ortaya çıkmaz. İşçi sınıfını devrimci potansiyele sahip bir sınıf olarak değerlendiren “özcü”, “ekonomist”, “sınıfsal indirgemeci” Marksist</span> <span>görüşü (karşılıklı tekabüliyetsizlik ilkesine dayanarak) ütopyacı sa</span><span>yıp reddetme gereği duyan YHS “gerçekçiler”i, paradoksal</span> olarak, birbirine ve sosyalizm hedeflerine, sadece “söylem”in çürük bağlarıyla bağlanmış olan şekilsiz bir “halk”ın, toplumu dönüştürme rolünü üstlenebileceği yolundaki inançta (yine aynı tekabüliyetsizlik ilkesine dayanarak) hiçbir gerçekdışı ya da ütopyacı yan görmüyorlar.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-104-backlink" id="footnote-225-104">104</a> Francis Mulhern, “Towards 2000 or News From You-Know-Where “, <span class="char-style-override-6">New Left Review</span> 148, Kasım-Aralık 1984, sf. 22-3.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-105-backlink" id="footnote-225-105">105</a> Gareth Stedman Jones, <span class="char-style-override-6">Languages o f Class: Studies in Working Class History 1832-1982</span>, Cambridge 1982, sf. 21.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-106-backlink" id="footnote-225-106">106</a> 3 Agy, sf. 22.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-107-backlink" id="footnote-225-107">107</a> Agy, sf. 2-4.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-108-backlink" id="footnote-225-108">108</a> Paul Hirst, “Economic Classes and Politics”, <span class="char-style-override-6">Class and Class Structure</span> içinde, drl. Alan Hunt, Londra,1977, sf. 126. 6 Agy, sf. 131.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-109-backlink" id="footnote-225-109">109</a> Agy, sf. 131.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-110-backlink" id="footnote-225-110">110</a> Agy, sf. 153</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-111-backlink" id="footnote-225-111">111</a> Bu deyim E. P. Thompson’dan alınmıştır: “Eighteenth-Century English Society; Class Struggle without Class?” <span class="char-style-override-6">Social History</span> 3, Mayıs 1978.</p>
        </div>
      </div>
    </div>
  </div>
</body>
</html>
