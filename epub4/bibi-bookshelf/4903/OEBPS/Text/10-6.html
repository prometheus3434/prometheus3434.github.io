<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>10-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x10-6.html" xml:lang="tr-TR">
    <div class="Basic-Text-Frame">
      <p class="anabaslik">7</p>

      <p class="c"><img alt="ciz.png" class="image" height="8" src="../Images/ciz_fmt6.jpeg" width="211" /></p>

      <p class="arabaslik-orta" id="toc_marker-7">TEKABÜLİYETSİZLİK İLKESİ: TARİHSEL BİR ÖRNEK</p>

      <p class="resim"><img alt="ss.png" class="image" height="25" src="../Images/ss_fmt7.jpeg" width="45" /></p>

      <p class="paragraf">YHS’nin ileri gelenleri arasında, tekabüliyetsizlik ilkesini tarihsel soruşturma süzgecinden geçiren tek kişi olan Gareth Stedman Jones, bu akımın kuramsal ve siyasal mantığının son derece aydınlatıcı bir örneğini oluşturuyor. Çartizmle ilgili kendi tarihsel incelemelerinden yola çıkan Stedman Jones, toplumsal koşullarla siyasal güçler arasında bağlantı bulunmadığını savunan birtakım uzun erimli sonuçlar çıkarıyor; sonra da bu içgörülerini, İşçi Partisi’ne ve bu partinin son zamanlarda uğradığı seçim yenilgilerinin nasıl düzeltilebileceğine ilişkin çözümlemeye uyguluyor.</p>

      <p class="paragraf">Stedman Jones’un, buraya kadar irdelediğimiz yeni “hakiki” sosyalistlerden çok farklı bir tutumu temsil ettiğini vurgulamak gerekir. Başkalarından farklı olarak, o, gerçekten önemli tarihsel çalışmalara girişmiştir; bu çalışmalar, Laclau ve Mouffe’un ya da Hindess ve Hirst’in kanıtlar ve argümanlar karşısında sergiledikleri tutumdan tümüyle farklı bir tutum sergilemektedir. Stedman Jones’un daha önceki çalışmaları, hiç kuşkusuz, materyalist tarih yazıcılığı geleneği içinde yer almakta ve onu, diğerlerinin en “ampirik” çalışmalarına bile damgasını vuran soyut kuramcılıktan ayırmaktadır. Ama bu farklılıklar, onun daha önceki çalışmaları ile yakın zamanlardaki kuramsal ve siyasal yaklaşımı arasındaki kopukluğun ne denli büyük olduğunu göstermekten başka bir işe yaramıyor. Önceki bölümde belirtildiği üzere, onun maddeciliği reddetmesi ve toplumsal gerçekliği söylemin buyruğuna sokması, bu yeni yaklaşımını örneklemektedir. Geriye doğru bakılınca, Stedman Jones’un Althusser’ci eğilimler taşıyan önceki çalışmalarında, bu sonraki kaymaya hazır olmamızı sağlayabilecek pek çok şey varsa bile, yine de o, kendi meslek yaşamını anlatırken dikkat çekici bir rota çiziyor.</p>

      <p class="paragraf">Görüşlerinin bu önemli değişikliklere uğradığı birkaç yıllık bir dönemde yazdığı denemelerin bir derlemesi olan <span class="char-style-override-6">Languages of Class: Studies in English Working Class History (1832-1982)’</span>nin (<span class="char-style-override-6">Sınıf Dilleri: 1832-1982 Arasında İngiliz İşçi Sınıfının Tarihi Üzerine İncelemeler</span>) giriş bölümünde Stedman Jones, maddi koşullar ile siyasal güçler arasındaki, “üretim, ilişkileri içinde bulunulan yapısal konum” olarak sınıf ile bir “siyasal güç” olarak sınıf arasındaki, bağlantılara ilişkin Marksist anlayışı sonunda terk etmesine Çartizm üzerindeki incelemelerinin neden olduğunu anlatıyor. Çartist argümanlar ile herhangi bir özgül toplumsal grubun belirli koşulları arasında tekabüliyetin bulunmaması, onu, ilk önce, siyasal ideolojinin maddi koşulları yansıttığını öngören “ideolojik” yaklaşımı sorgulamak, sonra da Çartist politikanın <span class="char-style-override-6">özerkliğini</span> ilan etmek zorunda bıraktı. Stedman Jones’a, tekabüliyetsizlik ilkesini destekleyen zorlayıcı kanıt gibi görünen şeyin ne olduğunu anlamak için, onun keşiflerinin çizdiği rotayı izlemeye değer.</p>

      <p class="paragraf">Stedman Jones’un şöyle bir varsayımdan yola çıktığı anlaşılıyor: Marksist bir sınıf kavramı, “toplumsal olguların siyasal olgulara çevrilmesi için basit kurallar”ın<span class="dipp" style="font-size:0.82em;"><a class="footnote-link" href="#footnote-225-112" id="footnote-225-112-backlink">112</a></span> bulunduğu, hatta daha özgül olarak, parti yandaşlıklarının ve ittifaklarının, sınıfsal konumlara bakılarak tahmin edilebileceğine ya da başka türlü bir söyleyişle, maddi koşulların siyasal programlardan “okunabileceği”ne inanılmasını gerektirir. Stedman Jones, akla yatkın ve tartışmasız önermelerle, örneğin, miras alınan siyasal dillerin bilincin biçimlenmesine yardımcı olduğu, bu nedenle de maddi koşulların bilinci (ya da ideolojiyi) ve politikayı üretmelerini sağlayan basit ve tekyönlü hiçbir formülün olmadığı yolundaki önermeyle, bu hayali muhalifi kolayca saf dışı ediyor. Ne yazık ki, sonra da sıçramalarla ve zıplamalarla, toplumsal koşullar ve politika arasında basit bir tekabüliyetin bulunmadığı yolundaki sınırlı önermeden yola çıkarak, çok daha geniş kapsamlı olan tekabüliyetsizlik ilkesini ve politikanın özerkliğini onaylamaya geçiyor. Dahası, görüleceği gibi, bu sıçramayı, davasına hizmet ettiği kuşkulu olan bir tek örneği genelleştirerek yapıyor.</p>

      <p class="paragraf">Stedman Jones’un öne sürdüğüne göre, Çartist fikirler ile Çartistlerin içinde bulundukları toplumsal koşullar arasında kesinlikle basit bir ilişki yoktu. Çartistlerin programı, özgül olarak, toplumsal bir program olmaktan çok, siyasal bir programdı, zanaatkâr sınıfların özgül çıkarlarından ve deneyimlerinden kaynaklanmayan ya da bunlara yanıt vermeyen daha önceki radikal geleneklere dayanıyordu. Bu nedenle, Çartizm politikasının <span class="char-style-override-13">“</span>özerk” olduğu sonucuna varmak zorundayız. Stedman Jones’un özellikle göz önünde bulundurduğu şey, Çartistlerin “bütün kötülükleri ve yoksulluğu siyasal bir kaynağa bağlamaları”<span class="dipp" style="font-size:0.82em;"><a class="footnote-link" href="#footnote-225-113" id="footnote-225-113-backlink">113</a></span> ve sınıfsal karşıtlıkları siyasal terimlerle, yani patronlarla çalışanlar arasında değil de, temsil edilenlerle temsil edilmeyenler arasında bir karşıtlık olarak algılamalarıydı ve bu, geleneksel radikalizmden miras kalan bir algıydı.<span class="dipp" style="font-size:0.82em;"><a class="footnote-link" href="#footnote-225-114" id="footnote-225-114-backlink">114</a></span> Çartizmin siyasal dili, onların kendi toplumsal deneyimlerinin dili değil de, toplumsal kökenleri çok farklı olan eski radikallerin diliyse, Stedman Jones’un argümanına göre, şöyle bir sonuç ortaya çıkmaktadır: Çartistlerin siyasal talepleri, salt onların toplumsal yakınmalarının simgesi ya da türevi değildi; bu talepler, herhangi bir özgül maddi ya da toplumsal belirlenmeden bağımsız olan birincil isteklerdi. Çartizmi, siyasal karakteri ikinci planda kalan bir toplumsal hareket olarak ele alan, siyasal taleplerini salt toplumsal nedenlerin sonuçları olarak gören ya da Çartizmin temel toplumsal karakteri ile siyasal ifadeleri arasında bir çelişki bulan “toplumsal” Çartizm yorumları bu nedenle yanlıştır. Çartizmin siyasal karakteri, “(Çartist) öykünün ekseni”dir,<span class="dipp" style="font-size:0.82em;"><a class="footnote-link" href="#footnote-225-115" id="footnote-225-115-backlink">115</a></span> bu görüş, yandaşlarının toplumsal koşullarından özerktir.</p>

      <p class="paragraf">Aşağıdaki sözler, Stedman Jones’un Çartizm yorumunu eleştirmek amacıyla söylenmemiştir. Aslında, onun gösterdiği tarihsel kanıtların ötesine geçmek için pek çaba gösterilmeyecektir. Burada sorun olan, Stedman Jones’un o kanıtlardan çıkardığı sonuçlar ve bu sonuçların “ışığında” önerdiği siyasal programdır. Her şeyden önce, yaptığı yorumun, politikayla sınıf, bilinçle toplumsal varlık arasındaki ilişkilere eğilen geleneksel Marksist anlayışlara bir meydan okuma olduğu inancına niçin kapıldığı hiç mi hiç açık değildir. Stedman Jones, dilin, “toplumsal varlığın bir parçası olduğu”nu<span class="dipp" style="font-size:0.82em;"><a class="footnote-link" href="#footnote-225-116" id="footnote-225-116-backlink">116</a></span> ve sanki siyasal diller, var olan toplumsal gerçekliğin “buharlaşıp uçan” bir yansımasıymış gibi, “doğrudan doğruya” siyasal dillerden bakarak bağımsız varlığa sahip bir toplumsal gerçekliği “göremeyeceğimiz”i kabul etmemizi istiyor, çünkü o gerçekliğin kendisi, dillerimizle kurulmuştur. Siyasal dillerden “doğrudan doğruya bakamayacağımız” doğru olabilir, ama bunun anlamı tam olarak nedir; bunu nereye kadar götürmemiz isteniyor; gerçekliği dilin içinde tamamen eritmeyi, dili her türlü dış referanstan koparmayı (örneğin, Fransız post-yapısalcıların etkin şekilde yaptıkları gibi) amaçlamıyorsa, bu, tarihsel maddecilik karşısında nasıl esaslı bir meydan okuma olur?</p>

      <p class="paragraf">Stedman Jones’in argümanının ima ettiği bazı noktalar, az çok tartışmasız olarak kabul edilebilir: Siyasal ideolojiler tarihsel bir boşlukta yaratılmaz; yaşayan insanların bilincini tarihsel miraslar şekillendirir; insanlar, geçirdikleri deneyimlere, ellerinde bulunan dilsel ve kavramsal araçlarını kullanarak ideolojik tepkiler verirler v<span>e birden fazla tepki vermeleri olanaklıdır.</span> <span>Stedman Jones, gözdesi olan bu tarihsel örneğin gücü konusunda bundan başka daha neler öne sürmek istiyor ve daha neleri öne sürmeye hakkı vardır?</span></p>

      <p class="paragraf"><span>Çartizmin, algılarının ve programlarının siyasal karakteriyle dikkat çektiğini, bu programlar ile Çartizmin temsil ettiği grupların toplumsal koşulları</span> arasında uyuşmazlıkların bulunduğunu ve Çartizm ile sanayi öncesi radikalizm gelenekleri arasında önemli yakınlıkların olduğunu kabul edince, nasıl bir sonuç çıkaracağız? Bu siyasal algıların ve taleplerin “özerk” oldukları; köken ve karakter olarak temelde toplumsal olan haksızlıkları dile getirmedikleri ve böyle bir amaç gütmedikleri; “üretim ilişkileri içindeki” herhangi bir “yapısal konum”da, siyasal bir güç olarak Çartizmin izlerinin bulunamayacağı ve Çartizmin böyle bir konum tarafından koşullandırılmadığı sonucu çıkarılabilir mi? Bu siyasal hareketin başarısının ve başarısızlığının, toplumsal sınıf gerçekliklerine uygunluk derecesine bağlı olmadığı sonucunu çıkarabilir miyiz?</p>

      <p class="paragraf">Bir noktayı hemen belirtmemiz gerekiyor. Çartizmin, ortak bir sınıfsal kimliğe sahip kişilerce kurulmuş bir hareket olduğunu, hatta bu toplumsal kimliğin, Çartist siyasal programdan doğan ideolojik birlikten önce geldiğini Stedman Jones yadsımıyor.<span class="dipp" style="font-size:0.82em;"><a class="footnote-link" href="#footnote-225-117" id="footnote-225-117-backlink">117</a></span> Başka bir deyişle, Çartizmin temsil ettiği insanların toplumsal kimliği, Çartizmin diline ya da politikasına bağlı değildi. Tam tersine, Çartist politikanın varlığı, belirli bir toplumsal sınıfın öncelikli varlığına bağlıydı. Gerçekten, Stedman Jones, Çartizmin siyasal dilinin, belirli bir toplumsal grubun, hatta üretim ilişkileri tarafından oluşturulan bir sınıfın özlemlerini dile getirdiğini yadsımıyor. Bu, açıkça, sınıfsal bir hareketti, toplumsal bir sınıfın siyasal ifadesiydi. Çartizmin politikası, bu harekette yer alanların toplumsal koşullarını mekanik olarak yansıtmasa bile (bu ne demekse), yine de, kolektif kimliği toplumsal koşullarca oluşturulan toplumsal bir kolektifin siyasal diliydi. Stedman Jones, toplumsal koşulların, “ancak özgül biçimlerdeki siyasal söylem ve pratik aracılığıyla etkili şekilde dile getirildikleri ölçüde belirli siyasal anlamlar yüklendikleri”<span class="dipp" style="font-size:0.82em;"><a class="footnote-link" href="#footnote-225-118" id="footnote-225-118-backlink">118</a></span> konusunda diretmekle birlikte, –belki de bu, onun sandığı kadar tartışmalı değildir–, siyasal bir dil ile o dilin seslendiği insanlar arasında bir yakınlığın bulunması gerektiğini, o dilin başarıyla kökleşmesi için bunun zorunlu olduğunu ve böyle bir dilin, koşullar değişince “uygun” hale gelebileceğini en azından kabul etmek zorunda kalıyor. <span class="dipp" style="font-size:0.82em;"><a class="footnote-link" href="#footnote-225-119" id="footnote-225-119-backlink">119</a></span></p>

      <p class="paragraf">Gerçekte, onun Çartizm konusundaki tüm çözümlemesi, “dilin bağlantısız olduğu anlayışı”nda<span class="dipp" style="font-size:0.82em;"><a class="footnote-link" href="#footnote-225-120" id="footnote-225-120-backlink">120</a></span> ısrar etmesini geçersiz kılıyor; çünkü yaptığı yorumun asıl ağırlık noktası, Çartist dilin, belli toplumsal koşullarla bağlantılı olduğu –aslında, onları yansıttığı– için geçerlilik kazandığı ve o koşular değişince “münasip” (<span class="char-style-override-6">apposite</span>) olmaktan çıktığıdır. Stedman Jones, Çartizmin retoriğinin, birtakım özgül tarihsel koşullara ne denli “ideal şekilde uygun düştüğü”ne ve bazı koşullarla başa çıkmakta ne denli “yetersiz kaldığı”na birçok yerde değinmiştir.<span class="dipp" style="font-size:0.82em;"><a class="footnote-link" href="#footnote-225-121" id="footnote-225-121-backlink">121</a></span> Devletle işçi sınıfı arasındaki ilişki değiştikçe ve Çartist varsayımları çekicilikten yoksun bıraktıkça Çartist dilin de “bayat ve günün gerisinde kalmış bir tat” kazandığından söz etmektedir. Dahası, Çartist retoriğin anlattığı koşullar, tam anlamıyla “sınıfsal ezilmişliğin” siyasal dışavurumlarıydı;<span class="dipp" style="font-size:0.82em;"><a class="footnote-link" href="#footnote-225-122" id="footnote-225-122-backlink">122</a></span> bir ideoloji olarak Çartizmin siyasal radikalizmi, ancak, ekonomik ezilmişliğin politika tarafından belirlenen bir durum olarak algılanmasına tarihsel koşullar elverdiği sürece başarılı olmaya devam edebilirdi:</p>

      <p class="arayazi"><span>... bir kitle hareketinin ideolojisi olarak radikalizmin başarısı, özgül koşullara, yani siyasal ve hukuksal kapasiteleriyle devletin ve mülk sahibi sınıfların, bütün ezilmişliğin kaynağı olarak algılanabildikleri koşullara bağlı olacaktı. İşsizlik, düşük ücretler, ekonomik güvencesizlik ve diğer maddi sıkıntılar, birer siyasal neden olarak inandırıcı şekilde ileri sürülebildiği sürece, Çartizmin programı inandırıcılığını korudu.</span><span class="dipp" style="font-size:0.9em;"><a class="footnote-link" href="#footnote-225-123" id="footnote-225-123-backlink">123</a></span></p>

      <p class="paragraf">Böylelikle, Stedman Jones’un, aklı başında her tarihsel maddecinin isteyebileceği şeyleri kabul ettiği öne sürülebilir. Stedman Jones, burada, üretim ilişkilerinin oluşturduğu bir sınıfa bağlı olan insanların, toplumsal bir sınıf olarak özlemlerini ifade eden bir ideoloji yarattıklarını gösteren bir olguyu önümüze koyuyor. Bu insanların dili ve bu dilin yanıt verdiği gereksinmeler, onların toplumsal bir sınıf olmalarını öngörüyor. Eğer o siyasal dil, o insanların bir sınıf olarak içinde bulundukları koşullarla orantılı değilse, o insanların önerdikleri siyasal çözümler, toplumsal gereksinmelerine yeterince yanıt vermiyorsa, o dilin ve o çözümlerin, toplumsal yakınmaları ifade etmedikleri, toplumsal sorunları halletmeyi amaçlamadıkları sonucuna varılamayacağı açıktır. Sözgelimi, Çartistler, toplumsal gereksinmelerini gidermek için gerekli olan şeyleri yanlış algılamış olabilirler; toplumsal koşullarına daha uygun bir siyasal söylemi ve pratiği benimseyebilirlerdi. Buna karşılık, yeterli bir yanıt alma imkânını toplumsal koşullar da kısıtlamış olabilir; Çartist program, yandaşlarının çıkarları açısından ne denli yetersiz kalırsa kalsın, yine de, yürürlükteki tarihsel koşullar içinde mantıklı bir yanıt olmuş olabilir, bunu yürürlükteki koşullara göre değerlendirmek gerekir. Her iki durumda da bizzat Marx’ın kendisinin ortodoks maddeciliğinden fazla uzaklaşmış değiliz.</p>

      <p class="paragraf"><span>Stedman Jones’a göre Çartizmin en önemli karakteristiklerine daha yakından bakalım. Bunlar, Çartist programın</span> <span class="char-style-override-6">siyasal</span> <span>karakteri, toplumsal kötülükleri siyasal nedenlere bağlaması ve sınıfsal karşıtlıkları siyasal terimlerle –yani patron ve çalışan</span> <span class="char-style-override-6">karşıtlığı</span> <span>olarak değil de, temsil edilen ve temsil edilmeyen karşıtlığı olarak– algılamasıdır. Sorun, bu özelliklerin toplumsal gerçekliklerle siyasal biçimler arasında keskin bir ayrımı gösterip göstermediğidir.</span></p>

      <p class="paragraf">İlk önce, toplumsal gerçeklikler. Çartizm, İngiliz kapitalizminin gelişim sürecinde (Stedman Jones’un da önceki çalışmasında<span class="dipp" style="font-size:0.82em;"><a class="footnote-link" href="#footnote-225-124" id="footnote-225-124-backlink">124</a></span> uyguladığı Marksist dili kullanırsak) emeğin sermayeye biçimsel bağımlılığının iyice kökleşmiş olduğu –yani üretim ilişkilerinin, sermaye tarafından çalıştırılan ücretli emek şeklini esasen aldığı– ama gerçek bağımlılığın, yani emek sürecinin dönüştürülmesi ve bu süreç üzerinde sermayenin doğrudan denetiminin kurulması aşamasının hâlâ devam ettiği ve henüz tamamlanmaktan uzak olduğu bir döneme rastlıyordu. Stedman Jones’un ortaya koyduğu gibi, Çartizmin gerilemesi, “gerçek bağımlılığın” başarılmasıyla aşağı yukarı aynı zamana denk düşüyordu; çünkü bu sürede, “sanayileşme” süreci, emek sürecinin denetimi sorununu, doğrudan <span>üreticiler pahasına kapitalistlerin lehine etkin şekilde çözmüş bulunuyordu. Yoğun tartışmalara konu olan, işçi sınıfı mücadelelerinin dönüşümü olayı, işte bu noktada meydana geldi; bu olay, bazen işçi sınıfı militanlığının gerilemesi olarak, ya da bu kadar alçaltıcı olmayan bir ifadeyle, siyasal zeminden ekonomik zemine geçiş olarak tanımlanmıştır. Aslında Çartizm, İngiltere’de, çıkarlarını ağırlıklı olarak siyasal terimlerle algılayan ve şikâyetlerini yine bu terimlerle ifade eden son büyük işçi sınıfı hareketiydi.</span></p>

      <p class="paragraf"><span>Öyleyse, işçi sınıfı mücadelelerinin dönüşüme uğraması, yani Çartizmin siyasal odağından daha sonraki işçi sınıfı hareketlerinin düpedüz “ekonomik” kaygılarına doğru olan değişim, toplumsal koşullardaki önemli bir değişikliğe denk düşüyormuş gibi görünüyor. Bu toplumsal ve siyasal değişiklikler arasında dolaysız bir nedensel bağlantının bulunduğunu varsaymak yersiz olabilirse de, belli toplumsal koşulların, Çartizmin siyasal algılarını özendirdiğini ya da en azından mümkün kıldığını varsaymak akla yatkın görünüyor; Çartistlerin çıkarlarını siyasal terimlerle kavramalarını mümkün kılan ya da özendiren her neyse, o koşul</span>ların daha sonra ortadan kalktığını ve bu değişikliğin, “gerçek bağımlılığın” kesin olarak kurulmasıyla ilişkili olduğunu varsaymak da aynı şekilde mantıklı görünüyor. Öyleyse, içinde bulundukları toplumsal durumda Çartistlerin “özerk şekilde” siyasal tepkisini koşullandıranın ne olduğunu ya da toplumsal sorunlarını, sanki bunlar tamamen siyasal sorunlarmış gibi ele almaya onları neyin yönelttiğini sorabiliriz.</p>

      <p class="paragraf">Ama belki de, soruna bakmanın daha iyi ve daha tarihsel bir yolu vardır. İlk önce şu noktayı belirtmek gerekiyor: Kapitalizm <span class="char-style-override-6">öncesi</span> toplumdaki sınıfsal sömürünün kolları, sınıfsal sömürü ilişkilerinden doğan toplumsal şikâyetlerin ister istemez, yargısal siyasal alana taşmasına yol açacak nitelikteydi: Egemen sınıfların elindeki sömürücü yetkilerin, hukuksal konuma ve zorlayıcı siyasal ve askeri güce doğrudan doğruya sahip olunmasına dayanması ölçüsünde –yani, ekonomik ve siyasal iktidarın iyice iç içe geçmesi ölçüsünde–, sömürülen sınıfların mücadelelerinde de “ekonomik” ve “siyasal” yönler ayrılmaz bir bütün oluşturmaya yatkındı. Sözgelimi, lordluğun mülk edinme haklarına yönelik bir saldırı, tanım gereği, bu kurumun hukuksal ve siyasal ayrıcalıklarına yönelik bir meydan okumaydı. Gerçekten, sık sık belirtildiği gibi, ekonomik ve siyasal alanların açıkça birbirinden ayrılması, kapitalizmin belirgin bir niteliğidir ve bu niteliği belirleyen şey, kapitalizmin kendine özgü sömürü biçimidir. Aynı nedenden dolayı, siyasal alandan kopuk “ekonomik” mücadeleler ayırımı, kapitalizme özgü bir özelliktir; bu da ancak artıdeğerin tamamen “ekonomik” araçlarla, yani kapitalistlerin hukuksal olarak özgür ve mülksüz ücretli işçilerin artıdeğerine el koymaları yoluyla sağlandığı koşullarda mümkündür. O halde kapitalizm öncesindeki protesto ve direnme hareketleri söz konusu olunca, ne denli “özerk” görünürse görünsün siyasal bir odağın, sınıfsal sömürünün maddi koşullarından kopmayı belirttiğini varsaymak zorunda olmazdık.</p>

      <p class="paragraf"><span>Bununla birlikte, Çartizm, halihazırda sermayeye tabi olan bir sınıfın hareketi olduğu için, açıkçası, söylenecek daha pek çok şey vardır. “Yoksulluğun siyasal bir kaynağa bağlanması”, “ekonomik” ve “siyasal” yönlerin birliğiyle belirlenen bir toplumsal gerçekliğe dayandırılıyorsa, bu durumda Çartizm, böyle bir birliğin artık geçerli olmadığı bir zamanda ekonomik mağduriyetleri siyasal terimlerle ifade etmeye ve sınıfsal ilişkileri yine aynı terimlerle algılamaya devam etmekle açıkça anakronik kalmıştı. Yine de bu, Çartist şikâyetlerin karakter ve köken olarak “ekonomik” nitelik taşımadığı anlamına gelmediği gibi, Çartistlerin siyasal kaygılarının, içinde bulundukları toplumsal koşullara derinlemesine kök salmadığı anlamına da gelmez elbette. Bunun anlamı şudur: Bütün insanlar gibi Çartistler de tarihsel varlıklardı; tarih ise belirgin aralıklarla ya da kesik kesik parçalar halinde değil, miras alınan gerçekliklerin dönüşümleriyle, süreklilik içindeki değişikliklerle ilerler. İdeolojik değişikliklerin, toplumsal değişimdeki her aşamaya denk düşen, geçmişi olmayan yeni ideolojilerin sıfırdan icat edilmesi yoluyla değil de, var olan geleneklerde yeni toplumsal koşullara uygun değişikliklerin yapılması yoluyla gerçekleştiğini anlarsak şaşırmamalıyız. Tarihi, kesik kesik bir dizi “yapı” olarak değil de kesintisiz bir süreç olarak ele aldığımız anda, önceki radikal geleneklerle Çartizm arasındaki kesintisiz bağlar, Çartistlerin karşı karşıya oldukları toplumsal gerçekliklerin o kesintisiz geleneği</span> <span class="char-style-override-6">değiştirme</span> <span>biçimleri kadar önem taşımaz hale gelir.</span></p>

      <p class="paragraf"><span>Nitekim, Çartistlerin sınıfsal koşullarının, eski radikal siyasal odağın terk edilmesine yol açmamakla birlikte, bu siyasal odağa, onların özgül sınıfsal deneyiminden kaynaklanan apayrı bir karakter kazandırdığını kanıtlamak için</span> <span>Stedman Jones’un kendisine de başvurabiliriz:</span></p>

      <p class="arayazi"><span>Bu nedenle, radikalizmin Çartist evresinin belirgin özelliği, ne geçmişten miras kalmış bir radikal tutkunun, geniş bir halk ittifakı kurmak için terk edilmesiydi ne de yakın tarihe, daha sonraki tarihçilerin sanayileşme olarak tanımlayacakları olgu açısından, yepyeni ve sınıfa özgü bir gözle bakılmasıydı. Bu alanların her ikisinde de, radikalizmin önceki yorumlarıyla Çartizm arasında güçlü bir süreklilik bulunuyordu. Çartizmin özgül yanı, ilk önce, 1832’nin sonucunda halk ile işçi sınıfının eşitlenmesi ve ikincisi, buna uygun olarak, asıl ağırlığın, 1832’yi izleyen Whig yasasında çarpıcı şekilde anlatımını bulan devlet ile emekçi sınıflar arasındaki ilişkiye kaydırılmasıydı. Bu tutum değişikliğinin bir sonucu olarak, özçıkar ve kokuşmuşluk –</span><span>Cobbett’in deyişiyle, “eski kokuşmuşluk”– yuvası olarak devlete daha az ağırlık verilmeye başlandı; onun yerine, devleti, üreticiler üzerindeki bir diktatörlüğün zorba belirtisi olarak görme eğilimi gitgide ağırlık kazandı. 1830’lu yıllar ilerledikçe, hak etmedikleri rahatlıklarını sürdürmek için tüketim vergilerinden sağlanan gelirlerden başka bir şey düşünmeyen mevki avcıları, avantacılar ve rantiyeler ağır basan imge olmaktan çıktılar; onların yerini daha uğursuz ve dinamik bir şey aldı; bu, kapitalistlerin ve fabrika patronlarının emrindeki güçlü ve kötü bir zulüm makinesiydi; bu makine, esas ve etkin olarak emekçi sınıfların ücretlerini düşürmeye adanmıştı; bunun yolu ise emekçi sınıfların elinde kalan son hakları, meslek birliklerini, yasal korunmayı, yoksulluk yardımını, yerel yönetimlerde emekçi sınıfların çıkarlarının temsilinden artakalanları ortadan kaldırmaktı. Konjonktürel bir olgu olarak Çartizm, bu özgül devlet yorumunun hızla kabaran ve yavaş yavaş sönen ifadesiydi.</span><span class="dipp" style="font-size:0.9em;"><a class="footnote-link" href="#footnote-225-125" id="footnote-225-125-backlink">125</a></span></p>

      <p class="paragraf">Hiç kuşkusuz, radikal gelenekte yapılan bu uyarlamalar ve düzenlemeler, en azından süreklilikler kadar önemlidir ve bunlar, siyasal güçlerin toplumsal belirlenimleri hakkında, en azından süreklilikler kadar çok şey anlatır. “Radikalizmin Çartist evresi”nden, tıpkı Stedman Jones’un yaptığı gibi –sanki bu, sadece, cisimleşmemiş Fikirler Tarihi’nde başka bir aşamaymış gibi–, söz etmek, Çartizmin, radikalizme olan geriye dönük bütün borcuna karşın, gelişen endüstriyel kapitalizmin gerçeklerine uygun olarak geleneksel radikal fikirlerde bir <span class="char-style-override-6">dönüşümü</span> temsil ettiği gerçeğini gözlerden gizlemektir. Çartizm, kısa bir dönemi kapsıyordu; bu dönemde, kapitalizmin toplumsal koşulları, eski ideolojik geleneklerin terk edilmesini henüz açık açık istemeksizin, bu geleneklerde değişiklikler yapılmasını gerektiriyordu.</p>

      <p class="paragraf"><span>Kapitalizm altındaki bir işçi sınıfının koşullarına uyacak şekilde radikal fikirlerin değiştirilmesini gerektiren toplumsal dönüşümler, çok geçmeden, siyasal radikalizm geleneğini, modern işçi sınıfının “ekonomik” mücadeleleri içinde bütünüyle eritecekti. Sermaye ile ücretli emek arasındaki ilişkiler, ta başından beri, sömüren ve sömürülen sınıflar arasındaki eski siyasal ilişkinin artık geçerli olmaması anlamına gelmesine karşın, sermayenin egemenliği, emek sürecini tamamen ve kesin olarak kapsamına almadığı sürece, bu ilişkinin geleneksel siyasal terimlerle algılanması; akla yatkın görünmeye devam etmiş olabilir. Mülk edinme, artı değere el koyma, hâlâ bir ölçüde, kapitalizm öncesi sömürü biçimlerinde olduğu gibi, görünüşte üretim sürecinden ayrıydı. Başka bir deyişle, sömürü, üretim sürecinden ayrılamayan, o sürece özgü bir edim değil, görünür şekilde zorlayıcı bir edim olmaya devam ediyordu ve el koyucu ile üretici arasındaki sömürü ilişkisinin “ekonomi dışı” bir ilişki olarak görülmesi mantıklıydı.</span></p>

      <p class="paragraf"><span>Ama emeğin sermayeye tabi kılınması süreci tamamlanınca, emek sürecinin denetimi üzerindeki kavga kesin şekilde sermayenin lehine sonuçlanınca –ya da başka bir şekilde söylersek, el koyma</span> <span class="char-style-override-6">(appropriation,</span> <span>mülk edinme,</span> <span class="char-style-override-6">çev.</span><span>) edimi, tam anlamıyla, üretim sürecinden ayrılamaz hale gelince– sömürenlerle sömürülenler arasındaki ilişki, tamamen “ekonomik” bir görünüm kazanmaya başladı. Bu algılama tarzı, kapitalist sömürünün gerçek niteliğini hem yansıtıyor hem de gözlerden gizliyordu. Bir yandan, kapitalizmin, ekonomik ve siyasal olguları kendine özgü bir şekilde birbirinden ayırmasını yansıtıyordu; öte yandan da, kapitalist mülk edinmenin sömürücü niteliğini gizleme, görünmez hale getirme, bizzat üretim sürecinin yapısında var olan bir şey gibi gösterme eğilimi taşıyordu. Bu yüzden, sözgelimi, daha önceki üreticiler, kendilerini hakları olan şeyleri elde tutmaya mücadele eden kişiler olarak</span><span class="char-style-override-17">.</span> <span>algılayabiliyorlarken, kapitalizmin yapısının özendirmesiyle işçiler, kendilerini, emeklerinin karşılığında, sermayeye ait olan şeylerden bir pay, “adil bir ücret” almak için mücadele eden kişiler olarak algılarlar.</span></p>

      <p class="paragraf"><span>Elbette, ekonomik ve siyasal yönlerin biçimsel olarak ayrılması da, kapitalist mülk edinmenin devlet tarafından sürdürülüş biçimlerini gözlerden gizleme eğilimi taşır; çünkü siyasal ve el koyucu güçler arasında apaçık bir birlik artık yoktur. Bu özellikle doğrudur; çünkü kapitalizm, kapitalistlerin el koyucu ve sömürücü güçlerine doğrudan doğruya meydan okumaksızın, biçimsel hukuksal eşitliği ve siyasal hakları, hatta genel oy hakkı noktasına kadar, üretici sınıflara sağlama yeteneğine sahiptir. “Reforma uğramayan sistem içinde” reformları mümkün kılan da, işte, kapitalizmin bu yapısal özelliğidir;</span> <span>Stedman Jones’e göre, bu reformlar, Çartizmi, “izleyenlerinin geniş kesimleri üzerindeki etkileyici gücü”nden yoksun bıraktı, çünkü devletin eylemleri, artık, “radikal tabloya tamamen denk düşen” bir görüntü vermiyordu.</span><span class="dipp" style="font-size:0.82em;"><a class="footnote-link" href="#footnote-225-126" id="footnote-225-126-backlink">126</a></span></p>

      <p class="paragraf"><span>O halde, mücadelelerin “üretim noktasında” yoğunlaşması, kapitalizmin gerçeklerini, Çartizmin siyasal mücadelelerinin yapamadığı bir şekilde, doğru olarak yansıtıyordu, ama o gerçekleri ancak kısmen yansıtıyordu. Siyasal odağı çağın dışında kalan Çartizmin zayıflığı, bir anlamda, onun gücü de olmuştu; kapitalizmin gerçeklerinin, “ekonomik düzlemde” mücadeleler gerektirdiği kesinlikle doğru olmakla birlikte, mücadelelerinin odağı “ekonomik” alana kaydığı zaman, işçi hareketinin çok şey kaybettiği de doğrudur. Ne var ki, bu kaymayı, tartışmasız şekilde, kapitalizmin maddi koşulları belirliyordu. Çartistlerin siyasal algıları, savunulamaz bir nitelik kazanıp çıkmıştı. Toplumsal koşullarla siyasal güçler arasındaki bağlantılar açısından bakılınca, önemli olan nokta, Çartistlerin ekonomik gerçe</span>klikleri siyasal terimlerle ifade etmiş olmaları değil, daha çok, böyle bir tutumu benimseyen son işçi sınıfı hareketi olmalarıdır; çünkü ondan sonra, toplumsal gerçekler, ekonomik ve siyasal olguların kapitalizm öncesindeki birliğine dayandırılan algılarla düpedüz uyuşmaz bir hal almıştı. İşçi sınıfı mücadelelerinin yeniden siyasal bir güç elde edebilmesi için, çok farklı bir anlayışın benimsenmesi gerekecekti.</p>

      <p class="paragraf">Öyleyse, bu örnekten yola çıkarak bir genelleme yapma hakkını kendimizde buluyorsak, toplumsal koşullarla siyasal güçler arasındaki ilişkiler konusunda, Çartist örnekten ne gibi dersler çıkarabiliriz? İlk olarak, bu örnek, ideolojinin ve politikanın tarihselliğine açıkça tanıklık etmektedir. Hiçbir ideoloji, tarihsel bir boşlukta, tamamen yeni olarak kurulmaz. Genellikle, tarihsel gelişim, apaçık kopukluklar yoluyla değil, süreklilikler içindeki değişiklikler yoluyla, miras alınan gerçekliklerin dönüştürülmesi yoluyla gerçekleşir. İkinci olarak, Çartizm, politikanın ve ideolojilerin yaşayan, bilinçli insanlarca oluşturulduğuna ve insan tepkilerinin (yanlış yapma olasılığını da birlikte getiren) yaratıcı esnekliğine tanıklık etmektedir. Bu bakımdan, Çartizm, “temel”in “üstyapı”da basit, mekanik şekilde yansımasının olanaksızlığını göstermektedir. Her üretim ilişkileri dizisine uygun düşecek tek bir siyasal ya da ideolojik biçimin varlığı öne sürülemez.</p>

      <p class="paragraf">Çartizm, aynı zamanda, siyasal programlarda eklemlenmiş çıkarların ve yakınmaların üretim ilişkileri ve sınıf tarafından kurulduğunu, tarihsel mirasların ve geleneklerin değişen sınıf ilişkileri tarafından şekillendirilip dönüştürüldüğünü ve siyasal dillerin, var olan toplumsal koşulları kavrama, var olan toplumsal dertleri ifade etme araçları olarak işe yaradıkları ölçüde benimsendiklerini gösteren çarpıcı bir örnek de sağlamaktadır. Son olarak, Çartizm, siyasal stratejilerin, yürürlükteki toplumsal gerçekliklere uygun düşmedikleri ölçüde, kendi hedeflerine ulaşmakta yetersiz kalacaklarını ve kısa ömürlü olacaklarını kanıtlayan dramatik bir örnektir. Öyleyse bu tarihsel örnek, gerek kuramsal bir temel ilke olarak gerekse de, siyasal bir strateji olarak tekabüliyetsizlik ilkesine pek az güvenilirlik kazandırmaktadır.</p>

      <p class="paragraf">Şimdi belirleyici noktaya geliyoruz. Gareth Stedman Jones, işçi sınıfı mücadelesine, özellikle de Çartizme ilişkin incelemesinden edindiği içgörüleri, İşçi Partisi’ni, bu partinin tarihini ve eski seçim başarılarını yeniden yakalamasının koşullarını yeni baştan yorumlamak için kullanıyor. Ana hedef, Stedman Jones’un <span>“sınıfsal dayanak ile siyasal angajmanın çakışmadığı”nın</span><span class="dipp" style="font-size:0.82em;"><a class="footnote-link" href="#footnote-225-127" id="footnote-225-127-backlink">127</a></span> <span>gitgide belirginleşmesi olarak algıladığı olguya dayanan ve bu olguyu pekiştiren bir toplumsal ittifak kurmaktır; bu ittifak, maddi sınıf çıkarlarını aşan bir ittifaktır; “maddi olmayan önemli değerleri (bilgiyi, demokratik denetimi, çevreyi, nitelikli yaşamı), bünyesinde yer alabilecek bütün unsurlara yaymaya”</span><span class="dipp" style="font-size:0.82em;"><a class="footnote-link" href="#footnote-225-128" id="footnote-225-128-backlink">128</a></span> <span>yönelik, yeni, potansiyel olarak ortak çıkarlara dayanan bir ittifaktır. Yeni sosyalist politika, ortak sınıfsal koşulların ya da sınıfsal durumların değil, bu “maddi olmayan”, evrensel erekleri ifade eden yeni bir siyasal dilin oluşturup bir arada tutuğu</span><span class="char-style-override-17">,</span> <span>yeni bir toplumsal ortaklaşmanın yaratılmasını gerektirecektir. Öyleyse, bu siyasal stratejinin ayırt edici özelliği –ve onu özellikle geleneksel sosyalist perspektiften ayıran şey– “sınıfsal dayanak ile siyasal angajmanın çakışmaması”nı, siyasal güçler ile toplumsal koşullar arasındaki orantısızlığı, bir sorun olarak değil de bir çözüm olarak, alt edilmesi gereken bir engel olarak değil de desteklenmesi gereken bir durum olarak ele almasıdır.</span></p>

      <p class="paragraf"><span>Bir bütün olarak bu argüman, tek bir sonuca varmaktadır: “Emekçi ve meslek sahibi sınıflar arasında bir ittifak”ın, İşçi Partisi’nin geçmişteki başarılarına temel olan ittifakın yeniden kurulması gerekir.</span><span class="dipp" style="font-size:0.82em;"><a class="footnote-link" href="#footnote-225-129" id="footnote-225-129-backlink">129</a></span> <span>Gerçekte, sosyalizm umutlarının, her zaman, emekçi sınıftan çok, meslek sahipleri sınıfından kaynaklanmış olması da mümkündür; çünkü işçi sınıfının en az üçte birinin sürekli olarak Tory (Muhafazakâr) saflarda yer aldığı rahatça söylenebilir</span><span class="dipp" style="font-size:0.82em;"><a class="footnote-link" href="#footnote-225-130" id="footnote-225-130-backlink">130</a></span> <span>ve daha da önemlisi, 20. yüzyılda İngiliz işçi sınıfının sınıf bilinci temelde tutucu olagelmiştir, oysa “meslek sahibi sınıflar, insancıl amaçlar uğrunda, hizmet, bilinç ve uzmanlaşma ahlakıyla, hem yurtiçinde hem de yurtdışında uygarlaştırıcı bir göre</span><span>v ahlakıyla” belirlenen bir geleneğin temsilcisi olagelmiş</span>lerdir.<span class="dipp" style="font-size:0.82em;"><a class="footnote-link" href="#footnote-225-131" id="footnote-225-131-backlink">131</a></span> Eski meslek ahlakı bozulmuş ve son otuz yıl boyunca “meslek sahibi sınıflar”da, İşçi Partisi’nin geleceği açısından, işçi sınıfındaki değişikliklerle “aynı derecede önem” taşıyan<span class="dipp" style="font-size:0.82em;"><a class="footnote-link" href="#footnote-225-132" id="footnote-225-132-backlink">132</a></span> büyük değişiklikler meydana gelmiş olmasına karşın, eski ittifakı yeni koşullara göre yeniden kurma umudu vardır. Bu umut, birtakım “maddi olmayan değerler”e kolektif bağlılıkta aranmalıdır; bu bağlılık, zeki ve mantıklı meslek sahibi sınıfların nitelikleri gereği açıkça yatkın oldukları, işçi sınıfının ise eski dışlayıcı sınıf ya da kast bilincinden sıyrıldıkça ve “kendi siyasal ve kültürel mirasının dışındaki uygulamalara ve fikirlere çok daha açık”<span class="dipp" style="font-size:0.82em;"><a class="footnote-link" href="#footnote-225-133" id="footnote-225-133-backlink">133</a></span> hale geldikçe eğilim gösterdiği bir bağlılıktır. Gerçekte, bu hayli eski bir görüştür: Sosyalist politika, sağduyulu kişilerle bölücü sınıf bilincini terk edip büyüklerinden ders alan işçi sınıfı arasındaki bir ittifakı kurmalıdır.</p>

      <p class="paragraf">Sosyalist politika için en büyük umudun, belki başka her şeyden çok, “sınıfsal dayanak ile siyasal angajmanın çakışmaması”nda aranması konusundaki bu ısrar, yeni “hakiki” sosyalizmin, toplumu dönüştürmeye yönelik bir strateji olmayı değil, parlamenter bir çoğunluk yaratmaya yönelik bir program olmayı amaçladığını ortaya koyuyor. YHS’nin tüm kuramsal aygıtı, seçimsel ilkelerin kuramlaştırılması olarak algılandığı zaman bir anlam kazanmaya başlıyor: Çok geniş şekilde tanımlanan birtakım hedeflerin –örneğin, demokrasi, yaşam düzeyi gibi hedeflerin– sınırları içinde (çoğul çıkarları birleştirmek ve bu çıkarlar arasındaki uyuşmazlıkları gözlerden gizlemek için bu hedefler ne denli geniş tanımlanırsa o denli iyi olur), bir siyasal parti, bütün insanlar için her şeyi ifade etmese de mümkün olduğu kadar çok insana mümkün olduğu kadar çok şeyi ifade edecek hale nasıl gelebilir? Daha özel olarak, apayrı yönelimleri olan insanları hiç değilse dört ya da beş yılda bir kez bir araya getirecek bir siyasal ifade tarzı nasıl yaratılabilir?</p>

      <p class="paragraf">Tekabüliyetsizlik ilkesi, gerek tarihsel süreçler hakkında gerekse toplumu dönüştürecek etkili stratejiler hakkında bize pek az şey anlatıyorsa, çok daha sınırlı bir deyim olarak, belki seçim partilerinin oluşumu konusunda, seçim çevrelerinin kuruluşu konusunda, sınıflararası ittifakların gerçekleştirilmesi konusunda ve seçimsel kimlikler yaratmak amacıyla siyasal algıların maddi koşullardan ve uzlaşmazlıklardan soyutlanması için dilin ve ifade tarzının üstlendiği işlev konusunda aydınlatıcı olabilir. Bu kimliklerin, sosyalist bir mücadelenin hizmetine nasıl koşulabileceği, yanıtsız kalan bir sorudur. Stedman Jones örneğinde olduğu gibi, tarihsel çözümleme, kuramsal yargıları ya da önerilen siyasal stratejiyi, en azından sosyalist bir strateji olarak haklı çıkarmak amacıyla kullanılamayacağı için, belki de siyasal stratejiden geriye doğru giderek kuramsal yargıları yorumlamamız ve kuramsal aygıtın, tarihsel soruşturma ya da toplumsal çözümlemeyle değil de, daha çok, seçimsel politikanın mantığıyla ne ölçüde belirlenmiş olduğunu göz önüne almamız gerekmektedir.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-112-backlink" id="footnote-225-112">112</a> Gareth Stedman Jones, <span class="char-style-override-6">Languages of Class: Studies in Working Class History 1832-1982</span>, Cambridge 1983, sf. 242.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-113-backlink" id="footnote-225-113">113</a> Agy, sf.105.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-114-backlink" id="footnote-225-114">114</a> Agy, sf. 106.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-115-backlink" id="footnote-225-115">115</a> Agy, sf. 105.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-116-backlink" id="footnote-225-116">116</a> Agy, sf. 21-2.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-117-backlink" id="footnote-225-117">117</a> Örneğin, bkz, agy, sf. 95.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-118-backlink" id="footnote-225-118">118</a> <span class="char-style-override-6">Agy.</span> sf. 242.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-119-backlink" id="footnote-225-119">119</a> Agy, sf. 22.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-120-backlink" id="footnote-225-120">120</a> Agy, sf. 21.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-121-backlink" id="footnote-225-121">121</a> Örneğin, bkz. agy, sf.175 ve 177.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-122-backlink" id="footnote-225-122">122</a> Örneğin bkz. agy, sf.177.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-123-backlink" id="footnote-225-123">123</a> Agy, sf.106.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-124-backlink" id="footnote-225-124">124</a> Agy, sf. 45-7.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-125-backlink" id="footnote-225-125">125</a> Agy, sf.173-4.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-126-backlink" id="footnote-225-126">126</a> Agy, sf. 106.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-127-backlink" id="footnote-225-127">127</a> Agy, sf. 252.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-128-backlink" id="footnote-225-128">128</a> Agy, sf. 256.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-129-backlink" id="footnote-225-129">129</a> Agy, sf. 254.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-130-backlink" id="footnote-225-130">130</a> Agy, sf. 243.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-131-backlink" id="footnote-225-131">131</a> Agy, sf. 247.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-132-backlink" id="footnote-225-132">132</a> Agy, sf. 247.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-133-backlink" id="footnote-225-133">133</a> Agy, sf. 252..</p>
        </div>
      </div>
    </div>
  </div>
</body>
</html>
