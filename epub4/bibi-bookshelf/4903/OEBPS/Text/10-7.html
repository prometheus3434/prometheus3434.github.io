<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>10-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x10-7.html" xml:lang="tr-TR">
    <div class="Basic-Text-Frame">
      <p class="anabaslik">8</p>

      <p class="c"><img alt="ciz.png" class="image" height="8" src="../Images/ciz_fmt7.jpeg" width="211" /></p>

      <p class="arabaslik-orta" id="toc_marker-8">PLATONCU MARKSİZM</p>

      <p class="resim"><img alt="ss.png" class="image" height="25" src="../Images/ss_fmt8.jpeg" width="45" /></p>

      <p class="arabaslik-sol" id="toc_marker-8-1">I</p>

      <p class="paragraf">Yeni “hakiki” sosyalizm, sosyalizme geçişin lokomotifi olacak toplumsal güçler konusunda hiçbir açıklama getirmiyor ya da en iyimser deyişle, son derece yetersiz bir açıklama yapıyor. Gerekli eylem dürtüsünü ve kapasitesini yaratmak için sınıfsal çıkarlara, gereksinmelere ve yeteneklere artık güvenemeyeceksek, sosyalist projeyi hangi güdüler ve güçler ileriye götürecektir. Herhangi bir toplumsal grubun sosyalizmde özgül ve dolaysız bir çıkarı var mıdır ya da böyle bir çıkar aynı ölçüde herkes için mi geçerlidir? Bazı YHS’lerin önerdikleri gibi, sınıfsal “çıkar” kavramından bütünüyle kurtulmamız gerekiyorsa, onun yerine neyi koyacağız? Şu ana kadar, “sağduyulu” insanların belli belirsiz iyiliksever tepkilerinden ve belki de daha özgül olarak, hayırsever, düşünceli orta sınıfların akılcı insancıl duygularından başka, güvenebileceğimiz pek az şey vardır.</p>

      <p class="paragraf">Belki, benim “Platoncu Marksizm” olarak adlandırdığım şey, YHS stratejisindeki boşlukları doldurmak üzere şimdi imdada yetişebilir. Gavin Kitching’in bu inanışın ilkelerini ifade ederken kullandığı cüretli ve ödünsüz dilden bazı YHS’ler ürkebilirlerse de, Laclau ve Mouffe ya da Hindess ve Hirst, bu inanışa kucak açabilirler. Kitching’in kuramsal oluşumu, Althusserciliğin bir ürünü olmaması bakımından ötekilere benzememekle birlikte, ortaya attığı varsayımlar çarpıcı bir benzerlik gösteriyor. Bu inanışa göre de, sosyalist politika maddi çıkarlara dayandırılamaz; <span class="char-style-override-6">ikna</span> yoluyla kurulmalıdır, sosyalizmin sunduğu daha yüksek ve akılcı yaşam idealine açık olan sağduyulu insanlara seslenen özerk değerler ve fikirler yoluyla kurulmalıdır. Herhalde, YHS programının ortaya çıkardığı birçok soruya alternatif yanıtlar verilinceye kadar, Kitching’in sözleri, bu soruları ele almaya ve “nispeten özerk” sosyalizmi gerçekleştirecek güçleri ve güdüleri saptayarak bu sosyalizmi bir temele oturtmaya yönelik en sistematik ve tamamen kuramlaştırılmış girişim olarak kalacaktır.</p>

      <p class="paragraf">Kitching, “merkezi tez”ini, hayranlık verici bir açık sözlülükle ifade ediyor: “Sosyalist toplumların ve sosyalist bir dünyanın kurulması, çok uzun zaman (belki de yüzyıllar) alacaktır; böyle bir dünyanın gerçekleştirilmesinin temel önkoşullarından biri, yüksek düzeyde bir maddi refah ile bilgi, beceri ve zihinsel gelişme bakımından önemli aşamalar kaydetmiş bir yurttaş kitlesidir.”<span class="dipp" style="font-size:0.82em;"><a class="footnote-link" href="#footnote-225-134" id="footnote-225-134-backlink">134</a></span> Kitching, kapitalizmin de –ve ancak kapitalizmin– “uzun vadede sosyalizmin kurulmasına elverişli olabilecek” genel refah koşullarını sağlayabileceğini öne sürerek devam ediyor. Bu nedenle, o mutlu genel “gelişmişlik” günü gelinceye kadar, kapitalist zenginliğin devam ettirilmesi ve kapitalist kalkınmanın ileriye götürülmesi, gerçekten sosyalistlerin çıkarınadır. Aslında, “bugünkü durumda Sol’un temel görevi, ekonomik büyüme koşullarının olabildiğince kısa sürede yeniden sağlanmasına yardımcı olmaktır...”<span class="dipp" style="font-size:0.82em;"><a class="footnote-link" href="#footnote-225-135" id="footnote-225-135-backlink">135</a></span> Sol, eskimiş ve gözden düşmüş değerlere ve fikirlere sarılarak, genellikle zamanı boşa harcamakta ve ana siyasal akıştan kendisini yalıtmaktadır. Her şeyden önce, yanlış kitleye yatırım yapmaktadır. Kitching, sosyalizmin <span class="char-style-override-6">gerçek</span> kitlesinin tanınmasını, sosyalist hareketin yerleştirmek ve doğrudan doğruya dile getirmek zorunda olduğu belirli niteliklerin saptanmasını ve ilgili kitleyi hareket geçirmeye en uygun hedeflerin belirlenmesini öneriyor.</p>

      <p class="paragraf"><span>Kitching, işçi sınıfının toplumsal dönüşüme öncülük edeceği şeklindeki anlayışı terk etmiyor -en azından açık açık terk etmiyor.</span> <span>Kitching’in yaptığı ve “ücret” ya da maaş karşılığında “emek gücü”nü (yani, bedensel ve zihinsel yeteneklerini) satarak yaşayan”</span><span class="dipp" style="font-size:0.82em;"><a class="footnote-link" href="#footnote-225-136" id="footnote-225-136-backlink">136</a></span> <span>herkesi kapsayan işçi sınıfı tanımını, birçok Marksist aşırı geniş bulacaktır; ama işçi sınıfı ve sosyalizmin kurulmasındaki rolü konusunda</span> <span>Kitching’in benimsediği anlayışa çok özel bir siyasal anlam kazandıran şey, sadece bu tanımın genişliği değildir. Gerçekte, çok geniş kapsamlı bir işçi sınıfı tanımından,</span> <span>Kitching’inkilerden çok farklı siyasal sonuçlar çıkarılabilir.</span><span class="dipp" style="font-size:0.82em;"><a class="footnote-link" href="#footnote-225-137" id="footnote-225-137-backlink">137</a></span> <span>Kitching’in anlayışına apayrı bir özellik kazandıran şey şudur:</span> <span>Kitching yaptığı geniş tanımı, “geleneksel” işçi sınıfıyla ya da endüstriyel kol işçileriyle sınırlı bir tanımın dışlayacağı ya da sınıf “müttefiki” olarak ikinci derecede önem vereceği unsurları –örneğin, “beyaz yakalı” işçiler– sosyalist projeye dahil etmek için kullanmakla kalmıyor; tam tersine, yaptığı tanımı</span><span class="char-style-override-18">,</span> <span class="char-style-override-6">geleneksel işçi sınıfını</span> <span>pratikte herhangi bir temel rolün dışında tutmak</span> <span>(çünkü onlar “siyasal bakımdan geriye dönük”tür),</span><span class="dipp" style="font-size:0.82em;"><a class="footnote-link" href="#footnote-225-138" id="footnote-225-138-backlink">138</a></span> <span>odak noktasını “kafa” işçilerine kaydırmak için kullanıyor; bunu yaparken, “zihinsel gelişmişlik” düzeyi arttıkça, sosyalist ülkede duyarlılığın da aynı ölçüde arttığı ilkesine dayanıyor. Başka bir deyişle, geniş işçi sınıfı tanımının burada yüklendiği asıl işlev, işçi sınıfının merkezi konumundan vazgeçiyormuş görüntüsü vermeden sosyalist projenin odak noktasını tamamen kaydırmanın kavramsal örtüsü olmasıdır. Şunu da belirtmek yerinde olur:</span> <span>Kitching’in umut bağladığı gruplar,</span> <span>Stedman Jones’un çok büyük stratejik önem verdiği “meslek sahibi sınıflar” ile büyük benzerlik göstermektedir, ama burada söz konusu gruplar işçi sınıfı kapsamına alınmıştır.</span></p>

      <p class="paragraf">Aşağı yukarı şöyle bir tez geliştiriliyor: İşçi sınıfının maddi çıkarlarını, sosyalist mücadelenin itici gücü olarak görmek bir hatadır. Gerçekte, insanlar maddi çıkarlara ne denli bağlıysalar, sosyalist mesajı algılama ihtimalleri de o denli azalır. Radikal konumları benimsemek için, hayal gücü ve özgüven gereklidir; oysa bu nitelikler, insanların uğradıkları baskının derecesiyle orantılı olarak kısıtlanır;<span class="dipp" style="font-size:0.82em;"><a class="footnote-link" href="#footnote-225-139" id="footnote-225-139-backlink">139</a></span> “hayal gücünü en çok sınırlayan ve özgüveni en çok zayıflatan baskı biçimleri, çoğu kez, kaba maddi yoksunlukla yakından ilişkili olan (ama zorunlu olarak ona indirgenemeyen) biçimlerdir. Çünkü bu tür yoksunluk, basit fiziksel yaşamın devam ettirilmesine öncelik kazandırır ve kişinin gerek kendisi hakkında gerekse toplum hakkında daha geniş düşünmesi için pek az zaman ya da enerji bırakır.”<span class="dipp" style="font-size:0.82em;"><a class="footnote-link" href="#footnote-225-140" id="footnote-225-140-backlink">140</a></span> İngiliz “işçi sınıfı”nın (Kitching’in kullandığı tırnak işareti, onun burada “geleneksel” işçi sınıfını kast ettiğini gösteriyor) uğradığı sömürü, artık ille de “kaba maddi yoksunluk”la ilişkilendirilmesi gerekmese bile, tamamen “savunucu”, “ekonomist” ve karşıdevrimci bir bilincin doğmasına yol açmıştır. Buna karşılık, “hayal gücü en zengin, en özgüvenli ve dolayısıyla, radikal konumları benimsemeye en yatkın guruplar ve bireyler, nesnel olarak en az ezilenlerdir. Ezilmişlik bilincinin ve baskıyı ortadan kaldıracak şekilde dünyayı dönüştürme isteğinin, uğranılan baskının “nesnel” derecesiyle ters orantılı olduğu yolunda bir genellemeye bile gidilebilir.”<span class="dipp" style="font-size:0.82em;"><a class="footnote-link" href="#footnote-225-141" id="footnote-225-141-backlink">141</a></span></p>

      <p class="paragraf">Öyleyse sosyalizmin <span class="char-style-override-6">gerçek</span> kitlesi, sosyalizmin akılcı ve insancıl ülkülerini algılamak için gerekli düzeyde zihinsel ve ruhsal özgürlüğe, hayal gücüne, özgüvene ve özdisipline sahip, yani ancak kaba maddi kaygılardan kurtulmakla kazanılabilen niteliklere sahip insanlardan oluşur. İşçi sınıfı içinde, bu, “kafa emekçileri” anlamına gelir, ama Kitching, işçi sınıfının <span class="char-style-override-6">herhangi</span> bir bölümünü, bu niteliklere sahip olabilecek, diğer toplumsal gruplardan üstün tutup, sosyalizmin asıl kitlesi olarak ayrıcalıklı bir konuma yerleştirmenin niçin gerekli olduğunu açıklayamıyor. Yine bu nedenle, sosyalistler, kapitalizmin gelişmesini özendirmelidirler; çünkü bunun sonucunda, işçi sınıfının yeni öğeleri, beceri ve “zihinsel gelişmişlik” düzeyi çok yüksek olan kafa işçileri genişleyecek, “siyasal bakımdan geriye dönük” öğelerin gerilemesi ise hızlanacaktır. Dahası, potansiyel olarak ilerici olan bu öğelerin maddi sınıfsal çıkarlarına seslenmek yararsızdır, çünkü bu öğeler böyle kaba düşüncelerin üstündedirler, yani onlara seslenilirken, sömürülen bir sınıfa ait oldukları gerekçesine dayanılmamalıdır. “Sol;” diyor Kitching, “gerçek kitle tabanı üzerinde yükselmek istiyorsa, bu insanlara en çekici gelen özelliğinden de –çözümlemeler yapma ve tutarlı tezler geliştirme yeteneğinden de– yararlanmalıdır. Çünkü Sol’un (efsanevi değil) gerçek tabanı olarak tanımlanan bütün işçi sınıfı kesimlerinin ortak bir özelliği varsa, bu özellik, hiç kuşkusuz, çeşitli türlerden “zihinsel çalışmalara katılıyor olmalarıdır”; bunlar, “bu işçileri, en iyi şekliyle Sol’un önerebileceği akılcı insancıl politikaya yatkın duruma getiren” özelliklerdir.<span class="dipp" style="font-size:0.82em;"><a class="footnote-link" href="#footnote-225-142" id="footnote-225-142-backlink">142</a></span></p>

      <p class="paragraf">Kapitalist Batı’nın varlıklı ülkelerinden ayrı olarak, yoksul ya da azgelişmiş ülkelerde de demokratik sosyalizmin kurulup kurulamayacağı sorusu için de benzer ilkeler geçerlidir. Ekonomik kalkınmanın ve ilkel birikimin henüz gerçekleşmediği koşullarda demokratik sosyalizmi yerleştirmenin, imkânsız değilse bile zor olduğu, elbette sık sık öne sürülmektedir. Açıktır ki, hemen hemen kaçınılmaz olarak üretici sınıflar pahasına gerçekleşen hızlı kalkınmanın devlet desteğiyle sağlandığı koşullarda, devlet ile halk, özellikle de işçi sınıfı arasındaki ilişkiler mutlaka sorunludur. Ama Kitching’in tezi farklıdır: Yine asıl sorun, yoksulların ve emekçi sınıfların entelektüel ve ahlaksal eksikliklerinde, ancak maddi refahın yaratabileceği “özbilinç”in ve “bilgili” siyasal etkinliğin olmayışında yatmaktadır.<span class="dipp" style="font-size:0.82em;"><a class="footnote-link" href="#footnote-225-143" id="footnote-225-143-backlink">143</a></span> Modern devrimleri yıkıma uğratan şey, kesinlikle, bu devrimlerin kitle tabanının maddi güdüleridir, aşırı yoksunlukla yakından ilgilenmeleridir: “Çünkü acı çekenlerin kitlesel hareketlerine çoğu kez sosyalistler ve devrimciler önderlik etmiş olmalarına karşın, benim burada savunduğum şey, sosyalist hareketler olarak bunların, kesinlikle kitle tabanlarının bu güdüsünden dolayı ölümcül kusurlar taşıdıklarıdır.”<span class="dipp" style="font-size:0.82em;"><a class="footnote-link" href="#footnote-225-144" id="footnote-225-144-backlink">144</a></span> “Acı çekenler”, yani “umutsuzluk”tan dolayı devrime destek veren kitleler, çok kolayca “kazanılabilir.” Devrimler, öncelikli amaç olarak maddi durumlarını iyileştirmek için harekete katılmayan daha varlıklı unsurların ellerinde, daha çok güvenceye kavuşur.<span class="dipp" style="font-size:0.82em;"><a class="footnote-link" href="#footnote-225-145" id="footnote-225-145-backlink">145</a></span></p>

      <p class="paragraf">“Sosyalist olmak;” diye bağlıyor sözlerini Kitching, “kapitalist sınıfın ekonomik çıkarlarına karşı işçi sınıfının ekonomik çıkarlarına destek vermek değildir. Genel çıkara ilişkin belirli bir anlayışa – yani, bizzat sınıfların ortadan kaldırılması yoluyla sınıfsal özçıkarın aşılmasını gerektiren bir anlayışa–, inanmaktır. İşçi sınıfının salt ekonomik yaşam ve tüketim düzeyinin yükseltilmesine ilişkin sorunların ağırlığı ne denli azalırsa, bu sınıfın, “gerçek” genel çıkar hakkındaki tartışmaya (sadece ekonomik özçıkar nedeniyle değil, siyasal ve ahlaksal gerekçelerle) katılma olanağı da o denli artar.”<span class="dipp" style="font-size:0.82em;"><a class="footnote-link" href="#footnote-225-146" id="footnote-225-146-backlink">146</a></span></p>

      <p class="paragraf">Sınıfsal çıkarın dar dürtülerinin yerine “gerçek” genel çıkara duyulan ilgiyi koymak için, Kitching, “cumhuriyetçi erdem” ve “yurttaşlık ülküsü” geleneklerinin canlandırılmasını öneriyor. “Çok eski kavramlar olan <span class="char-style-override-6">civitas</span> ya da cumhuriyetçi “erdem”, yurttaşların edilgin “haklar”ının yanı sıra, görevleri ve yetkileri kavramlarını<span class="dipp" style="font-size:0.82em;"><a class="footnote-link" href="#footnote-225-147" id="footnote-225-147-backlink">147</a></span>, yurttaşların haklar kadar görevlere de sahip oldukları ve yurttaşlık görevlerinin yerine getirilmesinin, özgürlüğün birinci güvencesi olduğu hem kamusal hem de özel bir yaşam olarak gerçekten insanca bir yaşam kavramını, sosyalist <span>fikirlerle yeniden bütünleştirmeyi hep istemişimdir;” diye yazıyor</span> <span>Kitching. “Perikles’in Atina’sında doğan,</span> <span class="char-style-override-6">Konuşmalar</span><span>’ın</span> <span>Machiavelli’in çok sevdiği,</span> <span>Rousseau’nun önemle vurguladığı bu yurttaşlık ideali, (ne de olsa klasik bir bilgin olarak çalışmalarına başlayan) Marx’ı</span> <span>derinden etkiledi ve bana kalırsa, onun komünist topluma ilişkin bölük pörçük görüşlerinin özünde bu ideal vardır.”</span><span class="dipp" style="font-size:0.82em;"><a class="footnote-link" href="#footnote-225-148" id="footnote-225-148-backlink">148</a></span> <span>Öyleyse sosyalizm, her şeyden önce, kitle tabanının bir sınıfın üyeleri olarak sahip oldukları kimliğe değil,</span> <span class="char-style-override-6">yurttaşlar</span> <span>olarak sahip oldukları kimliğe seslenmek zorundadır.</span></p>

      <p class="paragraf"><span>Bütün bunlara daha yakından bakmadan önce,</span> <span>Kitching’in tezindeki son bir noktaya daha değinmek yerinde olur; çünkü bu nokta, gerek YHS ile gerekse politikanın ekonomiden ve sınıftan özerk olduğu şeklindeki YHS argümanıyla ilişkili olan daha kapsamlı kuramsal sorunlar açısından bazı sonuçlar doğurmaktadır.</span> <span>Kitching, bu ilkeyi, hiçbir sınırlama yapmadan kabul etmiyor, daha doğrusu, bu ilkeyi daha kesin şekilde formüle ediyor. Tekabüliyetsizlik ilkesini elbette benimsiyor; ama Marx’ın</span> <span>siyasal iktisadının “ekonomizm”ini ve “indirgemeciliği”ni hararetle reddedenlere karşı onu savunmak istiyor. Ama Marx’ın</span> <span>siyasal iktisadını kurtarma işini, bu siyasal iktisadın açıklayıcı değerinin dar sınırlarında ısrar ederek yapıyor: Marx’ın</span> <span>siyasal iktisadının, çağdaş kapitalizm hakkında bile az sayıda önemli ama oldukça dar önerme üretebileceğini, ancak bunların, hiçbir zorunlu (yani mantıksal bakımdan zorunlu) siyasal sonuç ya da bilince ilişkin sonuç taşımadığını göstermeye çalıştım.”</span><span class="dipp" style="font-size:0.82em;"><a class="footnote-link" href="#footnote-225-149" id="footnote-225-149-backlink">149</a></span> <span>Kısacası,</span> <span>Kitching’in yaptığı şey, “ekonomik” olguların yerlerini saptayıp bunları kendi uygun alanlarında tutmak, siyasal güçleri ve çatışmaları bunlardan yalıtmaktır. Bu nedenle,</span> <span>Kitching, Marx’ı “</span><span>savunma”ya yönelik bütün çabasına karşın bizi yeniden açıkça tekabüliyetsizlik ilkesine götürmektedir.</span></p>

      <p class="paragraf">Aynı zamanda, Kitching’in geleneksel işçi sınıfını devrimci özne olarak kabul etmemesinin dayanağı, maddi koşulları bilinç üzerinde uyguladığı baskılarla ilgili olarak, son derece determinist sayılabilecek bir görüştür. İnsanlar ne denli “ezilir”lerse, yurttaşlık erdemi ve sosyalizm için zihinlerin özgürleştirme yetenekleri de o denli azalır. Ama yine, kritik nokta, bu aşırı ekonomik determinizmin, ekonomik ve siyasal güçler arasındaki bu katı ilişkinin, evrensel olmayıp, belirli maddi koşullara özgü olmasıdır. İdeoloji ve politikanın maddi sınıfsal ilgiler tarafından belirlenme derecesi, maddi koşullara göre değişir. Başka bir deyişle, “temel”in “üstyapı”yı belirleme derecesi değişiklik gösterir; bu nedenle, örneğin “yoksul kapitalist ve sosyalist toplumlarda, maddi “temel”, politika “üstyapı”sını nispeten kaba bir şekilde belirler ...”<span class="dipp" style="font-size:0.82em;"><a class="footnote-link" href="#footnote-225-150" id="footnote-225-150-backlink">150</a></span> Buna karşılık, varlıklı ülkelerde; politika, daha büyük bir özerklik kazanabilir, –en doğrusu, bu özerklik kaba maddi ilgilerden zihinlerini özgürleştirme yeteneğine sahip insanların çoğalmasıyla orantılıdır. Benzer şekilde, geleneksel işçi sınıfı, sosyalizm için oldukça uygunsuzdur; çünkü bu işçilerin bilinci, maddi koşullarca belirlenmiştir, oysa kafa işçileri, akılcı ve insancıl erekleri, cumhuriyetçi ve medeni erdemleri izlemek için daha özgürdürler.</p>

      <p class="paragraf">Başka bir deyişle, bir kez daha görülüyor ki, politikanın ve ideolojinin özerkliği, –“geleneksel” işçi sınıfının, toplumsal dönüşümü sağlayacak etken olabilmesi dışında– her şeyin mümkün olduğu anlamına gelmektedir. Yalnızca “ezilen” sınıfların maddi koşulları bağlayıcıdır, belirli ideolojilerin ve politikaların –yani, <span class="char-style-override-6">anti</span>sosyalizm ideolojilerin ve politikaların– belirleyicisidir. Öteki insanlar, akılcı söylemle ikna edilmeye, ahlaksal tartışmaya ve genel çıkarla ilgilenmeye açıktır.</p>

      <p class="paragraf">“Medeni” ya da “cumhuriyetçi” erdeme ve onun beraberinde getirdiği akılcılığa, ölçülülüğe, genel çıkar duygusuna ilişkin anlayışıyla Kitching, sosyalizm mücadelesinde sınıfsal çıkarın yerini alacak kolektif bir güdüyü en sonunda sağlamış oluyor. Gerçekte bunun, YHS’yle, onun şekilsiz kitlesini sınıftan koparmasıyla ve tümelci ereklerini soyutlamasıyla bağdaşan biricik tutarlı toplumsal güdü yorumu olduğu ileri sürülebilir. Maddi koşulların ya da sınıfın bir araya getirmediği ya da harekete geçirmediği; kimliği, hedefleri ve kolektif eylem eğilimi “ideolojik ve siyasal düzeylerde” kurulmuş; soyut bir “demokrasi” dürtüsüyle hareket eden; sosyalist ereklere ilgisi, yurttaşlık erdemine, özdenetime, disipline ve akılcı “genel çıkar” duygusuna bağlı olan bir kitle tabanının kimliğini tanımlamaya en uygun toplumsal kategori, belki de yurttaşlıktır. Kitching’in “medeni ideali”, ortodoks YHS yandaşlarının anladığı şekildeki sosyalizmin özünü doğru olarak ifade etmiyorsa, onların bize daha iyi bir açıklama getirmeleri gerekir.</p>

      <p class="arabaslik-sol" id="toc_marker-8-2">II</p>

      <p class="paragraf">Kitching’in tezinin en çarpıcı yanı, sosyalist olmayan daha eski siyasal düşünce akımlarına yakın olmasıdır. Emekçi sınıfların uzun vadeli eğitimine, onların ahlaksal standartlarının ve zihinsel gelişmişlik düzeylerinin yükseltilmesine dayanan bir tür sosyalizmle oyalanmış olan J. S. Mill’in liberalizmi ve Kitching’in görüşleri arasında elbette önemli benzerlikler vardır. “Daha iyi zihinler, başkalarına daha iyi şeyler öğretmeyi başarıncaya kadar” kapitalizmin egemenliğine izin verilmesi gerektiğini Mill de önermiştir. “Zihinler kaba sabayken, kaba saba uyaranlara gereksinim duyar ve bunların güdümüne girer.”<span class="dipp" style="font-size:0.82em;"><a class="footnote-link" href="#footnote-225-151" id="footnote-225-151-backlink">151</a></span></p>

      <p class="paragraf">Ama Kitching’in (dolayısıyla da Mill’in) tezi ile çok uzun bir geçmişi olan, son derece tutucu ve antidemokratik bir düşünce geleneği arasında daha da dikkat çekici yakınlıklar vardır. Platon’un, Atina demokrasisine yönelik şiddetli saldırılarını başlatmasından bu yana, tutucu siyaset felsefesinin temel doktrinlerinden biri sadece yaşam koşulları sayesinde maddi zorunluluklardan kurtulmuş olanların gerçek yurttaşlık yaşamını elde edebilecekleri şeklindeki doktrin olagelmiştir. Platon’un ısrarla belirttiğine göre, insanların maddi dünyanın, yani zorunluluk ve görünüşler dünyasının tutsaklığından ruhlarını kurtarıp daha yüce şeyler üzerinde düşünme yeteneklerini, özgül toplumsal koşullar belirler; Platon’un felsefi idealizm denilen öğretisi, bu yönüyle aslında derinlemesine maddecidir. Ya da başka bir şekilde söylersek, bu öğreti zenginler için idealizm, yoksullar içinse materyalizmdi. Erdem bilgidir; ve bunların ikisi de maddi özgürlüğü gerektirir. İyi yaşam, ahlaksal ve akılcı yaşam –dolayısıyla, felsefe ve hatta yurttaşlık yaşamı– böyle bir özgürlüğe bağlıdır; bu özgürlük ise ancak çalışma zorunluluğundan ve kaba, günlük maddi kaygılardan kurtulmakla sağlanır. Atinalı yurttaş kitlesinin çoğunluğunu oluşturan, bayağı işlerle geçen yaşamları nedeniyle ruhları “çarpıklaşıp sakatlanmış” olan, yine aynı nedenle ahlaksal ve siyasal yargı yeteneğinden yoksun bulunan “iş sahibi” sınıflara, bayağı işçilere ve tacirlere, köylülere ve zanatçılara siyasal haklar verdiği gerekçesiyle, Platon demokrasiye saldırıyordu. Gerçek anlamdaki <span class="char-style-override-6">polis</span> (kent-devlet), bayağı arzuların güdümünde olan aşağı sınıfların, ruhlarını ve arzularını aklın yönetimine vermiş olanların egemenliğine boyun eğdikleri polistir.</p>

      <p class="paragraf">Çalışan çoğunluk, doğal efendileri karşısında üstünlük kazandıkça, yurttaşlık erdemi pahasına Atina toplumunu istila eden kaba bir maddeciliği, Atina’nın “çöküşü”nün nedeni gibi gösteren geç dönem tarihçiler de sık sık bu duyguları yansıtmışlardır. Bu tarih yazınında özellikle dikkati çeken bir tema, “siyasal” insanla “ekonomik” insan arasında, yani yurttaşlık onuru ve kıvanç güdülerinin yönlendirdiği insan ile kaba maddi kaygıların güdümündeki insan arasında yapılan ayrımdır. Tipik olarak, “siyasal” insanın egemenliği, <span class="char-style-override-6">demos</span>’un boyun eğdiği geleneksel aristokrasinin Atina toplumuna ve kültürüne damgasını vurduğu dönemle özdeşleştiriliyor (burada savunulan görüş, başkalarının emeğiyle yaşadıkları için maddi kaygılardan kurtulmuş olan çalışmayan sınıfların, hiçbir kaba maddi ya da sınıfsal çıkara sahip olmadıklarıdır). “Ekonomik” insanın zaferi, Perikles’in ölümünden sonra ve radikal demokrasinin kurulmasıyla gerçekleşti; radikal demokrasi, çalışmayla ve ticaretle geçen yaşamları yüzünden dar, bencil, maddeci bakış açısına sahip olan aşağı grupları önplana çıkardı ve onların “demagog” önderlerini; “onlarla aynı soydan olan”<span class="dipp" style="font-size:0.82em;"><a class="footnote-link" href="#footnote-225-152" id="footnote-225-152-backlink">152</a></span> kişileri yükseltti.</p>

      <p class="paragraf">Batı siyasal düşüncesinin tüm tarihi boyunca benzer temalar işlenmiştir. Yoksulların ve emekçi sınıfların, “halk kitleleri”nin, özellikle de (Cromwell’in Putney Tartışmasındaki sözlerini aktarırsak) “nefes almaktan başka bir hakkı olmayan” mülksüzlerin, güvenilip siyasal haklar tanınmayacak kadar mantıksız, sorumsuz ve/veya köle ruhlu ve ucuz olduklarını, oysa, toplumda “sabit” ya da “kalıcı çıkar”ı bulunan ve bu nedenle sorumluluklarını ciddiye almaları beklenebilen mülk sahibi sınıfların böyle olmadıklarını, bu düşünce tarihinin “klasikler”inin çoğu tartışmasız kabul etmektedir.</p>

      <p class="paragraf">Aynı mantığın, modern devrimlere ilişkin yorumları da etkilediğini söylemeye gerek yoktur. Maddi yoksunluğun, fakirliğin, açlığın ve sömürünün kaba gerekleriyle hareket eden, kendine ait hiçbir yapıcı ve akılcı amacı olmayan kitleler, bencil ve iktidar düşkünü demagoglara ya da maddi kazanç vaatlerine kolayca kanarlar. Hannah Arendt’ın devrim çözümlemesi, Kitching’in çözümlemesiyle çarpıcı bir benzerlik göstermektedir. Bayan Arendt’a göre, yeni bir başlangıç yapmayı, yeni bir siyasal düzen, bir özgürlük düzeni kurmayı amaçlayan tamamen “siyasal” bir dürtüyle hareket eden Amerikan Devrimi, biricik gerçek devrimdi. Fransız Devrimi ve onu izleyen devrimler, “toplumsal sorun”u özerk politika alanına soktukları için, kaba maddi gereksinmelerin zorlaması yüzünden hiçbir zaman saf özgürlük arzusuyla hareket etmesine imkân bulunmayan aç ayaktakımı kamusal alanı, “siyasal mekân”ı istila ettiği için, ölümcül kusurlar taşıyorlardı. Toplum “gitgide yoksulların sultasına girdikçe ve dolayısıyla, özgürlüğün kurulmasına esin kaynağı olan ilkelerden farklı olarak, yoksulluktan doğmuş ideallerin güdümüne girdikçe”, “Avrupa’dan akın akın gelen kitlesel göçün etkisiyle”<span class="dipp" style="font-size:0.82em;"><a class="footnote-link" href="#footnote-225-153" id="footnote-225-153-backlink">153</a></span> sonunda Amerikan Devrimi de yozlaştı. Gerçekte, çürüme ta başından beri vardı; çünkü bu ülke, öteden beri, yalnızca özgürlüğün ve “medeni erdem”in yurdu olmakla kalmadı, “aynı zamanda” (Arendt’ın sözleriyle),</p>

      <p class="arayazi">içinde bulundukları koşullar nedeniyle, gerek özgürlüğü gerekse erdemi kavramaya pek hazır olmayanların da vaadedilmiş yurduydu. Amerikan zenginliğinin ve Amerikan kitlesel toplumunun tüm siyaset alanına yönelttiği giderek artan tehditler aracılığıyla, Avrupa’nın yoksulluğu öcünü almış oluyor. Yoksul insanların gizli arzusu, “herkese ihtiyacına göre” değil, “herkese isteğine göre”dir. Özgürlüğün, yalnızca, gereksinmeleri karşılanmış olanlara geleceği doğru olmakla birlikte, arzuları için yaşamaya kendini kaptırmış olanlardan kaçacağı da aynı ölçüde doğrudur.</p>

      <p class="paragraf">Baskı ve sömürünün, kurtuluş mücadelelerinin en kesin kaynağı olduğu şeklindeki Marksist ilkeden yola çıkılarak hiçbir yere varılamaz.</p>

      <p class="paragraf">Muhafazakâr düşünürlerin oluşturdukları bu köklü gelenekten farklı olarak, Gavin Kitching’in, görünüşte, işçi sınıfını –en azından bir bölümünü– toplumsal dönüşümün öznesi olarak ele aldığı doğrudur; Kitching, daha hafif biçimleriyle de olsa baskıyı ve sömürüyü, bir ölçüde, sosyalizmin “gerçek” kitlesine ait olmanın bir koşulu sayıyormuş gibi görünmektedir. Ne var ki, uyguladığı apaçık ölçütlere göre, siyasal yeterlilik –yani, insancıl ereklerle, ahlaksal kaygılarla ve akılcı ilkelerle hareket etme yeteneği–, baskıdan, maddi zorunluluktan ve ağır kol işçiliği yaşamından özgür olmakla doğru orantılı olarak değişir. Bu n<span>edenle, Platon’un belirttiği şekilde, bilginin erdem olması, maddi zorunluluktan azade olmak demektir– ya da en azından bunu öngörür. İşçi sınıfı içinde bunun anlamı, “kafa işçileri”nin, kol emekçilerine göre ya da daha da kötü durumdaki yoksullara göre, siyasal bakımdan daha uygun olduklarıdır; ama bizzat kapitalistler, özellikle de eğitimli olanlar, ücretli masabaşı işçilerine, hatta maaşlı üniversite hocalarına oranla, sosyalizmin çok daha doğal unsurları olamazlar mı, olamayacaklarını varsaymak için ne gibi nedenlerimiz var? Ya da ticareti bile bayağı ve kölece bir etkinlik gibi gören gerçekten aristokratik ilkeyi niçin</span> kabul etmeyelim (bu durumda, hiç çalışmadan rantiye yaşamı süren, Oxford-Cambridge’te öğrenim görmüş toprak sahibi beyler, solun en umut verici adaylar olurlar)? Mill gibi, Kitching de, kitlelerin, uzak gelecekte bir gün, erdem olan bilgiye özlem duyabileceklerine inanıyor –ya da böyle bir şeyi umuyor– olabilir; ama bunu bilmek, daha geleneksel bir anlayıştaki sosyalistleri pek rahatlatmayacaktır.</p>

      <p class="paragraf">Bu tutucu ve antidemokratik gelenek tarihsel zeminine oturtulunca, Kitching’in tezindeki kusurlar, göze batacak şekilde ortaya çıkıyor; bu tezin getirdiği siyasal sonuçlar da ayrı bir konudur. Halk hareketlerine, devrimlere, “ayaktakımı”nın ahlaksal ve siyasal yeteneklerine ilişkin böylesi gerici yargıları ayakta tutmak için, tarihsel gerçeğin vahim şekilde çarpıtılması zorunludur. “Kolektif davranış”a ilişkin bu çözümleme tarzının, George Rude ve Edward Thompson gibi tarihçilerin yapıtlarıyla kesin olarak yıkıldığı herhalde düşünülebilir. Kitching’in de açıkça kabul ettiği, sözgelimi, Rus Devrimi’ne ilişkin bu yorumların, devrimci kitleleri, sadece olumsuz dürtülerle hareket eden, herhangi bir akılcı, olumlu dönüştürücü amacı belli bir sınıfa ait olmayan önderlerinden beklemek zorunda olan kör kalabalık gibi gören yorumların ne denli boş olduğunu belirtme fırsatımız olmuştu. Devrimin demokratik bir sosyalizm yaratamadığı açıkça doğru olmakla birlikte, bu başarısızlığın sonucu, kitlelerin gerçekten devrimci idealler pahasına kendi maddi çıkarlarıyla aşırı ilgilenmelerine yüklemek, en uç noktada sapkınlık ve ahmaklık olur.</p>

      <p class="paragraf"><span>Kitching’in böylesine büyük önem verdiği yurttaşlık idealinin –onun doğru olarak belirttiği gibi Atina’da– onun varsaydığı koşullarla taban tabana zıt koşullarda doğduğuna değinmek yararlı olabilir. İlk önce, yurttaşlık ideali, “kaba” maddi çıkarlardan kopuksa, cisimsiz bir ahlak ilkesi olarak ortaya çıkmak şöyle dursun, eski Afrika’daki sınıfsal ilişkilerden doğdu. İkincisi yurttaşlık idealinin en dolaysız şekilde ifade ettiği amaçlara sahip olan Atina nüfusunun öğeleri,</span> <span>Kitching’in ve Platon’un düşlerindeki çıkar gözetmez aydınlar ya da filozof krallar değildi, hele hele, “kendileri ve toplum hakkında düşünmek” için yeterli zamana, rahatlığa ve ekonomik refaha sahip varlıklı sınıflar hiç değildi; daha çok bu öğeler, kamu üzerindeki aristokratik ayrıcalığın zayıflatılmasından, yurttaşlık kimliğinin eşitlenmesinden, aristokratik mülkiyet ve iktidarın yurttaş topluluğunun yetki alanına sokulmasından en çok kazanç sağlayacak olan sıradan köylüler ve zanaatçılardı. Akrabalık, klan ve arkadaş grubu ayrıcalıklarına –aristokratik mülkiyetin ve iktidarın dayanaklarına– karşı yurttaş topluluğunda, yani</span> <span class="char-style-override-6">polis</span><span>’te</span> <span>üyelik sağlayan, kan ve aile bağlarına dayalı ayrımların karşısına yurttaşlık kimliğini koyan yurttaşlık ilkesinin en dolaysız şekilde maddi çıkarlarını yansıttığı sınıflar, bu sınıflardı. “Aşağı” ve “bayağı” bir kökene sahip olduğu ya da maddi çıkarlardan kaynaklandığı için, yurttaşlık idealinin ahlaksal değerinde azalma olduğunu kim söyleyebilir? Bu ideale hayat veren “aşağı” tutkuların, ahlaksal bir ideal yaratmaya hiç uygun olmadığını kim söyleyebilir?</span></p>

      <p class="paragraf"><span>Bu noktaya değinmeye değer; çünkü “sınıf indirgemeciliği”ne ve ekonomizme yönelttikleri saldırıyla, yeni “hakiki” sosyalistlerin çok büyük bir bölümü –belki de, “çıkar”ı ve ahlakı taban tabana zıt şeyler olarak ele alan felsefi akımın anlayışıyla, olumlu siyasal güdülerin muhtemel bir kaynağı olarak “kaba” maddi çıkarları değersizleştirme eğilimine yöneliyor. Hiç kuşkusuz, burada tartışılacak pek çok felsefi sorun vardır; ama amaçlarımız açısından, unutulmaması gereken önemli şey, bu felsefi karşıtlığın çoğu kez şu görüşle ilişkilendirilmesidir; “çıkar” (genel olarak maddi çıkar anlamında) dürtüsüyle hareket eden halk, tanım gereği ahlaksal bakımdan çökmüştür, maddi kaygıların en önlenemez şekilde yönlendirdiği “aşağı guruplar”, yoksullar ve çalışan sınıflar ise ahlaksal bakımdan en çökmüş kesimlerdir.</span></p>

      <p class="paragraf"><span>Maddi çıkarlardan koparılmış “cumhuriyetçi” erdemler ve yurttaşlık ülküsü, hiçbir zaman,</span> <span>Kitching’in çözümlemesinde önerildiği şekliyle anlamlı bir ifadeye kavuşmamıştır. Sınıfsal bakımdan nötr bir medeni hümanizm asla olmamıştır. Cumhuriyetçi güdü, belirli toplumsal grupların gerçek maddi koşullarına ve başka gruplar karşısındaki çıkarlarına her zaman sağlam köklerle bağlı olmuştur. Sözgelimi,</span> <span>Kitching’in onaylayarak örnek gösterdiği</span> <span>Machiavelli’nin cumhuriyetçiliği, orta tabakadan tüccarların ve zanaatçıların adına Floransalı soylulara yönetilmiş ateşli bir eleştiriydi;</span> <span>Machiavelli tarafından cumhuriyetin altın çağı olarak nitelendirilen dönemde, cumhuriyetin belkemiğini oluşturan bu kesimler, ondan sonra haklarını önemli ölçüde yitirmişlerdi.</span> <span>Kitching’in gösterdiği bir başka otorite olan</span> <span>Rousseau, belki de Marx’tan</span> <span>önceki büyük siyaset düşünürlerinin en demokratik olanıydı; çünkü ayrıcalıklı sınıfların ve mutlakçı devletin baskılarına karşı küçük üreticilerin sözcülüğünü yapıyordu.</span></p>

      <p class="paragraf"><span>Yeri gelmişken, toplumsal koşullar ve yurttaşlık erdemi arasındaki ilişki konusunda</span> <span>Rousseau’nun sahip olduğu kanılarla</span> <span>Kitching’in kanılarını karşılaştırmak herhalde ilginç olur.</span> <span>Rousseau, sık sık, “totaliter” imalarda bulunmakla suçlanmıştır; bu suçlamanın gerekçesi,</span> <span>Rousseau’nun baskıcı bir özveri erdemini zorunlu hale getiren soyut bir “genel irade”nin özel çıkarlara egemen kılınmasını istediği şeklindeki iddiadır. Oysa</span> <span>Rousseau, gerçek bir çıkar ortaklığının olmadığı yerde hiçbir “genel irade”nin, hiçbir “ortak değer”in olamayacağını, bazı insanların başkalarınca sömürüldükleri ve dolayısıyla, bunların çıkarlarının kaçınılmaz bir karşıtlık içinde bulunduğu durumlarda böyle bir çıkar ortaklığından söz edilemeyeceğini, Marx’tan</span> <span>önceki bütün büyük düşünürlerden daha iyi kavramıştı. Başka bir deyişle, Rouseau’nun tezinden çıkarılabilecek sonuç, maddi yapının gerçeklerine dayanmayan hiçbir yurttaşlık erdeminin olamayacağı; yurttaşlık erdemi için uğraş vermenin, her şeyden önce, birisinin kaybını diğerinin kazancı haline getiren ve insanlar arasında kaçınılmaz çıkar düşmanlıkları yaratan toplumsal eşitsizliklere son vermek için uğraş vermek anlamına geldiğidir. Öyleyse, göründüğü kadarıyla, Rouseau,</span> <span>Kitching’in tam tersine, yurttaşlık erdemini iyi toplumun önkoşulu saymıyor; onun yerine, gerçek yurttaşlık erdemini, sadece iyi toplumun mümkün kılacağına inanıyor. Marx’a</span> <span>göre olduğu gibi</span> <span>Rousseau’ya göre de –yine</span> <span>Kitching’in tam tersine– ortak iyiliğe yönelik en güvenilir dürtünün, yüksek, köksüz bir ahlak duygusu değil, sömürülenlerin ve ezilenlerin sömürüden ve baskıdan kurtulma tutkuları olduğu öne sürülebilir.</span></p>

      <p class="paragraf"><span>Kitching’in ulaştığı sonuçlarda oldukça hoş bir ironi vardır.</span> <span>Kitching,</span> <span class="char-style-override-6">Rethinking Socialism</span><span>’e yaptığı bir ekte, solun, seçkincilik eğiliminden kurtarılmasını öneriyor. Bu seçkinciliğin kaynağı, diyor, sosyalist aydınların kendilerini soyutlamalarıdır, “Sol aydınların her türlü etkili siyasal uğraştan gitgide kopmalarıdır.”</span><span class="dipp" style="font-size:0.82em;"><a class="footnote-link" href="#footnote-225-154" id="footnote-225-154-backlink">154</a></span> <span>Çözüm, diye sürdürüyor sözlerini, “kuramsal eleştiride değil, kökleşmeye daha elverişli ve halka yönelik bir sol politikanın”, yani solcu aydınların “halk”la temasını yeniden sağlayacak bir sol politikanın “bulunmasında yatmaktadır”. Soldaki birçoklarının “seçkinci” eğilimlerine ve kitlesel halk hareketlerinden soyutlanmalarına karşı</span> <span>Kitching’in yönelttiği ağır eleştiriler, elbette bir ölçüde haklıdır. Ama sosyalizmin “gerçek” kitle tabanı, “ezilenler”in entelektüel ve ahlaksal yetersizlikleri, sosyalist hareketin dile getirmesi gereken belirli nitelikler hakkında</span> <span>Kitching’in ortaya attığı tezin mantığı göz önüne alınınca, onun seçkinci olmayan bir politika için yaptığı çağrının ironik niteliği gerçekten çarpıcı bir açıklık kazanıyor. Sosyalistler, sıradan halkla bağları olmadığı için ağır bir dille eleştiriliyor; en sonunda ise, sıradan halkla temas içinde olmanın, halkın sosyalist mesajı algılamaya entelektüel ve ahlaksal bakımdan uygun olmadığını kavramak anlamına geldiği ve çok uzun bir kapitalist dönem sonunda genel “entelektüel gelişmişlik” düzeyi, bugün çok az kişinin ulaştığı standarda ulaşıncaya kadar halkın böyle kalmaya devam edeceği söyleniyor. Böyle demokrasinin manası ne olabilir?</span></p>

      <p class="paragraf"><span>Kitching’in o oldukça çarpıcı görüşüne, bütün YHS’lerin katılmayacağı açıktır; ama bütün YHS projesinin özünde de benzer bir çelişkinin yattığı söylenebilir. Sosyalizm, maddi koşullarda hiçbir kökeni olmayan, esas olarak ideolojik ve siyasal bir yapıysa, özerk ideoloji ve politika erbaplarına çok ağır bir iş düşüyor demektir. Burada sorun, maddi koşullardaki ve üretim ilişkilerindeki gelişmelerin devrimci bir hareket yaratmak için yeterli olmadığını, sosyalizmi kurmak için var olan toplumsal güçleri ve çıkarları örgütlemeye yönelik büyük çabaların gerekli olduğunu kabul etme –bunu yadsıyan mı var?– sorunu olmaktan artık çıkmıştır. Pratikte şimdi bize, böyle toplumsal çıkarların ve güçlerin kesinlikle var olmadığını söylemektedir. Bunların ideoloji ve politikayla yaratılması gerekir. Hatta, artık konu, “öncülük” konusu da değildir; çünkü önderlerin yönetme iddiasında bulunabilecekleri ya da çıkarlarını korumak için eyleme geçtiklerini iddia edebilecekleri, bağımsız varlığa sahip hiçbir toplumsal güç yoktur. Sosyalizm mücadelesinde işe koşulması ve önderlik edilmesi gereken toplumsal güçler ve çıkarlar, ideolojik önderleri tarafından onlara atfedilenlerin dışında hiçbir kimliğe, hiçbir varlığa sahip değildirler. “İkamecilik”ten söz etmek bile olanaksızdır. Var olmayan şey temsil edilemez ya da yerine başka bir şey konulamaz. O şeyin</span> <span class="char-style-override-6">yaratılması</span><span>, icat edilmesi, uydurulması gerekir. Yeni ideolojik ve politik önderlerimizin yüklendikleri muazzam görev budur. Sosyalist seçkincilikte son sözün böylece söylendiği kesindir</span>.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-134-backlink" id="footnote-225-134">134</a> Gavin Kitching, <span class="char-style-override-6">Rethinking Socialism,</span> Londra 1983, sf. 1.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-135-backlink" id="footnote-225-135">135</a> Agy, sf. 29.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-136-backlink" id="footnote-225-136">136</a> Agy, sf.13.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-137-backlink" id="footnote-225-137">137</a> Bkz. örneğin, Peter Meiksins, “The Boundary Question and Beyond: A Critique of Recent Debates on the New Middle Class”, <span class="char-style-override-6">New Left Review</span>.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-138-backlink" id="footnote-225-138">138</a> Kitching<span class="char-style-override-17">,</span> sf. 19.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-139-backlink" id="footnote-225-139">139</a> Agy, sf. 24-25.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-140-backlink" id="footnote-225-140">140</a> Agy, sf. 27.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-141-backlink" id="footnote-225-141">141</a> Agy, sf 25.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-142-backlink" id="footnote-225-142">142</a> Agy, sf. 21.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-143-backlink" id="footnote-225-143">143</a> Agy, sf. 54–5.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-144-backlink" id="footnote-225-144">144</a> Agy, sf. 36.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-145-backlink" id="footnote-225-145">145</a> Agy, sf. 37.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-146-backlink" id="footnote-225-146">146</a> Agy, sf. 62-3.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-147-backlink" id="footnote-225-147">147</a> Agy, sf. 131.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-148-backlink" id="footnote-225-148">148</a> Agy, sf. 33.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-149-backlink" id="footnote-225-149">149</a> Agy, sf. 164.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-150-backlink" id="footnote-225-150">150</a> Agy, sf. 55.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-151-backlink" id="footnote-225-151">151</a> John Stuart Mill, <span class="char-style-override-6">Principles of Political Economy,</span> Harmondsworth 1970, sf. 114.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-152-backlink" id="footnote-225-152">152</a> Büyük kabul gören ve genellikle mantıklı davranan Victor Ehrenberg gibi bir tarihçi bile böyle bir dil kullanmaktadır. Örneğin, bkz. <span class="char-style-override-6">The People o f Aristophanes: A Sociology o f Old Attic,</span> New York 1962, sf. 360-73.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-153-backlink" id="footnote-225-153">153</a> Hannah Arendt, <span class="char-style-override-6">On Revolution,</span> New York 1965, sf. 136.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-154-backlink" id="footnote-225-154">154</a> Kitching, sf. 177.</p>
        </div>
      </div>
    </div>
  </div>
</body>
</html>
