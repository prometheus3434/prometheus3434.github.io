<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9.html" xml:lang="en-GB">
    <div class="Basic-Text-Frame">
      <p class="paragraf-1 para-style-override-12" xml:lang="tr-TR"><span class="char-style-override-8">YENİ BASIMA ÖNSÖZ</span></p>

      <p class="resim-1" xml:lang="tr-TR"><img alt="ss.png" class="image" height="27" src="../Images/ss_fmt.jpeg" width="48" /></p>

      <p class="paragraf-1" xml:lang="tr-TR">Bir yazar, on yılı aşkın bir süre önce yayınlanmış bir kitaba, özellikle de belirli bir siyasal konjonktürde ve çok belirli, kısa ömürlü bir entelektüel akıma yanıt olarak yazılmış olan bir kitaba geriye dönüp baktığında mutlaka belli bir huzursuzluk hisseder. Şu ya da bu belirlemeyle ya da yargıyla ilgili kaçınılmaz pişmanlıklar söz konusudur. O zamanlar önemli görünmüş olan bazı kişilikler ve fikirler neredeyse tamamen gözden kaybolmuş olabilir. Araya giren yıllar büyük bir tarihsel kopmaya –buradaki durumda, yeni bir döneme yol açan modern zamanların en büyük değişimlerinden biri olan komünizmin çöküşüne– tanık olduğu için, uzaklık duygusu daha da büyük görünecektir.</p>

      <p class="paragraf-1" xml:lang="tr-TR"><span class="char-style-override-6">Sınıftan Kaçış</span> kendi zamanına aittir. Yine de benim düşünceme göre, bu kitap, şimdi işlevini yitirmiş olan bir entelektüel eğilime getirdiği eleştirel yorumun ötesinde bir şeylere sahipti ve bugün de sahiptir. Kitabın, kesinlikle, şimdi de en azından o zaman olduğu kadar güncel olan daha geniş sorunlar –sınıfla, ideolojiyle, politikayla, sosyalizmle ve demokrasiyle ilgili sorunlar– konusunda kuramsal bir yorum olması amaçlanmıştı. Ama kitabın entelektüel tarih olarak bile taşıdığı önemin, işlediği konuyu aşan bir ömre sahip olduğunu düşünmek de hoşuma gidiyor. Post-Marksizm dünün haberi olabilir, ama onun soyundan gelenler bugünün entelektüel akımlarında son derece canlı biçimde yaşamaktadır ve bence kitabın gidişatın nereye doğru olduğunu görme meziyetini taşıdığı ileri sürülebilir.</p>

      <p class="paragraf-1" xml:lang="tr-TR">Görüldüğü gibi, 1986’dan beri ve 1989’un şafağında solun entelektüel yaşamında pek çok şey değişmiştir. Sözgelimi, <span class="char-style-override-6">Sınıftan Kaçış</span> ilk kez yayınlandığı zaman, “post-Marksizm” terimi kendini henüz kabul ettirmeye çalışıyordu. Bugünlerde ise artık pek bir şey ifade etmiyor. Belki bir zamanlar kendilerini bu terimle tanımlamış olanlar, şimdi, hiç değilse özgün anlamıyla bu tanımı inkâr ediyor olabilirler. Ne de olsa, bu deyim türetildiğinde, bu görüşün sözcüleri Marksizmin çok ötesine geçmiş olduklarını hissetmelerine karşın, köklerinin o geleneğe uzandığını ve o geleneğe borçlu olduklarını hâlâ kabul ettiklerini ifade etmesi amaçlanmıştı. Bugün onların Marksizmle bağları çok uzak ve zayıftır, neredeyse fark edilemez. Kendilerine özgü çeşitli yollarla insanlar, Marksizmle, hatta sosyalizmle reddetmek dışında çok az ilişkisi bulunan yönlere gitmişlerdir. Post-Marksizmin antimarksizme giden yolda sadece kısa bir durak olduğu açık gibi görünüyor.</p>

      <p class="paragraf-1" xml:lang="tr-TR">Yine de, bu rotayı yalnızca, hatta öncelikli olarak 1980’lerin sonlarındaki dramatik olaylara bağlamak doğru olmaz. Bu bakımdan, post-Marksist solun “düşüşten sonraki” entelektüel ve siyasal biçimlenişinde oluşan değişiklikleri abartmak yanlış olur. Erken post-Marksizm ile bugünkü postmodernizm arasında kesintisiz bir süreklilik vardır ve başka şeylerin yanı sıra, her ikisi de “söylem” ve “farklılık” ya da gerçekliğin ve insan kimliğinin parçalı mahiyeti üstünde durmaktadır. Hatta bu süreklilikler, değişikliklerden daha dikkat çekicidir ve bunların kökleri, daha da gerilere, 1950’li ve 1960’lı yıllara, post-Marksist aydınların oluşum yıllarına kadar izlenebilir.</p>

      <p class="paragraf-1" xml:lang="tr-TR">Bu süreklilikleri bir çerçeve içine yerleştirmek için, ilk önce değişiklikleri göz önüne alalım. Post-Marksizmin yapısında var <span>olan çelişkilerden biri, “farklılık” üzerinde en vurgulu biçimd</span>e ısrar edenlerin, “özcülüğü” (essentialism), “evrenselciliği” ve sınıf politikasını en şiddetli biçimde inkâr edenlerin bile, sosyalizm de dahil olmak üzere birtakım kapsamlı ve utangaçça “evrenselci” politik amaçlara bağlılıklarını hâlâ dile getiriyor olmalarıydı. Böylesine çok “farklılığın” varlığında ve sınıf gibi birleştirici bir toplumsal temelin yokluğunda bu evrenselci amaçlar, post-Marksistleri çok genel ve toplumsal olarak belirsiz politik ilkelere dayanmak zorunda bıraktı. Özellikle, geleneksel sosyalist projenin yerine geçmeye ya da bu projeyi kapsamına almaya niyetlenen post-Marksist “radikal demokrasi” kavramı, hiçbir anlamlı ortak temeli bulunmayan, birbirinin yerine geçmeyen “farklı” özgürleştirme projeleri arasında bir tür en küçük ortak payda işlevini görmesine yol açacak kadar belirsiz ifadelerle tanımlandı.</p>

      <p class="paragraf-1" xml:lang="tr-TR">Ne de olsa, “radikal demokrasi”deki “demokrasi” her zaman çok muğlaktı. En kötü haliyle ve toplumsal temelden yoksun olarak, post-Marksist “radikal demokrasi” doktrini, entelektüellere ve onların “daldan dala atlama adetlerine orantısızca büyük bir siyasal rol biçiyordu ve kesinlikle antidemokratik imalar içeriyordu. Post-Marksizmin bağlılığını ifade ettiği gerçek demokratik mücadeleler –sözgelimi, ırksal ya da cinsel baskıya karşı mücadeleler– genellikle söylem analizinin akademik politikalarının gölgesinde kalıyordu. En iyi haliyle, “radikal demokrasi”nin toplumsal açıdan belirsizliği, siyasal anlamda koflaşmasına yol açtı. Bütün evrenselcilik karşıtlığına rağmen, bu post-Marksist kavramının, yerine geçmeye niyetlendiği “özcü” Marksist sosyalizm anlayışından çok daha soyut biçimde evrenselci, toplumsal ve tarihsel özgüllüğe çok daha az duyarlı olduğu ortaya çıktı ki, zaten yalnızca öyle olabilirdi.</p>

      <p class="paragraf-1" xml:lang="tr-TR">Postmodernizmin değişim ifade ettiği bir yer varsa, işte burasıdır. Postmodernistler, eşitlikçi amaçlara ya da bir tür toplumsal adalete bağlı kalmayı sürdürdükleri ölçüde, özgürleştirici özlemler ile bu özlemleri destekleyen her türlü ahlaksal ya da siyasal temelin inkârı arasındaki bu çelişkiden bütünüyle kaçamamışlardır. Ama bütün olarak bakılınca, postmodernizm bu çelişkiyi parçalanma ve farklılık lehine az çok kesinleştirerek çözüme kavuşturmuştur. Herhangi türden bir “evrenselcilik”, “temelcilik”, “akılcılık” ya da “Aydınlanma projesi”ne bağlılıkları yoktur. Nihai sonuç, sosyalizmin ya da başka herhangi bir “evrenselci” politikanın inkâr edilmesiyle kalmamış, birlikte siyasal eylem olasılığının bile reddedilmesi olmuştur. Postmodernizm, kendi özgürleştirici yükümlülükleri için, hatta kendi radikal çoğulculuğu için akla yatkın bir dayanak sunamaz. Gerçekte, “radikal demokrasi”nin post-Marksist türü gibi muğlak bir ilkenin bile bütün siyasal temellere yönelik postmodernist yıkım karşısında nasıl hayatta kalabileceğini anlamak zordur.</p>

      <p class="paragraf-1" xml:lang="tr-TR">Ama yine de, görünüşteki değişimlere ve araya giren tarihsel kopmalara karşın, çöküşten önceki post-Marksizm ile bugünün entelektüel akımları arasındaki entelektüel süreklilikler, değişikliklerden daha çarpıcıdır. Bazı önemli bakımlardan, komünizmin çöküşü, 1960’lardan beri zaten var olan entelektüel süreçlere yalnızca ivme kazandırmıştır.</p>

      <p class="paragraf-1" xml:lang="tr-TR">Militan altmışlı yıllar, esas olarak, savaş sonrasındaki uzun hızlı büyüme sürecinin ortasında, siyasal ve entelektüel olgunluğa ulaşan bir kuşağa aitti. (1995’te <span class="char-style-override-6">Socialist Register</span>’da yayınlanan “A Chronology of the New Left and Its Sucessors, or: Who’s Old-Fashioned Now?”da (“Yeni Sol’un ve Haleflerinin Bir Kronolojisi ya da: Şimdi Kim Demode?”) daha genişçe anlattığım bir tezin burada özetini yapıyorum.) Bu nedenle, onların kapitalizmle ilişkisi, hemen bir önceki selefleriyle, yani ilk oluşum deneyimlerini buhran ve savaş yıllarında yaşamış olan ilk “Yeni Sol” kuşağının ilişkisinden çok daha belirsizdi. Kapitalizmin “altın çağ”ında yetişen ve kapitalist normaliteyi algılayışı çok farklı olan daha genç Yeni Sol hem “sistem”e derinden karşı çıkıyordu hem de onun görünür başarısına kendini derinden kaptırmış durumdaydı. Elbette, bu yeni gerçekliğe verilen tepkiler çok geniş bir alanı kapsıyordu; ama tüketici kapitalizmin egemen pençesinin, özellikle de işçi sınıfı üzerindeki pençesinin, eski muhalefet kurumlarını kalıcı biçimde etkisizleştirmiş olduğu görüşü, öğrenci hareketinin önemli kesimlerine (Herbert Marcuse gibi düşünürlerin etkisi altında) en derinden nüfuz etmiş olan fikirler arasındaydı. Görünüşte bu durum, sahayı daha bağımsız entelektüellere bıraktı.</p>

      <p class="paragraf-1" xml:lang="tr-TR">Altmışlı yılların sonları ile yetmişli yılların başlarında çeşitli ülkelerde patlak veren işçi sınıfı militanlığı bu kanaati sarsmış olabilir ve elbette, “altın çağ”ın çelişkileri konusunda bol bol tanıklık sağlamıştır. Yine de birçok öğrenci radikal (ve ileride erişkin akademisyenler olduklarında da) şu inatçı fikre bağlı kalmayı sürdürdü: Bu öğrenciler ve onların entelektüel akıl hocaları, emek hareketinin bıraktığı tarihsel bir boşluğu doldurmak zorunda kalacaklardı ve geleneksel anlamdaki sınıf mücadelesinin yerini “ideolojik sınıf mücadelesi” ya da teorinin “maddi kuvvet”e dönüşümü alabilirdi.</p>

      <p class="paragraf-1" xml:lang="tr-TR">Belirli ayarlamalarla –her şeyden önce, “sınıf mücadelesi”nde “sınıf”ın gözden kaybolmasıyla– “ideolojik sınıf mücadelesi”nden akademik “söylem” politikasına hiç kopmadan uzanan bir çizgi, 1960’lardaki öğrenci radikalizminin bazı türlerini bugünün entelektüel akımlarına (ve hatta, Batılı öğrenci Maoizminin bazı çeşitlerini bugünün akademik postmodernizmine: “Kültür Devrimi”nden metinsel yapıbozumculuğa) bağlıyor. Birinden diğerine doğru uzanan evrim çizgisindeki ana geçiş noktası post-Marksizm ve onunla bağlantılı eğilimlerdi.</p>

      <p class="paragraf-1" xml:lang="tr-TR">1980’li yılların post-Marksist kuramcılarının 1960’lardaki gençliklerinden beri muhalefet gücü adına koruyageldikleri ne varsa bugün tamamen ortadan kalkmıştır. Ortaya yeni atılan sol sonrası kuramlarda kapitalizmin bir alternatifi yoktur ve sınıf politikasına, post-Marksizme verildiğinden daha da az yer veriliyor. Dolayısıyla, burada derin bir tarihsel paradoks vardır: Kapitalizmin “altın çağ”ında güçlü bir muhalefet dürtüsüyle başlayan bir entelektüel akım, sistemin kusurlarının ve çelişkilerinin Büyük Buhran’dan bu yana herhangi bir zamandakinden daha gözle görülür olduğu bir anda, kapitalizme teslimiyetle sonuçlanmıştır. Dahası, sınıf politikasının yeni bir çağının başlamakta olduğunu gösteren işaretler vardır; çünkü çeşitli ülkelerdeki emek hareketi yenilenme belirtileri gösteriyor ve insanlar, neoliberalizme ve “küreselleşme”ye karşı durmak için sokaklara dökülüyorlar. Solda bugün var olan akımlardaki hiçbir şey onları bunun için hazırlamamıştır.</p>

      <p class="paragraf-1" xml:lang="tr-TR">Bu tarihsel gelişmelerin bugünün entelektüel akımlarını nasıl etkileyeceğini söylemek için henüz çok erken. Ama yakın zamanlarda görülen sınıf mücadelesi patlamaları (Yugoslavya’daki ve başka yerlerdeki “farklılık” ve kimlik politikası’nın pek çekici olmayan dışavurumlarıyla ya da maddi koşulların ve sınıfsal konumun gitgide açıklık kazanan ırksal ve cinsel baskıyı etkileme şekilleriyle birlikte), postmodernist söyleme son zamanlarda sinen belirli bir savunma tavrının açıklanmasına yardımcı olabilir. Günümüzün akademik seçkinlerinin en revaçta olanlarından bazıları –sözgelimi, Jacques Derrida, Gayatri Spivak, Richard Rorty, Judith Butler– evrenselci karşıtı, sınıf karşıtı ve Marksizm karşıtı dogmaların getirdiği kuramsal ve siyasal kısıtlamalardan duydukları rahatsızlığın belirtilerini gösteriyorlar.</p>

      <p class="paragraf-1" xml:lang="tr-TR">Bunun, Marksist kuramda ve uygulamada yeni ve yaratıcı girişimlerin tam zamanı olduğunu düşünebiliriz. Öyleyse, ölmüş ve neredeyse unutulmuş bir post-Marksizm etrafındaki tartışmalara geri dönmek niye? Bunun bir yanıtı, günümüzdeki sol sonrası siyasal düşünüşün içinde bulunduğu açmazın izini o kritik dönüm noktasına kadar sürmenin yararlı olabileceğidir. En azından o zamanlar, sınıfı görüş çizgimizin tamamen dışına çıkaran dönemeçten önce, tartışma hâlâ sosyalizmle ve hatta, kapitalizmin eleştirisiyle birlikte sınıf politikası hakkında yapılıyordu. Sınıf ve sınıf politikası hakkında düşünmek için kaynaklarımızı yenilememiz şimdi belli bir ivedilik taşıyorsa, dönüm noktası başlamak için o kadar da kötü bir yer olmayabilir.</p>

      <p class="Basic-Paragraph-1 para-style-override-13"></p>

      <p class="paragraf-1" xml:lang="tr-TR"><span class="char-style-override-6">Ellen</span> <span class="char-style-override-6">Meiksins Wood</span></p>

      <p class="paragraf-1" xml:lang="tr-TR">İlkbahar, 1998</p>

      <p class="paragraf-1" xml:lang="tr-TR"></p>
    </div>
  </div>
</body>
</html>
