<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>7. Bölüm</h2>

  <p class="nonindent">Jane Hammond ertesi gün öğleden sonra tesiste buluşmak üzere anlaşmalarının ardından Hardwick’le birlikte ayrıldı.</p>

  <p>Madeleine yatak odasına doğru yönelirken duş alacağını söyledi.</p>

  <p>Gurney, karısının en azından bir süreliğine, Kurt Gölü’yle ilgili konuşmaktan kaçınma kararı verdiğini sezmişti. Buna neyin sebep olduğunu bilmiyorsa da yıllar Gurney’e Madeleine’i konuşmak istemediği bir konuda sıkıştırmanın hiçbir yere vardırmadığını öğretmişti. O da bunun yerine Jane Hammond’ın bıraktığı zarfı incelemeye karar verdi.</p>

  <p>Zarfı alıp çalışma odasına geçti. Masasına oturdu.</p>

  <p>Zarfta her birinin kapağında el yazısı notların yer aldığı iki dosya vardı. İlk dosyanın üzerinde <i>Ölümle İlgili İlk Raporlar</i> yazılıydı.</p>

  <p>Gurney’in açtığı bu ilk dosyada çeşitli yerel gazetelerin internet sitelerinden derlenen orijinal çıktılar yer alıyordu. Tüm detaylar ortaya çıktıktan sonra bu ilk haberleri okumak gereksiz olsa da Gurney olayın gelişimini en başından görmek istedi.</p>

  <p><i>Palm Beach Post gazetesinden, Ekim: PALM BEACH'TE İNTİHAR ŞÜPHESİ. 26 yaşındaki Wenzel 'in cesedi pazartesi sabahı Waterway sahilindeki malikanesinde bulundu. Ön otopsi raporuna göre, bilek damarlarının kesilmesi sonucu kan kaybından ölen şahsın, intihar ettiği kanaatine varıldı. Ceset Bay Wenzel’in dairesine temizlik için giren görevli tarafından bulundu.</i></p>

  <p><i>Komşuları Bay Wenzel’in yalnız yaşadığını ama sık sık misafirleri olduğunu ve gürültülü partiler verdiğini anlattılar. Şahsın ailesi veya iş bağlantılarıyla ilgili herhangi bir bilgiye ulaşılamadı. Bina sorumlusuysa yorum yapmadı.</i></p>

  <p><i>Bergen Record gazetesinden, 10 Ekim: TEANECK’TE OTOMOBİLDE BİR ERKEK CESEDİ BULUNDU. Queen Anne Caddesi’ndeki Smokers Happiness adlı tütün mamulleri satan bir dükkanın 27 yaşındaki müdürü Leo Balzac’ın cesedi oturduğu DeGraw Bulvarı’ndakisitenin otoparkındaki aracında komşusu tarafından bulundu. Polis cesedin her iki bileği kesik halde sürücü koltuğunda, kesikleri açmakta kullanılan bıçağın da yerde, cesedin yanında bulunduğunu belirtti. Polis sözcüsü eldeki verilerden vakanın intihar olduğunun kesin olduğunu, ancak otopsi ve toksikoloji raporu hazırlanana dek daha ayrıntılı bilgi veremeyeceklerini açıkladı.</i></p>

  <p><i>Kapı komşusu Bay Balzac’ı, “Her zaman acelesi varmış gibi görünen, enerjik, intihar edebileceğini hayatta düşünemeyeceğiniz türden bir adam, ” olarak tanımladı.</i></p>

  <p><i>Newsday gazetesinden,26 Ekim: FLORAL PARK’TA ÖLÜM. SEVGİLİSİ KAYIP. Steven Pardosa’nın cesedi geçtiğimiz çarşamba günü, Floral Park’ta ikamet ettiği, ebeveynlerine ait dairenin bodrumunda bulundu. Cesedi cep telefonuna bıraktığı çağrılara yanıt alamayan, bu yüzden de yedek anahtarıyla eve giren babası Arnold Pardosa tarafından bulundu.</i></p>

  <p><i>Polis sözcüsü olayı olası bir intihar vakası olarak tanımlayıp, yalnızca şahsın bileklerinin kesik olduğunu ve bıçağın da olay mahallinde bulunduğunu söylemekle yetindi. Ölen şahsın ailesiyse intihar açıklamasını kesinlikle kabul etmeyip, bunun dosyayı bir an evvel kapatmak için uydurulmuş bir açıklama olduğunu ileri sürdü.</i></p>

  <p><i>Yirmi beş yaşındaki Pardosa, yaklaşık bir yıldır bahçe bakımı işi yapıyordu. Polis, ölen şahısla birlikte yaşayan kız arkadaşı Angela Castro’yla görüşmeye çalışsa da kadının halen nerede olduğu tespit edilemedi. Bayan Castro saç stilisti olarak çalıştığı kuaför salonuna iki gündür gitmemiş. Soyadını söylemek istemeyen, kuaför salonunun idarecisi Bayan Castro’nun neden gelmediğine ilişkin kendilerine herhangi bir bilgi vermediğini ifade etti. ”</i></p>

  <p>Ethan Gall’in ölüm haberiyle ilgili kaynaklara geçmeden önce Gurney dikkatini çeken bazı ayrıntıları not etmeye koyuldu.</p>

  <p>Daha önce Hardwick’e de söylediği gibi şahısların yaşlarının birbirlerine yakın oluşu dikkate almayı gerektirecek bir husustu. Yakın yaşlarda olmak okulla ya da diğer sosyal etkileşim ortamlarıyla ilişki kurmayı gerektirebilirdi.</p>

  <p>Sonra her vakada görülen bilek kesme olgusu vardı. Kurgu hikayelerde çok sık rastlanıyor, ayrıca acil servisteki bilek keserek intihar etme vakaları çok sık gözlemleniyor olsa bile bu tür girişimlerin ölümle sonuçlandığı çok nadirdi. Erkekler intihar etmek için genellikle kendilerini vurmayı ya da asmayı tercih ederlerdi. Bu dört intihar vakasından sadece biri bile bilek kesme sonucu gerçekleşseydi dahi yine de sıra dışı olarak değerlendirmek gerekecekti. Ama geri kalanların da aynı yöntemi tercih etmiş olması durumu çok tuhaf bir hale getiriyordu.</p>

  <p>Ayrıca işin bir de parayla ilgili bir yanı vardı. Palm Beach’te malikane sahibi Christopher Wenzel’in sigara sorunundan kurtulmak için geceliği 1000 dolarlık lüks bir dağ evine gitmiş olması mümkündü. Ama aynı şey indirimli tütün mamulleri satan bir dükkanı işleten biri için söylenemezdi. Ve babasının evinin bodrumunda yaşayan peyzaj tamircisi için de. Kısacası bu son ikisinin Kurt Gölü konaklama tesisindeki kalburüstü terapi seanslarına katılacak adaylar arasında yer almaları pek olası değil gibiydi.</p>

  <p>Son olarak da Steven Pardosa’nın kayıp kız arkadaşı vakası vardı. Gerçi bunun bir anlamı olmayabilirdi. Veya tam tersi.</p>

  <p>Gurney'in tecrübeleri kayıp vakalarının genellikle olayla ilgili olduğunu söylüyordu.</p>

  <p>Birkaç not daha aldıktan sonra Ethan Gall'le ilgili en kapsamlı haberi okumaya başladı.</p>

  <p><i>Albany Times Union gazetesinden, 3 Kasım:</i></p>

  <p><i>GALL SERVETİNİN VÂRİSİ BİR DAĞ KULÜBESİNDE ÖLÜ BULUNDU. Ethan Gall’e ait olduğu düşünülen ceset, Kurt Gölü Tesisi’nde boş kulübede bulundu. Gall ailesine ait Kurt Gölü Tesisi 2400 hektarlık alanıyla Adirondack bölgesinde şahsa ait en büyük arazilerden biridir.</i></p>

  <p><i>Henüz nihai otopsi raporu çıkmadığından polis cesedin mevcut durumunun karar vermeyi zorlaştırdığını, ancak intihar olasılığının da göz ardı edilmediğini açıkladı.</i></p>

  <p><i>Kurt Gölü, geçmişi eski Adirondack Büyük Kampı'na uzanan ana konukeviyle, göl kenarındaki üç villanın, etrafı çevreleyen ormanın içlerine dek uzanan çok sayıda kulübenin ve Gall ailesinin özel köşkünün bulunduğu bir tesistir. Bu binalar 1900’lerin başlarında tuhaf bir şekilde can veren, kalay madenleri sahibi Dalton Gall tarafından yaptırılmıştı. Kurt saldırısına uğrayacağını ileri sürüp duran Dalton Gall gerçekten de arazisinde kurt saldırısına uğrayarak ölmüştür</i></p>

  <p><i>Büyük büyük babası tarafından yaratılan kayda değer büyüklükteki bir servetin sahibi olan Ethan Gall kâr amacı gütmeyen, mahkumların eğitimi ve topluma yeniden kazandırılmaları amacını taşıyan Gall Yeni Yaşam Vakfı’nın kurucusu, başkanı ve en büyük bağışçısıydı.</i></p>

  <p><i>Otuz dört yaşındaki Ethan Gall'in ölümünün ardından geriye aileden yalnızca kardeşi Peyton kaldı. Tesisin müdürü ve ailenin sözcüsü Austen Steckle şu açıklamayı yaptı: Bu korkunç trajedi burada, Kurt Gölü’nde büyük bir şaşkınlığa neden oldu. Buna inanmakta zorluk çekiyoruz. Ayrıca adli tıptan gelecek sonuç raporu elimize ulaşıncaya dek başka bir açıklama yapmayı da uygun bulmuyoruz. ”</i></p>

  <p>Konuyla ilgili <i>Burlington Free Press, York Times</i> ve <i>Washington Post</i> gazetelerinden derlenmiş benzer ama daha kısa yazılar da vardı.</p>

  <p>Gurney masasının üzerindeki telefona uzanıp Hardwick’in numarasını tuşladı. Hardwick telefona hemen yanıt verdi. “Ne var ne yok, Davey?”</p>

  <p>"Birkaç şey var. Haber kupürlerinden birinde Austen Steckle’dan aile sözcüsü olarak bahsediliyor. Peyton’dan başka Gall ailesine mensup kaç kişi var?”</p>

  <p>“Sıfır.”</p>

  <p>“Tüm aile Peyton’dan mı ibaret?”</p>

  <p>“Jane’in bildiği kadarıyla öyle. Bunu ben de sordum.”</p>

  <p>“Tamam. Başka bir soru. Bu Gall Yeni Yaşam Vakfı nedir?”</p>

  <p>“Yasal bir vakıf gibi görünüyor. Cezaevine yeniden dönmemeleri için yol gösterme, eğitim ve kapsamlı psikolojik danışmanlık hizmetleri veriyor. Asıl amacı yeniden suç işlenmesini azaltmak. Ethan kurdu, yönetti ve çok para yatırdı.”</p>

  <p>Gurney bu konuyu iyice incelemeye karar verdi. “Bu sabah Dalton Gall’in ölümüyle ilgili tuhaflıklardan bahsetmiştin. Bu sabah gazete kupürlerini karıştırırken ben de benzer bir şeye rastladım. Tam olarak konu nedir?”</p>

  <p>“Kim bilir? Üzerinden çok zaman geçmiş bir hikaye. Yıllar içinde bir dolu şey eklenmiştir. Güya yaşlı herif kurtlar tarafından ısırılıp parça parça edildiğine dair rüya görmüş, birkaç gün sonra da gördükleri başına gelmiş. Zırvalık olma ihtimali yüksek.”</p>

  <p>“Yalnız elimizde ölmeden önce kabuslar gören dört kişi olduğunu düşünürsek bir hayli enteresan bir rastlantı.”</p>

  <p>“Aynı fikirdeyim de buradan nereye ulaşırız?”</p>

  <p>Gurney bu soruyu duymazdan gelip kendi sorusunu yöneltti. “Sana da hayatını kazanmak için çim biçen birinin ...”</p>

  <p>Hardwick, Gurney'in cümlesini tamamladı. “Böylesine lüks bir yerde bir gece kalmak için para saçmış olması saçma gelmiyor mu? Hem de nasıl.”</p>

  <p>“Peki bu bilek kesme olayına ne diyorsun?”</p>

  <p>Hardwick soruya kahkahayla gülerek yanıt verdi. “Ne diyeceğime dair en ufak bir fikrim bile yok. Görüyorsun ya, Davey, tüm bu yanıtsız sorular yüzünden senin üstün zekana ihtiyacımız var.”</p>

  <p>Gurney telefonu kapatıp Jane’in getirdiği ikinci dosyayı açtı. Bunun kapağına üzerinde <i>Polis Basın Toplantıları, Hammond’ın beyanları, Genel Medya Dokümanı</i> yazılı bir etiket yapıştırılmıştı.</p>

  <p>Bir medya web sitesinden alınmış ilk doküman iki sayfadan oluşuyordu. Dokümanın üzerine Jane el yazısıyla, “Komiser Yardımcısı Plant, Suç Araştırma Bürosu, basın brifingi, 8 Kasım” yazmıştı. Belgeye kimliği belirtilmeyen gazetecilerin katıldığı soru-cevap kısmından sonra komiser yardımcısının yaptığı genel yorum da eklenmişti.</p>

  <p>Gurney bir sonraki basın toplantısı kayıtlarını incelemeye karar verdi.</p>

  <p>Bu toplantı kaydı ilkinden birkaç sayfa daha fazlaydı. Ayrıca metne ikinci bir seçenek olarak, Gurney’in de tercih ettiği, bir video linki eklenmişti. Çünkü yüz ifadeleri ve tonlamalar, kağıt üzerindeki kelimelerden çok daha fazlasını ortaya koyabilirdi. Dizüstü bilgisayarını açıp linki yazdı.</p>

  <p>Ekranda videonun görünmesini beklerken çalışma odasına, üzerinde bornozu, ıslak saçlarıyla Madeleine girdi.</p>

  <p>“Hangisini alacağına karar verdin mi?” diye sordu.</p>

  <p>“Anlamadım?”</p>

  <p>“Kar ayakkabıları?”</p>

  <p>Dönüp kapının yanına bakınca Madeleine’in sabah duvara yasladığını hatırladığı ayakkabıları gördü. Ham deri-tahta ve tabanı plastik ince çivi kaplı iki çift kar ayakkabısı. “Sanırım çivili olanı?”</p>

  <p>Madeleine’in yüzünde beliren isteksiz gülümseme aklının başka şeyle dolu olduğunu ortaya koyuyordu.</p>

  <p>“Bir şey mi oldu?” diye sordu Gurney.</p>

  <p>Madeleine biraz daha gülümsese de ifadesinden düşünceli olduğu belliydi. “Tavuklar için ışık ayarlasak iyi olur diye düşünüyordum da.”</p>

  <p>“Ne ayarlayalım?”</p>

  <p>“Kümes için. Yılın bu zamanı hava çok erken kararıyor.”</p>

  <p>“Bunu mu düşünüyordun?”</p>

  <p>“Ne bileyim tavuklar için iyi olur diye geçti aklımdan işte.”</p>

  <p>Karısının aklında başka bir şey olduğunun farkındaydı ve en iyi yaklaşımın da sabır göstermek olduğunu biliyordu. “Oraya çekilecek bir elektrik hattına bakar. Bir elektrikçi çağırırız. Ya da ben de yapabilirim.”</p>

  <p>“Biraz ışık olsa hayvanlar için iyi olur.” Ayakkabıları alıp odadan çıktı.</p>

  <p>Gurney pencereden bir süre dışarı bakıp acaba konuşmaya hazır olmadığı şey ne diye düşündü. Ağaçlık araziye doğru uzunca bir süre öylece baktı.</p>

  <p>Fısıldaşmalar, çekilen sandalyelerin sesleri dikkatini yeniden önündeki açık bilgisayar ekranına yöneltti. İkinci basın toplantısı başlamak üzereydi.</p>

  <p>Toplantı, Gurney’in NYPD’deki yıllarından son derece aşina olduğu, iç bunaltıcı resmi konferans salonlarından birinde gerçekleşiyordu. Video açısı da, yine aynı derecede alışkın olduğu gibi, kamera karşı duvara yerleştirildiğinden, görüntüyü tam cepheden alacak biçimdeydi.</p>

  <p>Kafeterya stili on, on iki plastik sandalyede kafaları arkadan görünen yarısı erkek yarısı kadın gazeteci yerlerini almışlardı. Tam karşılarındaki küçük platformda iri yapılı şişman bir adam yer alıyordu. Arkasına da tüm duvarı kaplayan beyaz bir tahta monte edilmişti.</p>

  <p>Şişmanlığıyla bedeni tam bir yumurta şeklini almış gibiydi. Üzerinde kırk yaşını aşmış dedektiflerin neredeyse üniforması sayılan koyu renk pantolon, donuk pastel rengi gömlek, daha da donuk bir kravat, üzerine küçük gelen gri bir spor ceket vardı.</p>

  <p>Siyah saçlarını geniş alnından arkaya doğru taramıştı. Bu da dolgun yanakları ve çirkin ağzıyla birleşince Jimmy Hoffa’nın eski fotoğraflarına şaşırtıcı derecede benzemesine yol açmıştı.</p>

  <p>Saatini kontrol edip kapaklı dosyayı açtı.</p>

  <p>“Evet arkadaşlar, başlıyoruz. Ben Suç Araştırma Bürosu’ndan Başdedektif Gilbert Fenton. Ethan Gall'in ölümünden sonra geçen birkaç gün içerisinde bazı önemli gelişmeler meydana geldi. Elimde konuyla ilgili bir tutanak var.” Fenton dosyayı açmak için duraksayınca gazetecilerden biri söz aldı.</p>

  <p>“Az önce ölüm kelimesini kullandınız. Yani bunun bir intihar vakası olmadığını mı ima ediyorsunuz?”</p>

  <p>“Hiçbir şey ima etmiyorum. Sadece Ethan Gaibin ölümünün bildiğimiz manada bir intihar vakası olmama ihtimalini göz ardı etmediğimizi söylemeye çalışıyorum. Ama biraz bekleyin.” Eliyle trafik polislerine has dur işareti yaptı. “Önce açıklamamı bitireyim.” Yeniden elindeki dosyaya döndü.</p>

  <p>“Gall'in ölümü sonrası yapmış olduğumuz incelemeler çok önemli bulgulara ulaşmamızı sağladı. Gaibin çok kısa bir süre önce Dr. Richard Hammond tarafından hipnoz terapisine alındığı gerçeği... Öldüğü hafta sürekli tekrarlayan kabuslardan bahsettiği gerçeği... Cesedinin yanında kabuslarında gördüğü öldürücü silahın benzerinin bulunduğu gerçeği... Bu kabusların detaylarının elimizde oluşu gerçeği... Onları bizzat kendisi kaleme almış ve bu kabuslar onu yaşamına son vermeye itmiş görünüyor. Kısacası olayın çok daha kapsamlı araştırılması açıkça ortaya çıktı.” Yeni bir sayfa açıp boğazını temizledi. Ardından sözlerini sürdürdü, “Üç kişinin daha tıpkı Ethan Gall gibi, benzer deneyimlerin ardından kendi canlarına kıydıklarını biliyoruz. Bu üç kişi de Richard Hammond tarafından hipnoz edilmişti. Hepsi hayatlarını zindan eden kabuslar gördü ve anlaşıldığı kadarıyla da bu kabusların etkisiyle kendilerini öldürme yolunu seçti.”</p>

  <p>Dosyayı kapatıp izleyicilerine döndü. “Bu noktada sorularınızı alabilirim.”</p>

  <p>Birkaç katılımcı aynı anda konuşmaya başladı.</p>

  <p>Yine elini kaldırdı. “Teker teker lütfen. Siz, ilk sıradaki.”</p>

  <p>Bir kadın sesi işitildi: “Dr. Hammond'ı neyle suçluyorsunuz?”</p>

  <p>“Herhangi bir suçlama yapmadık. Şu an Dr. Hammond’ın bizimle işbirliği yapmasını istiyoruz.” Başka bir gazeteciyi işaret etti.</p>

  <p>Bir erkek sesi: “Gall’in ölümünü yeniden sınıflandırıp, cinayet olarak mı tanımlıyorsunuz?”</p>

  <p>“Şüpheli ölüm olarak sınıflandırıldı.”</p>

  <p>Aynı erkek sesi: “İntihar dışında hangi olasılıkları araştırıyorsunuz?”</p>

  <p>“Şu an için intihar dışındaki olasılıklarla ilgili bir çalışmamız yok. Daha çok, intiharın nasıl ve neden gerçekleştiği üzerinde duruyoruz.”</p>

  <p>Bir kadın sesi: “Bildiğimiz manada bir intihar vakası olmama ihtimalinden bahsederken tam olarak neyi kastettiniz?”</p>

  <p>“Şimdi diyelim ki, tabii sadece teorik olarak, yoğun bir hipnoz terapisiyle biri normalde kendi başına yapmayacağı bir şeyi yapmaya ikna edilmiş olsun. Elbette bu bildiğimiz manada bir girişim olarak nitelendirilemezdi.”</p>

  <p>Birçok kişi aynı anda konuşmaya başladı. Sonunda ses tonundan şaşkınlık içinde olduğu anlaşılan bir erkek gazeteci diğerlerini bastırarak sorusunu yöneltti. “Yani siz Richard Hammond’ın hipnoz seanslarını Gall’i ve diğer üç hastasını intihara sürüklemek maksadıyla gerçekleştirdiğini mi ileri sürüyorsunuz?” Konferans salonunda adeta her kafadan bir ses çıkmaya başlamıştı. Spekülasyonlar, yorumlar havada uçuşuyordu.</p>

  <p>Fenton elini kaldırdı. “Sırayla konuşalım lütfen. Herhangi bir şey ileri sürüyor değilim. Size anlattığım şey varsayımlardan biriydi. Başka varsayımlar da olacaktır.”</p>

  <p>Son soruyu yönelten gazeteci devam etti: “Dr. Hammond’ı hangi suçtan tutuklamayı planlıyorsunuz?”</p>

  <p>“Söylemediğim şeyleri ileri sürmeyin. Şu an yalnızca Dr.</p>

  <p>Hammond’ın bizimle işbirliği yapması arzusundayız. Bu hipnoz seanslarında sonradan hastaların kabuslar görmelerini ve nihayetinde de törensel biçimde kendi canlarına kıymalarını sağlayacak herhangi bir şey olup olmadığını öğrenmek istiyoruz.”</p>

  <p>İki kadın sesi aynı anda işitildi: “Törensel?”</p>

  <p>Bir erkek sesi: “Hangi törensel bulgular var? Satanizm öğelerinden mi bahsediyorsunuz?”</p>

  <p>Bir başka erkek sesi: “Diğer üç kurbanın kimliklerini bizimle paylaşacak mısınız?”</p>

  <p>Bir kadın sesi: “İntihar edenlerle ilgili kurban terimi kullanmak doğru olacak mı?”</p>

  <p>Fenton sesini yükseltti. “Lütfen, düzeni bozmayalım. Öncelikle kurban terimi ile ilgili soruya şöyle yanıt verebilirim. Kanımca içinde bulunduğumuz durum ölen şahısları kurban olarak nitelendirebileceğimizi gösteriyor. Elimizde hipnoz edildikten sonra kabuslar gören ve sonrasında da aynı silahla, neredeyse aynı biçimde ölmüş dört kişi var. Bunun tesadüfen olma ihtimalinin çok düşük olduğu açık. Ek olarak, törensel davranışla ilgili olarak da, danışmış olduğumuz tüm uzmanlar, intihar vakalarının dördünde de kullanılan silahın genele oranla son derece sıra dışı olduğu bilgisini bizimle paylaştılar.”</p>

  <p>Bir erkek sesi: “Eğer teoriniz doğruysa, yani bu kurbanlar intihar etmelerine neden olacak bir hipnoz seansı görmüşlerse, nasıl bir suçlama yapılacak? Yeni tür bir cinayetten mi bahsediyoruz?”</p>

  <p>“Bu soruya yanıt verebilmemiz için daha kat etmemiz gereken çok yol var.”</p>

  <p>Sorular yarım saat kadar devam etti. Fenton hiç sıkılmış gibi değildi. Tam tersine sorulara gazetecileri kışkırtır bir tarzla yanıt veriyordu. Gurney, bunun onun gibi ağır kanlı, muhafazakar görünümlü bir polis için hiç de alışıldık bir tutum olmadığı kanaatindeydi.</p>

  <p>Nihayet toplantının sona erdiğini açıkladı.</p>

  <p>“Pekala, bayanlar, baylar. Geldiğiniz için teşekkür ederim. Açıklamamın bir kopyası çıkışta sizlere verilecek.”</p>

  <p>Sandalyeler geri çekilip katılımcılar ayağa kalkarken video da sona erdi.</p>

  <p>Gurney birkaç dakikalığına masasında oturdu. Şaşkındı.</p>

  <p>Sonra kalemine uzanıp aklına takılan bazı soruları not etmeye koyuldu. Sayfanın yarısına gelmişti ki Jane’in derlediği dosyada Richard Hammond’ın yaptığı basın toplantısı, Fenton’ın basın toplantılarının medyadaki yansımaları gibi daha çok sayıda belge olduğunu hatırladı.</p>

  <p>Gurney dosyayı yeniden açıp haber sitelerinden derlenen çıktıları karıştırmaya koyuldu. Toplantılara nazaran daha yakın tarihli bu metinleri tamamen okumaya gerek yoktu. İmalı başlıklar tüm öyküyü gözler önüne seriyordu.</p>

  <p class="bosluk">&nbsp;</p>

  <p>ÖLÜM FISILDAYICISI</p>

  <p>BU DOKTOR HASTALARINA KENDİLERİNİ</p>

  <p class="indent">ÖLDÜRMELERİNİ Mİ SÖYLEDİ?</p>

  <p>POLİS TARTIŞMALI TERAPİSTİN TÖRENSEL</p>

  <p class="indent">İNTİHARLARLA İLGİLİ BAĞLANTISINI</p>

  <p class="indent">ARAŞTIRIYOR.</p>

  <p>BİR RÜYA CİNAYET SEBEBİ OLABİLİR Mİ?</p>

  <p class="bosluk">&nbsp;</p>

  <p>Bu başlıklarla dolu metin yığınının yarısına geldiğinde incelemeye ara verip arkasına yaslandı. Gil Fenton’ın konuyu kamuoyuna sunuş tarzından, gerçekleri istediği biçimde sergileme yeteneğinden etkilendiğini fark etti. Üstelik bu saldırgan tutumuyla yalnızca son derece sert bir varsayıma sıkı sıkı sarılmakla kalmıyor, aynı zamanda da emniyet teşkilatının halkla ilişkiler politikasıyla da ters düşmüş oluyordu.</p>

  <p>Bu belgelerin en altında, tek sayfalık bir bilgisayar çıktısı daha vardı. Üzerine de: <i>Chrıstopher Leo Balzac, Pardosa ve Ethan Gall’in Ölümleriyle İlgili Soruşturmalar Üzerine Richard Hammond Tarafından Yapılan Açıklama,</i> başlığı atılmıştı.</p>

  <p>Gurney büyük bir ilgiyle okumaya koyuldu.</p>

  <p><i>İsimleri yukarıda yazılı şahısların ölümleriyle ilgili New York emniyet temsilcisi tarafından, medyaya ciddi suçlamalar içeren bir açıklama yapıldı. Bu suçlamalar kamuoyunu yanıltmakta ve yanlış yönlendirmektedir.</i></p>

  <p><i>Tüm bunlara karşı bu benim ilk ve son açıklamam olacaktır. Yetersiz polis müfettişlerinin beni bu maskaralığa ortak etmelerine izin vermeyeceğim. Yalnızca karalama niyetli, kasıtlı suçlamalara son verilmedikçe polisle kesinlikle işbirliği yapmayacağım. Aynı şekilde polisin niteliği taşıyan imalarını kendi ahlaksız, sansasyon hırslarını ortaya dökmek için kanıt olarak sunan medya temsilcilerine de en ufak bir açıklama yapmayacağım.</i></p>

  <p><i>Kısacası, hiçbir basın toplantısına katılmayacağım gibi bu gülünç soruşturmaya ve medya soytarılığına hiçbir şekilde değerli vaktimi ayırmayacağım. Avukat tutmayacağım. Herhangi bir halkla ilişkiler firmasıyla anlaşma yapmayacağım. Sözcüm de yok, herhangi bir savunma yöntemi de seçmeyeceğim.</i></p>

  <p><i>Nihai açıklamam şudur: Sadece çok kısa bir süre mesleki ilişki kurduğum dört kişinin ölümüne neden olduğum biçimindeki imalar ve yorumlar bütünüyle gerçek dışıdır. Şu gerçeğin altını bir kez daha çizmek isterim. Christopher Wenzel, Leo Balzac, Steven Pardosa ve Ethan Gall’in trajik ölümlerinde benim en ufak bir rolüm yoktur. Bu ölümlerle ilgili iğrenç haber endüstrisi tarafından da desteklenen, kötü niyetli emniyet görevlileri tarafından yürütülen onur kırıcı bu sirk gösterisi yerine kapsamlı ve tarafsız bir soruşturma yapılmalıdır. Doktor Richard Hammond.</i></p>

  <p>Gurney bu açıklamayı, özellikle de bu açıklamanın yazarının, arabasının bagajında bir ceset olduğuna ilişkin gerçek olması pek mümkün olmayan bir korku yüzünden hayatı kararan kişi olduğunu düşününce, hatırı sayılır derecede cesurca buldu.</p>
<p class="bosluk">&nbsp;</p>
</body>
</html>