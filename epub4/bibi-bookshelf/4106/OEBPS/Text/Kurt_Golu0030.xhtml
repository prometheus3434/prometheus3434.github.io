<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>30. Bölüm</h2>

  <p class="nonindent">Göl yolunun sonundaki etkileyici Gall Malikanesinin bahçesindeki güvenlik kapısı açıktı. Az ışıkta zorlukla seçilebilen kapı görevlisi arka tarafta yükselen, kasvetli binaya doğru uzanan kıvrımlı yolu gösterdi.</p>

  <p>Gurney birkaç yüz metre kadar ilerleyince, malikanenin ön tarafındaki geniş açıklığa ve arkasında uzanan projektörlerle aydınlatılmış, taş sundurmaya ulaştı. Sundurmanın arkasında da devasa bir ahşap kapı göze çarpıyordu. Arabadan çıktığında Gurney’i içe işleyen soğukla birlikte hızı iyice artan rüzgar karşıladı.</p>

  <p>Yaklaştığı anda kapı aniden ardına kadar açılarak geniş, yüksek tavanlı, zemini parlatılmış, çam ahşabı kaplı giriş holünü gözler önüne serdi. Burasının tasarımı her yerde karşısına çıkan Adirondack tarzının daha da gösterişli haliydi. Aydınlanma tavandaki üç devasa vagon tekerleği şeklindeki avizeyle sağlanıyordu.</p>

  <p>Gurney, kapının eşiğinden karşı duvardaki büyük, çerçeveli portreyi görüyordu. Gurney portredeki siyah takım elbiseli, acımasız görünüşlü adamın büyük olasılıkla kötü yazgılı Gall efsanesinin kahramanı olduğunu tahmin etti. Adamın alın yapısıyla iri gözlerinden tiksindirici bir soğukluk yayılıyor, sert çene yapısı da portredeki adamın canının her istediğini kimseye aldırmadan yapmaya meyilli bir karaktere sahip olduğu izlenimi doğuruyordu.</p>

  <p>“İçeri buyurun, lütfen,” diye seslenen bir kadının hafif aksanlı sesi işitildi.</p>

  <p>Gurney içeri girdi.</p>

  <p>Arkasından yavaşça kapanan kapı, Gurney’in şaşkın bakışlarını yönelttiği, üzerinde sadece ip bikininin alt kısmı bulunan sarışın bir kadını gözler önüne serdi. Kadının elinde büyük olasılıkla büyük kapıyı açıp kapatmakta kullandığı bir uzaktan kumanda cihazı vardı. Doğal olamayacak kadar kusursuz görünen vücudundan sular damlıyordu. Gri renkli gözlerine Gurney’in hiç görmediği kadar soğuk bakışlar hakimdi.</p>

  <p>“Beni takip edin.” Baştan çıkartıcı bir gülümsemeyle göz alıcı, neredeyse çırılçıplak bedenini sergileyerek giriş holünden iç kısma doğru uzanan koridora yöneldi. Kadın koridorun sonunda eve sonradan eklendiği anlaşılan bölümün cam kapısını açtı.</p>

  <p>Onu buraya kadar getiren kadının kıyafeti ya da çıplaklığı göz önüne alındığında içeride kapalı bir havuz olduğunu görmek Gurney’i hiç şaşırtmayacaktı. Ama onun yerine kendisini tropik kokuların sardığı, ılık bir ortamda buldu. Belli belirsiz işitilen yalın, ritmik ezgiler Adirondack’tan çok daha farklı bir yerde oldukları izlenimi doğuruyordu.</p>

  <p>Yüksek cam tavana dek kalın yapraklı bitkiler yükseliyor, zemini kaplayan eğreltiotların arasında, etraflarını orkidelerin sardığı yosunlu ağaç kütükleri göze çarpıyordu. Yan taraftaki parlak maun rengi zemin bitkilerin arasında dolanıyor, kıvrılarak yeşillik denizinin içinde kayboluncaya dek uzanıyordu. Bu yeşilliğin arkalarından bir yerden Gurney bir çeşmeden ya da küçük bir şelaleden dökülen suyun sesini işitiyordu.</p>

  <p>Ortadaki açıklıkta birbirine bakacak şekilde yerleştirilmiş yüksek arkalıklı iki hasır koltukla ortalarında alçak bir sehpa vardı. Koltuklardan birinde üzerinde pahalı görünümlü beyaz bornozuyla, siyah saçlı bir adam oturuyordu.</p>

  <p>Neredeyse çırılçıplak denilebilecek kadın adama doğru sokulup bir şey fısıldadı. Gurney ritmik müziğin ve suyun sesinden ne denildiğini anlayamadı.</p>

  <p>Kadına yüzüne yayılan bir gülümseyişle karşılık veren adam elini yavaşça kadının bacakları arasına attı.</p>

  <p>Gurney bir an için canlı bir seks gösterisine tanık olacağını düşündü. Ama kadın kısmen gülüp kısmen de adama bir şeyler fısıldayıp dönerek yeşillikler arasındaki maun renkli patikada son derece rahat hareketlerle yürümeye koyuldu. Küçük ormanın içinde gözden kaybolmadan önce de, dönüp cezbedici bir yılan misali pembe dilinin ucunu dolgun dudaklarında gezdirip son bir kez Gurney’e baktı.</p>

  <p>Kadın gözden kaybolur kaybolmaz bornozlu adam Gurney’e boş hasır koltuğu gösterdi. “Otur. Bir şeyler iç.” Sesi kalındı. Yavaşça, kelimeleri ağzında yayarak konuşuyordu. Tıpkı alkollü ya da sakinleştirici almış biri gibi. Davetkar bir ifadeyle sehpanın üzerindeki Gurney’in Gray Goose votkası olduğunu gördüğü şişeyi, buz kovasını ve iki kadehi gösterdi.</p>

  <p>Gurney olduğu yerde kıpırdamadan durarak, “Bay Gall?” diye sordu.</p>

  <p>Adam önce gülümsedi sonra kahkahayı koyuverdi. “Austen, Gurney adlı bir dedektifin benimle konuşmak istediğini söyledi. Jane Hammond’ın elemanıymışsınız.”</p>

  <p>“O şekilde de denilebilir tabii.”</p>

  <p>“Yani işin onun lanet olası kardeşinin lanet olası ağabeyimi öldürmediğini kanıtlamak. Öyle mi?”</p>

  <p>“Pek sayılmaz.”</p>

  <p>“Eğer gizli görevin buysa saklamana gerek yok, çünkü ne olup bittiğini zerre kadar sallamıyorum. Otur, bir şey iç.”</p>

  <p>Gurney oturma teklifini bu kez kabul etti. Bu da Gurney’in karşısındaki bitkin, kendini zevk alemlerine adamış bu adamın öfkeli bir kararlılık yansıtan bakışlarının giriş holündeki portrede gördüğü adamınkilerle aynı türden olduğunu fark etmesine neden oldu. Bu, gücün de olumsuz niteliklerin de nesilden nesile geçtiğini ortaya koyan bir örnekti.</p>

  <p>Arkasına yaslanıp, büyük cam tavanın sardığı çevresine bakındı. Dışarısı artık kararmıştı. Ama içerisi, köşelere, bitkilerin arasına görülmeyecek şekilde yerleştirilmiş, halojen lambaların ışığıyla aydınlanıyordu. Bu ışık her yanda tuhaf gölgeler oluşmasına neden oluyordu. Sonunda bakışlarını Peyton Gall’e çevirdiğinde adamın gözlerinin üzerinde sabitlendiğini fark etti.</p>

  <p>Gurney öne doğru eğildi. “Niçin burada olduğumu size anlatayım. Dört kişinin Richard Hammond’la görüştükten sonra neden öldüklerini öğrenmek istiyorum.”</p>

  <p>“Resmi açıklamayla ilgili kuşkuların mı var?” Gall bunu alaycı bir tonla söyledi. Sanki bir basmakalıp ifadeyle dalga geçiyormuş gibi.</p>

  <p>“Elbette kuşkularım var. Sizin yok mu?”</p>

  <p>Gall esneyip kadehine yeniden votka doldurup bir yudum aldı. Sonra kadehi yüzünün hizasına kadar kaldırıp içine bakmaya koyuldu. “Yani büyücü doktor yapmadı diyorsun?”</p>

  <p>“Eğer Doktor Hammond’ı kastediyorsanız, evet, öyle diyorum. En azından polisin ileri sürdüğü tezin doğru olmadığı düşüncesindeyim. Ve açık konuşmak gerekirse Bay Gall, siz de aynı kanaatteymiş gibi duruyorsunuz.”</p>

  <p>Gall bir gözü kapalı halde, kadehin üstünden Gurney’e bakmayı sürdürüyor, bu haliyle de tüfeğiyle nişan alan bir adam gibi duruyordu. “Bana Peyton de. Bay Gall aziz saydıkları ağabeyimdi. Benim öyle süslü püslü hitaplara ihtiyacım yok.”</p>

  <p>Adamın konuşma tarzındaki kibirli, huysuz ve alaycı ifadeler Gurney’i şaşırtmıştı. Bunlar bencil, sarhoş bir küstahın, yetişkin bedenindeki tehlikeli bir çocuğun sözleriydi. Gall, Gurney’in başka çaresi olsa kesinlikle aynı ortamda bulunmak istemeyeceği türden biriydi. Ama sormak zorunda olduğu sorular vardı.</p>

  <p>“Tamam, Peyton. Bana şunu söyle. Eğer Richard Hammond, Ethan’ın ölümünden sorumlu değilse, onu kim öldürdü?”</p>

  <p>Gall votka kadehini birkaç santim aşağı indirip sanki içinde bir şeyler arıyormuş gibi ilgiyle baktı. “Sana onu çok iyi tanıyan insanlara odaklanmanı öneririm.”</p>

  <p>“Neden?”</p>

  <p>“Çünkü EthanT tanımak ondan nefret etmek demektir.” Gall’in bu yorumu ifade ederken takındığı tiyatral tarza rağmen Gurney söylediklerinin gerçek duygularını yansıttığını fark etmişti. “Onun en çok nefret uyandıran yanı neydi?”</p>

  <p>Gall’in alkollü bilincinin sardığı sisler arasından öfke açığa çıkıyor gibiydi. “Yarattığı sahte görünüşü.”</p>

  <p>“Göründüğü gibi biri değil miydi?”</p>

  <p>Gall kısa, acı dolu bir kahkaha attı. “Uzaktan tıpkı bir tanrı gibiydi. Ama yakından hiç de öyle sayılmazdı. Benmerkezci, sözde namus timsali, her şeyin en iyisini ben bilirim diyen bir tipti. Her şeyi kontrolüne almak isteyen aşağılık!”</p>

  <p>“Vasiyetnamesini de aleyhine değiştirmiş olması seni kızdırmış olmalı.”</p>

  <p>Bir süreliğine sustu. “Tüm bunlar bu yüzden mi?”</p>

  <p>“Anlamadım?”</p>

  <p>“Yani bu konuşmayı bunun için mi yapıyoruz diyorum. Yani polisin yanıldığını, o Richard denilen ibne hipnozcunun masum olduğunu ve o lanet heriflerin ölmesine benim neden olduğumu mu düşünüyorsun? Düşündüğün zırvalık bu mu?”</p>

  <p>“Senin, insanların kendilerini öldürmelerine sebep olacağını sanmıyorum. Bu imkansız görünüyor.”</p>

  <p>“O zaman ne anlatıyorsun?”</p>

  <p>“Sadece Ethan vasiyetini seni kızdırmak için mi değiştirdi diye merak ettim.”</p>

  <p>“Elbette. Aziz Ethan sofuluğuyla benim hayat tarzımı hiç beğenmez, beni cezalandırabilmek için fırsat kollardı. <i>‘Dediğimi yap yoksa elinde hiçbir şey kalmaz. Dediğimi yap yoksa her şeyini alırım. Dediğimi yap yoksa mirasını önüme çıkan ilk yalakaya veririm.</i> 'Aşağılık, kontrol manyağı! Sana kim dünyayı değiştirme vazifesi verdi?”</p>

  <p>Gurney başıyla onayladı. ‘‘Şimdi artık o olmadığına göre hayat senin için daha kolaydır.”</p>

  <p>Gall gülümsedi. “Evet.”</p>

  <p>“Vasiyetnamede yaptığı değişikliğe rağmen hâlâ tonla paran var. Ayrıca polis Hammond’ın Ethan’ın ölümünden sorumlu olduğunu kanıtlarsa onun payı da senin olacak. Yani toplam elli sekiz milyon doların olacak.”</p>

  <p>Gall bir kez daha esnedi.</p>

  <p>Gurney, esnemenin beden dilinde iki anlamı olduğunu biliyordu. Esnemek ya endişeden ya da sıkıntıdan ortaya çıkardı. Onun şu an hangi duygunun etkisi altında olduğunu öğrenmeyi çok isterdi. “Bu parayla ilgili planların var mı?”</p>

  <p>“Planlar beni sıkar. Para beni sıkar. Para takip edilmesi, yönetilmesi, çalıştırılması gereken bir şey. Yatırımlar, hesaplar, alım satımlar. Hep parayı düşünmek, para konuşmak, parayla ilgili endişeler taşımak gerek. Çok ama çok sıkıcı. Hayat bu türden saçmalıklarla uğraşmak için fazlasıyla kısa. Plana filan gerek yok.”</p>

  <p>“Tanrı’ya şükür Austen var, değil mi?”</p>

  <p>“Kesinlikle. Austen sıkıcı, lanet herifin teki ama doğuştan planlamacı. Paraya özen gösteriyor. Dikkat ediyor. Bu yüzden de, doğru, Tanrı’ya şükür ki Austen gibi sıkıcı lanet herifler var.”</p>

  <p>“O zaman Gall servetini yönetme işine devam etmesini isteyeceksin?”</p>

  <p>“Neden olmasın? Ben istediğim gibi yaşarken o da kontrolü sağlar.” Gurney’e muzipçe, şehvetli bir tavırla göz kırptı. “Böylece herkes mutlu olur.”</p>

  <p>“Ölen dört kişi hariç.”</p>

  <p>“O da senin alanın, dedektif. Austen, Gall servetinin milyonlarıyla yatırımlar yapıyor. Ben dünyanın en güzel kadınlarını beceriyorum. Sen de hayatını ölüler için endişelenerek heba ediyorsun.” Yeniden göz kırptı. “Herkesin iyi olduğu bir alan var. Dünyanın kanunu bu.”</p>

  <p>Islak sarışın sanki konuşmanın bitmesini bekliyormuşçasına yeniden ortaya çıktı. Tek fark edilebilecek değişiklik kadının şimdi tamamen çıplak oluşuydu.</p>
<p class="bosluk">&nbsp;</p>
</body>
</html>