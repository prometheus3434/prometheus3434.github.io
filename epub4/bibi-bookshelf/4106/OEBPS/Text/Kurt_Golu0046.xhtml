<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>46. Bölüm</h2>

  <p class="nonindent">Yarım saat sonra, Madeleine ve Hardwick’le dağ evinin önünde, Outback’te otururlarken Gurney tarafsız bir bakış açısına ihtiyaçları olduğunun altınını çizdi.</p>

  <p>Hardwick aynı fikirde olduğunu söyledi. “Onun bize karşı dürüst olduğu izlenimini edindim. Senin içgüdülerin farklı şeyler mi söylüyor?”</p>

  <p>“İçgüdülerim seninkilerle aşağı yukarı aynı noktada,” dedi Gurney. “Ama beynim içgüdülerimin nihai karar mercii olmaması gerektiği kanaatinde.”</p>

  <p>Gurney uzanıp torpido gözünden balkona atılan paketten çıkan küçük, silindir biçimindeki cihazı aldı.</p>

  <p>“Daha önce böyle bir şey gördün mü?”</p>

  <p>Hardwick tavan ışığını açıp cihazı inceledi. “Hayır. Fotoğrafını Wigg’e yolladın mı?”</p>

  <p>“Evet. Ama soran şu. Wigg cihazı bizzat görmek istiyor.”</p>

  <p>Hardwick yüzünü ekşitti. “Elden götürelim diyorsun yani?”</p>

  <p>“Hemen yolun aşağısında işte. Albany yolunda.”</p>

  <p>Hardwick elini montunun cebine soktu. “Al başına belayı. Bunun, yerine getirmeye çalıştığım diğer isteğinle çelişki yarattığının farkında mısın?”</p>

  <p>“Bu işin arkasındakilerin kimler olduğunu bilememek beni geriyor. Ama bu cihazın ne olduğunu bilememek açıkçası daha da gerilmeme neden oluyor.”</p>

  <p>“Umarım basit bir cep feneri değildir.”</p>

  <p>“Bu arada dağ yoluna giden kamyonet senin değil mi?”</p>

  <p>“Esti Moreno’nun. Hayatımın aşkının.”</p>

  <p>“Hâlâ seninle mi yaşıyor?”</p>

  <p>“Sabit bir ilişki yürütebilme yeteneğimle ilgili kuşkuların mı var?”</p>

  <p>“Evet.”</p>

  <p>“Ona şimdiye dek bildiğimiz önemli noktaların listesini verdim. O da elinden gelen araştırmayı yapacak. Aslına bakarsan, Steckle’ın geçmişindeki uyuşturucu işini o tespit etti. Bana kamyonetini verdi. GTO’yu evde bırakmak hiç hoşuma gitmedi ama en sevdiğim arabam bu karda hiçbir halta yaramıyor. Meteoroloji de daha tonla kar yağacak dedi. Bak bunu deyince birden Moe Blumberg geldi aklıma.”</p>

  <p>“Nasıl yani?”</p>

  <p>“Zamanlama. Sence Brightwater Kampı’yla ilgili büyük olasılıkla bize anlattıklarından çok daha fazlasını bilen o adamın, birdenbire ülkeyi terk edeceğinin gelmesi garip değil mi?”</p>

  <p>“Bunu garip bulmamıştım aslında ama şimdi sen söyleyince gerçekten de garip geldi.”</p>

  <p>“Peki ya ölen çocuğun annesi? Sence oğlunu öldüren pislikleri ortadan kaldırmayı en çok onun istemiş olması normal değil mi?”</p>

  <p>“İlk bakışta bunu dikkate almak gerekir. Doğru. Ama sorun şu; diyelim ki Brightwater’daki üçlüyü o öldürmüş olsun. Peki ya Ethan’ı niye öldürdü? Ve neden şimdi? Neden on üç sene önce değil?”</p>

  <p>“Bu sadece Kimberly Fallon için değil, intikam almak isteyen herkes için durumun mantıksızlığını ortaya koyuyor. Şu ‘İntikam soğuk yenen bir yemektir’ sözünü hatırlıyorum elbette ama intikam için bu derece uzun süre beklenmiş olması bana da inandırıcı gelmiyor. Yani ben de işin intikam kısmına kuşkuyla bakıyorum.”</p>

  <p>“Doğru. Bir de şöyle bir şey var. Eğer konu intikamla alakalı değilse, Brightwater bağlantısının başka ne anlamı olabilir?”</p>

  <p>“Biliyorsam canım çıksın. Bu olayda amma çok soru var. Bir tane de ben sorayım. Ethan’ın mektup formatında yazdığı rüyasını tarif ettiği yazı neden hiç postaya verilmemiş?”</p>

  <p>“Belki bunu yazmasını isteyen kişiye elden vermeyi daha uygun bulmuştu?”</p>

  <p>“Yani, Plattsburgh’da gizlice görüşmeye gittiği terapisti kastediyorsun, değil mi?”</p>

  <p>“Ya da şimdilik göz ardı ettiğimiz diğer ihtimali. Mektubu Richard’a verdiğini de düşünmek gerek.”</p>

  <p>“Hiçbir yere varmadan soru üretip duruyoruz. Eğer Albany’ye gideceksem her yer kar altında kalmadan yola çıksam iyi olacak. Hammondlar’a da gideceğimi söylerim.”</p>

  <p>“Beni habersiz bırakma.”</p>

  <p>Hardwick başıyla onaylayıp arabadan inerek dağ evine yöneldi.</p>

  <p>Gurney de göl yoluna doğru yola koyuldu.</p>

  <p class="bosluk">&nbsp;</p>

  <p class="nonindent">Tesise vardıklarında resepsiyondaki antika saat 10:00’ı gösteriyordu. Etrafın sessizliğinin uyandırdığı derin boşluk hissiyle merdivenlere yöneldiler. Madeleine kollarıyla kendini sarıp, “Banyoyla ilgili ne yapacaksın?” diye sordu.</p>

  <p>“Yapılacak çok bir şey yok.”</p>

  <p>“Tavanda ışığın girdiği bir yer olduğunu söylemiştin.”</p>

  <p>“Süslemeyle tavan arasındaki küçük bir boşluk.”</p>

  <p>“Kapatamaz mısın?”</p>

  <p>Süite girdiklerinde Gurney’in ilk yaptığı iş bu oldu. Zaten yapması gereken elektrik tesisatını örten kapağı birkaç santim kenara kaydırıp, ucuna biraz diş macunu sürerek sabitlemekten ibaretti.</p>

  <p>Banyodan çıktığında Madeleine’i pencere kenarında Şeytan Dişi’ne doğru bakarken buldu. Duruş açısı yanağındaki seğirmeyi iyice belirginleştiriyordu. Montuyla eldivenlerini hâlâ çıkarmamıştı.</p>

  <p>“Bana bir iyilik yapıp, ablama bir e-posta yazar mısın?”</p>

  <p>“Eldivenlerini çıkarmak istemediğin için mi?”</p>

  <p>“Parmaklarım soğuktan sızlıyor.”</p>

  <p>“Dur, dizüstü bilgisayarımı alayım. Tabletinde yazmayı hiç sevmiyorum.”</p>

  <p>Hazır olunca Madeleine pencereden dışarı bakmayı sürdürerek yazmasını istediklerini söylemeye başladı.</p>

  <p><i>“Çok uzun zamandır görüşmüyoruz. Bunun için özür dilerim. Biliyorum bunca zaman görüşmeyip sonra birden sana yazmam hiç hoş değil ama senden çok büyük bir iyilik yapmanı isteyeceğim. Senden benim genç kızlık dönemimi, on dört, on beş, on altı yaşlarında olduğum günleri hatırlamanı istiyorum. O dönemde nasıl biriydim? Kişiliğim nasıldı? Benimle ilgili endişelerin var mıydı? Seninle, annemle, babamla, arkadaşlarımla, erkeklerle ilişkilerim nasıldı? Beni kızdıran şeyleri hatırlıyor musun? Ya da sevindiren şeyleri? Ya da üzen? Bunları bilmem gerek. Lütfen üzerinde biraz düşün. Sonra ilk fırsatta beni ara. O günlerde nasıl biri olduğumu bilmem şart. ”</i></p>

  <p>Derin bir soluk alıp, nefesini yavaşça verdi. Sanki ağlamış gibi, eldivenli elleriyle yüzünü sildi.</p>

  <p>Gurney kendini aciz hissediyordu. Bir süre bekledikten sonra, “Sonuna yazmamı istediğin özel bir şey var mı?”</p>

  <p>“Hayır. Kaydet. Göndermeden önce bir kez daha bakmak istiyorum. Biraz düşündükten sonra kafamda netleşeceğini tahmin ettiğim başka sorularım da olacak.” Sonunda pencereden döndü. “Kemiklerimi ısıtmak için duşa giriyorum.”</p>

  <p>Banyoya girip, kapıyı açık bıraktı. Duş musluğunu açtı. Küvetten mümkün olduğunca uzak durarak üzerindekileri çıkarmaya koyuldu.</p>

  <p>Gurney, Madeleine’in ablasına yazdığı e-postayı kaydedip, bilgisayarını kapattı.</p>

  <p>Birden Rebecca’nın kendisini aradığını ama Madeleine’le yaptığı konuşmayı bölmemek için açmamayı tercih ettiğini hatırladı.</p>

  <p>Telefonuna uzanıp kulağına dayadı.</p>

  <p><i>“David, bana geçen gün Transla Güdülenmiş İntihar terimiyle ilgili bir şey sormuştun. Ben de sana terim çok yabancı gelmiyor demiştim. Şimdi nereden duyduğumu hatırladım. Sonra da hafızamı tazelemek için New York Times’ın online arşivine göz attım. Gazete, dört sene önce devletin gizli bilgilerinin sızdırılması olayıyla bağlantılı hazırlanmış bir rapor yayınlamış.</i></p>

  <p><i>‘Eski bir CIA çalışanı teşkilatın gizli bir kolunun, Psikoloji Araştırmaları Saha Operasyonu bölümüyle Destek Birliğinin de katkısıyla gayrı resmi biçimde hipnozla zihin kontrolü çalışmaları yürüttüklerini iddia etmiş. Bunda ilginç bir şey yok. Ancak, bu deneylerin amacını görünce durum değişiyor. Burada normal bir bireyi, kullanılan yöntemlerle intihara meyilli hale getirme amacı güdülüyor. Konuyu basına sızdıran, Sylvan Marschalk, bu projeye hatırı sayılır miktarda ödenek ayrıldığını ileri sürmüş. Kişiyi mucizevi biçimde kendini öldürmeye ikna etmenin çok farklı biçimlerde kullanılma ihtimali olduğu açıkça görülüyor. İlk anda kulağa gülünç bir fikir gibi gelse de Castro’yu içtiği puronun patlamasıyla öldürme planı yapmaktan daha gülünç olmadığı da ortada. Netice itibariyle bu proje kendi gizli bütçesini yaratacak ve Transla Güdülenmiş İntihar sözcüklerinin kısaltması mahiyetinde TGİ ismi verilecek derecede ciddiye alınmış durumda.</i>’</p>

  <p><i>Bu açıklamaların bir hafta sonrasında, bilgileri sızdıran şahıs Central Park'ta aşırı dozda uyuşturucu almış halde ölü bulunmuş. Doğal olarak resmi açıklamada, böyle bir gizli kolun olmadığı, söz edilen türden deneylerin gerçekleşmediği ve Marschalk’ın iddialarının uyuşturucu müptelası birinin talihsiz sayıklamalarından ibaret olduğu belirtilmiş.</i></p>

  <p><i>İşte hikaye bu, David. Eğer bir şekilde onlara kılıç çektiysen Tanrı yardımcın olsun. Ne zaman istersen ara. Hayatta olduğunu bildirirsen sevinirim. Ciddiyim.</i></p>

  <p>Gurney dizüstü bilgisayarını alıp arama motoruna ‘Sylvan Marschalk’ yazdı. İlk sonuç <i>New York Times</i>'taki makaleydi.</p>

  <p>Hatta birkaç makale vardı. İlk yazı eski bir CIA çalışanının iddiaları konusu üzerine yoğunlaşmıştı. Bir hafta sonra yayımlanan diğer yazıysa aşırı dozda uyuşturucudan bahsediyordu. Her iki yazıyı da dikkatle tekrar okusa da Rebecca’nın anlattıklarında farklı bir şey bulamadı. Arama motorundaki diğer sonuçların hepsi <i>Times'taki</i> haberden alıntıydı. Ayrıca haber sonraki günlerde takip edilmemişti.</p>

  <p>Hikaye yalnızca sonuyla değil, bilgi kaynağının ‘intihara ikna etme’ araştırmaları yapıldığına dair suçlamaların inandırıcılığıyla da son derece rahatsız ediciydi.</p>

  <p>Hâlâ kanepede, okuduklarını düşünürken Madeleine havluya sarınmış halde banyodan çıktı.</p>

  <p>“Bilgisayarındaki e-postayı benimkine gönderir misin?”</p>

  <p>“Benimkinden göndermek istemiyor musun?”</p>

  <p>“Ablam bana yazarsa kendi tabletimden cevaplamak isterim.”</p>

  <p>Gurney kayıtlı e-postayı açıp, yukarısına Madeleine’in e-posta adresini yazıp GÖNDER sekmesini tıkladı. Tam bilgisayarının ekranını kapatmak üzereydi ki birden kalakaldı.</p>

  <p>Birkaç saniyeliğine soluk bile alamamıştı. Çünkü birden aklında üç şaşırtıcı soru belirmişti.</p>

  <p><i>Eğer birinin bilgisayarında adresi yazılmamış, gönderilmemiş, yarım bir e-posta bulursak bunu kendine yazmış olduğunu, kendi öfkesini, kendi sorularını kaleme almış olduğunu düşünmez miyiz?</i></p>

  <p><i>Peki ya bu yazı o şahsa yazdırıldıysa?</i></p>

  <p><i>Metindeki el yazısı Ethan Gall’e ait olabilir ama orada ya bir başkasının kabuslarından bahsediyorsa? Tıpkı Madeleine'in yaptığı gibi biri şimdilik sebebini bilmediği bir niyetle sonrasında üçüncü birine göndermek üzere yazdırmış olamaz mı?</i></p>

  <p>Gurney bu varsayımı zihninde evirip çevirdi. Kısa süre sonra da gerçeğin tam olarak böyle olduğu kanaatine ulaştı. Biri Ethan’dan kendisi adına bir süre önce terapi seansı aldığı terapiste hitaben gördüğü kabuslarla ilgili bir mektup yazmasını istemiş olmalıydı. O yazılmasını istediği şeyleri söylemiş, Ethan da söylenilenleri kağıda geçirmişti.</p>

  <p>İşin komik yanı Gurney gerçeğin bu şekilde işlediğinden o derece emindi ki bir süre sonra kendi objektif bakış açısını kaybettiğinden şüphelenmeye başlamıştı. Bir fikrin doğruluğunu sınamanın en iyi yolunun Hardwick’in acımasız eleştirilerinden geçtiğini çok sayıda olayda görmüştü.</p>

  <p>Ama yapmak istediği görüşmeyi konuşmaların dinlendiği bu ortamda yapmak istemiyordu. Madeleine’in ablasına duygusal açıdan son derece hassas bir e-posta yazmaya çalıştığı tabletinden, aynı anda yapacağı görüşmeye kamuflaj niteliğinde müzik çalar olarak faydalanması da mümkün görünmüyordu. Kendi dizüstü bilgisayarının ses çıkış gücüyse istediği koşulları sağlamaktan uzaktı.</p>

  <p>Süitin yatak odası kısmına yöneldi.</p>

  <p>Madeleine yatağın ayakucuna oturmuş, gergin bir ifadeyle elindeki tablette e-posta metnini tamamlamaya çalışıyordu.</p>

  <p>“Maddie?”</p>

  <p>“Ne?”</p>

  <p>“Birkaç dakikalığına aşağı inmem gerek.”</p>

  <p>Madeleine belli belirsiz baş salladı.</p>

  <p>“Şömine Odası’nda olacağım.”</p>

  <p>“Tamam.”</p>

  <p>“Birkaç dakikaya dönerim.”</p>

  <p>Kansı bu kez yanıt vermedi. Anahtarı aldı, dışarı çıkıp kapıyı arkasından kilitledi.</p>

  <p>Resepsiyon kısmıyla Şömine Odası hâlâ Hammondlar’dan geldiklerindeki gibi buz gibiydi. Resepsiyon kısmını da rahatça görebileceği için karşı duvarın yanındaki deri koltuğa oturdu. Hardwick’in telefonunun kapsama alanında olmasını umarak numarasını tuşladı.</p>

  <p>Hardwick telefonu söylenmeye hazırlanmış olduğunu net biçimde ortaya koyan ses tonuyla açtı.</p>

  <p>“Kurt Gölü’nden sonraki yol berbat. Dev bir kar küreme-tuzlama makinesinin arkasında kaldım. Geçmek imkansız.”</p>

  <p>“Olayla ilgili bir konuda fikrini almak istiyorum.”</p>

  <p>“Tüm bunların imkansız olduğuna dair mi?”</p>

  <p>“Sadece Ethan’ın kabusunu anlattığı mektupla ilgili.” Sessizlik oldu. Gurney küreme makinesinin sesini duyuyordu. Bir süre sonra Hardwick biraz daha sessiz bir tonla konuşmaya başladı. “O da tuhaf başka bir şey. Sen ne diyorsun?”</p>

  <p>Gurney, Madeleine için e-posta yazarken aklına gelen, kabusla ilgili açıklamanın nasıl yazılmış olabileceğine ilişkin fikrini paylaştı.</p>

  <p>Yeni bir duraksama. “Bu... mümkün.”</p>

  <p>Gurney, Hardwick’in ilgisizliğiyle hayal kırıklığına uğramamış tam tersine onun bu tavrını fikri ciddiye aldığının işareti olarak görmüştü.</p>

  <p>“Bu mümkün,” diye tekrarladı Hardwick. “Ama rüya Ethan’ın değilse kimindi? Ve neden onun ölümünde de aynı ayrıntılar tekrarlandı?”</p>

  <p>“Fenton’ın, Ethan’ın bileklerini kesmekte kullandığı kurt başlı hançerle ilgili iddiası gibi mi? Bilemiyorum. Dikte ettirilerek yazdırılan e-posta mevzusunun tek gerçek olduğunu ileri sürüyor değilim. Ama Ethan’ın diğer üç kurbandan bütünüyle farklı biri olduğu gerçeğiyle de örtüşüyor açıkçası. Ethan’ın çok enteresan bir kişiliği var.”</p>

  <p>“Yani diyorsun ki, elimizde kabus görüp ölen üç ve başka birinin kabuslarını anlatıp ölen bir kişi var. Ama ben hâlâ aynı temel soruda sıkışıp kaldım. Bir hipnozcu, Richard ya da başka biri, böylesi kabuslara ve intiharlara neden olabilir mi?”</p>

  <p>“Bu konuyu açman çok ilginç oldu. Az önce Rebecca Holdenfıeld’ın, bir C1A itirafçısının teşkilatın aktif bir şekilde bu konu üzerinde çalışmalar yürüttüğüne dair iddialarından bahsettiği mesajını dinledim. Onun da böyle bir şeyin yapılabilirliğine inandığı açık.”</p>

  <p>“Tabii bunu kabul etmemişler, değil mi?”</p>

  <p>“Elbette. Ama ulusal güvenliğin işin içinde olduğuna dair ipuçları dikkate alındığında, bizim olayın da bu konuyla bağlantılı olabileceği akla gelmiyor değil.”</p>

  <p>Hardwick sabırsızca iç çekti. “Ama tüm bu açıklamaların Hammond aleyhine görünmesi ve Fenton’ın haklılığını ortaya koyması benim açımdan işin en korkunç tarafı. Ve daha önce de söylediğim gibi bu kabul edilemez bir sonuç. Dur bir dakika, ahbap. Telefonu kenara bırakıyorum. Önümdeki canavarı sollama fırsatım olacak gibi.”</p>

  <p>Hardwick telefonu yeniden eline aldığında Gurney kar küreme makinesinin uzaklaşan sesini duydu. “Pekala, sen şimdi tam olarak neyi bildiğimiz kanaatindesin, Sherlock?”</p>

  <p>“Ethan’ı bir an için denklemden çıkardığımızda, eşcinsellerden nefret eden üç adamın cazip maddi tekliflerle eşcinsel bir terapisti görmeye ikna edildiklerini biliyoruz. Sonra bu üçünün kabus gördükleri ve kısa bir süre sonra da ölü bulundukları da bilgimiz dahilinde. Ve sonuç olarak da olayı araştıran dedektifin tüm bunların planlayıcısı ve uygulayıcısı olarak tüm suçlamaları Richard Hammond’a yönelttiğini biliyoruz.”</p>

  <p>“Bizim de bu noktada şüphelerimiz var.”</p>

  <p>“Doğru.”</p>

  <p>“Tamam,” dedi Hardwick yorulmaya başladığını ortaya koyan ses tonuyla. “Bir kez daha ana soruya dönüş yaptık. Eğer bu kabusların görülmesi Hammond’ın değilse kimin işi? Şu an için tek önemli soru bu gibi duruyor. Haklı mıyım?”</p>

  <p><i>Eğer Hammond yapmadıysa kim yaptı?</i></p>

  <p><i>Eğer Hammond değilse...</i></p>

  <p><i>Ulu Tanrım!</i></p>

  <p>Bu sabah ikinci kez Gurney soluk alamayacak hale geldi. Karşıya bakıyor ama hiçbir şey görmüyordu. Tüm benliğiyle Hardwick’in az önce söylediğine saplanıp kalmıştı. Bunu defalarca kendi kendine tekrarladı.</p>

  <p><i>Eğer Hammond yapmadıysa kim yaptı?</i></p>

  <p>“Hey, Sherlock hâlâ orada mısın?”</p>

  <p>Gurney kahkahalarla gülmeye başladı.</p>

  <p>“Bu kadar komik olan ne?”</p>

  <p>“Sorduğun soru. İlk anda kulağa soru gibi geliyor. Ama aslında yanıt. Hatta tüm olayın yanıtı bile olabilir.”</p>
<p class="bosluk">&nbsp;</p>
</body>
</html>