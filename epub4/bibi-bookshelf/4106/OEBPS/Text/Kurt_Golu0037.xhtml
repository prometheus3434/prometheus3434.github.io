<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>37. Bölüm</h2>

  <p class="nonindent">Kapıyı kapatıp kilitledikten sonra hemen Madeleine’i kontrol etmek üzere hızlı adımlarla yatak odasına yöneldi.</p>

  <p>Yatak örtülerinin yere dağıldığı boş yatağı görünce şaşırdı.</p>

  <p>Hemen balkona doğru baktı. Ama balkon kapısı kilitliydi. Pencereden balkonda biriken karlar görünüyordu.</p>

  <p>“Maddie,” diye seslendi.</p>

  <p>Düşmediğine emin olmak için yatağın her iki tarafına hızla bakıp salona koştu. Aklını kaybetmiş gibi her tarafa bakıyordu.</p>

  <p>Madeleine’in tabletinden yükselen canlı İspanyol ezgileri, içinde bulunduğu ruh halini daha da dramatik hale sokmuştu.</p>

  <p>Orada olmadığına emin olsa da banyoyu ikinci kez kontrol etti.</p>

  <p>İşte Madeleine oradaydı. Işığın gelmediği köşeye sinmiş, öylece duruyordu.</p>

  <p>Beyaz pikeye sarınmış, darmadağınık saçlarıyla bakışları küvete sabitlenmişti.</p>

  <p>Başını yavaşça iki yana sallayarak, “Anlayamıyorum,” dedi.</p>

  <p>Gurney yaklaşıp, “Neyi anlayamıyorsun?” diye sordu.</p>

  <p>“Böyle bir şey nasıl olabilir?”</p>

  <p>“Bu senin tahmin ettiğinden çok kolay olabilir,” diye karşılık verdi Gurney.</p>

  <p>Karısının şaşkın bakışlarını iyiye işaret olarak algılayıp, mantikli bir açıklama yapabilme fırsatı doğduğunu da hissederek, insan zihninin gerçekte olmayan şeyleri nasıl varmış gibi kabul ettiğini izah etmeye koyuldu.</p>

  <p>Madeleine anlattıklarına çok az ilgi gösterse de Gurney sözlerini sürdürdü. “Aynı olayı gören tanıkların sık sık birbirleriyle çelişen ifadeler verdikleri görülmüştür. İkisi de gördüklerinden yüzde yüz emindirler. Burada sorun gördüklerinin gerçek dünyada değil beyinlerinde gerçekleşmiş olmasından kaynaklanır.”</p>

  <p>“Colin’in cesedi küvetteydi.”</p>

  <p>“Maddie, görme dediğimiz şey, gözlerimizden gelen verilerle beynimizdeki eski bilgilerin birleştirilmesi sonucu oluşur. Tıpkı internette olduğu gibi. Sen arama motoruna birkaç harf yazarsın karşına hemen hafızadaki bilgiler kullanılarak o harflerle başlayan kelimeler belirir. Ama stres altındayken, beynimiz daha hızlı çalışmaya gayret eder ve bazen de hatalı sonuçlara ulaşır. Yanlış imgeler oluşturur. Böyle durumlarda bizler gördüklerimizden emin oluruz ama gerçekte öyle bir şey yoktur. Gördüğümüze yeminler ederiz. Ama işin aslı onu sadece beynimizin içiyle gördüğümüzdür.”</p>

  <p>Madeleine’in bakışları banyo duvarlarında dolaştı. “Hayal gördüğümü mü söylüyorsun?”</p>

  <p>“Optik sinir hücrelerimizin gerçekte bildirdiklerinden farklı şeyler görebileceğimizi söylüyorum. Bazen beynimizin hayal fabrikası fazla çalışır, gerçek optik verileri çarpıtır. Örneğin yerdeki ipi yılana dönüştürür.”</p>

  <p>Pikeyi pelerin gibi vücuduna iyice doladı. “Gördüğüm bir ip filan değildi. Colin’in cesedi... Grayson Gölü’nden ... Küvete nasıl geldi?”</p>

  <p>“Maddie, belki de üstünü giyinsen iyi olacak.”</p>

  <p>“Onun cesedini bulamadılar, biliyor musun? Sana bunu anlatmış mıydım?”</p>

  <p>“Evet. Anlatmıştın.”</p>

  <p>Sanki acı verici gerçeği vurgulamak az önce olanları açıklayabilecekmiş gibi, “Cesedini bulamadılar,” diye yavaşça tekrarladı.</p>

  <p>“Maddie? Tatlım? Çok kötü düştün. Biraz uzansan iyi olur.”</p>

  <p>“Cesedini hiç bulamadılar. Ama az önce oradaydı işte.” Eliyle küveti gösterirken üzerindeki pike de kayıp ayaklarının dibine düştü.</p>

  <p>Gurney kollarını Madeleine’e doladı. Karısının sanki deprem sonrası artçı şokları andıran titremelerini net olarak hissediyordu.</p>

  <p>Uzunca bir süre öylece kalakaldılar.</p>

  <p class="bosluk">&nbsp;</p>

  <p class="nonindent">Sonra Madeleine nihayet huzursuz bir uykuya yenik düştüğünde Gurney sönük şöminenin karşısında oturup bundan sonra ne yapacağına karar vermeye çalıştı.</p>

  <p>Bacadan rüzgarın sesi geliyordu. Kurt Gölü’nde olup bitenler giderek daha da anlamsızlaşırken Gurney karısının içinde bulunduğu ruh hali yüzünden doğru dürüst düşünemiyordu.</p>

  <p>Madeleine’in psikiyatrik yardıma ihtiyaç duyabileceği düşüncesini, neden olduğu rahatsız edici hisler yüzünden hemen bir kenara itti. Zihin işlevlerini altüst eden kimyasalları kullanarak denemeler yapmaya bayılan pratisyenlere de bu konuyla ilgili görüşlere de hiç sıcak yaklaşmıyordu.</p>

  <p>Tek istediği karısının iyi olmasıydı.</p>

  <p>Yeniden eskisi gibi olması.</p>

  <p>Birbiri ardında zihnine üşüşen düşüncelerinden, çalan telefonun sesi ve ekranda görmeyi hiç beklemediği telefon numarasının neden olduğu şaşkınlıkla sıyrıldı. Arayan Brightwater Kampı'nın eski sahibi Morris Blumberg’di.</p>

  <p>“Bay Gurney?”</p>

  <p>“Tel Aviv yolunda olduğunuzu sanıyordum.”</p>

  <p>“Hâlâ JFK havaalanında, uçaktayız. Lanet olası bir Hamas militanı Ben Gurion Havaalanı'nda kendini patlatmış. Biz de burada bekliyoruz işte. Kimse ne olacağını bilmiyor.”</p>

  <p>“Bunu duyduğuma üzüldüm.”</p>

  <p>“Ben de. Tıpkı uçakta konserve kutusuna doldurulmuş sardalyeler gibi bekleyen üç yüz kişi gibi. Ama yaşadığımız dünya artık böyle bir yer. Alışıyoruz galiba?”</p>

  <p>“Sanırım. Sizin için ne yapabilirim?”</p>

  <p>“Hiçbir şey. Sadece aklıma bir şey geldi. Hani hiç isim hatırlıyor muyum diye sormuştunuz ya?”</p>

  <p>İşte bu cümle Gurney’in birden dikkatini çekti. Ve hemen gerekli önlemi alması gerektiğini düşündü. Derhal odadaki dinleme cihazlarının kapsama alanının dışına çıkmalıydı.</p>

  <p>“Bir saniye. Eşim uyuyor. Banyoya geçeyim de uyanmasın.” Gurney banyo kapısını ardından kapattı. “Tamam. Ne diyordunuz?”</p>

  <p>“Bazen bir süreliğine kendi haline bıraktığımda beynimin küçük bir köşesinde hafif bir kıpırtı olabiliyor. Bazı şeyler ısrarla hatırlamaya çalışmadığımda birden aklımda beliriveriyor.”</p>

  <p>“Söylediğim isimlerden bazılarını hatırladınız mı?”</p>

  <p>“Hayır, o isimler bana hiçbir şey ifade etmiyor. Ama hatırladığım şeyi anlatayım. O yaz gizli bir kulüp vardı. Dört çocuğun kurduğu gizli bir kulüp. Aslan, Örümcek, Kurt ve Sansar.”</p>

  <p>“Anlayamadım.”</p>

  <p>“Aslan, Örümcek, Kurt, Sansar. Bunlar lakaplarıydı. Bu lanet olası isimlerini kulübelerin, çadırların, ağaçların üzerine kırmızı boyayla yazıp durdular. Hatta benim kanomun üzerine bile.”</p>

  <p>“Kim olduklarını bulamadınız mı?”</p>

  <p>“Hayır. Sinsi, küçük piçler. Belki diğer çocuklar kim olduklarını biliyorlardı ama onlardan korktuklarını tahmin ediyorum. Bu yüzden de kimse bir şey söylemedi.”</p>

  <p>“Sizce bu takma adları taşıyan çocuklarla kaybolan çocuk arasında bir bağlantı olabilir mi?”</p>

  <p>“Kim bilir? Sadece sizin ziyaretiniz zihnimdeki çarkların bir nebze dönmesine neden oldu. Sonunda da bu hayvan isimleri aklıma geldi. Ben de sizi aramam gerektiğini düşündüm.”</p>

  <p>“Polis, Scott Fallon’un kayboluşunu araştırdığı sırada bu gizli kulüple de ilgilendi mi?”</p>

  <p>“Onunla ilgili bilgim yok. Daha önce söylediğim gibi, polis Fallon olayını sıradan bir kaçma vakası olarak değerlendirdi. Zaten çocuklar böyle gizli kulüp saçmalıklarını severler. Neyse, belki de haklıydılar. Söylediklerimle gereksiz yere başınızı ağrıttım.”</p>

  <p>“Hiç de değil, Bay Blumberg. Anlattıklarınızın çok faydası olacak. Bu arada hazır sizi bulmuşken bir şey daha sormama izin verin. Scott Fallon’un ailesiyle ilgili herhangi bir şey biliyor musunuz? İsimlerini, nerede yaşadıklarını filan?”</p>

  <p>“Hah! Nasıl unutabilirim ki? Baba ortada yoktu, sadece anne kampa her hafta sonu geldi. Aradı. Ormanın içinde saatlerce gezindi. Haftalar sonrasında bile oğluna seslenerek gezinip durdu.”</p>

  <p>“Adını hatırlıyor musunuz?”</p>

  <p>“Kimberly. Kimberly Fallon.”</p>

  <p>“Adresini biliyor olma ihtimaliniz var mı?”</p>

  <p>“Elbette. Adresi, e-postası, telefon numarası. Her şeyi biliyorum. Brightwater’a gelmeyi bırakınca bu sefer de önceleri haftada bir kez, sonra ayda bir kez bu aralar da aşağı yukarı yılda bir kez arar oldu. Ne yapabilirdim? Hep konuştum onunla.”</p>

  <p>Kadının Blumberg’le ısrarla iletişimi sürdürmesi sayesinde tüm bilgileri telefonunda kayıtlıydı. Gurney aldığı bilgileri kendi telefonuna kaydedip Blumberg’e teşekkür ederek, iyi yolculuklar diledi. Bu dört takma adı da zihninin bir köşesine kaydetti.</p>

  <p>Aslan. Örümcek. Kurt. Sansar.</p>

  <p>Acaba çocuklar seçtikleri hayvanların karakteristik öğelerini taşıyorlar mı diye merak ediyordu. Aynı zamanda gizli kulüp üyelerinin sayısı da özellikle dikkatini çekmişti.</p>

  <p>Dört.</p>

  <p>Scott Fallon kaybolduğunda kampta dört sorunlu çocuk vardı.</p>

  <p>Şimdi, bu tuhaf olayda dört ölüm vakası var.</p>

  <p>Ve bu dörtlüden en azından biri, Steven Pardosa, o yaz Brightwater Kampı’ ndaydı.</p>

  <p>Telefon çaldığında hâlâ Gurney’in elindeydi.</p>

  <p>Arayan bu kez Jack Hardwick’ti.</p>

  <p>“İyi haber. Teaneck’teki dostum düşündüğümden de öfkeli çıktı.”</p>

  <p>“Balzac vakasından uzak durmasıyla ilgili verilen emir yüzünden mi?”</p>

  <p>“Emrin, nereden geldiğini dahi anlayamayacağı derecede yükseklerden gelmesi yüzünden. Bu onu çileden çıkartıyor.”</p>

  <p>“Ve bu da işimize yarıyor, öyle mi?”</p>

  <p>“Öyle denilebilir. Bu sabah onunla görüştükten sonra Balzac’ın tuhaf rüyasını anlattığı terapiste bir kez daha uğramış. Ona eşcinsellikle ilgili herhangi bir bağlantı olup olmadığını sormuş.”</p>

  <p>“Ve?”</p>

  <p>“Öncelikle terapist kadın rüyanın bol miktarda eşcinsel imge içerdiğini söylemiş. Zaten bunu biz de biliyorduk. Ama ardından bunların, Balzac’ın güçlü eşcinsel karşıtı fikirlerinden dolayı onu özellikle üzdüğünü eklemiş.”</p>

  <p>Gurney gülümsedi. Yapbozun bir ucundan yavaş yavaş şekil almaya başladığını görmek güzeldi.</p>

  <p>“Dahası da var,” diye ekledi Hardwick.</p>

  <p>“Terapistin anlattıklarının mı?”</p>

  <p>“Hiç beklemediğim bir biçimde her türlü yardımı yapmaya çalışan arkadaşımın anlattıklarının. Bana Balzac’ın bileklerini kesmesinden birkaç saat önce işinden istifa etmiş olduğunu söyledi. Tütün mamulleri dükkanının sahibine e-posta yollamış. ‘Şu andan itibaren geçerli olmak üzere, Smokers Happiness’taki görevimden istifa ediyorum. Saygılarımla, Leo Balzac.’ Kısa ve sevimli değil mi?”</p>

  <p>“Çok tuhaf bir hareket.”</p>

  <p>“Dedektif dostum da aynen öyle düşünmüş.”</p>

  <p>“Araştırmış mı?”</p>

  <p>“Ona bu olayla ilgili ayrıntıların artık onu ilgilendirmediği söylenmiş.”</p>

  <p>“Basamakların yukarısındaki daha zekiler olayı devraldığı için mi?”</p>

  <p>“Benzer etkiyi yaratacak ifadeler işte.”</p>

  <p>“Bileklerini kesme arifesindeki insanlar oturup istifa mesajları yazmazlar.”</p>

  <p>“Evet, öyle.”</p>

  <p>“Soru şu, neden istifa etmiş? İnsanlar genellikle iki sebepten istifa eder. Ya yaptıkları işe artık tahammülleri kalmamıştır ya da kendilerine daha çekici gelen bir iş teklifi almışlardır.”</p>

  <p>“Buradan nereye ulaşıyoruz?”</p>

  <p>“Belki hiçbir yere.” Gurney bunu düşünmek için bir anlığına duraksadı. “Eğer sigarayı bırakmak niyetindeyse, tütüncüden uzak durma isteğiyle istifa etmiş olabilir. Diğer taraftan Steven Pardosa’nın anne babası sana Steven’ın hayatının dönüm noktasının eşiğinde olduğunu, harika şeyleri gerçekleştirmesine ramak kaldığını söylememişler miydi?”</p>

  <p>“Öyle ama ben bunu her şey olup bittikten sonra anlatılan saçmalıklar olarak değerlendirdim. Tıpkı muhteşem evladımız yaşasaydı kanserin tedavisini bulurdu türünden zırvalıklar.”</p>

  <p>“Doğru ama diyelim ki Pardosa gerçekten bir şeyler yapmak üzereydi. Leo Balzac’ın da yine bir şeyler yapmak üzere istifa ettiğini varsay. Bu da benim, acaba Christopher Wenzel de Florida’da geleceğiyle ilgili benzeri mutlu duygulara kapılmış mı diye düşünmeme neden oluyor. Belki de Palm Beach Emniyeti’ni arayıp, Bobby Becker’a bununla ilgili bir bilgileri olup olmadığım sorsan iyi olur.”</p>

  <p>“Neyi kanıtlamaya çalışıyorsun? Ölenlerin tümünün gelecekteki mutlu günlerle ilgili fikirlere sahip homofobik tipler olduğunu mu?”</p>

  <p>“Yapbozun parçalarını bir araya getirmeye çalışıyorum. Bu arada parçaları bir araya getirmekten söz açılmışken, on dakika önce Moe Blumberg’den enteresan bir telefon aldım.”</p>

  <p>“İşe yarar bir şey söyledi mi?”</p>

  <p>“Scott Fallon’un kaybolduğu yaz Brightwater Kampındaki gizli bir kulübün dört katılımcısının takma adlarını hatırladı. Kendilerine, Aslan, Örümcek, Kurt ve Sansar, diyorlarmış.”</p>

  <p>“Eee bundan ne sonuç çıkardın?”</p>

  <p>“Bunların hepsinin yırtıcı hayvan adları olmaları dışında benim açımdan bir anlamı yok. Elbette, kurt, kelimesine burada da rastlamamız bütünüyle tesadüf olabilir. Sonuçta çocuğun teki kendisine vahşi bir lakap bulmak istediğinde kurt ilk akla gelen tercihlerden biridir. Asıl ilgimi çeken şey dört kişi oluşları. Ve diğer kampçıların onlardan korkmaları. Zamanında bu dördünün Scott Fallon’un kayboluşunda parmaklarının olduğu ortaya çıksaydı bile bunun Moe açısından şaşırtıcı bir durum olmayacağı izlenimi edindim. Steven Pardosa’nın o yaz Brightwater Kampı’nda olduğu da ortada. Şimdi diğer üç intihar ‘kurbanının’ da aynı tarihlerde orada olduğunu bulmamız gerekiyor. Yaşları dikkate alındığında bu mümkün gibi görünüyor.”</p>

  <p>“Ethan diğer üçünden biraz daha büyük değil miydi?”</p>

  <p>“Birkaç yaş. O da orada danışman olarak bulunmuş olabilir.”</p>

  <p>“Peyton’a sorsana. Bilmesi lazım.”</p>

  <p>“Deneyeceğim ama onun söylediği hiçbir şeye güvenim yok. Bu arada Blumberg bana Scott’ın annesinin telefon numarasını verdi. Eğer benimle konuşmayı kabul ederse doğru iz üstünde olup olmadığımı daha net anlayacağım.”</p>

  <p>“İyi şanslar Davey, dostum. Şansa çok ihtiyacın olacak gibi geliyor.”</p>
<p class="bosluk">&nbsp;</p>
</body>
</html>