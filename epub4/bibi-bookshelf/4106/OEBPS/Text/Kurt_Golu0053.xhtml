<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>53. Bölüm</h2>

  <p class="nonindent">Süite dönünce hemen işe koyuldular. Madeleine’in içten desteğini görünce karısının arabada az önce sergilediği tavrın en azından önemli bir kısmının görev icabı olduğuna ikna olmuştu. Elbette öyle olmasını istediği için bu açıdan bakıyor olabilirdi ama şu an için bu konuyu didikleyecek zamanı yoktu.</p>

  <p>Madeleine, içinde dinleme cihazı bulunan telefonunu sesleri bastırması için koyduğu çantasındaki yün atkının altından çıkardı. Gurney’in önerisiyle telefonu kanepenin yanındaki sehpanın üzerine koydu. Telefona yerleştirilen cihazın yalnızca yapılan görüşmeleri değil telefon kullanılmadığı durumlarda dahi ortam dinlemesi yapabilecek seviyede olduğunu tahmin ediyordu.</p>

  <p>Ayrıca kaydettikleri konuşmanın Harding portresinin arkasındaki mikrofonun da kapsama alanında olmasını istiyordu. Bu mikrofonlardan birinin kötü adam tarafından, diğerininse Fenton ya da gölgeler arasında kalmayı tercih eden daha üst bir otorite tarafından yerleştirildiğini tahmin ediyordu. Bu tahmininde yanılmadığına neredeyse emindi. Ama yine de her iki arı kovanına birden taş fırlatmakta bir sakınca olmadığı kanaatindeydi. Bu aşamada ne kadar çok eşekarısı ortaya çıkarsa o kadar işe yarayacaktı.</p>

  <p>Şahine ateş etmek için kullandığından eksilen iki mermiyi ekleyerek doldurduğu Beretta’yı montunun sağ cebine yerleştirdi.</p>

  <p>Sol cebine de iki el fenerinden küçük olanını koydu. Büyüğünü Madeleine’e verdi. Tam fenerin aynı zamanda nasıl silah olarak kullanılacağını anlattığı sırada sözleri telefonuna gelen bir kısa mesajla kesildi.</p>

  <p>Mesaj gizli numaradan geliyordu.</p>

  <p class="bosluk">&nbsp;</p>

  <p class="orta">Bb770Ae</p>

  <p class="orta">TellurideMichaelOnyedi</p>

  <p class="orta">MccC919</p>

  <p class="orta">LimerickFrancisElli</p>

  <p class="bosluk">&nbsp;</p>

  <p>Mesajın gizli bir şeyler anlatmaya çalıştığını fark etmiş olsa da bildirilmek istenileni anlamamıştı. Ama mesajın ilk anda en azından telefonunu sessize alması gerektiğini hatırlaması açısından önemli bir faydası dokunmuştu.</p>

  <p>Outback’te yaptıkları konuşmanın ses kaydını Madeleine’in tabletine e-postayla gönderdi. Bir dakika kadar sonra e-posta ulaşınca da tableti sehpanın üzerine koydu.</p>

  <p>Yeni mesaj kutusundan ses kaydını bulup PLAY sekmesini tıkladı. Madeleine’in ilk cümlesinin işitilmesini bekledi. <i>“Ateş yakalım mı?”</i></p>

  <p>Küçük bir ses ayarlaması daha yaptı. Sonra karısına yaptığı işaretle birlikte süiti terk ettiler.</p>

  <p>Loş koridorda, çatı katı merdivenlerine açılan kapının önüne dek yürüdüler. Gurney kapıyı açtı.</p>

  <p>“Burada, gözden uzakta bekleyeceğiz. Eğer biri süite girmeye kalkarsa müdahale edeceğim. Ben bu işi hallederken senin tek yapman gereken burada durup beklemek. Her şeyi kontrol altına alır almaz yanına geleceğim.”</p>

  <p>Madeleine’in ses tonu Gurney’in onu ikna etmekte hiç de başarılı olamadığını ortaya koyuyordu. “Dur bir dakika. Bu... bu mu yani?”</p>

  <p>“Anlamadım?”</p>

  <p>“Burada karanlıkta saklanacağız. Kim olduğunu ancak Tanrı’nın bileceği birini, hiçbir şey yapmadan bekleyeceğiz. Planın bu mu?”</p>

  <p>Gurney hemen yanıt vermedi. Kurduğu tuzağı anlatırken plan gayet mantıklı görünmüştü. Ama uygulamaya geçildiğinde durum hiç de öyle değildi. Şimdi plan son derece umutsuz, derme çatma görünüyordu. Bunun farkında olsa da Gurney hızlı hareket etme zorunluluğunun böylesi bir plana neden olduğu bahanesine sığınmaya çalışacaktı.</p>

  <p>Onu yanıt vermekten titreşen telefonu kurtardı.</p>

  <p>Ekrana baktı. Hardwick’ten mesaj gelmişti.</p>

  <p><i>“Birkaç dakika önce gizli bir numaradan aldığım şu mesaja bir baksana. Büyük olasılıkla Albany</i>’ <i>teknoloji sever dostumuzdan geliyor olmalı.</i></p>

  <p><i>BULUŞMAK İÇİN UYGUN ZAMAN DEĞİL. G DEN EVİN ANAHTARLARINI İSTE.</i></p>

  <p><i>Benimle buluşamayacağı dışında ne demek istediğine dair bir fikrin var mı? Hangi ev? Ne diyor bu? Geri dönüyorum. Feci bir fırtına yaklaşıyormuş. ”</i></p>

  <p>Gurney kısa bir süre için az önce aldığı mesaj kadar Hardwick’in gönderdiği bu mesaja da şaşırmış bir halde kalakaldı.</p>

  <p>Sonra olası bağlantıyı ve anlamı fark etti.</p>

  <p>Her iki metin de kolaylıkla tahmin edilebilecek nedenlerden dolayı Robin Wigg tarafından isim belirtilmeden gönderilmişti. İlkini kendisine İkincisini Hardwick’e. Ve büyük olasılıkla ikinci mesaj ilkiyle bağlantılıydı. Bahsedilen ‘ev’ de ona sorduğu web sitesi olmalıydı. Eğer öyleyse ‘anahtar’ derken de gönderdiği sayılar ve harf sırasıyla siteye erişim için gerekli kullanıcı adı ve şifreyi söylüyor olmalıydı.</p>

  <p>Az önce aldığı mesajı yeniden açıp dört satıra baktı.</p>

  <p class="bosluk">&nbsp;</p>

  <p class="orta">Bb770Ae</p>

  <p class="orta">TellurideMichaelOnyedi</p>

  <p class="orta">MccC919</p>

  <p class="orta">LimerickFrancisElli</p>

  <p class="bosluk">&nbsp;</p>

  <p>Madeleine telefon ekranına doğru başını uzatırken, “Ne yapıyorsun?” diye sordu.</p>

  <p>Gurney yarı fısıldayarak, banyo tavanına nasıl bir cihaz yerleştirildiğini anlamak için yaptığı araştırmada bulduğu siteyle ilgili isteğinden bahsetti.</p>

  <p>Madeleine ekrandaki mesajı göstererek, “Bu sana istediğin bilgiyi veriyor mu?” diye sordu.</p>

  <p>“Sanırım siteye giriş bilgileri bunlar olmalı.”</p>

  <p>Wigg’e gönderdiği cihazın seri numaralarını içeren e-postayı açtı. Bu numaralarla siteye erişmişti. Ardından sitenin adresini girdi. Ekranda beliren dört kutucuğa mesajdaki şifreleri yazdı. Birkaç dakika sonra siteye erişim sağlandı. Ama ekranda şimdi yeni bir kutucuk ve üç kelime belirdi: CİHAZ NUMARASINI GİRİN.</p>

  <p>Yeniden Wigg’e yolladığı e-postaya dönüp bakarak cihazın numarasını tuşladı.</p>

  <p>Yeni bir sayfa açıldı. En üstte, bulduğu cihazın aynısının fotoğrafı yer alıyordu. Fotoğrafın altındaysa bilimsel kısaltmalar, matematiksel sembollerle dolu ayrıntılı bir tablo vardı. Gurney bunların cihazın elektronik özellikleriyle performans parametreleri olduğunu tahmin etti. Yatay ve düşey bilgilerle dolu tabloda yazılanlara, oradaki bilgilerin teknolojinin hangi dalına ait olduklarını bile anlayamayacak kadar uzaktı.</p>

  <p>Baktığı şeyi anlamaya çalışmaktan vazgeçmek üzereyken anlaşılmaz tablonun altındaki sözcüğü gördü: <i>Karşılaştır.</i></p>

  <p>Hemen o sekmeyi tıkladı.</p>

  <p>Başka bir ayrıntılı tablo içeren yeni bir sayfa açıldı. Bu kez birkaç farklı cihazın özellikleri yan yana sıralanmıştı. Sayfanın en üstündeki başlıktaysa; <i>Mikro - Lazer</i> - <i>Güçlendirilmiş Sahte Ses ve Görüntüleme Cihazları</i>, yazılıydı.</p>

  <p>Madeleine de ekrana en az Gurney kadar ilgiyle bakıyordu. “Bu ne demek?”</p>

  <p>“Hiçbir fikrim yok.” Başlığı kopyalayıp yeni bir sayfa açarak bunu arama motoruna kopyaladı.</p>

  <p>Başlıkla eşleşen herhangi bir bilgi yoktu. Terimdeki sözcüklerden en az biriyle eşleşen bir milyondan fazla sonuçsa işe yaramaz bilgi yığınından başka bir şey ifade etmiyordu.</p>

  <p>Sayfanın başlığını kaydedip internetten çıktı. Sonra Hardwick’in mesajına yanıt vermeye koyuldu. Mesaja web sitesinin adresini, kullanıcı adını, şifreyi ve başlığı ekledi. Ardından Hardwick’ten bu konuyla ilgili biraz daha araştırma yapmasını istedi. Son olarak da Madeleine’le şu an yapmakta oldukları şeyi kısaca açıkladı.</p>

  <p>Mesajı hızla en başından okudu, gönderdi. Sonra içini derin derin çekti.</p>

  <p>Madeleine kocasının koluna girdi. “Bu yaptığımızın doğru olduğuna emin misin?”</p>

  <p>Onun bu sorusu Gurney’in kararsızlığını daha da artırmıştı.</p>

  <p>Tavan arası merdivenlerinin kapısını açıp tozlu basamakları el feneriyle kontrol etti. Sıra dışı bir şey görmeyip, ürpertici sessizlikten başka bir şey işitmeyince yan yana en alt basamağa oturup, dinleyerek beklemeye koyuldular.</p>
<p class="bosluk">&nbsp;</p>
</body>
</html>