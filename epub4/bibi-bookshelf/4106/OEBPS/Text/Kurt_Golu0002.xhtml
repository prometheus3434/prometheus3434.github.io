<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>2. Bölüm</h2>

  <p class="nonindent">Yarım saat sonra dağın doğu kısmında güneş iyice yükselmişti. Güneş ışıkları kuru, soğuk havada kırılıyor, bu da etrafta küçük parıltılara neden oluyordu.</p>

  <p>Gurney’se bunun farkında bile değildi. Çiftlik evlerinin mutfağında, kahvaltı masasının yanındaki cam kapıların önünden arazinin aşağı bölümündeki kırmızı ahıra, oradan da iki yüz dönümlük arazilerinin içinde son bulan, bir zamanlar çiftlik yolu olarak kullanılan ama kırsaldaki süt ürünleri endüstrisinin çöküşüyle uzun zaman önce terk edilmiş, dar toprak yola doğru bakıyordu.</p>

  <p>Şehirdeki işlerinden erken emekli olup Madeleine’le birlikte Catskill Dağları’nın batı yakasındaki bu doğa harikası yere taşınmışlardı. Çünkü bu bölge ekonomik durgunluğa karşın güzelliğiyle nefes kesiyordu. Madeleine’in buraya olan tutkusu daha en başta açıkça belliydi. Enerjik yapısı ve mütevazı kişiliğiyle, doğa hayranlığıyla, her mevsim dışarıda olmak, kanoyla dolaşmak, yaban mersini toplamak veya bazen sadece eski orman yolunda gezinmek gibi aktivitelerden zevk alışıyla kırsaldaki bu hayat tam ona göreydi. Yeni yaşama uyum sağlamak onun açısından kolay, zevkli bir süreç olmuştu.</p>

  <p>Gurney’se aradan neredeyse üç yıl geçmiş olmasına karşın hâlâ alışmaya çalışıyordu.</p>

  <p>Ama şu an zihnini meşgul eden şey zaman zaman ortaya çıkan anlaşmazlıklarla ilgili değildi. Az önce Jack Hardwick’le yapmış olduğu kaygı uyandırıcı telefon görüşmesini düşünüyordu.</p>

  <p>Hardwick telefona her zamanki alaycılığının aksine bir hayli neşe dolu bir sesle yanıt vermişti. Gurney’le dalga geçme hazırlığında olduğunu düşündürtecek kadar sıcak, dostane bir havayla konuşmuştu. Ama dalga geçmemişti. Üstelik Gurney’in ödünç olarak istediği birkaç takip kamerası talebini içtenlikle kabul etmekle kalmamış, gönderme işini de ayarlamıştı. Hatta bu da yetmezmiş gibi derhal getireceğini söylemişti.</p>

  <p>Gurney cam kapının önünde durmuş, adamın kişiliğiyle tezat oluşturan bu yardımsever tavrını düşünürken Madeleine üst kattan elinde biri mavi, diğeri yeşil iki spor çantayla indi. İkisini birden Gurney’in ayaklarının dibine bıraktı.</p>

  <p>“Hangisini tercih edersin?”</p>

  <p>Gurney çantalara bakıp başını iki yana salladı. “Fark etmez.”</p>

  <p>“Ne oldu?”</p>

  <p>Az önce yaptığı telefon konuşmasını anlattı.</p>

  <p>Madeleine gözlerini kıstı. “Geliyor mu? Buraya? Hemen?”</p>

  <p>“Öyle anlaşılıyor.”</p>

  <p>“Bu telaşının nedeni neymiş?”</p>

  <p>“Güzel soru. Sanırım gelince anlarız.”</p>

  <p>Tam o esnada ahırın alt tarafındaki yoldan büyük V-8 motorun kulak tırmalayan sesi işitildi. Yarım dakika sonraysa Hardwick’in klasik iri arabası, kırmızı 1970 Pontiac GTO karla kaplı yolda belirdi.</p>

  <p>“Yanında biri var,” dedi Madeleine.</p>

  <p>Gurney sürprizleri sevmezdi. Holü geçip, yan kapıyı açarak Hardwick’in gürültülü, sert hatlı, iri aracını kendi toz içindeki, sıradan Outback’inin yanına park edişini izledi.</p>

  <p>Önce Hardwick indi. İnce dudaklarındaki sırıtış sıcaklıktan çok kararlılık ifadesi sergiliyordu. Aynı izlenim buz mavisi gözlerinden ve aşırı derecede renksiz, siyah kot, siyah süveter, siyah monttan oluşan giysilerinden de ediniliyordu.</p>

  <p>Ancak Gurney dikkatini daha çok yolcu tarafından inen kişiye yöneltmişti. İlk anda onun son derece sıradan bir kadın olduğunu düşündü. İri yarı, gösterişsiz bir kadın. Üzerinde kalın bir mantoyla şekilsiz bir yün kayak şapkası vardı. Büyük ihtimalle kırklı yaşlarının başlarında olmalıydı.</p>

  <p>Kapıya yaklaştıklarında Gurney kadını nazik bir ifadeyle selamlayıp soran bakışlarını Hardwick’e yöneltti ve bu hareketiyle Hardwick’in yüzündeki sırıtmanın daha da yayılmasına neden oldu.</p>

  <p>“Kendi kendine, söz verdiği kameralar nerede diye soruyorsun şimdi değil mi? Haksız mıyım?”</p>

  <p>Gurney bekledi, sabırla gülümseyip hiçbir şey söylemedi.</p>

  <p>“Senin güvenilir koruyucu meleğin olarak...” Hardwick sözlerini sürdürmeden önce bu noktada dramatik bir ara verdi. Sonra, “Sana lanet olası bir takip kamerasından çok daha değerli bir şey getirmeye karar verdim,” diye ekledi.</p>

  <p>Gurney onları mutfaktan geçirerek yemek masasıyla şömine önündeki oturma takımının yer aldığı geniş odaya aldı.</p>

  <p>Madeleine’in yüzündeki endişe dolu gülümsemede Gurney’in meslektaşı olan ve cinayet soruşturmalarında kocasının birlikte birkaç kez ölümden kıl payı kurtulduğu bu adamla geçmişinin izleri vardı.</p>

  <p>Hardwick’in sırıtışı daha da genişledi. “Madeleine. Harika görünüyorsun.”</p>

  <p>“Montlarınızı alayım.”</p>

  <p>“Elbette.” Yanındaki iri kadının mantosunu çıkartmasına yardım etti. Bunu sanki muhteşem bir şeyi açığa çıkartıyormuşçasına abartılı bir tavırla yapmıştı. “Dave, Madeleine sizlere Jane Hammond’ı takdim ediyorum.”</p>

  <p>Madeleine gülümseyerek merhaba dedi. Gurney tokalaşmak üzere elini uzattı. Ama kadın başını iki yana salladı. “Tanıştığıma memnun oldum ama elinizi sıkmayacağım. Üzerimde çok fazla mikrop var.” Örme şapkasını çıkartınca şekilsiz, bakımsız saçları ortaya çıktı.</p>

  <p>Kimsede en ufak bir tanıma belirtisi olmadığını gören Hardwick, “Jane, Richard Hammond’ın kardeşi,” diye ekledi.</p>

  <p>Gurney’in yüz ifadesinden merakının aynen devam ettiği okunuyordu.</p>

  <p>“Richard Hammond,” diye tekrarladı Hardwick. “Geçen ay neredeyse her kanalda adından bahsedilen Richard Hammond.”</p>

  <p>Madeleine ani bir ilgiyle, “Hipnozcu mu?” diye sordu.</p>

  <p>Jane Hammond üzerine basa basa, “Hipnozcu değil,” karşılığını verdi. “Hipnoz terapisti. Eline saat alıp sallayan her sahtekar kendini hipnozcu diye tanıtıp sonra da çok derin bilgiler içeren bir şeyler yapıyormuş gibi davranıyor. Kardeşimse son derece gelişmiş teknikler kullanan Harvard eğitimli bir psikologdur.”</p>

  <p>Madeleine sanki eskiden çalıştığı akıl hastalıkları kliniğindeki alıngan bir hastayla konuşuyormuşçasına anlayışlı bir tavırla başını salladı. “Ama haberlerde ondan hipnozcu diye bahsetmiyorlar mıydı?”</p>

  <p>“Başka isimlerle de bahsediyorlardı. Günümüzde adına haber dedikleri o programlarda saçmalıklardan başka hiçbir şey yok ki! Ne kadar adaletsiz davrandıkları umurlarında bile değil. Yalanlarla dolu hepsi de...” Ani bir öksürük sözlerine ara vermesine neden oldu. “Alerji,” diye açıkladı. “Anlaşılan her mevsim farklı bir alerjim oluyor.”</p>

  <p>Hardwick söze karıştı. “Otursak olmaz mı?”</p>

  <p>Gurney karşı çıkıp, bir şey söyleyemeden Madeleine onları Richard Hammond'ın tuhaf hikayesini anlatacağı mutfağın kahvaltı bölümündeki ahşap masaya buyur etti. Hardwick ve Jane Hammond memnun olmuşlardı.</p>
<p class="bosluk">&nbsp;</p>
</body>
</html>