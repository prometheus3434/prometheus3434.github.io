<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>51. Bölüm</h2>

  <p class="nonindent">“Selam, ahbap. Cep telefonlarının çalıştığı gezegene indim sonunda.”</p>

  <p>“E-postanı kontrol ettin mi?”</p>

  <p>“Eğer açık uçlu sorularla kısmen bilinenleri sıraladığın şu müthiş listeni kastediyorsan, evet ettim. Hatta benim de listene eklemek isteyeceğin yeni haberlerim var.”</p>

  <p>“Aaa?”</p>

  <p>“Radyoda bir haber vardı. Florida’daki bir eğlence parkında, küçük bir çocuk örümcek ısırığından ölmüş. Normalde tehlikeli bir örümcek türü değilmiş ama çocuğun bir tür alerjisi varmış. Örümcek, çocuğun yediği bir şeyin içindeymiş. Lanet yaratık çocuğun boğazını ısırmış. Boğazı korkunç şekilde şişen çocuk boğularak ölmüş. Korkunç bir şey.”</p>

  <p>“Bence de öyle, Jack. Ama lafı nereye getireceğini anlayamadım...”</p>

  <p>“Bu kötü haber belki de bize tanrıların sunduğu hediyeydi.”</p>

  <p>“Yani?”</p>

  <p>“Pardosa.”</p>

  <p>“Sen neden bahsediyorsun?”</p>

  <p>“Örümcek türlerinden. Çocuğu sokup öldüren örümcek türünün adı Pardosa’ymış. Pardosa Örümceği.”</p>

  <p>Gurney bunu bir süre düşündü. “Sen de Steven’ın soyadı örümcek türünün adı olduğu için kendine Örümcek lakabını uygun bulduğuna karar verdin öyle mi?”</p>

  <p>“Ya da Brightwater’daki arkadaşlarından biri bunu biliyordu, bu yüzden de bu ismi Pardosa’ya o taktı. Ya da ne bileyim korkuttuğu çocuklardan biri onu Stevie Örümcek diye adlandırdı. Kim bilir? Önemli olan bunun tesadüf olamayacağı.”</p>

  <p>“Leo Aslan, Wenzel Sansar, Pardosa Örümcek...”</p>

  <p>“Geriye tek bir lakap kaldı. Kurt.”</p>

  <p>“Evet.”</p>

  <p>“Onun Ethan olmaması çok kötü. Öyle olsa her şey ne güzel sonuca ulaşmış olacaktı.”</p>

  <p>“Öyle.”</p>

  <p>“Belki de Örümcek’te olduğu gibi Kurt’un kimliği de pat diye önümüze çıkar.”</p>

  <p>“Belki.”</p>

  <p>“Tamam, Sherlock parmaklarını çapraz tut. Belki şans kuyruğunda sıra bize gelmiştir. Wigg’le görüşür görüşmez seni arayacağım.”</p>

  <p>Gurney, Pardosa’yla ilgili keşiften mutlu olmuştu. Ama parmaklarını çapraz yapıp şans dilemek pek onun tarzı değildi. Bir defa şans kavramına inanmazdı. Neticede şans denilen şey aslında istatistiksel olasılıkların yanlış yorumlanmasından ibaret değil miydi? Arzulanan bir olay gerçekleştiğinde kullanılan aptalca bir terim. Ve buna inanan insanlar açısından bile şansla ilgili hiç de hoş olmayan bir gerçek vardı.</p>

  <p>Şans denilen şey kaçınılmaz olarak bir süre sonra tükenir, yok olurdu.</p>

  <p class="bosluk">&nbsp;</p>

  <p class="nonindent">Gurney, Hardwick’le görüşürken Madeleine de giyinmişti. Şimdi yanına geldiği için de müzik sesine rağmen ne dediğini duyabiliyordu.</p>

  <p>“Ciddi bir ilerleme kaydetmiş gibisin.”</p>

  <p>“Giderek yaklaşıyor olabiliriz.”</p>

  <p>“Ama mutlu değilsin galiba?”</p>

  <p>“Daha çabuk sonuçlanması gerek.”</p>

  <p>“Biraz önce katilin, ne demiştin... kendini tehdit altında hissetmesini istiyorsun sanırım?”</p>

  <p>“Evet. Onda sırrını bildiğim düşüncesini yaratmak. İşte bu yüzden liste hazırladım. Bu da bana hata yapma riskini almadan neyi ne kadar söylemem gerektiği konusunda yardımcı olacak. Yapacağım tek bir hata bile yanlış yolda olduğumu anlamasına neden olacağından arzu ettiğim tüm etkiyi yok edip götürür.” Madeleine kaşlarını çattı. “Belki de bildiklerinin ne kadarını söylemen gerektiğini değil de ne kadar azını söylesem daha iyi olur konusuna odaklansan daha iyi olur.”</p>

  <p>“Neden?”</p>

  <p>“Korku karanlıkta büyür. Kapıyı biraz aralık bırak yeter. Bırak kapının ardında başka neler olabileceğini o düşünüp, endişelensin.”</p>

  <p>Gurney bu, ya öyleyse duygusu yaratmanın neden olacağı etkileri gayet iyi bilirdi. “Bunu sevdim.”</p>

  <p>“Yani mikrofonlardan, rahatsız olmasına neden olabilecek bir şeyleri duymasına imkan vermenin doğru olacağını mı düşünüyorsun?”</p>

  <p>“Evet. Eğer biri senin duyulmasını istemediğin bilgilerden bir kısmını duyduğunu sanırsa inandırıcılığın çok artacaktır. Zihnimiz bizden saklanmaya çalışılan bir bilginin mutlaka doğru olması gerektiği yanılgısına sık sık düşer. Zaten bu yüzden mikrofonları sökmedim. Bunları buraya yerleştirenlere karşı dünyada kullanılacak en iyi silah kendi mikrofonlarıdır.”</p>

  <p>“Planını ne zaman gerçekleştireceksin?”</p>

  <p>“İlk fırsatta. Fenton’ın beni adaleti engellemeye çalışmaktan gözaltına almasının an meselesi olduğunu hissediyorum.”</p>

  <p>Yanağındaki seğirme gözle görülecek kadar artmıştı. “Bunu yapabilir mi?”</p>

  <p>“Yapabilir. Onu engellemenin tek yolu şu ölümcül kabuslar teorisinin saçmalıktan ibaret olduğunu ona kanıtlamaktan geçiyor. Bunu da sadece gerçek katilin kimliğini ve cinayet nedenini öğrenerek yapabilirim. Aslında çoğul söylesem daha doğru olurdu. Yani cinayet nedenlerini. Çünkü katilin birden fazla nedeni olduğuna eminim.”</p>

  <p>“Devon Santos gibi mi?”</p>

  <p>“Evet, aynı Devon Santos gibi.”</p>
<p class="bosluk">&nbsp;</p>
</body>
</html>