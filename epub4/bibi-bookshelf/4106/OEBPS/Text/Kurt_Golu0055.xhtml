<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>55. Bölüm</h2>

  <p class="nonindent">Madeleine bıraktığı yerde değildi.</p>

  <p>Seslendi. Yanıt alamadı. Merdivenlerin hemen yanında bir elektrik düğmesi olduğunu hatırladı. El yordamıyla bastı. Tavandaki tek çıplak ampul etrafı aydınlatırken tabancası elinde basamakları ikişer ikişer çıkmaya başladı.</p>

  <p>Tavan arası kapısını aralayıp orada olduğunu bildiği düğmeyi bulup bastı. Tozlu, gereksiz eşyaların üzerinin çarşafla örtüldüğü, yüksek tavanlı oda daha önce geldiğindeki gibi görünüyordu.</p>

  <p>Hızla depo olarak kullanılan bu kısmı geçip karşı duvardaki kapıya doğru yöneldi.</p>

  <p>Sonra bir kez daha karısına seslendi.</p>

  <p>Kapının arkasından tedirgin bir ses işitildi. “Buradayım.”</p>

  <p>Hızla o yöne koşup kapıyı ardına dek araladı.</p>

  <p>İlk anda el fenerinin titrek ışığında sinmiş gibi duran, ürkütücü gölgeleri, arkadaki duvarda dalgalanan kurtları gördü.</p>

  <p>Sonra elinde el feneriyle karşı köşede, sinmiş öylece duran Madeleine’i fark etti. O anda burayı anlatırken kurtlardan bahsetmenin onun daha da gerilmesini sağlamaktan başka bir şeye yaramayacağına karar verdiğine pişman oldu.</p>

  <p>Tavan lambasının ipini bulup çekti. Şimdi devasa büyüklükteki bir mağarayı andıran oda sevimsiz bir ışıkla aydınlanmıştı.</p>

  <p>Hemen Madeleine’in yanına koştu. “İyi misin?”</p>

  <p>El feneriyle kurtları göstererek, “Bunlar ne?” diye sordu.</p>

  <p>“Ethan’ın büyükbabasının öldürdüğü kurtlar. Bu da tuhaf aile geçmişinin başka bir kısmı işte.” Duraksadı. “Neden buraya geldin?”</p>

  <p>“En üst basamağa kadar çıkmıştım. Sonra koridordan bir ses duydum gibi geldi, ben de kapıyı itip her tarafın çarşaflarla kaplı olduğu ilk odaya daldım. Sonra merdivenlerin gıcırdadığını duyar gibi olunca bu odaya girdim. İlk önce kurtları görmemiştim. Sonra, Tanrım, kalbim yerinden çıkacaktı! Sen ne yaptın? Aşağıda neler oldu?”</p>

  <p>Gurney, süitte karşılaşmaları sonrası Steckle’ın Tarr’ın akü kablolarını kopardığı iddiasından, panikle Wenzel, Balzac ve Pardosa’yla olan bağlantısını kabul edişine, Scott Fallon’un ölümünü bildiğini ve Ethan Gall’den nefret ettiğini açıklamasına kadar her şeyi kısıtlı sürede mümkün olduğunca ayrıntılı olarak anlattı. Dinledikleri, her geçen saniye Madeleine’in şaşkınlığını katlıyordu.</p>

  <p>“Steckle şimdi de aşağıda mı? Odamızda? Tanrım, şimdi ne yapacağız?”</p>

  <p>“Bilmiyorum. Ama en azından şu an için bir şey yapamayacak halde. O kesin. Ama akü kablolarıyla ilgili söylediklerini inip kontrol etmek istiyorum.”</p>

  <p class="bosluk">&nbsp;</p>

  <p class="nonindent">Aşağıya, tesisin önüne indiklerinde onları karşılayan manzara tıpkı Steckle’ın anlattığı gibiydi. Outback’in, Land Rover’ın ve diğer üç cipin kaput kapakları kaldırılmış, akü kabloları kopartılmış haldeydi. Yerde de balta benzeri bir aletle paramparça edilen beş akü vardı.</p>

  <p>“Doğru söylemiş gibi,” dedi Madeleine soğuk rüzgarda montunun fermuarını çenesine doğru çekerken.</p>

  <p>“Evet, yapılanla ilgili söylediği doğru. Ama işin kimin tarafından yapıldığı kısmı hâlâ muamma.”</p>

  <p>“Steckle’ın bunu Tarr’ın başını belaya sokmak için yaptığını mı düşünüyorsun?”</p>

  <p>“Olabilir.”</p>

  <p>“Ama...?”</p>

  <p>“Ama başka bir amacı da olabilir. Bizi burada tutma isteği de akla gelen ilk amaç.”</p>

  <p>“Buradan gitmemizi istemiyor mu diyorsun?”</p>

  <p>“Evet.” Karda yürümeyi göze alsalar bile en yakın yerleşim biriminin en azından yirmi beş kilometre uzakta olduğunu, sıfırın altındaki sıcaklığın ve her geçen saat daha da düştüğünü düşününce böylesi bir yolculuğa kalkmanın tehlikeli olmaktan öte ölümcül sonuçlar doğurabileceğini fark etmişti.</p>

  <p>“Tanrım, dondum. İçeri geçemez miyiz?”</p>

  <p>Ve tam o anda her taraf zifiri karanlığa gömüldü.</p>

  <p>Jeneratörün sesi kesilmişti.</p>

  <p>Sadece çam yaprakları üzerinde rüzgarda titreşen buz parçacıklarının sesi işitiliyordu.</p>
<p class="bosluk">&nbsp;</p>
</body>
</html>