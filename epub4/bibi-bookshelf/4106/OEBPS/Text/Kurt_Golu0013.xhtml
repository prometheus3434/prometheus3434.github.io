<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>13. Bölüm</h2>

  <p class="nonindent">Aracı kurtarma çabalarının işleri daha da sarpa sardırmaktan öteye gitmediği gören Gurney araçtan inip yürümeye karar verdi. Bu şekilde en azından telefonun çektiği bir yere ulaşmayı ya da tesise ne kadar uzakta olduklarını tespit etmeyi umuyordu.</p>

  <p>Kar şapkasıyla atkısını takıp yokuşu tırmanmaya koyuldu. Daha birkaç adım atmıştı ki nereden geldiği belirsiz ürkütücü bir ses olduğu yerde donakalmasına neden oldu. Walnut Crossing’de çakal ulumalarına alışmıştı ama bu ses farklıydı. Daha derin, ani, daha korkutucu. Ve ses birden başladığı gibi kesildi.</p>

  <p>Önce ayak bileği kılıfındaki Beretta’yı paltosunun cebine almayı düşündü ama ardından Madeleine’in gerginliğini daha da arttırmamak adına bundan vazgeçip tepeye doğru yürümeye devam etti.</p>

  <p>En fazla on metre kadar yürümüştü ki yeniden durdu. Durmasına bu kez arabadan gelen çığlık neden olmuştu.</p>

  <p>“David!”</p>

  <p>Hızla geriye dönünce ayağı kaydı ve sert bir şekilde yere düştü.</p>

  <p>Ayağa kalkmaya çabaladığı sırada karısının neden bağırdığını da anladı.</p>

  <p>Sisin içinde, arabadan en fazla üç metre kadar uzakta bir karaltı vardı.</p>

  <p>Gurney dikkatle o yana doğru yönelince uzun boylu, sıska, uzun paltolu adamı daha net görebildi. Başında hayvan postundan yapıldığı anlaşılan bir şapka vardı. Belinde, kalın deri kemere takılı uzun bir balta göze çarpıyordu.</p>

  <p>Arabayı aralarında tutarak hafifçe eğilen Gurney bileğindeki Beretta’yı cebine alıp, emniyetini açtı.</p>

  <p>Adamın kehribar renkli gözlerine yabani bakışlar hakimdi. Sapsarı dişleri kırılmış ya da tuhaf biçimde birbirlerine yapıştırılmış gibi görünüyordu.</p>

  <p>“Dikkat et.” Çatlak, pürüzlü bir ses tonu vardı.</p>

  <p>Gurney sakince yanıt verdi. “Neye?”</p>

  <p>"Buradaki kötülüğe.”</p>

  <p>“Burada, Kurt Gölü’nde mi?”</p>

  <p>“Hı hı. Gölün dibi yok.”</p>

  <p>“Dibi mi yok?”</p>

  <p>“Hayır. Hiç. Hiç olmadı.”</p>

  <p>“Nasıl bir kötülük bu?”</p>

  <p>“Şahin biliyor.”</p>

  <p>“Şahin mi?”</p>

  <p>“Şahin kötülüğü biliyor. Şahin adam da şahinin bildiklerini biliyor. Şahini serbest bırakıyor. Güneşe doğru. Aya doğru.”</p>

  <p>“Sen burada ne yapıyorsun?”</p>

  <p>“Tamirat.”</p>

  <p>“Tesis civarında mı?”</p>

  <p>“Hı hı.”</p>

  <p>Gözünü baltadan bir an bile ayırmayan Gurney mantıklı bir konuşma yapıp yapamayacaklarını görmek için sanki son derece normal şartlar altında karşılaşıp sohbet ediyorlarmış gibi davranmaya karar verdi. “Benim adım Dave Gurney. Seninki ne?” Karşısındakinin tuhaf gözlerinde haddinden fazla dikkat kesildiğini gösteren bir parıltı belirir gibi oldu.</p>

  <p>Gurney acaba adımı bir yerlerden duymuş olabilir mi diye düşünüyordu ki adam aniden arkasına döndü. Başka bir şeyin dikkatini çektiği belliydi. Birkaç saniye sonra Gurney de duydu. Düşük vitesle yaklaşan bir aracın sesi. Kısa bir süre sonra yoğun siste parıldayan farları gördü. Tepeden bir araç aşağı doğru iniyordu.</p>

  <p>Tepkisini görmek için başını çevirdi ama adam gözden kaybolmuştu.</p>

  <p>Arabadan inen Madeleine eliyle göstererek, “Şu ağaçların oraya koştu,” dedi. Gurney kırılan dalların, yaprak hışırtılarının sesini duymaya çalıştı ama tek duyabildiği rüzgarın sesiydi.</p>

  <p>Madeleine yaklaşan araca döndü. “Gelen her kimse Tanrı’ya şükürler olsun.”</p>

  <p>Eski, tarihi safari filmlerinde görülen türden bir Land Rover gelip Outback’in hemen yanında durdu. Araçtan son derece şık Barbour kar montu ve dizine kadar gelen Wellington marka çizmesiyle soğuk havada sülün avlamaya çıkmış İngiliz asilzadesi imajı uyandıran uzun boylu, zayıf bir adam indi. Yağmurluğunun kapüşonunu kısa kesilmiş kır saçlarının üzerine çekti. “Hava acayip soğuk, değil mi?”</p>

  <p>Gurney onayladı.</p>

  <p>Madeleine titreyerek ellerini montunun ceplerine soktu. “Tesisten misiniz?”</p>

  <p>“Kısmen evet kısmen hayır.”</p>

  <p>“Nasıl yani?”</p>

  <p>“Buraya tesisten geldim. Ama oranın personeli değilim. Sadece konuğum. Adım Norris Landon.”</p>

  <p>Adamın elini sıkmak için buz üzerinde yürümek yerine Gurney olduğu yerden kendini tanıttı. Sonra tam Madeleine’i onunla tanıştırmak üzereydi ki adam sözünü kesti.</p>

  <p>“Ve bu da zarif eşiniz Madeleine. Yanılıyor muyum?” Madeleine şaşkın bir gülümsemeyle yanıt verdi. “Siz de karşılama komitesindensiniz herhalde.”</p>

  <p>“Pek sayılmaz. Ben daha çok kurtarma komitesindenim. Bence karşılama komitesine göre bunu daha yararlı bulursunuz.”</p>

  <p>Madeleine umutla bakarak, “Sizce drenaj çukurundan çıkabilir mi?” diye sordu.</p>

  <p>“Daha önce defalarca yaptım. Başka çare de yok. Bugün erken saatlerde Jane Hammond’la konuştum. Bu havada gelecek olmanızdan dolayı bir hayli endişeliydi. Tesiste de bu ara biraz personel sıkıntısı var. Ben de Jane’i bir nebze olsun rahatlatmak için yardım etmeye gönüllü oldum. Yolun durumunu kontrol etmeye, devrilen ağaç var mı diye bakmaya filan. Çünkü burada şartlar çok hızlı değişir. Nehirler birden taşarak sel baskınlarına yol açar, yollar çöker, toprak kayması meydana gelir. Hiçbiri olmasa yolda ani buzlanma görülebilir.”</p>

  <p>İngiliz veya Amerikan değil de daha çok Orta-Atlantik bölgesi aksanıyla konuşuyordu. Bu konuşma tarzı bir zamanlar kuzeydoğudaki kültürlü bireylere aitti. Ve sekiz seçkin üniversitede, hızlı zengin oldukları müddetçe kültürlü görünüp görünmediklerine aldırmayan geleceğin yatırımcıları tarafından ağızlarına kadar doldurulmadan önce, bu aksan yaygın biçimde kullanılırdı.</p>

  <p>“Aracınızın çekme kancası nerede biliyor musunuz? Bir de bu pozisyonda ona erişmek mümkün olabilir mi?”</p>

  <p>Gurney cevap vermeden önce aracın ön tarafına doğru baktı. “Sanırım her iki sorunun yanıtı da evet.”</p>

  <p>“Bu durumda vakit kaybetmeden sizi oradan çıkartalım.” Madeleine endişeyle, “Siz gelmeden hemen önce ormandan biri geldi,” dedi.</p>

  <p>Landon, Madeleine’e döndü. Şaşırmış gibiydi.</p>

  <p>“Belinde baltasıyla dolaşan garip bir adam.”</p>

  <p>“Kehribar gözlü, çılgınca şeyler söyleyen biri mi?”</p>

  <p>“Onu tanıyor musunuz?” diye sordu Gurney.</p>

  <p>“Barlow Tarr. Şuradaki kulübede yaşar. Tam bir baş belası bence.”</p>

  <p>“Tehlikeli midir?” diye sordu Madeleine hâlâ titreyerek. “Bazıları zararsız olduğunu söylüyorlar. Ama ben emin değilim. Onu gözlerinde vahşi bakışlarla baltasını bilerken gördüm. Onunla avlanıyor. Baltayla gözümün önünde on metreden bir tavşanı ikiye böldü.”</p>

  <p>Madeleine dehşet içinde kalmış gibi görünüyordu.</p>

  <p>“Onunla ilgili başka ne biliyorsunuz?” diye sordu Gurney.</p>

  <p>“Tesiste çalışıyor. Elinden her iş gelen tiplerden. Babası da burada çalışırdı. Ondan önce de büyükbabası. En kibar ifadeyle, hepsi de biraz dengesizmiş. Yaratılıştan beri burada yaşayan dağ insanları bunlar. Hepsi birbirlerine garip biçimde benzerler. Ne demek istediğimi anlıyor musunuz bilmiyorum.” Dudaklarım hoşnutsuzlukla büktü. “Mantıklı bir şey söyledi mi?”</p>

  <p>“Mantıklı derken neyi kastettiğinize bağlı.” Gurney omuzlarında biriken kar tanelerini silkeledi. “Bir an evvel arabamızı çekelim. Tarr ailesini sonra konuşuruz.”</p>

  <p>Land Rover’ı doğru açıya getirip, kabloyu kancaya takmak on beş dakikalarını aldı. Sonrasında drenaj çukurundaki araçlarını kolayca yola, kontrolünü kaybettiği yerin biraz ilerisine çıkardılar. Artık yola devam edecek durumdaydılar. Sonra Landon çekme halatını toplayıp, Land Rover’ı döndürdü. Gurney’in aracının önünde tepeye doğru yola koyuldu.</p>

  <p>Tepeye ulaştıklarında görüş mesafesi de belirgin biçimde arttı. Madeleine’in gerginliği de bir nebze azalmış gibiydi.</p>

  <p>“Enteresan biri,” dedi.</p>

  <p>“Taşralı entel mi, baltalı tuhaf adam mı?”</p>

  <p>“Taşralı entel. Çok şey biliyor gibi.”</p>

  <p>Madeleine’in dikkati şimdi önlerinde uzanan çorak araziye yönelmişti.</p>

  <p>Sarp tepeler, şarap rengi uçurumlar sisin gölgelediği ufka dek uzanıyordu. Aradaki mesafe bu tepelerle keskin uçurumların metal levhalar misali birbirinden kesilip kopartılmış gibi görünmesine neden oluyordu.</p>

  <p>Gurney üç kilometre kadar uzaktaki tepeyi buraya gelmeden yaptığı internet araştırmasından hatırlayacak kadar net seçebiliyordu. Burası Şeytan Dişi olarak bilinen yerdi. Göğe yönelmiş bir köpek dişi izlenimi verdiğinden tepeye neden bu adın takıldığını anlamak hiç de zor değildi. Hemen yanında da Mezarlık Tepesi yer alıyordu. Çünkü asırlardır yan yana duran devasa büyüklükteki granit kayalar uzaktan mezar taşları izlenimi uyandırıyordu.</p>

  <p>Mezarlık Tepesi’nin sarp kayaları üç kilometre kadar ileride Kurt Gölü’nün batı tarafıyla birleşiyordu. İşte bu gölün kuzey sınırında, Şeytan Dişi’nin uzun gölgesi altında eski Adirondack Büyük Kampı’nın bulunduğu yerde Kurt Gölü Tesisi yer alıyordu.</p>
<p class="bosluk">&nbsp;</p>
</body>
</html>