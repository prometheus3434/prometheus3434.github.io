<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>48. Bölüm</h2>

  <p class="nonindent">Madeleine ağırlığını öndeki ayağına aktardığı anda tam ayağının altında kırılan buzun sesi geldi.</p>

  <p>“Dur! Kıpırdama!” diye bağırdı Gurney.</p>

  <p>Madeleine adeta dondurulmuş bir film karesi gibi olduğu yerde kalakaldı.</p>

  <p>“Korkacak bir şey yok. Sadece kımıldamamaya çalış.”</p>

  <p>Gurney çözüm yolları düşünüyordu ama aklına çocukken izlediği bir macera filminde gördüğü sahneden başka hiçbir şey gelmiyordu. Filmde Kanadalı bir dağcı banka soyguncusunu donmuş bir nehre kadar kovalamıştı. Buz kanun kaçağı ilerlediği sırada kırılmaya başlamış, dağcı da ağırlığını yaymak için derhal yere yatmasını söylemişti. Sonra ona bir ip uzatıp güvenle kıyıya çekmişti.</p>

  <p>Sahne aptalca gelse de ağırlığı buz üzerinde farklı noktalara yayma fikri Gurney’e mantıklı geliyordu. Madeleine’e yavaşça eğilmesini sonra ellerini ve ayaklarını iyice açarak buzun üzerine uzanmasını söyledi.</p>

  <p>İp olarak kullanabileceği bir şey bulmak için sahile geri döndü. İşine yarayacak uzunlukta bir dal parçası bulmayı umuyordu. Sonunda görebildiği en uzun dalı alıp hızla göle döndü. Ucunu Madeleine’e doğru uzattı.</p>

  <p>“İki elinle birden tut. Ve sakın bırakma.”</p>

  <p>Aslında bu acı verecek kadar yavaş bir işti. Daha rahat çekebilmek için buza oturup arkaya doğru eğilerek Madeleine’i tehlikeli noktadan milim milim uzaklaştırmaya başladı.</p>

  <p>Buzdan çıkıp ayaklarını sağlam zemine ulaşmak üzere oldukları sırada Austen Steckle’la Norris Landon tesisten koşarak yanlarına geldi.</p>

  <p>Landon boğazına doladığı uzun bir zincir taşıyordu. “Güvendesiniz. Tanrıya şükür! Bu kadar geç kaldığım için özür dilerim. Cipin kapısı soğuktan donmuş.”</p>

  <p>Steckle son derece asık bir yüzle, “Ne oldu burada?” diye sordu.</p>

  <p>“Eşime saldıran lanet şahini gördünüz mü?”</p>

  <p>Landon’ın gözleri açıldı. “Şahin mi?”</p>

  <p>“İri bir tane. Üzerine çullandı. Kaçmaya çalışırken gölün ortasına kadar gitti. Şahinlerin insanlara saldırdıklarını bilmezdim.”</p>

  <p>“Normalde saldırmazlar zaten,” dedi Landon.</p>

  <p>“Kurt Gölü’nde normal diye bir şey yoktur,” diye mırıldandı Steckle. “Geçen yaz lanet bir baykuş sahildeki küçük bir kıza saldırıp yüzünü parçaladı. Bir önceki yaz da bir kara ayı dağcının tekini feci benzetti...”</p>

  <p>“Silah sesi duyduk,” dedi Landon. “Şahine siz mi ateş ettiniz?”</p>

  <p>“Bu yüzden kaçtı zaten.”</p>

  <p>Landon, Madeleine’e döndü. “Çok korkmuş olmalısınız. Ayağınızın altındaki buz çatlamaya başladı değil mi?”</p>

  <p>“Öleceğim sandım.”</p>

  <p>Gurney, Madeleine’e sarıldı. Rüzgarda birbirlerinden ayrılmadan göl yoluna çıktılar. Oradan da tesise kadar yürüyüp, yeni yakılmış ateşle sımsıcak olmuş Şömine Odası’na girdiler. Ateşin karşısına geçinceye dek Gurney dişlerinin birbirine çarptığını fark etmemişti.</p>

  <p>Landon hemen self-servis bara gitti. Bir dakika kadar sonra ateşin karşısındakilere katılıp her birine yarıya kadar dolu kadehlerde sarımsı bir sıvı uzattı. “Konyak. Kemikleri ısıtmaya birebirdir.”</p>

  <p>Landon’la Gurney içtiler. Madeleine’se kendisininkini koklayıp, küçük bir yudum aldı. Çok sert bulduğundan yüzünü ekşitti. Ardından küçük bir yudum daha aldı.</p>

  <p>Landon son yudumu alıp, “Hiç de fena değilmiş,” dedi. Bir süre boş kadehinin dibini inceledi. “Olayla ilgili herhangi bir gelişme var mı?”</p>

  <p>“Her şey artık biraz daha net gibi.”</p>

  <p>“Bunu duyduğuma sevindim. Yapabileceğim bir şey olursa...”</p>

  <p>“Çok teşekkürler. Eğer bir ihtiyaç olursa hemen söylerim.”</p>

  <p>“Bulgular Richard açısından nasıl?”</p>

  <p>“Eskiye göre daha iyi.”</p>

  <p>Landon şaşırmış gibiydi. “Bir konyak daha?”</p>

  <p>“Şimdi değil. Sağ olun.”</p>

  <p>“Tamam. Pekala. İyice ısının.” Elini yapmacık bir tavırla kaldırıp herkesi selamladı ve ardından Şömine Odası’ndan çıktı.</p>

  <p>Madeleine avuçlarını ateşe doğru uzatıyordu. Gurney karısına sokuldu. Ağzından çıkan sözcüklerden çok daha nazik bir ses tonuyla, “Maddie, o buzun üzerinde ne yaptığını sanıyordun?” diye sordu.</p>

  <p>“Açıklayabileceğimi sanmıyorum.”</p>

  <p>“Bir dene.”</p>

  <p>“Sana söylediğim gibi gerçekten de temiz hava almak istedim.”</p>

  <p>“Ama sonra buzda yürümeye başladın.”</p>

  <p>“Evet.”</p>

  <p>“Ne düşünüyordun?”</p>

  <p>“Eski günleri, göl kıyısında dolaştığım zamanları.”</p>

  <p>“Grayson Gölü kıyısında mı?”</p>

  <p>“Evet.”</p>

  <p>“Sonra gölde yürümeye karar verdin?”</p>

  <p>“Evet.”</p>

  <p>“Bunu sana Hammond mı önerdi?”</p>

  <p>“Hayır. Kafamda öyle bir plan yoktu. Tesisin önünde duruyordum. Sonra göle doğru baktım. Ve birden orada olmayı istedim.”</p>

  <p>“Colin gibi mi?”</p>

  <p>“Belki. Belki de onun hissettiklerini hissetmek istedim.”</p>
<p class="bosluk">&nbsp;</p>
</body>
</html>