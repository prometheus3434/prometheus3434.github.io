<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Hoca_3.css" rel="stylesheet" type="text/css"/>
</head>

<body>
  <h2><a id="bookmark0"></a>19. Bölüm</h2>

  <p class="nonindent">Karşılaştığı tuhaf görüntü çok büyük bir şaşkınlığa kapılmasına neden oldu.</p>

  <p>Koridorun karanlığında karşısında küçük sarımtırak bir ateş ve bu ateşin arkasında, uzamış gölgeler içinde biri.</p>

  <p>Gurney bir anda gerçekte ne görüyor olabileceğini anlamaya çalışırken gördüğü ateşin gaz lambasının ışığı olduğunu fark etti. Lambayı kırık tırnaklı, pis bir el tutuyordu. Karşısındaki kişi lambayı biraz yukarı kaldırınca karşısında daha önce arabası drenaj çukuruna düştüğünde gördüğü yüz belirdi. Kafasındaki pöstekiden yapılmış şapka karşısındakinin kimliğini kesinleştirmişti. “Ağaç devrildi,” dedi Barlow Tarr.</p>

  <p>“Evet... Ve...?”</p>

  <p>“Elektrik kabloları koptu.”</p>

  <p>“Jeneratörler devre dışı mı kaldı?”</p>

  <p>“Hmmm.”</p>

  <p>Gurney tabancasını indirdi. “Sen de bize bunu söylemeye mi geldin?”</p>

  <p>“Dikkat et.”</p>

  <p>“Neye dikkat edelim?”</p>

  <p>“Buradaki kötülüğe?”</p>

  <p>“Hangi kötülüğe?”</p>

  <p>“Hepsini öldüren kötülüğe.”</p>

  <p>“Bana şu kötülükten bahsetsene biraz.”</p>

  <p>“Şahin biliyor. Güneşe, aya uçan şahin.”</p>

  <p>“Şahin neyi biliyor?”</p>

  <p>Daha Gurney sorusunun ortasındayken Tarr kapıdan uzaklaşıp, elindeki lambanın fitilini tamamen sönünceye dek kıstı.</p>

  <p>Bir an sonra da karanlık koridorda gözden kayboldu. Gurney arkasından seslendi. “Barlow? Barlow?”</p>

  <p>Yanıt gelmedi. Sadece odanın diğer ucundaki açık balkon kapısından gelen sesler işitiliyordu.</p>

  <p>Bu da ağaç yapraklarını savuran rüzgarın sesiydi.</p>

  <p class="bosluk">&nbsp;</p>

  <p class="nonindent">Bu yaşananlardan sonra uyumaya pek ihtimal yoktu.</p>

  <p>Gurney kendisini içerideki yarasanın çıktığına ikna ederek balkon kapısını kapattı. Şöminede kocaman bir ateş yaktı. Madeleine’le birlikte alevlerin karşısındaki kanepeye geçtiler.</p>

  <p>Bir süre Tarr’ın neden gelmiş olabileceği üzerinde fikir yürüttükten sonra nihayet adamın Kurt Gölü’nün tehlikeli bir yer olduğunu bilmelerini istediği için geldiği konusunda fikir birliğine vardılar. Onun dışında insanın tüylerini diken diken eden sözlerininse anlamlı olup olmadığı belirsizdi.</p>

  <p>Sonra susup, titreşen alevleri seyre daldılar.</p>

  <p>Aradan bir süre daha geçtikten sonra Gurney bir ara kendini, Madeleine’in buraya daha önceki gelişini düşünmeye kaptırdığını fark etti.</p>

  <p>Usulca dönüp, sordu. “Uyudun mu?”</p>

  <p>Madeleine’in gözleri kapalıydı ama başını iki yana salladı.</p>

  <p>“Amcanlarla Adirondack’a geldiğinde kaç yaşındaydın?”</p>

  <p>Gözlerini açtı. Alevlere doğru bakarak, “On beş on altı.” Duraksadı. “O küçük kızın ben olduğunu düşünmek o kadar tuhaf geliyor ki.”</p>

  <p>“Niye? O zamanlar neyin bunu düşündürtecek kadar farklıydı ki?”</p>

  <p>“Her şey.” Gözlerini kırpıştırdı. Etrafına bakındı. Sonra gözü kanepenin Gurney’in oturduğu taraftaki sehpanın üzerinde duran gaz lambasına takıldı. “Bu ne?</p>

  <p>“Lamba.”</p>

  <p>“Camın üzerindeki işleme.”</p>

  <p>Gurney biraz daha yakından baktı. Daha önce fark etmemişti ama gerçekten de lambanın cam kısmında sanki karşısındakinin üzerine atılmak üzereymiş gibi eğilmiş bir hayvanın hoş bir kabartması vardı. Hayvanın dişleri de iyice belirgindi.</p>

  <p>“Kurda benziyor,” dedi Gurney.</p>

  <p>Madeleine titreyerek yanıt verdi.</p>

  <p>“Çok fazla kurt var.”</p>

  <p>“Bu bölgenin teması kurt.”</p>

  <p>“Ve insanların ölümüne neden olan kabusların teması da.”</p>

  <p>“Kabuslar yüzünden ölmediler. Öyle olmadı.”</p>

  <p>“Öyle mi? Ne oldu peki?”</p>

  <p>“Henüz bilmiyorum.”</p>

  <p>“O zaman kabusların onları öldürmediğini de bilmiyorsun demektir.”</p>

  <p>Rüyaların insanları öldürmediğine emindi ama aynı biçimde bu konuyu tartışmanın fayda getirmeyeceğinin de farkındaydı. O an sadece, tüm bunların hiçbir manası yok, diye düşünüyordu.</p>

  <p class="bosluk">&nbsp;</p>

  <p class="nonindent">Yüksek stres ve bulundukları ortamın neden olduğu gerginlik, ateşin büyüleyici etkisiyle de birleşince Gurney’in zaman kavramını yitirmesine neden oldu. Ne zamandan beri kanepede olduklarına dair hiçbir fikri yoktu. Madeleine’in sesiyle kendine geldi. “Plattsburgh’a saat kaçta gideceksin?”</p>

  <p>“Plattsburgh’a gideceğimi kim söyledi?”</p>

  <p>“Rebecca’nın mesajı bununla ilgili değil miydi?”</p>

  <p>Madeleine banyodayken, mesajı dinlediğini hatırladı. “Mesajı duydun mu?”</p>

  <p>“Eğer mesajlarının duyulmamasını istiyorsan sesi kısmalısın.” Duraksadı. “Buluşmayı önerdi. Akademik bir toplantı için oradaymış.”</p>

  <p>Madeleine’in sessizliği de en az konuşması gibi sorgulayıcıydı.</p>

  <p>Gurney omuz silkti. “Henüz karar vermedim.”</p>

  <p>“Gidip gitmemeye mi, saat kaçta gideceğine mi?”</p>

  <p>“İkisine de.”</p>

  <p>“Gitmelisin.”</p>

  <p>“Neden?”</p>

  <p>“Çünkü istiyorsun.”</p>

  <p>Duraksadı. “Onunla konuşmanın faydası olacağını düşünüyorum. Ama seni burada bırakma fikri de hoşuma gitmiyor.”</p>

  <p>“Çok daha kötü yerlerde tek başıma kaldım.”</p>

  <p>“Sen de benimle gelebilirsin.”</p>

  <p>“Hayır.”</p>

  <p>“Neden?”</p>

  <p>Bu kez duraksama sırası Madeleine’deydi. “Sence neden buraya gelmeyi kabul ettim?”</p>

  <p>“Hiçbir fikrim yok. Ama kararın beni şaşırttı. Hatta dürüst olmak gerekirse şoke etti. Hafta sonu hemen kar tatiline çıkmak veya bir dizi intihar vakasıyla ilgilenmek seçenekleri arasından senin intiharları seçeceğine hayatta ihtimal vermezdim.”</p>

  <p>“İntiharların bununla hiçbir ilgisi yok.” Derin bir nefes aldı. “Okuldayken Noel tatilinde Adirondack’a gelmeyi kesinlikle istemezdim. Bahsettiğim amcam öz amcam değildi zaten. Annemin uzaktan kuzeniydi. Cahil, anlayışsız insanlardı. George bezginin tekiydi. Maureen’se hiçbir şeyi umursamazdı.”</p>

  <p>“Neden anne baban seni böyle birileriyle gönderdi?”</p>

  <p>“Beni kışları Adirondack’a yazları da müzik kampına göndermek onların birbirleriyle yakınlaşma stratejileriydi. Baş başa. Sadece ikisi. Konuşma, evlilik sorunlarını çözme fırsatı. Elbette hiçbir zaman işe yaramadı. Çoğu insan gibi onlar da söylemeseler de sorunlarını seviyorlardı. Ve beni başlarından defetmek de hoşlarına gidiyordu.”</p>

  <p>“Amcanla eşi ya da her neyinse artık, hayattalar mı?”</p>

  <p>“George sonunda kendini vurdu.”</p>

  <p>“Tanrım.”</p>

  <p>“Maureen Florida’ya taşındı. Hayatta olup olmadığına dair hiçbir fikrim yok.”</p>

  <p>“Burada nereye gelirlerdi?”</p>

  <p>“Issızlığın ortasına. Şeytan Dişi sokaklarının sonundan görünebiliyordu. En yakın kasaba Dannemora’ydı.”</p>

  <p>“Şu cezaevinin olduğu kasaba.”</p>

  <p>“Evet. Bir zamanlar akıl hastanesi olarak kullanılan cezaevi.”</p>

  <p>“Hâlâ anladığımı sanmıyorum. Neden...”</p>

  <p>“Neden buraya gelmek istedim? Belki bu dağları başka bir gözle görmek istediğimden... Hayatımın farklı bir diliminden görüp, o anıların yok olmasını istediğim için.”</p>

  <p>“Hangi anılar?”</p>

  <p>“George’un bir sorunu vardı. Sundurmaya çıkar, sanki ölmüş gibi saatlerce ormana bakardı. Maureen’deki tuhaflıksa onunkinin tam tersiydi. O da sürekli etrafta dans ederdi. Taşları, özellikle de üç köşeli olanları toplamaya bayılırdı. Onların İrokuaların* ok başları olduğunda ısrar ederdi. İiii-rooo-kuaa ok başları. Bunu Fransız aksanıyla söylemeyi severdi. Birçok şeyi Fransız aksanıyla söylerdi. Bazen ormanda kaybolmuş iki Kızılderili prensesiymişiz de Hiawata tarafından kurtarılmayı bekliyormuşuz gibi yapardı. O bizi kurtarmaya gelince ona İiii-rooo-kuaa ok başlarımızı sunacaktık, o da bize sıcak tutan kürkler verecek sonra da sonsuza dek mutluluk içinde yaşayacaktık.”</p>

  <p class="footnote">* İrokualar: Bir Kızılderili kabilesi. (Çev.N.)</p>


<p>“Kaç yaşındaydı?”</p>

  <p>“Maureen mi? Elli olabilir. Ben on beş yaşındayken bana çok ama çok yaşlı görünürdü. Doksan yaşında deseler inanırdım.”</p>

  <p>“Etrafta başka çocuk var mıydı?”</p>

  <p>Gözlerini kırpıştırarak Gurney’e döndü. “Soruma yanıt vermedin.”</p>

  <p>“Hangi soruna?”</p>

  <p>“Plattsburgh’a saat kaçta gideceksin?”</p>

 

  
<p class="bosluk">&nbsp;</p>
</body>
</html>