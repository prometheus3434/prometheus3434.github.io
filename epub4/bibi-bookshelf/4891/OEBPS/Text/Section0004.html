<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>SIKI KONTROL EDİLEN TRENLER</title>
</head>

<body>
  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Müdür beyin saati onikiyi vurunca:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bu saat da ne güzel çalar...» dedim.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Tam bu sırada kapı bir hava akımıyla açı-lırcasına açıldı ve aba mantosunun önü açık duran genç bir kadın girdi içeri, meşe yaprakları ve meşe palamutları işlemeli bir de Tirol ceketi vardı üzerinde. Etekliği griydi, beyaz yün çorapları, dilleri uzunca ayakkabıları vardı. Müdür bey gibi giyinmişti ama, kadın giyimi tabii.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Bir de küçücük paket vardı elinde.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ben,» dedi, «Kersko’ya gitmek istiyorum.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Kersko mu?» dedim, «öyleyse sabaha kadar bekleyeceksiniz, nehir üzerinden geçilerek gidilir...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ama hemen gitmem gerek Kersko’ya...» diye diretti.</span> <span style=" font-weight: normal; font-style: italic; font-size: 0.56em; vertical-align: super;">1</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Uzaktır. Kime gideceksiniz orada?» diye sordum.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bir arkadaşım var da orda...» deyip güldü ve parmağıyla beni gösterdi, «istasyon şefi bay siz misiniz?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Yok canım, şef bu işte...» dedim.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«İstasyon şefi bay Hubiçka siz misiniz?» diye sordu kadın.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Evet,» dedi Hubiçka.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Peki bu?» diyerek beni gösterdi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Arkadaşım,» dedi istasyon şefi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Miloş Hrma...» diye tanıttım kendimi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Viktoria Freie,» diyen genç kadın eğilip bize elini uzattı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Viktoria Freie mi?» diye hayret etti Hubiçka.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Hemen farkına vardım, haber buydu, anlamıştım hemen, açıktı, Viktoria Freie haberi ileten elden başkası değildi, ne var ki bu haber istasyon şefi bay Hubiçka’yı hiç de sevindirmedi. Hattâ şef her zamankinden daha bir sararmış, genç kadının gelmesine öfkelenir gibi olmuştu. Hiç mi hiç keyiflenmediğini görüyordum, kadınlan gözleriyle soymak alışkanlığında olmasına karşın ne arkasına bakıyordu genç kadının, ne de göğüslerine: üstelik gördüğüm kadarıyla, bu Tirollü genç kadın aynı zamanda hem popozella’ydı, hem de memezilla... Perona çıkıp bir marşandize geçliş sinyali verdim, vaftiz anında kutsal suyu serper gibi bir yeşil ışık... Ve sonra, komşu istasyona trenin benim istasyondan ne zaman geçtiğini haber vermek üzere geri döndüğümde, küçük paket yokolmuştu. Viktoria esneyip geriniyor, bir yandan da bana bakıp duruyordu, ona güven duyuyordum, şöyle bir saat olsun uyumak istediğini söyleyince, ona müdür beyin işletme odasının kapısını açtım; hani bizim şef bay Hübiçka keten yüzlü kanapeyi yırtmadan önce nasıl yapmıştı Dobroviç’te, öyle işte. Genç kadın içeri girince pelerinimi getirip kanapenin üzerine koydum, yeşil abajurlu lambadan hoş bir ışık yayılıyordu; güvercinlikteki güvercinlerin daha hâlâ huzursuz olduklarını duydum, müdür beyin gittiği sıradakinden daha da tedirgindiler, aralarına sansar yahut gelincik sızmış gibi sanki, hani öylesine bir korkuyla guruldayıp kanat vuruyorlardı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Adım Miloş Hrma,» diye kekeledim, «eyakulaçiyo prekoks’tan rahatsız olduğum için bilek damarlarımı kestim geçenlerde. Ama aslında birşeyim yok. Hoş, benim kız arkadaşın yanında leylak gibi soldum ama, aramızda kalsın, erkek olmasına tam bir erkeğim.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Henüz hiç kadın görmediniz mi?» diyerek hayret etti Viktoria.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Hayır, sadece denedim, onun için bana öğüt vermenizi rica edecektim.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Henüz hiç kadın görmediniz mi gerçekten?» diyen Viktoria'nın hayreti gittikçe artıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Hiç... Çünkü Maşa, Karolinenthal’deki Noneman amcanın orda yatağıma girdiğinde... hoş Maşa yanımda olmasına yanımdaydı ama aramızda, hir şey geçmedi, çünkü leylâk gibi soldum kaldım.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Demek gerçekten kadın görmediniz,» deyip gülümsedi ve Maşa’nınkiler gibi gamzeler belirdi yanağında, gözleri de bir parladı, sanki şanslılığına gülüyormuş yahut değerli bir şey bulmuşçasına. Parmaklarını saçlarımda gezdirdi ben piyanoymuşum gibi, sonra işletme odasına geçilen kapalı kapıya baktı, masanın üzerine eğildi, lâmbanın fitilini kısıp bir üfürüşte söndürdü, el yordamıyla beni bulup müdür beyin kanapesine çekti, kendini kanapenin üzerine bırakırken beni de birlikte sürükledi, yeniden okşadı beni, küçükken annem beni nasıl soyup giydiriyorsa, öyle işte; etekliğini yukarı sıyırmasına yardım etmeme hiç ses çıkarmadı, derken, bacaklarını nasıl kaldırıp açtığını hissettim, Tirol ayakkabılarını müdür beyin kanapesine uzattığını da duydum ve sonra birdenbire Viktoria ile birbirimize yapıştık kaldık. Hani denizci kıyafetli resmimle Maşa’nın resmi birbirine nasıl yapışmışsa öyle, gittikçe kuvvetlenen bir ışık kapladı beni, yükseldim, yükseldikçe yükseldim, bütün yer gök titriyordu, gürültüler, gümbürtüler arttıkça arttı, bana kalırsa bu ne benim vücudumdan, ne de Victoria’nın vücudundan geliyordu. Aksine, dışardan geliyor, hem bütün bina temellerine kadar sarsılıyor, pencereler şıngırdıyordu; hayâtın içine doğru yaptığım bu şanlı ve başarılı yolculuk şerefine telefonlar bile çalmaya başlamış, telgraflar kendiliklerinden mors işaretlerini sıralamaya koyulmuştu, hani bazı bazı fırtınadan ötürü işletme odalarında nasıl olursa öyle, müdür beyin güvercinleri bile en sonuncusuna kadar hu çekmeye başlamıştı bana kalırsa, üstelik ufuk bile ayaklanmış, ateş rengine bürünüp yanmaya başlamıştı. Tam bu sırada istasyon binası yeniden titredi, temel duvarı bir sarsıldı... Derken, Viktoria’nın vücudu nasıl yay gibi gerildi hissettim, demir ökçeli ayakkabılarının keten bezinden kanapeyi nasıl kazıdığını, keten bezin nasıl yırtıldığını da duydum, kanape yüzü boyuna yırtılıp duruyor, el ve ayak parmaklarımın tırnaklarından beynime doğru capcanlı bir kramp yayılıyordu, ne var ne yok birden bembeyaz kesildi, sonra gri, sonra kahverengi; sıcak sü soğuyormuş gibi bir serinlik duyuluyordu, ve sırtımda hoş bir sancı vardı, sanki biri tutup bir kanca geçirmiş sırtıma gibi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Gözlerimi açtım, Viktoria parmaklarıyla yine saçlarımı karıştırıp zarzor soluk aldı. Karartma perdesinin aralığından uzak bir ateşe ait kırmızı ve kehribar sarısının ufukta alev alev yükseldiğini gördüm. Müdür beyin güvercinleri de korkuyla gurulduyor, güvercinliğin içinde uçuşarak dört dönüyorlar, duvarlarla tavana çarpıyor, yere saldırıyor, istemeyerek kanatlarını çarpıyorlardı yere.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Viktoria Freie doğrulup oturdu, kulak kabarttı. Saçını arkaya atıp :</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bir yere korkunç bir hava akını oldu herhalde,» dedi. İç pencereyi açtım, karartma perdesinin ipini çekince stor gıcırdayarak yukarı çıktı. Sıradağların ardında hâlâ kızıl alevler yükseliyordu ötelerde, ufuk kızarmış ve dağların ardına itilmiş gibiydi, bahtsızlığın tam ortasına...</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Dresden olsa gerek,» dedi Viktoria, doğrulup sâçlarını taramaya başladı, taraktan garip bir ses tonu geliyordu. Kıvrak vücudunu düşününce, birden trapezde uçtuğu gözümde canlanıverdi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Sizin işiniz ne?» dedim.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Artistim,» deyip tarağı sık saçlarının arasından geçirdi, başını yana eğip durdu, «savaştan önce ‘renkli hava gösterileri paleti’ numarasını yapardık.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Kanapeye oturup elimi kanape yüzünün üzerinden hafifçe geçirdim. Keten bez enlemesine tamamen yırtılmıştı. Yosunlar fırlamıştı dışarı. İstasyondan geçen bir marşandizin bacasından kıvılcımlar sıçradı. Viktoria pencerenin önünde durmuş, kıvılcımları saçlarından tarıyordu. Derken, kırmızımsı ufka karşı, yolun ordan iki atlının gelmekte olduğunu gördüm.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ayağa kalktım, bütün hayatım süresince ilk defa rahat hissediyordum kendimi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Teşekkür ederim,» dedim.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ben de teşekkür ederim,» diyen Viktoria, aba mantosunu alıp işletme odasına girdi, saate baktı. .Derin bir soluk âldı. Bluzuna el atıp, göğüslerini sütyene yerleştirdi. Sonra, istasyon şefi Hubiçka’nın bacaklarını ayırıp durduğu ve gökyüzünü seyrettiği perona çıktı. İkisi bir süre konuştular. Sonra Viktoria geri dönüp:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Artık gerçekten Kersko’ya gitmem gerek,» dedi. Gülümseyip müdür beyin küçük bahçesi boyunca ıhlamurlu yola doğru ilerledi, evlerin arasında ortadan yokoldu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Müdür bey beyaz atla geldi, çevik bir hareketle yere atladı, yuları imrahorun eline tutuşturdu, imrahor geri dönüp atını tırısa kaldırdı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Müdür bey hemen güvercinliğe gidip seslendi :</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Benim tatlı pişilerim, neden böyle birbirinize girdiniz bakayım? Kötülük mü ettiler size yoksa? Müdür bey geri döndü işte, huuu, huuu...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Sonra neşe içinde işletme odasına girip bir sandalyeye tersine oturdu:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Hubiçka,» dedi, «kont size selâm yolladı. Baron Bethmann Hollweg, Zdeniçka’nın resimlerini getirmemiş mi meğer? Bütün o soylu baylar heyecana kapılıp sizi görmek istediler. Bizzat kont bile, başından böyle birşey geçemeyeceği için sizi ne kadar kıskandığını size bildirmemi söyledi Hubiçka... Masa başındakilere olayın nasıl geçtiğini bir bir anlatmak zorunda bile kaldım...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ve bunu söyledikten sonra ayağa kalktı, telgraf bizim istasyonu çağırıyordu. «Trafiğe kapalı istasyonlar: Dresden, Pima, Bautzen...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Müdür.bey perona çıkıp, gümbürtülerin.geldiği ve ufkun kızarmış olduğu yöne dönüp bağırdı:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bütün dünyayla savaşmaya kalkmasaydıniz böyle...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">İstasyon şefi Hubiçka, telgraf masasının üzerindeki küçük lambanın düğmesine basıp ışığı yaktı, masanın hemen kenarında duran not defterini açtı ve bana, önemli bir haberi okumam gerektiğini anlatırcasma göz etti, işin içinde iş olduğunu hemen anladım. İstasyon şefi üzüntü içindeydi, kurşunkalemle haberleri gösterirken, kalemin ucu titriyor, kâğıda kardiograf gibi çizgiler çiziştiriyordu. Çekmeceyi dikkatle açtı istasyon şefi, son satıra bakmam gerektiği halde yan gözle çekmeceye baktım. Masa lambasının ışık konisi işletme odasındaki biricik ışık kaynağıydı, çekmecenin içinde bir tabancayla başka bir şeyin daha parladığını gördüm, o başka şey bir cep lambasını andırıyordu, ama cam olacak yerde, yavaşça tik tak eden saa-ta benzer bir şey vardı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Miloş,» dedi istasyon şefi fısıldayarak, not defterini gösterip bir haberin altını çizdi, «Miloş, iyisi mi perona çıkıp şunu orta vagonlardan birinin içine fırlatalım. Önce dur işareti verir, son dakkada yeşili gösteririz... yolunu kesmiş oluruz böyle.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Doğru,» dedim yüksek sesle, sonra, bekleme odasının bütün pencereleriyle bütün karartma perdelerinin aralıklarında, her yerde, bizi gözetlemekte olan gözler bulunabilir diye düşündüm. Onun için ben de bir kalem aldım elime, not defterindeki bir haberin altını çizip fısıldadım :</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Hani geçenlerde sinyal kolu düşmüştü hatırlıyor musunuz? Hani ekspres marşandiz geçeceği sırada? Beni dinleyin şimdi. Yine aynı şeyi yapacağım. Sinyal direğine tırmanır, öne doğru eğilir, bombayı orta vagona bırakırım yukardan, sonra yine aşağı inerim, işin neye varacağını görürüz. Bizim sıkı kontrol altındaki nakliye treni nerde şimdi?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Hemen biraz önce Podiebrad’dan geçti, yarım saat sonra buradadır,» diyerek hızla soludu bizim şef, karnıyla çekmeceyi itti, not defterine dalgınlıkla bir imza attı. «Korkmuyor musun sahiden?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Hayır, böyleşine rahat olmamıştım hiç... öyle ya,» dedim, «erkeğim artık erkek, tıpkı sizin gibi şef, erkeğim artık, ne güzel şey, üzerime yapışmış ne varsa hepsinden kurtuldum, şöyle...» Masanın üzerindeki uzun makası alıp, açıp kapadım. «Şöyle işte, geçmişten şöyle kesip ayırdım kendimi.» Gülüp telefon alıcısını kaldırdım.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Marşandiz trafiği,» deyip bölge nöbetçisine haberi verdim, «elliüç yüzaltmış numaralı marşandiz için makaslar hazır.» Anahtarı çevirip dışarı geceye çıktım, ufukta, sanki güneş yeni batmış gibi, o uzun leke duruyordu hâlâ. Ana sinyal ile küçük sinyale ait manivelaları hafifçe yukarı sürdüm.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Kafamın içi böylesine berrak olmamıştı hiç, sanki eskisi gibi küçüktüm de, anneciğim kötü bir düşü kovmak için başımı okşamıştı. Ve bizim şef bay Hubiçka, işletme odasında bir aşağı bir yukan dolaşıp duruyor, yerlere bakıyordu; artık gökyüzüne bakmak için dışarı çıktığı falan yoktu, ben de onun gibi tam üstüne basmıştım ileriyi görmek konusunda, böylesi bir sorumluluk, sonu neye varırdı bunun? Tutalım iyi sonuçlandı, peki sonra? Ama bunu düşünmedim artık, her şeyi sonuna kadar düşünmüştüm nasıl olsa, bu beni îlgilendiremezdi artık, bütün düşündüğüm ana sinyalin üzerinden, treni havaya uçuracak olan vagonu ele geçirebilmekti, başka tek şey istediğim yoktu. Gökyüzünde, vagon parçalarını, vagon kalıntılarını, ray parçalarını, travers kalıntılarını birbirine katan ve hiç durmadan yükselen buluttan başka bir şey görmüyordum, böyle bir şeyi çok daha önceleri kafama koymuş olmam gerekirdi diye düşündüm, hem de salt dedemi çiğneyip geçmiş olmalarından ötürü bile olsa! Hani dedem tek başına ve iki kolu ileri uzanmış, Almanlar geldikleri yere dönsünler diye ipnotizma düşüncelerini yaymak üzere karşılarına çıkmış, koca bir kolorduya karşı koymuştu ya hani... Ve dedemin başı tankın zincirleri arasında kalmış da olsa, onları kolordu be kolordu, tank be tank, asker be asker, geriye, sürüler hâlinde yayılıp Rus orduları tarafından püskürtüldükleri Almanya’nın göbeğine geri çeviren yine de dedemin ruhundan başkası değildi... Ama ben de dedemi unutmuştum, çünkü onu daha önce aklıma getirmiş olsaydım çok başka şeylere girişebilirdim. Yirmi dakika sonra cephane yüklü trenim geliyor. Büyük bir işi gerçekleştirmek fırsatı elime geçmiş olacak; solgun bir leylâk değildim artık. İçimde böylesine bir güç bulunabileceğine inanmazdım doğrusu, istasyon şefi bay Hubiçka'nın bu işe böyle dört elle sarılacağı da aklıma gelmezdi aslında, artık yürümek bile değildi yaptığı, manevra düzeninin orda durmuş, kontrolümüz altındaki treni hangi telefonun haber vereceğine kulak kabartıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Yine işletme odasına girip çekmeceyi açtım, bombayı paltomun cebine soktum, istasyon şefi bay Hubiçka bu arada beni vücuduyla maskeledi. Tabancayı da öbür cebime koydum, sonra parmağımı not defterindeki satırlar üzerinden boylu boyunca geçirip imzamı attım, kalemi yine çekmeceye koydum.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Şef, dünden beri :bizden geçen bütün özel nakliye trenlerinin yazıldığı kara tahtanın başına geçti; cephenin çökmesini önlemeye çalışacak olan aşağı yukarı yirmi katarlık askeri nakliyat... Parmağıyla trenleri gösterip fısıldadı :</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Miloş, son dakka için ayar edeyim sana.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Evet anıa... gelen marşandiz duiacak.» dedim. Ve perona çıktım, marşandiz istasyona girdi, durdu ve tren şefi yere atladı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Müthiş bir şey, bütün Dresden mahvoldu,» dedi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Onun arkasından daha başkaları da atladi yolcu vagonundan, bir toplama kampından kaçmış gibiydiler, pantolonları çizgiliydi; ama işletme odasına girdikleri zaman, çizgili pijama giymiş ihsanlar olduklarını gördük, paltolarını şöyle üzerlerine atmışlardı o kadar, hani paçayı kurtardıkları sırada; bakışları dimdikti, göz bile kırpmıyorlardı. Tren şefi bir sandalyeye çöküp alnını ovdu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bütün Dresden tek bir meşale gibi. Şu gördükleriniz bizim yolcu vagonuna doluştular,» diyen tren şefi oturduğu yerden, yorulmuş bir at gibi, zarzor kalktı. Bir süre elleriyle telgraf masasına yaslandı, tutuna tutuna masanın öbür ucuna kadar kaydı, orada başını önüne eğip kaldı. Uykuca dalmış gibi görünüyordu. Almanlar da tıpkı onun gibi duruyorlardı, yerlere bakıyorlar, belki de pencerelerden bahçelere, yollara atladıkları, yıkılan ağaçlarla, duvarların ve kalasların onları her şeylerinden ayrı. koduğu son saatleri görüyorlardı yerde. En küçük oğlağa kadar, bahtsızlığa uğramış her şeye acıyan ben, bunlara acımıyordum artık, bunlar bende bir acıma duygusu uyandırmıyordu artık. Bileğimden ötürü hastanedeyken sık sık uzak akrabalarımdan bir teyzeyi görmeye giderdim, bu Beatrice teyze elli yıldır dediğim hastanede hemşireydi, görevli olduğu bölüme ölüm derecesinde yanmış hastaları getiriyorlardı, tabii o sıralar çoğunlukla erleri, yağlara bulanmış olarak getirilen ve amfibilerden farkı olmayan erleri... Benim büyükteyze onlara sebze çorbaları pişiriyor, çok acı çekiyorlarsa morfin iğnelerini de yapıyordu, büyükteyze Beatrice'i yoklamamın nedeni, herkese huzur vermesiydi; öyle kuvvetli ve büyük bir kadındı ki, acı çekmekte olan ere şöyle bir baktı mı yetiyor, er huzur iğnesi yapılmış gibi rahatlıyordu, belki de bu, uzun süredir ayn kısımda görevli olmasından ileri geliyordu... ben yine de kalkıp gitmek isterdim bu Alman erlerini görüp de gözlerim yaşarınca, sevgilileriyle karılarının uzaklardan kalkıp geldiklerini gördükçe ve bu erlerin öyle yağlara bulanmış bir halde son isteklerini dile getirip, kanlarına kiminle evlenmeleri gerektiğini, çocuklarla kalan öteberiyi nasıl yönetmeleri gerektiğini salık verirken görünce, ben kalkıp gitmek isterdim, ama büyükteyze Beatrice, beni yine zorla sandalyeye oturtur, havuç, kereviz ve maydanoz doğramaya devam eder, bir yandan doğrarken, bir yandan da hafiften hafiften şarkı söylerdi her seferinde... Onbaşı Schulte yarın sabah ölecektir çaresiz, onbaşı Schulte yann sabah ölecektir çaresiz, ölecektir, ölecektir, ölecek... bunu «bir Mayıs çiçeğidir Prag köprüsünde ipincecik büyüyen» şarkısının melodisine uydurarak söyler ve havucu, kerevizi, maydanozu doğramaya devam ederdi; sabaha karşı acılarına bir son vermek için onbaşı Schulte’ye bir morfin yapacağını bilirdi, çünkü onbaşı Schulte artık bu dünyadan çoktan ayrılmak üzere olurdu da ondan... öbür gün yine alçak perdeden şarkısını okumaya koyulurdu: Üsteğmen Ditie yarın ölecek... bunu da «bir kız bana altın yüzüğünü» melodisiyle okur, sebzesini doğramaya devam ederdi, ben o sırada banyo teknelerini andıran yataklarındaki genç erkekleri gözden geçirirdim, sanki banyo yapacaklarmış gibi bir halleri olurdu, öbür gün ölfnesinler ister, yuvalarına, karılarına, sevgililerine, son defa konuşmuş oldukları o insanlarına dönsünler isterdim, çünkü buraya bir girenin sonu da gelmiş oluyordu, amin. Ama şu anda, böyle Dreşden’den geldikleri sırada, onlara acımıyordum artık, acıyacaklarsa kendileri acısınlardı kendilerine. Ve bu Almanlar farkındaydılar bunun. Tren şefi doğrulup onlara döndü:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Evinizde oturup kalsaydınız ya götünüzün üstünde,» dedi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Sonra dışarı çıktı, elini kaldırdı, tren kalktı ve tren şefi yolcu vagonuna atladı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bu Almanları bize gönderen Yaradana kurban olayım,» diye fısıldadı şef, «bize tanıklık edecekler, şayet...» soludu, sanki bir bekçi kulübesinden diğerine sinyal verildiğini duyar gibi öldüm, küçük bir çekiçle bir çana vurmuştu sanki ve benim trenin yaklaşmakta olduğunu hemen anladım. İstasyon şefinin uzunca bir süreden beri elinde telefon beklediği işletme odasına girdim, şefin sararmış olmasından, gelenin gerçekten bizim sıkı kontrol altındaki tren olduğunu anladım.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Sobanın çevresinde tıpkı bizim pazaryerindeki heykelleri andırıyorlardı. İçlerinden biri ağlamaya başladı, öyle de garip ağlıyordu ki, hava akınlarından ötürü uyanan müdür beyin güvercinleri gibi gurulduyordu tıpkı, sonra Alman daha bir insanca ağlamaya başladı, vücudu ancak şimdi koyvermişti kendini, öteki Almanlar burun çekerek izlediler, sonra hep birden ağlamaya koyuldular, her biri kendine göre ağlıyordu ama aslında insanca bir ağlamaydı, geçen olaylardan yakınma gibi bir şey. Ve alnını duvara dayayıp serin tutmaya çalışan bir Almanın burnundan birden kan geldi, Alman yere doğru kaydı, kayarken duvara kırmızı bir çizgi çekti.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">İstasyon şefi Hubiçka bana baktı, kasketini öyle aşağı indirmişti ki, bakarken çenesini kaldırmak zorunluğunu duydu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__OPENPAR_1_CLOSEPAR_"><img alt="" id="a_10" src="../Images/10.jpg" style=" border-left-width: 1px; border-top-width: 1px; border-right-width: 1px; border-bottom-width: 1px; border-left-color: #0000FF; border-top-color: #0000FF; border-right-color: #0000FF; border-bottom-color: #0000FF; border-left-style: solid; border-top-style: solid; border-right-style: solid; border-bottom-style: solid; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ben dışarı koşup ek binaya girdim, giriş sinyalinin manivelasını yukarı sürdüm, ama çıkış sinyalini stopta bıraktım.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">İstasyon şefi içeri girince, bombayı paltomun altından çıkarıp cep lâmbamla aydınlattım, şef, bir fotoğraf makinesi hazırlıyormuş gibi bir incelikle halkaları ayarladı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Güvercinler hâlâ uyumamışlardı, boyuna gurulduyorlar, sanki düşlerinde bir korkuya kapılarak irkiliyorlardı, duvara çarpan kanatlarının sesi düyulüyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Sonra şef Hubiçka bana elini uzattı, elime bir balık tutuşturuyormuş gibi soğuk ve nemliydi eli. Hat boyunca yürüdüm. Bir bulut gelip ayı kapattı, kar atmaya başladı, geri dönünce uzaktaki lokomotifin maskelenmiş ışıklarını gördüm. Ay kar perdesinin altından çıktı, kar tutmuş tarlalar bu soğuk gecede pırıl pınldılar, o donmuş kristallerin tik tik ettiğini yine duydum, sanki içlerinde renkli bir saniye göstergesi işleyip duruyordu. Sonra sinyal direğine tırmandım, bir iskeleye tırmanır gibi... Yine bir bulut‘gelip ayı kapattı, yine kar atmaya başladı, su sineklerini andıran kar taneleri... Lâmbanın üzerine çıktım. Lokomotif istasyona girerken, önünü serbest bulmadığı için yakınır gibi bir öttü. Sinyal kolunun yukarı kalktığını duydum, onunla birlikte elim de kalktı ve lâmba kırmızı yerine yeşil ışık verdi. Kol beni adamakıllı gizliyordu, çünkü arkasında kalıyordum. Lokomotif bir sevinç düdüğü öttürdü, istasyon şefinin yeşil fenerle lokomotif makinistine yol açık işaretini verdiğini gördüm, ben öyle sinyal direğinin üzerinde otururken kar daha sık yağmaya başladı, kar taneleri yüzüme çarpıyordu, artık daha kuvvetli yağmaya başladığını anladım. Kımıldamaksızın oturuyor, o şey elimde bekliyordum. Gerecin tik taklarının içime işlediğini duyuyordum, derken, lokomotif altımdan geçti, alçak uçuş yapan uçaklar hemen göremesinler diye lokomotifin üstü bir çadır beziyle kamufle edilmişti. Sonra ardarda vagonlar, alçak, üstü açık vagonlar ve üzerlerinde de samanla örtülmüş cephane sandıkları, üç, dört, beş vagon saydım Ay çok sık bir kar yağdıran bulutların arkasına girmişti, ama yine de bu derenin dibindeki otomobil lastiği kadar görünüyordu. Yedi, sekiz, dokuz, kar gittikçe sıklaşıyordu,, bir an ne lokomotifi ne de son vagonu görebildim. Onbir, oniki, onüç ve elimdeki gereci, suya bir çiçek atar gibi hafifçesine bıraktım elimden, tam tamına hesaplamıştım. Yaklaşan vagonun ön duvarı tam altıma geldiği sırada bırakmıştıfn elimdekini ve gereç vagonun tam ortasına düştü, orada yatıp kalacak ve sıkı kontrol altındaki treni sonuna kadar götürecekti. Ortasındaki ondördüncü vagon kar tarafından gözden silininceye kadar arkasından baktım, önümdeki dört dakikayı böyle yukardan izlemek niyetindeydim, böyle oturduğum yerden ve bir avcı gibi, trenin mahvolacağı ânı burada bekleyecektim. Arkasındaki küçücük kulübesiyle son vagpn da yaklaştığı sırada, birdenbire küçük kulübeden yöneltilen bir ışık konisi üzerimde toplandı, tabancamı çektiğim sırada, tam altımda bir tüfek namlusundan çıkan ateşi gördüm. Ateş ettim, küçük kulübedeki de aynı anda ateş etmişti, bir cep lâmbası demiryolunun kenarına düşmüş, taş kırıklarının üzerinde yanık kalmıştı, küçük kulübeden yere atlayan birinin hat boyundaki hendeğe girdiğini gördüm. Omuzbaşımda bir sancı duydum, tabanca elimden kayıp düştü, başaşağı sarktım, ama paltomun kenarından demir parmaklıklardan birine takılı kaldım, sinyalden bir şakırtı sesi geldi, yeşil kırmızıya dönüştü ve kol ufki duruma girdi, ben öyle başım aşağıda asılı dururken, paltomun yırtıldığını duydum. Cebimden fırlayan anahtarlarımla bozuk paralar, uğuldamak-ta olan kulaklarımın yanından geçip düştüler. Trenin uzaklaştığını, virajı döndüğünü gördüm, benim görüşümle, tekerlekleri yukarıdaydı, gece vakti gökkubbeden geçiyormuş gibi. En arkadaki kırmızı fenerler uzaklaştı, sinyalin altındaki hendekte, bir yumak gibi iki büklüm olmuş eri gördüm, kar üzerine yağıyordu, kepini yitirmişti, başı da dazlaktı, paltom yırtılmaya devam etti, kanımın gömleğimin altından boynuma ve kafama yürüdüğünü duyuyordum, paltom iyice yırtılınca tepeustü yağ ve buhar içindeki kınk taşlara düştüm, avuçlarım sivri taşlara çarptı. Sonra hendeğe, Almanın hemen yanına yuvarlandım; Alman yan dönmüş yatıyordu ve şu anda olduğu yerde yürümeye çalışıyormuş gibi ayaklarını kımıldatmaya başlamıştı. Altlan kalın çizmeleriyle karlan kazıyor, donmuş toprakla otlar karın altından meydana çıkıyordu.-Bir yandan da karnını tutuyor, acıklı sesler çıkarıyordu. Elimi ağzıma götürüp de öksürünce ağzımdan kan geldiğini gördüm. Alman eri ciğerlerimden vurmuştu beni, ben de onu karnından... O zaman, istasyon şefi bay Hubiçka’nın bütün akşam neden soluyup tükürdüğünü anladım. Sonumun neye varacağını önceden görmüştü şüphesiz, çünkü bizim şef bay Hubiçka korku nedir bilmezdi, hiçbir şeyden korkmazdı, ama burada olan biten ondan baskın çıkmıştı muhakkak, onun kuvvetini aşan bir şeydi, daha olup bitmeden de olmuş bitmiş gibiydi sanki her şey... Karın boşandığı göğe baktım, sonra, karnımın üzerine yatıp ere doğru süründüm, şimdi daha da yüksek sesle bağırıyor, hep aynı sözcüğü tekrarlayıp duruyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Anacıım, anacıım, anacıım,» diye bağırıyordu ve ben onu gözden geçiriyor, kan, tükürüyor, bu erin anasını değil, aslında çocuklarının anasını çağırdığını biliyordum. Çünkü kafası dazlaktı çoktan, üzerine daha da eğilince onun bizim şef Hubiçka’ya müthiş benzediğini gördüm. Ellerini kamına bastırmakta devam ediyor, sanki kurşunlanmış gövdesinden uzaklaşmak istiyormuşcasına, olduğu yerde debeleniyordu, yürür gibi. Kalın çizmeleriyle karlan kazıyor duruyordu yine donmuş toprağa kadar... Kollanmı açıp sırtüstü uzandım, ağzımın kenarlanndan kan akıp gidiyordu, göğsüm ateşler içindeydi. Birden, bizim şef Hubiçka’nın akşam boyunca gördüğü şeyin, artık yitip gittiğimin farkına vardım. Beklesem beklesem ancak tren havaya uçuncaya kadar bekleyebilirdim artık. Bu durumda ölümden başka bir şey bekleyemezdim, ya ciğerim delindiği için ölecektim, yahut beni bulurlarsa, Almanlar tarafından asılacak, ya da kurşuna dizilecektim ötedenberi alışkın olduklan şey bu olduğu için. Şu anda, Beneschau’daki Bistrzitz otelinde denediğim ölümden başka bir ölüme adanmış olduğumu sezmiş ve anlamıştım. Kızdığım tek şey, kasıklarını tutmuş çizmeleriyle yürümeye çalışan şu Almanı kamından vurmuş olmamdı. Delinmiş bir karnın sonu ölüm olduğu için, artık ona da kimsenin yardım edemeyeceğini biliyordum. Ne var ki, Almanın, üzerine doğru yürüdüğü ölüm henüz oldukça uzaktaydı, olduğu yerde debelenip hep aynı tempoyla «anacıım, anacıım, anacım,» diye tekrarlayan bu er, ulaşmak istediği şeye böyle ulaşamaz gibi geliyordu bana. Çizmelerinin beynimi kazıdığını duyuyordum. Yana doğru yuvarlanıp dirseklerime abanarak bu er çizmelerine yaklaştım, iki elimle tutup yakalamak niyetindeydim çizmeleri. Ama ayaklan öyleşine hareketliydi ki, bir makinenin manivelasıymışlar gibi kurtuluyorlardı elimden. Tren yolcularının bagaja verdikleri bisikletlerle çocuk arabalarına numara bağladığım ipi cebimden çıkardım, kanımı sildim, ipin bir ucunu bir çizmeye ve ayaklar yer değiştirince de, öbür çizmeye bağladım. Bacaklar bir süre yürümeyi kestiler, titrediler yalnız, derken birdenbire makine gücüyle ipi koparıp toprağı kazımaya devam ettiler, hattâ adım atmayı bile sıklaştırdılar. Er şimdi daha yüksek sesle bağırıyordu:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Anacıım, anacıım, anacıım...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Böyle bağırırken, düşünmeyi hiç istemediğim bir şeyi aklıma getiriyordu hep : Anneciğimin sabah pencerenin önünde durup beni bekleyeceğini, ama benim gelemeyeceğimi, yolu geçip pazaryerine doğru sapmayacağımı... Beni beklemiş olduğunu ve görünce sevindiğini belirten işareti hiç vermeyecekti artık, perdeyi hiç kıpırdatmayacaktı. Ben gece görevine kaldığım zamanlar annem hiç uyuyamazdı, belki şu er cepheye yollanalı onun karısı da aynı durumdaydı, belki o kadın da herhangi bir yerde bir perdenin arkasında duruyor, belki kendisine dönecek birinin sokağın köşesinde belirmesini bekliyordu; belki de o geri dönecek adam şimdi burada tepinen, karısını çağıran, olduğu yerde adım atıp duran, ama ancak ölüme doğru çabalayan bu erdi.. Ona doğru sürünüp kulağına seslendim .: «Sus, sus, sus be...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ama er işin farkındaydı artık, ellerimi kara dayayıp da doğrulmak istediğim sırada tüfeğin soğuk namlusunu hissettim, tüfeği alıp yana doğru yuvarlandım. Er hemen şurda yatıyordu, ben de karşısında. Tüfeği kalbinin bulunduğu yere dayadım, yerini şaşırdım önce, sağ, sol, ama çok geçmeden buldum yerini, önce bir elimle, sonra da ötekiyle yoklayınca yerini buldum, evet, sonra tüfeği tam kalbine dayadım. Bağırması artık dursun, kafamın içinde dolaşıp durmasın diye ve tetiğe bastım. Bir patlama duyuldu, ışıltısı boğuk, ufaktan bir alev üniformayı yaladı, yanık bir pamuk ve yün kokusu çıktı, ama er şimdi çocuklarının anasını, karısını, daha fazla çağırıyor ve olduğu yerde daha hızlı yürüyordu son adımlarını atıyormuş gibi. Sanki biricik sevgilisinin oturduğu eve, evin küçük bahçesine ulaşmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Kar durmuştu, testekerlek ay göründü, renkli saniye göstergeleri tik tak edip duruyordu. Erin boynunda beyaz, gümüş bir zincir ışıldamaktaydı, zincirin ucunda da erin iki eliyle tuttuğu bir şey. Er şimdi daha da yüksek sesle haykırıyordu :</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Anacıım, anacıım...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Namluyu erin gözüne dayayıp tetiğe bastım, bu işi yaparken de hayli gülünç şekilde uzanmak zorunda kaldım. Derken onun birden suspus oluverdiğini duydum, bacakların hızı kesildi, sonra iyiden iyiye yavaşlayıp durdular. Ben erin üzerindeydim. Nasıl huzura kavuştuğunu hissettim, her şey paydos eden fabrika makineleri gibi durdu. Ağzımdan gelen kan erin ceketine bulaşıyordu, mendilimi çıkarıp kan lekesini silmeye çalıştım, artık doğru dürüst nefes alamıyordum, boğulma nöbetine uğramış gibiydim.</span></p>

  <p class="P_Normal_2__And__Left_Indent__And__Spacing_After__And__Spacing_Before"><span class="C_Current__And__No_Bold">Son bir çabayla yan döndüm, kolumu uzatıp, erin sıkı sıkı tuttuğu zinciri yakaladım, erin yüzü sakindi, yalnız sağ gözünün bulunduğu yerde mavi monoklü andıran bir delik vardı... ölünün sıkı sıkı tutunduğu zinciri kopardım’ ve ayışı-ğında küçük bir madalyon gördüm. Madalyonun bir yüzünde dört yapraklı bir yonca, öbür yüzünde de bir yazı vardı: Şans getir... Ama dört yapraklı yonca şans getirmemişti, ne ona ne de bana... O da benim gibi yahut istasyon şefi bay Hubiçka gibi bir insandı, onun da nişanı, rütbesi falan yoktu, birbirimize ateş edip birbirimizi ölüme yolcu etmiştik. Kim bilir, birer sivil olarak herhangi bir yerde karşılaşmış olsak, belki de birbirimizden hoşlanır, arkadaşlık ederdik. Derken, patlama duyuldu. Bir süre önce bunu sevinçle beklemiş olan ben, Alman erinin yanında yatıp kaldım, elimi uzatıp katılaşmakta olan avucunu açtım ve şans getiren yeşil yonca yaprağını avucuna koydum. Bu arada mantar şeklinde bir duman ortalığı sarmış, yeniden kat kat olup göğe yükseliyordu. Hava basıncının toprak üzerinde nasıl ilerlediğini duydum; ağaçlarla fundalıkların çıplak dalları arasında tiz bir ıslık sesiyle dolaştı, kavşaklardaki sinyaller gibi sarsıntı yapıp, sinyal koluna yüklenerek silkeledi sanki. Bana gelince, öksürüyordum, kan da artık daha kuvvetli geliyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Son âna, kendi kendimi gözden yitirinceye kadar ölü erle ejeleydik ve ben, erin sağır kulağına, bahtsız Almanları Dresden’den getiren marşandizdeki tren şefinin söylediği ' sözü tekrarlayıp duruyordum :</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Evinizde oturup kalsaydınız ya götünüzün üstünde...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Right_Indent__And__Spacing_After__And__Spacing_Before"><span><span class="C_Current__And__Bold__And__Underline">SON</span></span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"></p>

  <p class="P_css1_1__And__Left_Indent__And__Spacing_After__And__Spacing_Before"></p>
  <hr style="text-align:left; width:30%;" />

  <p class="P_Footnote"><span class="C_Citation"><a href="../Text/Section0001.html#ref_footnotebookmark_start_90_1" id="ref_footnotebookmark_end_90_1">[1]</a></span> <span class="C_Current__And__No_Bold">Lokomotifin hemen arkasına gelen, su ve kömür yüklü vagon, (çv.)</span></p>

  <p class="P_Footnote"><span class="C_Citation"><a href="../Text/Section0002.html#ref_footnotebookmark_start_90_2" id="ref_footnotebookmark_end_90_2">[2]</a></span> Devlet memurları için sosyal bir hak olan giyecek yardımı..</p>

  <p class="P_Footnote"><span class="C_Citation"><a href="../Text/Section0003.html#ref_footnotebookmark_start_90_3" id="ref_footnotebookmark_end_90_3">[3]</a></span> <span class="C_Current__And__No_Bold">Çek alfabesinde çoğu harflerin altında ve üstünde bol işaretler vardır.</span></p>
</body>
</html>
