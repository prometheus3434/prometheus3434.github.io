<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>SIKI KONTROL EDİLEN TRENLER</title>
</head>

<body>
  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Demiryolu dönemecine yaklaştım, daha uzaktan bile ölü atların göğe yükselmiş oniki ayağını görmüştüm, tıpkı yerebatan saraylarındaki sütunlar gibi. Maşa’yı düşündüm, ilk karşılaşmamızı; o sıralarda bölge şefinin yanında çalışıyordum, ikimizin eline kırmızı boyayla dolu iki kova tutuşturmuş, devlet onarım atölyelerinin çevresindeki parmaklığı boyamamızı söylemişti. Maşa da tıpkı benim gibi göreve yeni başlamıştı, karşı karşıya dururduk öyle, aramızda parmaklık, ellerimizde astar boyayla dolu kova, karşılıklı fırçalarımızı dokundurur, parmaklığı boyar dururduk işte, tabii her birimiz kendi tarafını; hiç ara vermeksizin de yüz yüze gelirdik, toptan tam dört kilometrelik bir parmaklıktı, beş ay böyle sürdüydü, Maşa ile birbirimize söylenecek her şeyi söylemiştik ama, aramızda hep o parmaklık vardı; iki kilometre gittikten sonra fırçamla Maşa’nın ağzı hizasını kırmızıya boyamış ve ona kendisinden hoşlandığımı söylemiştim, o da parmaklığı kendi tarafından boyayıp benden hoşlandığını söylemişti... Bu arada da gözlerimin içine bakmıştı ve tam da toprağın çökük bir yerine, bir çalılığa rasladığımızdan, ağzımızı uzatmış, yeni boyanmış telörgünün arasından öpüşmüştük; gözlerimizi yeniden açtığımızda Maşa’nın ağzında kırmızı bir boya lekesi vardı, bende de tabii, o zaman gülmeye başlamış ve mutluluğu tatmıştık.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Üç ölü atın yanına gelince, birinin karnına oturup sırtımı da bacağına yasladım. Ikinci atın kafası patlak gözüyle beni süzüyordu, sanki bir süre önce senin başına gelebilecek şeyi ben yaşadım, demek istiyor gibiydi. Beneschau’daki Bistrzitz’in küçük otelinde merdivenlerden yukarı çıkmıştım, bir merdiven başında çalışmakta olan beyaz önlüklü bir dülger, askı kancalarının tutturulacağı bir duvara delikler açmakla meşguldü, kancalara herhalde çok geçmeden Minimax marka bir yangın söndürme gereci asılacaktı; dülger oldukça yaşlıydı, ama sırtı öylesine genişti ki, geçebilmem için bir kenara çekilmek zorunda kalmış, sonra da ıslıkla «Lüksemburg Kontu» valsini çalmaya başlamıştı. Odama geçtiğimde vakit öğleden sonraydı, iki tane ustura çıkarmış, birini sırtından banyo küvetindeki sehpaya tutturmuş, öbürünü de yanına koyup, «Lüksemburg Kontu» valsini ıslıkla çalmaya koyulmuştum. Bir yandan da soyunup musluğu açmış, sonra kuruntuya kapılıp kapıyı hafifçe aralık bırakmıştım. Dülger kapının ardındaki koridordaydı, sanki ne yapacağımı görmek için kapıyı o aralamış gibiydi. Ve kapıyı kapayıp çabucak banyo teknesine girmiş, ama su çok sıcak olduğu için ancak yavaş yavaş oturabilmiştim; inleyerek, dikkatle ve ağrılar duyarak... Sonra bileğimi gerip, sağ elimle sol bileğimi kesmiş... hemen ardından da sağ elimin bileğini bütün kuvvetimle sehpaca tutturulmuş usturanın üzerine indirmiştim. İki elimi birden sıcak suya sokup içimdeki kanın nasıl aktığını, suyun nasıl pembeleştiğini, ama kırmızı kanın yine de görülebildiğini, sanki biri bileklerimden uzun, muslin bir şerid, dansedip duran bir tül çekip çıkarıyormuş gibi akıp giden kanı seyre koyulmuştum. Derken, ne var ne yok daha bir kalınlaşmaya başlamıştı, tıpkı devlet onarım atölyesindeki parmaklığı boyarken içine neftyağı karıştırdığımız boya gibi... sonra başım önüme düşmüş ve ağzıma bir ahududu şerbeti tadı yayılmıştı, hafif tuzlu bir şerbet... derken aynı anda da gözlerimin önünde mavi, mor halkalar belirmişti, tüy gibi uçan, kımıldayıp duran renkli halkalar... sonra üzerime bir gölge eğilmiş, yüzüme kuvvetli bir çenenin değdiğini duymuştum. Beyaz önlüklü dülgerdi bu. Beni koltuk altlarımdan yakalamış, bileklerinden küçük, kırmızı yüzgeçler çıkmış kırmızı bir balık gibi çekip çıkarmıştı suyun içinden. Başımı önlüğüne dayayıp, yanağımdaki ıslaklığın nasıl kireçle karıştığını duymuştum, bunun kokusu da alabildiğim son şey olmuştu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ölü atın üzerinde oturmuş sırtım, göğe dikili bacağa yaslı, başımla atların toynaklarının hemen üstündeki kısacık kıllara dokunuyordum... Bir marşandiz neşeyle ıslık çalarak önümden geçiyordu. Vagonların gölgesi ritmik bir düzenle üzerimden akıyordu, içimin titrediğini duydum. Ağzım birden tükürükle dolmuştu; bütün mesele Prag - Karolinenthal’deki Noneman amcanın orda başlamıştı. Geceyi Maşa’nın hısımlarında geçireceğim için atölyeye bir kanape koymuşlar, bana da bir battaniye vermişlerdi. Onun üzerinde de Prag’ın bir resmiyle, müşterilerin arkasına geçip pilot ya da yolcu olarak resim çektirdikleri uçak taslağının bulunduğu muşamba bez; olmadık tuhaf insanların uğrağıydı bu atölye. Neyse işte, gece Noneman’larda ortalık sessizleşince, Maşa gelip uçaklı bezin altına kayıvermiş, vücudunu bana yapıştırıp beni okşamaya başlamıştı. Ben de onu okşuyordum ve başıma bu iş gelinceye kadar da erkektim doğrusu, derken olan oldu işte, ani bir boşalma ve amin; hoş, Maşa beni sıkıştırıp çimdiklemeye devam ediyordu ama, nerde, ben ölü gibiydim, bütün eklemlerim de hep birden boşalmıştı sanki... Bir saat sonra Maşa yine örtünün altından çıkıp teyzesinin odasına gitmişti... Ertesi sabah yüzüne bakamıyordum Maşa’nın, inek gibi bön bön bakınıp duruyordum, müşteriler geliyor, muşamba bezin ardına geçip poz veriyorlardı. Gece altında yatarken çok kötü bir tecrübeyle karşılaşmak zorunda kalmış olduğum muşamba bezin ardında. Kimi sandalyenin üzerine çıkıyor, kimi ayaklı merdivenin üzerine, Noneman amca birinin eline şişe, ötekinin eline bir hutıi tutuşturuyor, sonra makinesinin etekliği altına giriyor, elini bir orkestra şefinin hareketiyle kaldırıyor, etekliğin altından çıkıyor, beş dakika sonra resmi teslim ediyordu, çünkü girişteki tabelada öyle yazılıydı : Beş dakikada tamam... Bütüıi öğleden sonra böyle geçmiş, sonunda iki Alman eri gelmiş, biri sandalyeye çıkmıştı, öteki de ayaklı iskeleye... Bay Noneman uçaklı ve Prag’lı muşamba bezi tam önlerine sürmüştü ki, birden gökgürültüsünü andıran bir çatırtı, atölyenin içinde esen korkunç bir rüzgâr, devrilen muşamba bez, iki er yerlerde. Tam bu sırada makinenin etekliği altına girmiş olan amca da kendini yerlerde bulmuştu ama, bu kadarla kalsa yine iyi, hemen ardından çok daha kuvvetli bir hava akımı izlemiş, atölyenin duvarını yere yıkmış, amcayı erlerle birlikte önüne katıp süpürmüş, teyze Maşayla birlikte içeri dalmış, eteklerini tutmak istemişler, becerememişler, saçları yüzlerine dökülmüş, karmakarışık olmuşlardı. Derken, topumuz birden uçtuğumuz gibi kendimizi dışardaki çayırın üzerinde bulmuştuk... En arkadan yazılı tabela gelmişti: Beş dakkada tamam... Sokakta koşuşan birkaç kişi, sonra da sessizlik ve alarm düdükleri ancak bir süre sonra ötmeye başlamış, cankurtaran arabaları geçmiş, birkaç üstü başı yırtık pırtık adam da belirmişti. Adamlar deliler gibi gülüyorlar, durmadan gülüyorlardı. Sonunda sırtüstü düşüp çayıra uzanmışlardı, gülmekten omuzları sarsılıyordu... Neden sonra bir adam çıkagelmiş, Prag-Wisoçan yönünü göstererek : «Arkadaşlar,» demişti, «korkunç bir hava akını...» Ve yerde çayırın üzerindeki tabelayı da görünce, yazıyı yüksek sesle anlamlı anlamlı okumuştu: Beş dakkada tamam...</span></p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__And__Page_Break"></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Vagonların arasından geçerek ilerledim, beş numaralı hatta posta treninin vagbnları duruyordu. Bütün tren ateşe tutulmuştu, ilk vagonun kenarında şp tabelayı okudum : Varış İstasyonu Devlet Onarım Atölyeleri, çıkış istasyonu Kra-kau. Partizanlar sınır yakınında bütün Alman trenlerini bu hâle sokuyorlardı, sağlam tek bir pencere bile kalmamış gibiydi, ne var ne yok mermilerle delik deşik edilmişti, madenden duvarlarda düşman makîneli tüfeklerinin imzası vardı. Kimi yerler şarapnellerden, kimi de dağ avcılarının ateşinden yahut ganimet bazukaların etkisiyle harap olmuştu. Hemen hemen her kapıda kurumuş kan izleri görülüyordu. Kompartımanlara bakınca hepsinde aynı şeyi gördüm. Yerlerde cam parçalan, taraklar, düğmeleri. Düğmelerin bazıları kumaşla birlikte sökülmüştü, kızma birader oyununa ait bir şema, yuvarlak bir el aynası, bir ağız mızıkası, yansı karla kaplı bir mektup, muslin, çizgili bir çocuk topu. Üzerinde çizme izi taşıyan bir mektubu yerden aldım. Mektup «canımın içi» diye başlıyor, «senin Luise» diye bitiyordu. İmzanın yanında da bir kadının dudak izleri. Bir köşede de, bağları çözülmüş, dili dışarı fırlamış bir asker postalı suratıma sırıtıp duruyordu. Yerde iki karga leşi vardı. Hastaneden taburcu olduğum sırada öyle bir don vardı ki ortalıkta, bizim küçük kentin arkasına düşen ormandaki ağaçlarda kargalar salkım saçaktı, buz tutmuş sabah</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><img alt="" id="a_5" src="../Images/5.jpg" style=" border-left-width: 1px; border-top-width: 1px; border-right-width: 1px; border-bottom-width: 1px; border-left-color: #0000FF; border-top-color: #0000FF; border-right-color: #0000FF; border-bottom-color: #0000FF; border-left-style: solid; border-top-style: solid; border-right-style: solid; border-bottom-style: solid; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__OPENPAR_1_CLOSEPAR_"><span class="C_Current__And__No_Bold">güneşi içinde pırıl pınldılar, ormana yaklaştığımda bu kuşlardan binlercesini yerlerde, ağaçların diplerinde görmüştüm, tıpkı bosna erikleri gibi... Ölülerle dolu bir orman, ağaçlara tünemiş olanlar da ölüydüler, uykuda donmuşlardı. Ayağımın tabanıyla ağacın birine vurunca, dalların arasından başımdan aşağı kırağı taneleri yağmış ve ölü kuşlar da düşmüştü. Birkaçı bana çarptıydı da, ama bir bere kadar hafiftiler.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Trenin son vagonunun basamağından beş numaralı hatta atladığım gibi istasyona koştum, İşletme odasına bir göz attım. İstasyon şefi bay Hubiçka ayaklarını telgraf masasına dayamış, ellerini koltuk altlarına sokmuş, çenesi göğsünde, uyuyordu. Ama bunu ben de yapardım aslında, görev başında üzerime bir ağırlık çöktü mü; benim de uyuduğum olurdu. İnsanı şöyle bir şekerleme yapmanın özlemi sarar, hemen ilk fırsatta uykuya dalardın. Ne var ki, istasyon şeflerinin görev başında uyuya kalmaları özel bir sinyal mekanizmasına bağlıdır. Vücut çok derin uykuda da olsa, istasyon şefinin kafasında uyanık olan bir yer vardır daima. Telgrafın sadece çağrıda bulunması bile yeter, şöyle hafiften bir ses etti mi, gerçek bir istasyon şefi hemen doğrulur, alıcıyı hazır eder, kendi istasyonunun sinyalini verir, hemen ardından yine oturup derin uykusuna dalar, beyaz telgraf şeridine geçen haberin sonu geldi mi, istasyon şefi uyanır, tamam sinyalini, ardından da istasyon sinyalini verir, gereci eski haline kor, eski uyku durumuna girip uyumaya devam eder. Yahut tutalım böyle bir istasyon şefi giriş sinyalini verdi de uyudu, ama yaklaşan adımlar duyuyor, perona giren trene ait lokomotifin soluduğunu duyuyor ve işletme odasındaki manevra düzeninden de şıkırtılı bir ses gelmiş, ama çok hafiften, hani bir kahve kaşığı yere düşerse nasıl ses verir, işte öyle. Bu durumda, istasyon şefi dediğin uyanıp manivelanın başına geçmelidir.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Derken, müdür beyin merdivenlerden aşağı inip geldiği duyuldu, aynı anda da şef Hubiçka ayaklarını masadan çekti, ayağa kalktı. Müdür beyin üzerinde eski üniforması vardı, güvercinliği temizlemek niyetindeydi şüphesiz, pantolonu güvercin pisliğinden bembeyaz olmuştu, kolları da.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">İşletme odasına giriyorum.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Kontrolör Miloş Hrma göreve hazır olduğunu bildirir...» diyorum.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Hemen elimi sıkıp sırtımı sıvazladılar, müdür beyin gözleri yaşarmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Miloş, ben ne derim sizlere hep... Dikkatli olun demez miyim? Şimdi yine söylüyorum işte,» deyip parmağımla bildirideki imzayı gösterdi,</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__OPENPAR_1_CLOSEPAR_"><img alt="" id="a_6" src="../Images/6.jpg" style=" border-left-width: 1px; border-top-width: 1px; border-right-width: 1px; border-bottom-width: 1px; border-left-color: #0000FF; border-top-color: #0000FF; border-right-color: #0000FF; border-bottom-color: #0000FF; border-left-style: solid; border-top-style: solid; border-right-style: solid; border-bottom-style: solid; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bu Rayh yetkilisi Danko, bir an bile tereddüt etmeyeceğini Königgraetz’de şahsen açıklamış. Birkaç çek istasyon şefini kurşuna dizdireceğini söylemiş...» başını salladı, peronun üzerinden kanat çırpıp yalpa vurarak gelen bir erkek güvercin guruldadı, Polonya güvercinlerinden bir sürü, işletme odasına doldu uçuşarak. İstasyona bir marşandiz giriyordu. Müdür bey perona çıktı, güvercinler havalandılar, müdür beyin omuzlarına kondular, başına kondular, bütün Polonya güvercinleri pazaryerindeki heykelde nasıl yer bulabiliyorlarsa, kendi omuzlarında da bulsunlar diye müdür bey kollarını açmak zorunda kaldı. Tren şefi ile adamları bakıyorlar diye müdür bey sevinçten kabına sığmıyordu, lokomotif makinisti de üstüpüyle ellerini silmeyi bırakmıştı ve şaşkın şaşkın müdür beye bakıyordu o da, ve müdür bey, tutunabilmek ıçm durmadan kanat vuran güvercinleriyle birlikte peronda bir yürüdü.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Berbat bir kömür verdiler bize,» diye seslendi lokomotif makinisti, «İstim tutmamız gerekiyor yeniden, ikinci kez.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ee n’aber bakalım bay makinist, hâlâ resim yapıyor musun?» diye sordu istasyon şefi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Hâlâ...» diye başını salladı makinist, işimdi de denizin resmini yapıyorum. Vay canına, sizin müdür bey böyle güvercinleriyle bir sirkte neşeli iş tutar anlayacağın.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Kukla tiyatrosunda, kukla,» dedi istasyon şefi, «demek denizin resmini yapmaya başladınız öyle mi?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ve ben peronda durmuş, tren şefiyle adamlarını, ateşçiyi gözden geçiriyordum. Bana kalırsa hepsi de, gece görevi sırasında: telgrafçı kızın etekliğini sıyırıp istasyonda ne kadar resmi mühür varsa topunu birer birer kızın kıçına basması dillere destan olan istasyon şefi Hubiçka’yı görmek için durmuşlardı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Denizi...» diyerek sözcüğün üzerine iyice basan lokomotif makinisti hâlâ hayret içinde bay istasyon şefine bakmaktaydı, «bir manzara kartından büyütüyorum.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Peki, doğa içinde bir gezinti nasıl olurdu dersiniz?» diye sordu istasyon şefi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Doğadan bana ne canım, doğa içinde her şey aşın bir hareket hâlindedir,» diye seslenen lokomotif makinisti, furgona el kol etti; kim var kim yok gülerek karşılık verdiler. «Doğaya göre resim yaparsam her şeyi küçültmem gerekiyor. Tek bir kez doğanın oyununa geldim gelmesine, okuldan, doldurulmuş bir tilki ödünç almıştım, tilkiyi götürüp ormanda yaprakların arasına oturttum, ama daha fırçayı elime aldım almadım iki köpek birden atılıp tilkiyi paramparça ettiler. Tam üçyüz krona patlamşıtı... Aman aman, doğanın lâfını etmeyin bana...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Istasyon şefi bay Hubiçka bu sırada başını yukan kaldırmış mavi göğü seyrediyordu, şimdi, aynı gökyüzünde ben de bizim telgrafçı kız Zdeniçka’nın bütün gökkubbeye upuzun yatmış olduğunu görüyordum ve istasyon şefi Hubiçka kızın etekliğini şefkatle kaldırıyor, mühürü eline alıyor, dura dinlene ve yumuşak hareketlerle mühürleri birbiri ardına kızın kıçına basıyordu... Bir de ne görüyordum; bütün tren ve lokomotif personeli de başlarını kaldırmışlar, göğe bakıyorlar, topu da orada aynı şeyi görüyordu garanti, istim tutmak bahanesiyle onları burada durduran o güzel olayı seyre doyamıyorlardı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Mavi göğü doyasıya seyrettikten sonra, hayret içindeki bakışlarını, birdenbire çok güzelleşmiş olan istasyon şefi Hubiçka’ya çevirdiler. Ağzının kenarındaki kırışıklıklarla iğri bacakları bile daha bir yakışmıştı şimdi istasyon şefine. Bay Hubiçka’nın kadınlar üzerinde çekici bir etkisi olduğu kafama dank ediyordu şimdi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Manzara resminden denizi nasıl kopya ediyorum biliyor musun?» diye sordü lokomotif makinisti. ' «Resim yaptığım mukavvayı mengeneye kıstırıyorum, manzara resmini de gereç tezgâhına iliştirdim mi, ondan sonra deme gitsin. Gelgelelim şu elimin işe pek de yatkın olmaması komik doğrusu, denizin manzara resmi üzerindeki dalgalanışını, yani o tam dalgalı hâlini bir türlü ele geçiremiyorum.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bay Knize,» dedi istasyon şefi Hubiçka. «manzara resmini de hemen mukavvanın yanına, mengeneye kistırin. Sonra fırçayı alıp manzara resmindeki dalgaların üzerinde hep şöyle yapın... Küçük dalgaları kafanıza yerleştirinceye kadar hep öyle yapın durun fırçayla... Sonra dalgaları büyülttükçe büyültür, yani, dalgalar işinize yanyacak kadar büyüdükten sonra fırçayı doğru mukavvaya dayayıp başlayın işte...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Vay canına amma buluşlar var sizde yahu...» diyerek şaştı kaldı lokomotif makinisti.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Telefon çaldığı için ben de işletme odasına koştum. Müdür beyin Polonya güvercinlerini nasıl azarladığını duyuyordum. Bütün güvercinler şimdi müdür beyle birlikte güvercinlikteydiler, şu güvercifılikte küçük bir fare olsaydım da müdür beyin güvercinlerle ne yaptığını bir tahta aralığından seyredebilseydim ne iyi olurdu. Müdür beyin güvercinlerle sohbete dalmasına, hattâ yaramaz bir erkek güvercini yakalayıp kuyruğuna bir şamar atmasına güvercinler bile gülüyordur kanısındayım... Bakalit alıcı kulağımda, adamların güneş altında durdukları raylara baktım, tam bu sırada lokomotif makinisti eğilip istasyon şefinin kulağına bir şey fısıldadı, bakışlarım kömür vagonundan daha öteye doğru kaydı. Birden irkiliverdim. Vagonlardan sığır boynuzları yükselmişti, birkaç kafa dışan uzamış, gözler perona dönmüştü, merak ve gamla yüklü kocaman inek gözleriydi bunlar. Hemen hemen bütün vagonların döşemeleri ezilmekten çürümüştü, ineklerin bacaklan deliklerin içinde duruyordu, yara bere içinde, sıkışmış, morarmış... ama ben hoşlanmıyordum böyle şeylerden, açlık çeken danaların böyle taşınmasına dayanamıyordum, istasyonda böyle bir treni karşıladıkça, hiç olmazsa kısa bir süre için meme emmiş sansınlar kendilerini diye, kapı aralıklarından parmaklarımı uzatıyordum onlara, hoşuma gitmiyordu böyle şeyler, bacakları sımsıkı birbirine bağlandığı için ölüp giden oğlaklarla dolu vagonlardan da hoşlanmıyordum, dayanamıyordum böyle şeylere, hayır, dayanamıyordum işte, don yapmış havada açık vagonlar içinde Prag mezbahasına domuz getirilmesine de dayanamıyordum, hayvanlar burun buruna giriyor, vücut sıcaklığından olurlar diye korkudan santim kıpırdayamıyorlardı. Bacakları donmuş, porselen tırnaklı domuzlar... ah, böyle şeylerden hiçbir zaman hoşlanmış değilim; hiçbir zaman hoş karşılayamadığı böyle şeyleri, sıcak yaz günlerinin domuz nakliyatını da, Macaristan’dan beri susuzluk, susuz kalmış kuşların açılmış gagaları gibi açık ağızlarıyla bir sürü domuz...</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Perona koştum.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bu yük nereden geliyor?» diye sordum tren şefine.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Cepheden, hayvanlar on gündür yolda,» diyerek başından savarcasına bir el işareti yaptı tren şefi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Bir vagon tamponuna çıkıp vagonun küpeştesinden içeri baktım. Bütün hayvanlar ruamlıydı, kimileri ölüp gitmişti bile, bir ineğin vücudundan ölü, kokmuş bir buzağı sarkmıştı... Çepeçevre dehşet içinde, sessiz ama itham dolu, işkence çekmiş gözler, itham eden sığır gözleriyle dolu koca bir tren.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bu Almanlar düpedüz domuz...» diye bağırdım.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Tren şefi yine bir el işareti yapıp hafif bir sesle ekledi:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Domuz demek az bile... Son üç vagon yan ölü koyunlar la dolu... açlıktan birbirlerinin yünlerini otladılar.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«İstim tuttuk,» diye seslenen lokomotif makinisti hafifçe devam etti: «Duydunuz mu? Geçen gece Iglau’da, sıkı kontrol altındaki bir askerî nakliye treni öyle ustalıkla havaya uçurulmuştu ki, soluğu uçurumda almış, ikinci bir patlamada köprüyü de üzerine yatırmışlar.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Makinenin üzerine çıkıp istim kesen manivelayı çekti, marşandiz treninin lokomotifi hareket etti ve yukarılarından sığır boynuzlarının çıkıp sığır gözlerinin baktığı, diplerinden kırık ve ise batmış sığır bacaklarının yükseldiği vagonları yanına katıp götürdü. Tahıl deposunun, Liverpool’un rampasına da, sabah ekspres marşandizle getirilmiş olan iki. hayvan vagonu, Prag mezbahalarına gidecek vagonlar alınmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Derken, yine sıkı kontrol edilen, tanklarla, Tiger tanklarıyla dolu iki askeri nakliye treni hızla geçti. Her tren lokomotifinde bir komutanla... Belki de Iglau’daki partizan faaliyetinin bir sonucuydu bu. Köyden yeni kesimlik hayvan sürülüyordu, sığırı güdenler, inatçı beneklilerin kuyruklarını büküyorlardı. Buzağısını henüz atmamış olan genç bir inek, umutsuzluk içinde yolun ortasına çökmüştü, ama köylü çocuklar, kuyruğunun altına yerleştirdikleri samanı tutuşturdular. Çiftlikten gelen bir de araba vardı, arabanın arkasına bir boğa bağlanmış olduğu için atlar koşum göğüslükleri içindeydiler; boğanın dizleri berelenmiş, ağzı burnu parçalanmıştı, burnundaki halkasını koparmıştı da ondan... Şimdi boynuzlarından arabaya bağlanmıştı. Ahıra bakan kızın ihanetini, kendisini kesimcilere teslim etmek üzere ahırdan çıkardığını boğa herhalde geç anlamış olacaktı. Kız bunu yapabilmek içimönlüğünü kullanmıştı, çünkü boğa, alışkın olduğu bu kokunun ardından dünyanın öbür ucuna gidebilirdi. Şimdi araba boğayı, erimeye yüz tutmuş karlarla kaplı yolun çamuru içinden sürüklüyordu. Boğanın kanayan dizleri, karların üzerinde iki kırmızı çizgi bırakıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Miloş,» dedi istasyon şefi Hubiçka, beni omuzumdan tutup çevirerek çenemi tuttu, «şu SS lokomotifiyle ilgili davranışını unutamayacağım. Üzerine aldın o işi.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Bölge nöbetçisi sinyal veriyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bu Almanlar domuz,» dedim.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Sonra alıcıyı kaldırdım ve korktum.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Sinyal kolu aşağıdaymış şef...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Kime geçit vermiştik?» diye sordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Marşandize...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Amma budalalık...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Şef,» dedim, «ben bisikletle gidip kolu serbeste alırım.» Ve derhal dışarı fırlayıp, pedalları mümkün olduğu kadar hızla çevirerek, Liverpool önündeki dar yoldan geçip sinyal direğine vardım, demir basamakları tırmanıp yukarı çıktım, lâmbanın üzerine ata biner gibi oturdum, kolu kaldırdım, cephedeki subaylara malbusat</span><a id="ref_footnotebookmark_start_90_2"></a><span class="C_Citation"><a href="../Text/Section0004.html#ref_footnotebookmark_end_90_2">[2]</a></span> <span class="C_Current__And__No_Bold">ve içki ikmali yapan, sahra postasını ileten trenin ekspres lokomotifi de yaklaşmıştı. Bu ekspres marşandiz her yerden geçen bir trendi ve ondan önce geçit hakkı verilen tek tren de sıkı kontrol edilen askeri nakliye treniydi. Beni sinyal direğinin tepesinde gören lokomotif makinisti bir irkildi, ama görev lâmbamı hemen çıkarıp yeşil, geçit serbest sinyalini verdim, lokomotif makinisti hızı yeniden arttırdı ve ekspres marşandizin vagonları önümden havayı yararak geçtiler, baştan aşağı dumana gömülmüştüm, istasyon şefinin dışarda, dönüp duran tekerleklere baktığını neden sonra görebildim ancak, lokomotif havaya kaldırdığı karları ardından sürüklüyordu, son vagonun ardında hep küçük bir kar anaforu vardı, kâğıt parçalarını, küçücük dalları da beraberinde götürüyordu...</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Derken öğle paydosu, çorbamı sobanın üzerinde, mavi kapda ısıttım, motor drezini için giriş sinyalini de hazır etmem gerekiyordu, bu sırada istasyon şefi Hubiçka, ayakları telgraf masasına dayalı, mavi göğe bakıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Drezinde kim var, bir şey söylemediler mi?» diye sördu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bölge şefi varmış dediler,» diye cevap verip kaşıkla kabı karıştırdım. Hemen ardından kapı yavaşçacık açıldı, içeri biri girdi, gri bir pantolon, pırıl pırıl boyalı kuduralar, bir de kışlık palto gördüm.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Rahatınız yerinde burda,» dedi yeni gelen.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Değil mi ya?» deyip çorbadan bir yudum çektim, istasyon şefi bay Hubiçka, ayaklan hâlâ masaya dayalı, göğe bakmaktaydı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__OPENPAR_1_CLOSEPAR_"><img alt="" src="../Images/image9.jpg" style=" border-left-width: 1px; border-top-width: 1px; border-right-width: 1px; border-bottom-width: 1px; border-left-color: #0000FF; border-top-color: #0000FF; border-right-color: #0000FF; border-bottom-color: #0000FF; border-left-style: solid; border-top-style: solid; border-right-style: solid; border-bottom-style: solid; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ben kimim biliyor musunuz?» diye sordu yeni gelen.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Evet,» dedim, «konşimento için geldiniz, sığır işi için...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Belki...» diye cevap verdi yeni gelen. «Müdür nerde?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Güvercinlikte,» dedim.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Birden adam haykırıp durmaya başlamasın mı...</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Güvercinlik hurdadır, burda yukarda ya onun güvercinliği... Ben kimim biliyor musunuz?» diye yeniden sorup cevabı yine kendisi verdi: «Ben işletme şefi Sluşni’yim.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Kafama dank etti hemen, müdür beyle istasyon şefinin işletme şefi Sluşni’den söz açtıklarını duymuştum, ergeç herkes korkudan titrermiş karşısında. Hemen fırladım, kap ile kaşığı bir elime aldım, öbür elimle selâm durup tekmili verdim:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Miloş Hrma göreve hazır...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bırak o kabı elinden...» diye kükreyen işletme şefi, elimden kaptığı mavi kaba tekmeyi salladığı gibi kap şangır şungur dolabın altına uçtu. Ben selâm vermeyi bozmadan durdum, ama istasyon şefi Hubiçka ayakları hâlâ masaya dayalı oturuyordu, işletme şefinin ortalığa saldığı korkudan kötürüm olmuştu sanki. İşletme odasının penceresinden müdür beyi gördüm. İşletme odasından içeri yine her zamanki hâliyle girdi, güvercinlikten her zaman nasıl gelirse yine öyle, başı açık ve selâma durup istasyon tekmilini verdi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Rahat...» diye komut verdi işletme şefi hafif bir sesle; müdür beyin eski üniformasını dikkatle gözden geçirdi, kala kala bir tane kalmış olan tek düğmesinin karşısında zevkle oyalandı, müdür beyin çevresinde dolaştı, pislenmiş pantolonunu süzdü uzun uzun.</span></p>
</body>
</html>
