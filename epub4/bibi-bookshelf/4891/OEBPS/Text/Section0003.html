<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>SIKI KONTROL EDİLEN TRENLER</title>
</head>

<body>
  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Düşündüm ki...» diye söze başladı müdür bey.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Düşünürmüş de; öyle mi?» diye sordu bölge şefi hafif bir sesle.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Evet,» dedim.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Yaa?» diye hayret etti bölge şefi, «biliyor musunuz ki ben bu başmuavini işletme müfettişliğine atansın diye önerdim?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Omuzlarımı kaldırdım.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Demek işletme müfettişi olmak istiyordunuz?» diye sordu başındaki saç artıklarından bir tüy sarkan müdür beye.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«İstiyorum,» dedi müdür bey, saçından sarkan tüy uçup alnının yukarısında dalgalandı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Kaz çobanlığından ne haber?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Hayır,» diye inledi müdür ve küçük tüy yine yükseldi beyaz bir soru işareti gibi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bunu Königgraetz’de yeniden görüşürüz. Her şeyi yolunda, mükemmel bir istasyonunuz var doğrusu...» diye yeniden kükredi işletme şefi ve bir vuruşta istasyon şefi Hubiçka’nın botlarını masadan sildi süpürdü.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Drezinde kim var biliyor musunuz? Bu bayı, özgürlüğü kısıtlama suçundan mı itham edelim, yoksa sadece bir disiplinsizlikten ötürü mü ele alalım diye inceleme yapacak olan komisyon...» İstasyon şefi Hubiçka’yı gösterdi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Müdür bey odasının kapısını açıp, kırmızı, mavi çiçekli şahane acem halısını, mavun masayı, yapraklarını şemsiye gibi açmış palmiyeyi, Türk işi sigara sehpası ile iskemleleri gösterdi. İşletme şefi başını salladı:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Tencere yuvarlanmış kapağını bulmuş,» dedi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Sonra, müşavir Zedniçek içeri girdi, yazılar ve fotoğraflarla dolu evrak çantasını telgraf masasının üzerine koydu. Fotoğraflarda bizim telgrafçı kız Zdenka Svata’nın kıçına basılmış bütün mühürler görülüyordu. Müdür bey birkaç kez üstünü başını değiştirmek için izin istediyse de, işletme şefi Sluşni izin vermedi, müdür bey zabıt tutacaktı çünkü. Derken, Zdeniçka da içeri getirildi, az kalsın tanıyamıyordum bizim telgrafçı kızı, mühürlerden ve rezaletten sonra bir serpilmiş, bir güzelleşmiş, gözlerine bir derinlik gelmişti, elimi sıkmak için elini uzattığı sırada başım bir döndü bir döndü, yüzüme bakıp güldü ve belki de yakında film çevirmeye başlayacağını, kendisiyle ilgilendiklerini söyledi. Müşavit Zedniçek, Rayh ordusunun askeri durumunu açıklayabilmek için bir Avrupa cep haritası çıkarıp açtı. Harita açılınca ötesinde berisinde bir takım delikler görüldü, müşavir Zedniçek haritayı cebinde taşıyıp köşeleriyle kenarlarını sürtünmeden ötürü yırtıyordu da ondan. Hani her bir deliğe küçük bir İsviçre haydi haydi sığardı. Zedniçek özellikle, Von Mansfeld’in Karpatlarda çarpışan beşinci ordusunun durumu üzerine açıklamada . bulundu. Oğlu Brestislav Zedniçek de bu ordunun erleri arasındaydı, ne var ki beşinci ordu, haritadaki delikten bir türlü çıkamıyordu, deliğe gireli bir hafta olmuştu ama, çemberden henüz kurtulamamıştı. Babası gibi, doğru dürüst Almanca konuşamayan Zedniçek’in oğlu da işte orada çarpışıyordu ve Alınanlara katılırken adındaki virgülleri, çengelleri de bir kenara bırakmıştı</span><a id="ref_footnotebookmark_start_90_3"></a><span class="C_Citation"><a href="../Text/Section0004.html#ref_footnotebookmark_end_90_3">[3]</a></span><span class="C_Current__And__No_Bold">. Ve müşavir Zedniçek açıklamalara devam edip, küçük haritanın üzerine kurşunkalemle Karadeniz büyüklüğünde daireler çizdi. Bu daireler, Rayh ordularının düşmanı içine soktukları çemberleri meydana getiriyordu, müşavir Zedniçek yine kurşunkalemle Alman birliklerinin Küçükasya üzerinden Afrika’ya sarkarak Ingiliz birliklerini nasıl çember içine aldıklarını çizdi, bir çırpıda Ispanya’dan geçip Amerikan çıkarma ordusunun gerilerine bile indi kurşunkalemle; ondan sonra protektora yönetiminin yeni duruma göre bazı tedbirlere girişeceğini, okullarda eğitimin daha sadeleştirip müzelerle galerilerin kapatılacağını, bazı tren seferlerinin kaldırılacağını, spor karşılaşmalarının da bundan böyle yalnız pazarları yapılacağını bildirdi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Şu sizin kıçınız mı?» diye sordu resimlerden birini Zdeniçka’ya uzatıp;</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Evet,» diyen Zdeniçka gülümsedi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bu mühürleri kim bastı size?» diye soruşturmasına devam etti müşavir Zedniçek, müdür bey de bir yandan not alıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«İstasyon şefi bay Hubiçka.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Şimdi bize sırayla anlatın öyleyse Zdeniçka Svata, bütün bu işler nasıl oldu?» dedi müşavir Zedniçek.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Beraber gece görevindeydik, geceyarısına doğru tırnaklarıma manikür yapıyordum, çünkü gelip giden tren yoktu, canımız sıkılıp duruyordu o yüzden,» diye anlatan Zdeniçka bir yandan da tavana bakıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Yavaş yavaş,» dedi müdür bey.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Tam o sırada bay istasyon şefi dedi ki... hah, uçtu uçtu oynayalım, dedi - uçtu uçtu karga uçtu, uçtu uçtu tren uçtu, vakit uçtu, el uçtu, bacak uçtu... derken önce ayakkabılarımı yitirdim, ardından da baktım külotum gitmiş...» diye anlatan telgrafçı kız, bir yandan da, ifadesini alan müdür beyin elindeki kurşunkalemin hareketlerini gözden geçiriyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Külotunuzu kim indirdi?» diye sordu müşavir.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«İstasyon şefi bay Hubiçka,» diyen kız güldü.</span></p>

  <p class="P_Normal_2__And__Left_Indent__And__Spacing_After__And__Spacing_Before"><span class="C_Current__And__No_Bold">İstasyon şefi Hubiçka, bacaklarını kavuşturmuş, kasketi dizlerinin üzerinde, sandalyede oturuyordu, dazlak kafası pınl pırıldı, Königgraetz dairesinin memurları onu öyle dazlak kafasıyla görüp bir de telgrafçı kızı gözden geçirince, içlerini çekip başlarını salladılar, olayı daha bir peşin hüküme kapılarak incelemeye başladılar, özgürlüğü kısıtlama fiilini iyice araştırmayı kafalarına koydular. Ben bu arada işime bakıyor, serbest ve dur sinyallerini veriyordum. Bu arada, istasyon şefinin benim istasyondan yol verdiğim bütün trenleri gözden geçirdiğini ve beni de kontrol ettiğini görüyordum. İstasyon şefi Hubiçka her zaman için benim idealim olmuştu, daha Dobrowiç’de beni eğitirken, bir eliyle istasyonun birindeki çatışmayı önleyip öbür eliyle bir başka istasyona yoldaki marşandizi bildirirken de idealimdi. Şimdi burada mahkeme önünde oturur gibi oturuyordu, işletme şefi olsun, müşavir Zedniçek olsun, bu iki memurun da, ellerinden gelse tıpkı istasyon şefi Hubiçka’nın yaptığını yapmaya can atacaklarından emindim, ne var ki, herkes gibi onlar da korkaktılar, aşırı bir korkaklık içindeydiler, hiçbir zaman korkmamış tek adam, şimdi oturmuş Şendi ünüyle güneşlenen istasyon şefi bay Hubiçka’ydı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Şimdi dikkat edin bayan Zdeniçka Svata,» diyerek doğruldu müşavir Zedniçek, «bay istasyon şefi sizi masanın üzerine yatırmadan önce herhangi bir baskı yaptı mı size? Tehdit etmedi mi sizi? Yahut zor kullanarak mı?..»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ne münasebet... Ben kendim istedim. Kendim uzandım masanın üzerine... birden müthiş hoşuma gitti masanın üzerine uzanmak... bakalım ne yapacak diye beklemek...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Telgrafçı kız gülüyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«...bakalım ne yapacak diye beklemek...» diye mırıldandı müdür bey ve yazmaya devam etti.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Koşup perona çıktım. Anahtar üzerinden yine özel bir askeri nakliye treni geçiyordu, tankların üzerinde güneşlenen gencecik çocuklar vardı, aşağı yukarı benim yaşlarımda, daha gençleri bile vardı, güneşin altında yeşil bir topla oynuyorlardı, bir başka tanktan da şarkı sesleri yükseliyordu : «Heidelberg’de yitirdim ben kalbimi...» ama beşinci hattaki ateşe tutulmuş trenin yanından geçtikleri sırada, suspus ohıp donup kaldılar, onarım atölyelerine alınmak üzere oraya çekilmiş vagonları görür görmez donup kaldılar sanki, hattâ mutfak yamakları bile patates soymayı bir an kestiler, memleketlerinde de feci şeyler görmüşlerdi şüphesiz, bombalanmış şehirler, yıkılmış evler, ceset yığınları, ama burada böyle birşeyle karşılaşacakları akıllarına bile gelmemişti muhakkak...</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Tekrar içeri girip, nakliye treni haberini verdim.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Müşavir Zedniçek pencerenin önünde duruyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«İşte ilerleyen umudumuz. Bizim gençlik. Özgür bir Avrupa için çarpışıyor. Ya siz ne yapıyorsunuz burada? Telgrafçı kızın arkasına mühür basıyorsunuz...» deyip masa başına döndü, resimlere bakıp attı yine.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Hayır,» diye bağırdı, «özgürlüğü kısıtlamak değil, o değil... ama Alman dilinin, devlet dilinin lekelenmesi denir buna...» yumruğunu masaya indirdi, «mühürlerin yansı Almanca, Alman sözcükleriyle... Şerefin lekelenmesi denir buna...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Yine dışarı çıkıp, cepheden gelen, bir ekspres katarından yapma hastane trenine geçiş sinyalini verdim. Bu hastane treninin en garip yanı insan gözleri, yaralı erlerin gözleriydi, sanki cephede çektikleri acılar, onların başkalarına, başkalarının da onlara çektirdiği acılar, sanki bu acılar, onlardan yepyeni birer insan yaratmıştı, bu Almanlar ötekilerden, karşıt yönde gidenlerden, daha sevimliydiler, hepsi de pencerelerden öyle bir dikkatle ve çocuksu bakıyorlardı ki, yavan topraklara, sanki cennet bahçesinden geçiyorlardı, sanki küçücük istasyonum bir mücevher dükkânıydı; istasyon şefi Hubiçka göğü seyrederken nasıl bakardı, işte bu Almanlar da öyle bakıyordu. Bu san döküntü erler bana aynı ilgiyle bakıyorlardı, kimilerinin yalnız başını bana döndürmesi yetiyordu, kimilerinin, vagonların tavanından sarkan kulplara tutunup kendini çekmesi gerekiyordu, bir kaçına da hemşireler destek oluyordu ve hastane treni ilerlemeye devam etti, yuvaya doğru sürüyle beyaz yatak, san yumruklar, san suratlar ve çocuk gözleriyle süslü yataklar... Katarın sonunda üstü açık bir vagon vardı, iki sağlık memuru bir cesedin üzerindeki hastane gömleğini çıkarıp ölüyü bir yığın kadavranın, yolda ölmüş erlerin, üzeıine attılar... sonra hastane treni, uzaklaştı, arkasındaki kırmızı fener bir o yana, bir bu yana sallandı durdu, ışıldadı, hopladı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Kanın en soylusu sizler için hayatını ortaya koyuyor,» diye konuşan müşavir Zedniçek, pencereye yaklaştı, «şu geçen hastane trenini gördünüz mü? Bir de sizin burada yaptığınıza bakın... Ama artık tamam. Kararı yazınız müdür bey... İstasyon şefi Hubiçka Ladislav’a disiplin cezası uygulanacaktır.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Eliyle bir işaret yapıp perona çıktı, drezini çağırdı. Zdeniçka işletme şefinin yanma oturdu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Drezini haber verdim. Sonra da hareket sinyalini ...</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Çekler nedir haberiniz var mı?» diye seslendi Zedniçek, «...gülen hayvanlar.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Motorlu drezin ateşe tutulmuş trenin yanından yola koyuldu, müşavir Zedniçek parçalanmış damlarla makineli tüfek yaralarını gözden geçiriyordu. Bizim müdür bey hemen yukarı kata çıkıp tepinmeye, sandalyeyi döşemeye çarpıp çekiştirmeye koyulunca, bizim işletme odasının tavanından yine sıvalar döküldü tepemize. Müdür bey, aydınlıktan aşağı haykırıyordu yine :</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ahlâk bataklığına gömülmüş... Eski çağların Sodom şehri... Fuhuş, polisin yardımlarıyla kahvelere, lokantalara, işletme odalarına kadar yayılmış. Koca, karısını fuhuşa zorluyor... Kadın oğlunu, testereyle doğrarım seni diye tehdit ediyor fuhuşa gitmek için... Pipolar, ağızlıklar dezenfekte edilsin... Cinsel sağlık... Kıyamet günü gelip, İsrafil sûrunu öttürse de her şeye bir son verse daha iyi...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Sonra tekrar mutfağın içinden koşup, bizim yüzümüzden nasıl acı çektiğini biz aşağıdakiler iyice anlayalım diye, tepindi durdu. Bir saat sonra merdivenlerden inip odasına girdi. Tören üniformasını giymişti. Tam bu sırada rampanın orda son boğa da yükleniyordu, bir kamyonla getirilmişti, onu da ahıra bakan bir kız sürmüştü kamyona kadar ve kasabın ellerine teslim etmek için... Kamyon hareket edince boğa ırgalanmaya başlamış, o zaman kasap, yardımcısına: Bohous be, demişti, bu piç arabanın tente tahtalarını mahvedecek be, al şu bıçağı oy gözlerini piçin... Ve yardımcı Bohous, bize sonradan işletme odasında anlattığı gibi, arkasına dönmüş, şoför yerinin ardındaki pencereden uzanmış, iki vuruşta boğanın gözlerini çıkarmıştı. «Bir de baktım boğa kuzu gibi sakinleşti be,» dedi kasap yardımcısı. Bohous işletme odasında bize dönüp, «hah hah hah, belki de bu dünyayla alışverişi kesmek istiyordu artık.» Ve alıcılar son boğadan sonra vagon kapısını kapamışlardı ki, bizim müdür bey uyandı. Pencerenin kenarındaki güvercinleri gurulduyor, salınarak yürüyor, ona baş sallıyorlardı. Ama, müdür bey güvercinlerine dertli dertli baktı bir süre, başını salladı, elini yakasının üzerinden geçirdi, yine düşünceye dalıp gittikçe daha kederli bir hâl aldı. Dolabı açtı, henüz hiç giymemiş olduğu ve generallerin taşıdığı ıhlamur dalının aynı iplikle örüldüğü altın işlemeyle çevrilmiş altından bir yıldız taşıyan en yeni üniformasını gözden geçirdi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Artık kendini tutamayıp işletme odasından fırladığı gibi ilk kata çıktı ve aydınlıktan aşağı, hem de büyük bir güvenle defalarca haykırdı:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Müfettişlik yıldızına oldu olanlar.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ve sonra, biz pösta trenlerini yolcu edip de istasyon şefi Hubiçka peronda kalıp duru mavi ilkbahar göğüne baktığında, yukarda yine Königgraetz işletme müdürlüğü çevresindeki ününün nerden çıktığını görmeye başlamıştı muhakkak. Gökyüzünde garanti o filmi görüyordu gene, telgrafçı kızın koskocaman, mavi sinema perdesine uzandığını, kendisinin kızın etekliğini sıyırdığını, sonra eline mühürü alıp, birbiri ardından bütün mühürleri, kilise kuleleri büyüklüğündeki mühürleri birbiri ardından kızın çepeçevre kıçındaki yumuşak ete bastığını görüyordu. Birdenbire kararlı bir yürüyüşle sinyallerin manivela ve kulplarıyla dolu ek binaya, benim yanıma gelip, fısıldadı:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Miloş, yarın ikimiz yine gece nöbetindeyiz... Bizim istasyondan yirmisekiz vagon cephaneyle bir marşandiz geçecek, hepsi de açık vagonlar, geceyarısından iki saat sonra buradalar... Bizim istasyonla bizden sonraki istasyon arasında ne dağ var ne de çiftlik falan, tren haydi haydi havaya uçabilir yani...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Orası öyle ama şef, neyle?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Onu zamanında elde edeceğiz...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Tren nerde?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Yarın Trebiç’ten kalkıyor.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Değişiklik olsun diye bir askeri tren kontrol ediyoruz desenize,» diyerek güldüm,, ek bina bir an için karanlığa gömüldü. Polonya güvercinleri geçmişti uçuşarak pencerenin önünden...</span></p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__And__Page_Break"></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Şatodan, müdür beyin kontes Kinsky’nin vereceği bir akşam yemeğine davetli olduğu haberi gelmişti. Saat tam yedide imrahor gelip müdür beyi alacaktı. Karartma perdesini indirip işletme odasının ışığını açtım. Müdür beyin odasında da, elektrik ışığı vardı ama; yine de petrol lâmbasını yeşil abajurlu lâmbayı yaktım. İstasyon şefi Hubiçka’yla, bizim istasyondan geçen trenler için dışan çıktıkça, yeşil fenerle sinyal veriyordum.Müdür bey barok takımını aşağı işletme odasına indirdi, gri pantolon, avcı ceketi ve tüylü Schwarzenberg şapkası. Odasının kapısını bizim işletme odasına karşı ardına dek açık bıraktı,</span> hazırlanmaya <span class="C_Current__And__No_Bold">koyulup kendisini görüyoruz diye de sevinçten kabına sığamaz oldu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Şatodan bu yana beyaz bir atla gelen imrahorun yanında bir beyaz at daha vardı. Gökyüzünde yıldızlar ışımaya başlamıştı, gece ortalık iyice soğumuştu. Botların altındaki buz tutmuş kar, çıtırdayarak eziliyordu. Kendini sabit bakışlarla aynada gözden geçiren müdür beyin odasındaki yeşil lâmba cızırdıyordu. Müdür bey gala kıyafetine girmişti bile, geyik derisinden eldivenleriyle Schwarzenberg şapkasını giymişti. Lâmba tavana küçük, beyaz bir daire yansıtıyor, daha büyük daireler birbirinin içine girerek yayılıyordu, tıpkı bir iskeletin göğüs kafesi gibi. Tatillerde ninemde kalırken benim masamın üzerinde de böyle bir lâmba yanardı, ben yatağa uzanmış, tavana, petrol lâmbasının yukarı yansıttığı küçük beyaz dairenin çevresindeki gölgelere bakardım, tavanda hep bu iskeleti görürdüm, yorganı kafamın üzerine çeksem de odanın tavanında yine o iskeleti görürdüm. Bir seferinde yine tavana bakıyordum öyle, tam o sırada ninem önlüğünün içinde getirdiği tahta parçalarını patır kütür sobanın yanma dökmüş, ben korkuyla haykırmıştım: İskeletin bacakları döküldü...</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ve imrahor beyaz atın üzerinde, yanında da eyer vurulmuş öbür beyaz at, perona geldi. Atlar öylesine beyazdılar ki, bir yaz gecesi aydınlık saçan yeni açmış yasemin buketinden farksızdılar. Ve müdür bey de odasından çıktı, imrahor atından indi, müdür beye özengiyi tuttu. Müdür bey atla güvercinliğin oraya kadar gidip :</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Uslu uslu uyuyun,» diye bağırdı, «beni yitiriyorsunuz sanmayın sakın. Müdür bey yine gelecek. Hoşça kalın yavrularım...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ve Polonya güvercinleri guruldadılar, kanatlarıyla güvercinliğin indirilmiş kepengine vurdular, müdür bey imrahorla birlikte atını sürdü, rayların üzerinden geçti, atlar sert hat boyu üzerinde ilerledikleri için nal sesleri duyuluyordu, çok geçmeden atlar karın beyazlığı içinde yokoldular, yalnız müdür beyle imrahorun hâli çok komikti, koyu renkli giyimleriyle havada oturuyor gibiydiler.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">İstasyon şefi Hubiçka, keten yahut ipek gibi dürülmüş tarife haritalarını çıkardı, masanın üzerine yaydı, üzerlerine eğildi, kurşunkalemle yolboyunca yürüdü.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Yeşil perdeyi açtım, bilet satışına başladım, bekleme odasının alacakaranlığı içinden yolcular geliyor, biletlerini alıyor, yine karanlık köşelerine dönüyorlardı, buz gibi açık havaya çıkmak pek işlerine gelmiyor, kontrolör memurun yüzünden posta treninin ne zaman geleceğini anlamaya çalışıyorlardı. Kimi zaman öyle içerliyordum ki bu yolculara; posta treni daha yarım saatlik yoldaydı, ama giyinip yakamı kaldırdım, sanki onların trenini beklemekteymişim gibi perona çıktım, yolcular ardımdan seğirttiler, ama ben şöyle aşağı yukarı bir dolaşıp, feneri rayın yanına yerleştirdim ve sıcak işletme odasına döndüm, soğuktan ilikleri kesilmiş yolcular bekleme odasındaki sobanın çevresine doluşup, bana kötü kötü bakmaya başladılar. Müdür bey de gecenin karanlığıyla gölgelerinden yararlanmaktan çok hoşlanırdı, lâstik galoşlarını giyip istasyon binasının çevresinde dolanır, kontrolörler ne yapıyor diye bakardı. Ah ah, beni de enselemişti bir geceyarısı şekerleme yaparken... Sandalyeye oturmuş, çenem göğsümde, uyuyordum bir seferinde; meğer müdür bey bu sırada, bekleme odasındaki gişenin önüne çekilmiş olan iskeleye çıkıp, kapalı duran yeşil perdenin üzerinden beni gözetlemiş. Sonra lâstik galoşlarıyla sessiz sedasız perona çıkmış, kapıyı hafifçe açmış, yavaşça yanıma girmiş... Beni omuzlarımdan birdenbire yakalayıp da sarstığı zaman duyduğu zevkten bayılacaktı nerdfeyse; ben öyle uykulu hâlimle kendimi evde ve sabah oluyor sanmış ve «saat kaç babacığım?» diye sormuştum. Ve müdür bey açmıştı ağzını, yummuştu gözünü : Burada müdür duruyor, senin karşında, baban değil... Görevde olduğunu da unutma sakın. Babacığıymış... Sonra Königgraetz’e bir yazı yollamış, ordan da bana kırmızı zarflı ihtar mektubu gelmişti.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Derken posta treni bizim istasyona girdi, çıkıp peronda durdum, yolcular bekleme odasından çıktılar, yavaş yavaş ilerledi, ikinci vagonun basamağında Maşa duruyordu, bluzunun yakası karanlıkta parlıyordu, göğsünde görev lâmbası asılıydı, elinin bileğindeki bir kayışta da kondüktör zımbası, Maşa her zamanki gibiydi yine, onarım atölyelerindeki parmaklığı boyadığımız sıralarda da hep böyle tertemizdi, işimiz bitip akşam paydos ettiğimizde yine öyle temiz görünür ki, sanki yeni gelmiş sanırdın. Maşa basamaktan aşağı atladı, bacağını uzatınca kırmızı ayakkabılarıyla beyaz çoraplarını gördüm, yanakları yine gamzeliydi, lacivert gece içinde bütün yüzü pırıl pırıl parlıyordu, bana bir elma uzattı, bir elimle feneri, öbür elimle elmayı tuttum, sonra Maşa bana iyice yaslandı, beni kollarının arasına aldı, benden daha kuvvetliydi ve yanakları süt kokuyordu, öyle sıkı sıkı yasladı ki kendini bana, göğsündeki yağ lâmbasından göğsüm sımsıcak kesildi, alevi kalbimi dağlıyordu sanki, kulağıma fısıldadı:</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Miloş, Miloş, seni öyle seviyorum, öyle seviyorum ki... geçen şeylerden kabahatli olan benim, kızlara sordum nasıl olacağını, benden büyüklere sordum, her şey yine düzelecek merak etme, muhakkak, nasıl olacağını biliyorum şimdi... anlıyor muşun?»</span></p>

  <p class="P_Normal_2__And__Left_Indent__And__Spacing_After__And__Spacing_Before"><span class="C_Current__And__No_Bold">Geri çekildi, cebinden tarifeyi çıkardı, açtı tarifeyi ve içinden çıkardığı bir resmi bana uzattı, eskimiş bir resim olduğunu hissettim... benim resmimdi bu, parmaklığı kırmızıya boyadığımız sıralarda vermiştim onu Maşa’ya.Beyaz denizci giyimi içinde bir çocuğun resmi, resmin arkasına da başka bir resmin yapıştırılmış olduğunu gördüm, bana kimin yapışmış olduğunu hemen anladım, Maşa’nm yine denizci giyimli çocukluk resmi...</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Miloş, bize ne zaman gelirsin, ne zaman?» diye sordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Sence bir sakınca yoksa yann değil öbür gün...» diye kekeledim.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ve dokuz sinyalini vermek zorundaydım artık, kondüktörler yerinize, kondüktör kızlar lâmbalarını kaldırarak cevap verdiler; tamam... Yeşil fenerimi kaldırdım, tren kalktı, Maşa kendini yeniden yasladı bana, hem de öyle sıkı sıkı sarıldı ki, çocukluk resimlerimiz birbirine yapış-tırılırken nasıl bastırıldılarsa öyle. Sonra Maşa beni öpüp, demir kulpu yakaladığı gibi basamağa atladı, göğsündeki görev lâmbası mavi bir ışık veriyordu ve ben öyle put gibi kalakaldım, çünkü gerçekten erkek olduğumu hissetmiştim, kendimi pekâlâ inandırabilirdim buna, kendimi yokladım da, evet, erkektim ben yahu, peki nasıl olmuştu da Maşa ile beraber kalacağım sırada öyle leylâk gibi solmuştum? Son defa birbirimizi hastanede görmüştük, Maşa maden düğmeli lacivert mantosuyla yatağımın üzerine eğilmiş ve manto üstümü kapladığı sırada, düğmeleri köprü üzerlerindeki sıra fenerler gibi</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__OPENPAR_1_CLOSEPAR_"><img alt="" id="a_8" src="../Images/8.jpg" style=" border-left-width: 1px; border-top-width: 1px; border-right-width: 1px; border-bottom-width: 1px; border-left-color: #0000FF; border-top-color: #0000FF; border-right-color: #0000FF; border-bottom-color: #0000FF; border-left-style: solid; border-top-style: solid; border-right-style: solid; border-bottom-style: solid; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__OPENPAR_1_CLOSEPAR_"><span class="C_Current__And__No_Bold">parildamıştı, Maşa beni öpmüş, ama daha önce, kara görev düdüğü göğüs cebinden düşüp dişlerime çarpmıştı. Ardından Maşa yatağıma ilişmek istemiş, bağlı kolumun üzerine oturmuş, ama hemen gitmek zorunda kalmıştı, narkozdan ayılan bir hasta doğrulmaya çalışınca yatağa bağlanmıştı, boyuna haykırıyordu: Max, gidonu bırak elinden, bıraaak, Maaax... Ve elini kayışların birinden kurtardığı gibi karyolanın altına uzanmış, yakaladığı cam ördeği müthiş bir kuvvetle fırlatmıştı, ördek oda boyunca uçup dibinde yattığım duvara çarparak kırılmış, sidikler Maşa’nın başına sıçramıştı, ayağa kalktığında saçlarında damlalar pırıldamaktaydı, kapının ordan bana bir öpücük yollamış, ilk o sırada doya doya bakabilmiştim ona, sonra, hastaneden taburcu olduğum gün ortalığa bir göz atmış, ama beni hiç kimsenin karşılamadığını görmüştüm, o gün öyle kederliydim ki, çünkü yanımdaki yatağa onbeş yaşlarında bir kız yatırmışlardı, kız dolabında ana babasının onun için hazır ettikleri hediyelik bir çift Rus çizmesini görünce dayanamamış, çizmeleri giydiği gibi Prag’a yollanmış, ama Sataliç yakınlarındaki kayalıkların orda iki tren çarpışıp da kompartımandaki koltuklar birbirine girince, kızın bacakları ezilmiş; kız narkozdan ayıldığı sırada bağırıp duruyordu: «Rus çizmelerini... dolaba koyun Rus çizmelerini...» İşte hastaneden öyle yalnız başıma çıkıp da yürürken vitrinlere bakınca, kendimi tanıyamamış, yüzümü aramıştım, sanki ben başka biriymişim gibi, yüzüm vitrinde değildi... sonra bir vitrinin önünde yapayalnız durdum, hani nerdeyse koklayabilecektim kendimi, ama yine de, bu başka biri olsa gerek, diye düşündüm, elimi kaldırdım, vitrindeki de elini kaldırdı, öbür elimi kaldırdım, içerdeki de aynı şeyi yaptı ve ben böyle bakıp dururken, kaldırım kenarında bir dülger durmuyor mu, beyaz önlüğüyle dev gibi bir adam, kireç içinde, kireçlere bulanmış bir adam, kaldırımın üzerinde de Minimax marka bir yangın söndürme gereci, ve dülger bir yandan bana bakarken, bir yandan da sigarasını sarıyor, sonra sigarayı dudaklarının arasına kıstırıyor, kibriti yakıyor, kibrit alevini avucuyla koruyup omuzlarını öne vererek sigarasını yakıyor, ama o arada da bana bakmaktan hiç vazgeçmemiş, sanki ikimizin arasında Beneschau Bistritz’deki küçük otelin oda kapısı varmış gibi, hani aralık kalmış olan kapı, bir tarafından ben bakmıştım hani, öbür .tarafından da dülger... o sırada bana öyle gelmişti ki, sanki öbür tarafta da biri sürmeyi indirmiştir benim gibi... Şimdi, o beyaz, kireç sıçramış giysili dev gibi yaşlı dülgerin, kıyafet değiştirmiş Allahtan başka biri olmadığını anlıyordum.</span></p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__And__Page_Break"></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Bizim istasyondan birkaç marşandiz geçti, sonra da bir posta katan, hizmet vagonlannın aralıklanndan ışık çizgileri sızıyordu, hani plajlardaki kızların bazan yürürken mayolarının arasından küçük tüyler çıkar, öyle işte. Ateşçiler kömür küreğiyle kazanın altına kömür atıyorlardı, ışıklar geceye çizgi çizgi yayılıyordu ve ateşçilerin sallanan vücutları tender duvarlarına gölgeler katıyordu, giriş ve çıkış sinyalleri kırmızı ışığı yeşile dönüştürüyor, makas sinyalleri beyaz işaret veriyordu, düz yol için ayakta bir dörtgen, kavis için yana yatmış bir dörtgen ve sonra kör hattın Liverpool’da sonuçlandığı yerde de bütün gece devamlı açıkmavi fener yanıyordu. Işıkların değişmesiyle ana sinyallerdeki kollar şakırdıyor, işletme odasındaki gereçler tıkırdıyor, yanlış bir bağlantı hâlinde şurdan hurdan kısa telefon sesleri geliyordu ve bütün bu, kuşların ötüşünü andıran gürültü içinde de istasyon şefi bay Hubiçka bir aşağı bir yukarı dolaşıp duruyordu; geceyansından bir süre sonra tam yirmisekiz vagon cephane getirecek kendi kontrolü altındaki nakliye treninden ötürü üzüntü içindeydi. Katarı tarife haritası üzerinde izliyor, sonra kulak kabartıyor, karanlık perondan bakıp, daha karanlık olan öteleri görmeye çalışıyor, bekleme odasına bakıyordu. Oysa ben Maşa’yı düşünüyor, onunla yine beraber kalırsam nasıl olur acaba, diye geçiriyordum içimden. Artık ben de arada, bir perona çıkar olmuştum, ben de göğe bakıyor, ben de kendi filmimi seyrediyordum gökyüzünde, istasyon şefi bay Hubiçka telgrafçı kızı telgraf masasının üzerine nasıl yatırdıysa, ben de Maşa’yı boylu boyunca öyle yatırıyordum gökyüzüne, iççamaşırlarinı birer birer çıkarıyordum, ama Maşa öyle çırılçıplak göğe uzanmış dururken ne yapacağımı bilemiyordum artık. Hoş, biliyordum bilmesine ama, annemin karnında kaldığım hariç, hiçbir kadının içinde bulunmadığım için henüz tecrübem yoktu. Annemin karnında kaldığım zamanlan da doğru dürüst hatırlayamıyordum artık...</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Derken müdür beyin kansının merdivenlerden aşağı indiğini duydum, bir elinde mum, öbür elinde de kaza yutturacağı hamurla dolu tabak vardı; bodruma iniyordu, gürültüyü duyan kaz korkudan bağırmaya başlamıştı. Ben peronda durmuş, küçük pencerenin dörtgeni arasından bodruma bakıyordum. Müdür beyin karısıyla gölgesi eğildiler, müdür beyin karısı tabaktan bir hamur parçası aldı, elinin içinde yoğurdu, kazın gagasını açtı, hamuru içeri tıktı, sonra kazın gagasını sustalı bir çakı gibi tutup, parmaklarıyla hamuru kazın boynundan aşağı sıvamaya koyuldu. Sonra yine bir hamur parçası alıp suda yumuşattı, kendini savunmaya çalışan kaza yutturmaya devam etti.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Birazdan geleceğim, siz bakıverin yerime,» dedim istasyon şefine, «şöyle birkaç adım uzaklaşıyorum.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Sonra, döner merdivenden aşağı yuvarlak duvarı yoklaya yoklaya ve dar basamaklarda adımlarımı dikkatle atarak aşağı indim, kapıyı yavaşçacık açtım. «Korkmayınız bayan müdür, benim ben, Miloş...» diyorum.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ne oluyor?» diye fırlayan kadın, elinde bir tıkımlık hamurla olduğu yerde kaldı, arkasında duran mumun ışığı, ağarmış ve dağınık saçlarının arasından süzülüyordu, çökmüş suratı hemen gözüme çarptı, müdür bey baron Lanski Ruze rolünü oynaya dursun, karısının içi geçmiş bir kül kedisinde» farkı yoktu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ben’im,» diyorum, «bayan müdür, size danışmaya geldim, uzun sözün kısası, yarın benim kıza, kondüktör Maşa’ya gideceğim, biliyorsunuzdur herhalde. Benimle yatmak ister muhakkak... Herhalde siz de biliyorsunuzdur.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Benim birşey bildiğim yok,» diye homurdandı müdür beyin karısı, eğilip hamuru suya batırdı, kazın gagasını açtı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ama, biliyorsunuzdur çanım,» diyorum, «bilmemezlikten gelmeyin öyle, size danışmak istiyorum da... uzun sözün kısası, erkek olmasına erkekliğimde bir kusur yok, ama erkek olduğumu ne zaman ispat etmeye kalksam erkek değilmişim gibi oluyor. Ev hekimi kitabına bakılırsa bende eyakulaçiyo prekos varmış, haberiniz var mıydı bundan?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Haberim yok», dedi müdür beyin karısı, hamur parçasını yine suya daldırdı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Biliyorsunuzdur canım,» diyorum, «bakın, şimdi kendimi vererek düşününce., buyurun işte, şu anda erkeğim yine... bir dokunsanız...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Tövbeler olsun,» diye fısıldadı müdür beyin karısı, «bay Miloş, ben çoktan âdetten kesilmiş bir kadınım.»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Neden kesilmiş bir kadın?»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Âdetten kesilmiş, tövbeler olsun, bu kadarı da artık, olur şey değil,» diyerek yerinden uğradı müdür beyin karısı, bu arada hamur tabağını da devirdi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ben yere çömelip hamur parçalarını toplarken müdür beyin karısı da toplamaya koyuldu, ona, Noneman Amcanın atölyesinde beş dakika içinde tamam olduğumu, daha başlamadan sonun geldiğini, hem de beş dakka içinde leylâk gibi solduğum için bileklerimi kesmiş olduğumu anlattım. Bunun üzerine müdür beyin karısı sustu, kazı gagasından sıkı sıkı yakaladı. «Bir dokunsanız bayan müdür,» diyorum.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Olur Miloş,» deyip eğildi, duvardaki gölgesi de onunla birlikte eğilmişti; ve üfleyip mumu söndürdü.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Nasıl, erkek miyim?» diye sordum.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Evet Miloş,» dedi.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«E peki bayan müdür, peki ya sonrası? Ne olur öğretin bana. Çok rica ederim... akıl hastalıkları bölümündeki doktor Brabec, yaşlıca bir bayanla başlamam gerektiğini söylemişti...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Ama bay Miloş ben âdetten kesilmiş bir kadınım dedim ya size, benim bu taraklarda bezim yok artık, sizi anlamasına anlıyorum tabii, daha genç olsaydım neyse, tövbeler tövbesi, siz istasyondakilerin hâli nedir böyle canım? istasyon şefi Hubiçka mühürlerlen bilmem ne, siz de şimdi böyle bilmem ne... Ama hiç merak etmeyin sakın, görürsünüz, yarın değil öbür gün her şey nasıl yoluna girer, erkek olmaya pekâlâ erkeksiniz, hem de nasıl...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Tam bu sırada bodrum penceresinden bay Hubiçka’nın perona geldiğini gördüm; istasyon şefi bacaklarını ayırıp durdu, gökyüzüne baktı, şimdi oradakinin bütün gökyüzünü kıçıyla dolduran Zdeniçka olmadığını biliyordum artık, şimdi oradaki, yavaş yavaş ilerleyen bir marşandiz treniydi; cephane yüklü tam yirmisekiz vagon birdenbire yokoluyor, yerine gittikçe dağılarak büyüyen koca bir duman bulutu yerleşiyor, tıpkı bir yaz fırtınasından önceki gök burçları gibi büyüdükçe büyüyordu...</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Bana kızmadınız ya bayan müdür?» diyorum.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">«Hayır Miloş, insanca şeyler bunlar hep...»</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ve duvarı yoklaya yoklaya ve ağırdan adımlarla basamak basamak yukarı, birinci kata, çıktı; yüzümüze karşı bizi azarlamayı göze alamayıp yukarda tepinen müdür bey gibi mutfakta bir aşağı bir yukarı dolaşmaya başladı. Müdür bey böyle durumlarda hep aydınlıktan aşağı kükrer durur, sonra, hiçbir şey olmamış gibi sakin ve arınmış, aşağı inerdi; aydınlıktan aşağı haykıramadığı zamanlar karısına bağırır, ona olmayacak şeyler söyler, içinde arınmamış ne varsa boşaltır, bir süre sonra her şeyi unuttuğu için, ne bilek damarlarını kesip açmak gerekliliğini duyardı benim gibi, ne de telgrafçı kızın etekliğini sıyırıp kıçına mühürleri basmayı... Müdür beyin hiçbir zaman delirmeyeceğinden öylesine emindim ki, çünkü ruh sağlığını, içinde ne var ne yok aydınlıktan aşağı boşaltarak, geri kalanını da karısına yağdırarak koruyordu. Karısı da onun ağzının ne zaman kapatılması</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__OPENPAR_1_CLOSEPAR_"><img alt="" id="a_9" src="../Images/9.jpg" style=" border-left-width: 1px; border-top-width: 1px; border-right-width: 1px; border-bottom-width: 1px; border-left-color: #0000FF; border-top-color: #0000FF; border-right-color: #0000FF; border-bottom-color: #0000FF; border-left-style: solid; border-top-style: solid; border-right-style: solid; border-bottom-style: solid; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__OPENPAR_1_CLOSEPAR_"><span class="C_Current__And__No_Bold">gerektiğini, yahut müthiş bir cümleyle ne zaman taşlanması gerektiğini çok iyi biliyordu, öyle bir cümle ki, müdür beyi nerdeyse okkalı bir tokat gibi yere yıkarak kendine getirir, ayıltırdı.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Ve istasyon şefi bay Hubiçka gittikçe tedirgin bir hâl almaya başlamıştı; geceyarısı yaklaştıkça tükürmesi artıyor, ikide bir başını kaldırıp kulak kabartıyordu. Bütün beklediği şey, kapının açılıp uzanan bir elin ona bir haber ya da bir paket iletmesiydi, farkındaydım bunun...</span></p>
</body>
</html>
