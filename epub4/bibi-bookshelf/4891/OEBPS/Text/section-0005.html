<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>SIKI KONTROL EDİLEN TRENLER</title>
</head>

<body>
  <h2 class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before" title="SIKI KONTROL EDİLEN TRENLER"><span><span style=" font-weight: bold; font-style: normal; font-size: 2.00em; color: #FF0000;">SIKI KONTROL EDİLEN</span></span></h2>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span><span style=" font-weight: bold; font-style: normal; font-size: 2.00em; color: #FF0000;">TRENLER</span></span></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span><span style=" font-style: normal; font-size: 1.67em;"><br /></span></span></p>

  <p class="P_Current__And__Times_New_Roman__And__12pt__And__Bold__And__Italic__And__No_Hyphenation__And__Centre_Alignment__And__Left_Indent__And__Right_Indent__And__Spacing_After__And__Spacing_Before"></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Şu kırkbeş yılında, Almanlar bizim kent üzerindeki hava hakimiyetini elden kaçırdılar artık. Bütün bölge, bütün ülke üzerindeki hava hakimiyeti hele şöyle dursun. Alçak uçuş yapan uçaklar trafiği öylesine bir karışıklığa boğmuşlardı ki, sabah trenleri öğleyin, öğle trenleri akşamüstü, akşam trenleri de geceleri geçiyordu. Kimi zaman bir trenin öğleden sonra tam vaktinde geldiği de oluyordu, hem de dakkası dakkasına, ama bu kuşluk vaktinin dört saat gecikmiş posta treniydi aslında da ondan.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Dün bizim kent üzerinde bir düşman avcı uçağı, bir Alman uçağını kanadını kopararak alaşağı etti. Uçağın tutuşan gövdesi bir yerlerde tarlalara düştü ve kanat kopup gövdeden ayrılınca, avuçlar dolusu cıvatayla somun pazar yerine düşüp kimi kadınların kafalarını gagaladı. Gelgelelim, kanat bizim kent üzerinde dalgalandı durdu sanki. Bütün herkes baktı gördü ya ne olup bittiğini; kanadın dalgalanır gibi, tam o sırada iki lokantadan fırlayanların, çıkıp durdukları alana doğru dümdüz indiğini gördüler. Derken, kanadın gölgesi alanın üzerinden geçerken, bütün millet yine apartopar ordan oraya koşuşup durdu. Yukarda kanat kocaman bir sallangaç gibi ha babam sallanıyor, milleti, düşüp çarpabileceği yerin karşıt yönünde koşturuyor, bu arada daha bir kuvvetle ses edip ıslığı basıyordu. Derken, kanat birdenbire başının üstüne dikilip kilise cemaat başkanlığının bahçesine düştü. Daha olayın üzerinden beş dakka bile geçmeden bizim hemşeriler kanattan kopardıkları maden parçalarını evlerine taşıdılar. Hemen ertesi gün, aynı teneke parçaları tavşan kümesleriyle tavuk kümeslerinin damlarında arzı endam etti. Aynı gün öğleden sonra da, bu ganimet tenekeden dörtgenler kesip akşamüstü motosikletine güzelce parça yamayan birileri de çıkmadı değil. Böylece, kentin ardındaki karla kaplı tarlalara düşen rayh uçağının yalnız kanadı değil, bütün teneke akşamıyla gövdesinin diğer parçaları da yokoldu gitti. Düşen uçağı göreyim diye bisikletime atlamış, kazadan yarım saat sonra yola koyulmuştum. Bir de ne göreyim, bizim hemşeriler ele ne ganimet geçirmişlerse küçük arabalarına yükleyip götürüyorlar. Ne olacaktı götüreceklerdi de sanki, anlayan beri gelsin. Hoş, ben döküntü haline girmiş uçağı görmek için bisikletle yoluma devam ettim</span> <span class="C_Current__And__No_Bold__And__Italic">ya...</span> <span class="C_Current__And__No_Bold">Açgözlü insanlardan oldum bittim hoşlanmamışımdır, ne hoşlanayım, böyle eski püskü şeyleri, bilmem ne parçalarını söküp toplamak. Kar tarlası içinde uçağın kapkara enkazına doğru bir yol açılmıştı çoktan. Tam yolun üzerinde babamla karşı karşıya gelmeyeyim mi... Babamın elinde şöyle gümüşten müzik gereci gibi bir şey, bir yandan gülümsüyor, bir yandan da bu gümüş barsakları, küçücük boru gibi şeyleri, şakırdatıyor. Öyle ya, uçaktan koparılmış küçücük borulardı bunlar, benzin borularıydı, babamın bu ganimete neden böylesine sevindiğini ancak akşama doğru anlayabildim. Aynı uzunlukta kesip cilaladığı bu borulardan tam altmış tane pırıl pırıl kalem mahfazası yapmış, kurşun kalemini de yanlarına koymuştu. Babamın elinden gelmeyen iş yoktu, çünkü otuzsekiz yaşında emekliye ayrılmıştı. Daha yirmi yaşındayken lokomotif makinisti olmuş, lokomotif makinistlerinde hizmet yılları ikişer ikişer sayıldığı için çok geçmeden işine yarayacak bütün yıllar bir araya gelmişti, ne var ki, babamın şu yeryüzünde haydi haydi yirmi, otuz yıl daha yaşayabileceğini düşünen hemşerileri, bu akıllarına geldikçe, kıskançlıktan zıvanadan çıkacak gibi oluyorlardı. Üstelik babam, işe gitmek zorunda olanların hepsinden daha erken kalkardı yataktan... Bütün çevrede ne bulursa toplardı, cıvatalar, nallar, genel çöplükte işe yaramaz ne varsa, yedek parçası, şusu busu, hepsini eve sundurmaya ya da damın üzerine yığardı. Hani eskici dükkânından ayırdedilemezdi bizim ev. Mobilyasını artık kullanmayan biri mi var, babam alıp eve getirirdi hemen, sonunda bir de baktık ki, evde topu topu üç kişi olmamıza karşın, tam elli sandalye, yedi masa, dokuz kanape, bir yığın da sandık, leğen ve güğüm yığılmış üstüste. Gelgelelim, babama bu bile yetmeyip az geldi; bisikletine atladığı gibi çevrede dolanıyor, elindeki kancalı demirle hurda boşaltılan yerleri araştırıyor, akşamları ganimetini yüklenmiş, eve dönüyordu. Eh sakla samanı gelir zamanı sözü sık sık doğrulanıyordu. Birinin artık imal edilmeyen bir şeye, oto için herhangi bir yedek parçaya, değirmen için yahut harman makinesi için bir parçaya mı ihtiyacı var, makinesiyle başı derde mi girmiş, çalıştıramıyor mu makineyi, soluğu bizde alıyordu. Babam da şöyle bir düşünüyor, bir uyurgezerin güvenliği içinde damdaki, sundurma ya da avludaki yığınlardan birine gidiyor, hurda yığınını şöyle bir karıştırıyor, çok geçmeden, gerçekten de işe yarayacak parçayı bulup çıkarıyordu. Bundan ötürüdür ki, hurda toplanan pazar günleri, bu işin komutanı da babamdı, toplanmış bütün demir öteberiyi istasyona götüreceği zaman hep bizim kapının önünden dolanır, pazar hurdasından ufak tefek bazı parçaları bize bırakırdı. Gelgelelim, komşular yine de hoş göremediler babamı. Belki bunun bir nedeni de dedemin dedesi Lukaş’ın, on sekiz yaşından başlayarak, her gün bir gulden gelire konmasıydi; cumhuriyet devrinde de kron olarak tabii... Dedemin dedesi bin sekiz yüz otuz yılında dünyaya gelmiş, bin sekiz yüz kırk sekizde trampetçi olmuş ve üniversite öğrencilerinin askeri taşa tuttuğu savaşta, Karl köprüsünde trampetçi sıfatıyla çarpıştığı sırada dizine raslayan bir taştan ötürü ömrü billâh kötürüm kalmış. O günden başlayarak, her Allahın günü eline geçen bir gulden geliri bir şişe romla iki paket sigaraya yatırmış ve evde oturup ha babam tütün ve içki içeceğine, topallaya topallaya yollara vurmuş, çayır çimen dolaşmış durmuş, hem de en çok, insanların eşekler gibi çalıştığı yerlere dadanmış, gittiği her yerde işçileri alaya almış, bir yandan romu çekmiş, bir yandan da sigarayı tüttürmüş. Onun için dedemin dedesi Lukaş’çık her yıl bir kere olsun öyle bir sopa yermiş, öyle dövülürmüş ki, dedem onu eve el arabasıylk getirirmiş. Ama can çıkar huy çıkmaz tabii; dedemin dedesi Lukaş şöyle biraz kendine gelmeye görsün, kendini toparlamaya görsün, yine dilini tutamaz, n’aber dermiş, kimin keyfi daha yerinde, eh işte, bunu demeye koyulup da uzattı mı, Allah yarattı demez yine insafsızcasına döverlermiş dedemin dedesini. Avusturya’nın yıkılması, tam yetmiş yıl havadan para alan dedemin dedesini bu gelirden yoksun bırakmış. Cumhuriyet devrinde ise, emeklilik maaşı rom şişesiyle tütün paketini enikonu küçültmüş. Hoş, dedemin dedesi yine de her yıl gözü dönmüşlerin sopasını yemiş ya, çünkü yetmiş yaşında da olsa ne romdan vazgeçebilmiş, ne de tütünden. Derken, bin dokuz yüz otuz beş yılında taş işçilerine tafralandığı bir gün, öyle bir dayak yemiş ki, ölmek zorunda kalmış. Muayeneye gelen hekim, haydi haydi , yirmi yıl daha yaşayabilirdi demiş. Dedeme gelince, -herhalde dedemin. dedesinden pek uzağa düşmesin diye olacak- ipnotizmacı olmuş, küçük sirklerde Çalışmaya başlamış.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Dedemin ipnotizmacılığını bütün kent, hayatı mümkün olduğu kadar hoşça harcamak üzere bir denemeye girişti şeklinde yorumlamış. Ama Almanlar o sıralarda bir mart ayında, bizim sınırı aşıp bütün ülkeyi işgal etmek üzere Prag'a doğru ilerlemeye koyulunca, tek başına karşılarına çıkan da yalnız dedem olmuş. Gerçekten de, dedem öyle tek başına, ve bir ipnotizmacı sıfatıyla, ilerlemekte olan tankları düşünce kudretiyle durdurmak üzere Almanlara karşı gelmiş, öyle, bakışları bu motorlu armadayı ardından sürükleyen en öndeki tanka dikili, caddeye çıkmış. Bu tankın kulesinde bir rayh eri duruyormuş, başında kurukafalı ve çapraz kemikli kara beresiyle bir er, ve dedem kollarını uzatıp, Almana «geldiğin yere dön» düşüncesini aşılayarak dosdoğru tanka karşı ilerlemiş... ve olur şey değil, en öndeki tank olduğu yerde kalmasın mı... bütün ordu durmuş, dedem parmaklarının ucuyla tanka dokunmuş, aynı düşünceyi yaymış yine... Geldiğin yere dön, geldiğin yere dön, geldiğin... derken, tank teğmeni elindeki küçük flamayla bir işaret verince tank hareket etmiş, ama dedem santim kıpırdamamış yine yerinden ve tank da dedemin üzerinden geçip başını gövdesinden ayırmış; böylece rayh ordusu da artık yolunu kesememiş dedemin. Babam ne yapsın, dedemin başını aramaya koyulmuş, öncü tank, getirilecek vinci beklemek üzere Prag önlerinde kalmış, çünkü dedemin başı tankın zincirleri arasındaymış. Babam, dedemin dini bütün bir hıristiyan gibi gövdesi başı bir arada gömülebilmesi için, dedemin başının serbest bırakılmasını dilemiş. O günden bu yana fikir ayrılığı görülür bizim oralarda. Kimileri, dedem için kaçığın biriydi diye bağırırken, diğerleri, belki hiç de öyle değildi diye haykırırlar, çünkü, derler, biz yaşta herkes eline bir silah alıp Almanlara karşı koysaydı Almanların hâli ne olurdu!</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Eskiden biz kentin varoşlarında otururduk, neden sonra kente yerleştik ve yalnızlığa alışmış olan ben, biz kente yerleşince, dünyanın gittikçe daraldığını hissettim. Bundan böyle ancak kent dışına çıkabildiğim zamanlar rahat soluk alıyordum. Geri dönüp de köprüyü geçtikten sonra</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__OPENPAR_1_CLOSEPAR_"><img alt="" id="a_1" src="../Images/1.jpg" style=" left: 0px; top: 0px; border-left-width: 1px; border-top-width: 1px; border-right-width: 1px; border-bottom-width: 1px; border-left-color: #0000FF; border-top-color: #0000FF; border-right-color: #0000FF; border-bottom-color: #0000FF; border-left-style: solid; border-top-style: solid; border-right-style: solid; border-bottom-style: solid; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__OPENPAR_1_CLOSEPAR_"><span class="C_Current__And__No_Bold">caddeler sokaklar daralmaya başlayınca, benim içim de daralıyordu. Her pencerenin ardında beni gözetlemekte olan en azından bir çift göz bulunduğu inancı daima içimde taşıdığım ve taşıyacağım bir duygudur. Biriyle konuşmaya mı koyuldum, o saat kıpkırmızı kesilirdim, çünkü hâlimde insanları rahatsız eden bir şey vardır diye düşünürdüm de ondan. Üç ay önce boktan bir nedenle bilek damarlarımı kestim. Hoş, bence bir nedeni vardı ya, benim farkında olduğum ve yüzüme bakan herkes de farkına varıyordur diye korktuğum bir şey. Onun içindir ki her pencerenin ardında bir çift göz görüyorum işte. Yirmiiki yaşına basmış bir gencin aklına neler gelmez ki... Şimdi bizim şu küçük kentte, benim yerime çalışmak zorunda kalan insanlar, bilek damarlarımı işten kaytarmak için kestim sanıyorlardır da yüzüme ondan bakıyorlardır gibi geliyor bana. Tıpkı dedemin dedesi Lukaş yerine, ipnotizmacı olan dedem Vilem yerine ve çeyrek yüzyıl lokomotif kullandıktan sonra, artık hiçbir şey yapmamak üzere çekilen babamın yerine çalışanlar nasıl bakarlarsa öyle işte.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Hayır, bu yıl Almanlar bizim küçük kent üzerindeki hava hakimiyetini elden kaçırdılar artık. Karlı yolda ilerleyip uçak gövdesinin yanına ulaştığımda ortalık çepeçevre pırıltılar içindeydi, her kar zerresi içinde küçücük bir saniye göstergesi tik tik ediyor gibiydi. Güneş içindeki kar üzerinde ebemkuşağının bütün renkleri parlamaktaydı, saniye göstergesinin yalnız kar zerreleri içinde değil, başka bir yerde de tik tik etmekte olduğunu duydum. Saatimin sesini de duyuyordum ama, başka bir saat sesi daha vardı ve bu saat sesi uçaktan, şu enkazdan geliyordu. Gerçekten de, gelen ses uçağın bordasındaki saatin sesiydi, üstelik vakti de tam göstermekteydi, benim saatin akrep ve yelkovanıyla karşılaştırınca anladım bunu. Derken, başka bir şey daha gördüm. Güneşin aydınlattığı bir eldiven, ve bu eldivenin tek başına olmadığını, içinde bir el olduğunu da gördüm hemen... Ama bu insan eli de tek başına değildi, bir kola ve bu kol da enkaz altında kalmış bir insan vücuduna aitti. Bütün gücümle pedala basıp ayrıldım, çepeçevre her yanımdan, güneş ışınlarının harekete geçirdiği küçük saniye göstergeleri tik tik ediyordu, demiryolundan bu yana bir marşandiz geliyordu, neşe içinde takırdayıp durmaktaydı, Brüx bölgesine geri dönmüş bir kömür treniydi, şöyle böyle yüz kırk kadar dingil, trenin tam ortasında da fren takozu raylara kıvılcım saçmaktaydı, rayh lokomotifi şen şatır ilerliyor, bloke edilmiş vagonu da ardından sürüklüyordu.</span></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">Yarın sabah yine benim küçük istasyonda, çift hatlı demiryolunun orda duracağım, batıdan doğuya doğru giden bütün trenler tarifeye göre tek, doğudan batıya doğru gidenler de çift sayılı olacak. Üç</span> <span class="C_Current__And__No_Bold__And__Italic">ay</span> <span class="C_Current__And__No_Bold">sonra yine nöbete gireceğim, iki ana hattın geçtiği istasyonda olacağım, batıdan doğuya giden hattın numarası tek, doğudan batıya giden hattın numarası çift olacak ve bir numaralı hattın sağındaki hatlar tek sayılı, üç, beş, yedi numaralı ve iki numaralı hattın sağındaki bütün hatlar da çift sayılı, dört, altı, sekiz, on numaralı olacak. Tabii bu numaralama yalnız biz devlet demiryolları görevlileri için, yoksa perondaki meslekten olmayan memur için, tutalım benim küçük istasyondaki, beş numaralı hat birinci, üç numaralı hat ikinci, bir numaralı hat üçüncü, iki numaralı hat dördüncü... Sabah erkenden üniformamı giyeceğim, kara pantolon, mavi ceket, annemin kaulla ovduğu sarı düğmeleriyle, işbaşı pelerini, en sonunda da pelerin yakasındaki aynı işareti taşıyan ve her demiryolu görevlisinin bakar bakmaz hangi rütbeye sahip olduğumu hemen anladığı o şahane yakamı ilikleyeceğim. Yüksek öğrenci düğmesi herkese liseyi bitirmiş olduğumu, altın işlemeli o harika yıldız da kontrol hizmeti öğrencisi olduğumu ortaya kor. Sonracığıma, yakada parıldayan, rütbe işaretlerinin en güzeli olan ve mor ile mavinin gölgelendirdiği kanatlı tekerlek de tıpkı altın yaldızlı bir deniz atı gibidir. Annem arkamdan bakacak, perdenin arkasında kıpırdamadan durup bakacak. Geçtiğim her yerde, bütün evlerin pencerelerinde duran insanlar da tıpkı annem gibi arkamdan bakacaklar, işaret parmakları perdelerinde, öyle bakakalacaklar ardımdan ve ben hızla nehir boyuna ineceğim, rahat bir soluk alabileceğim bisiklet yoluna kavuşacağım, çünkü işe trenle gitmek hoşuma gitmiyor, nehir boyunda rahat soluk alıyorum, çünkü orada pencere yok, gözetlemek yok, ense köküme batırılan iğneler yok.</span></p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before__And__Page_Break"></p>

  <p class="P_Current__And__Times_New_Roman__And__12pt__And__Left_Indent__And__Right_Indent__And__Spacing_After__And__Spacing_Before"><span class="C_Current__And__No_Bold">İşletme odasında her şey nasıl bıraktıysam öyleydi. Geçit manivelalarıyla mekanik manevra düzeni lenduha gibi bir langırt kasasını yahut müzik otomatını andırıyor, telgraf masası yine pencerenin önünde duruyordu. Bu pencereden bakıldı mı, bitiminde Kont Kinsky’ye ait şatonun ışıklar içinde göze çarptığı, yaşlı elma ağaçlarının sıralanmış olduğu beş kilometrelik yol görünürdü. Şato bugün güneş doğarken birinci katına kadar sis içinde kaldığından, altın bir zincire asılı gibi görünmüştü. Masanın üzerinde, yarım yüzyıl önce Siemens ve Halske firması tarafından imal edilmiş olan üç telgraf gereciyle not alınacak üç de defter duruyordu. İki genel telefonla üç de istasyon telefonu boyuna çalışıyordu, telgraf gereçleri de; ve işletme odasında, bir kuşbazın dükkânıymış gibi, aralıksız duyulan hafif güvercin gürültüleriyle telefon ve telgrafın cıvıltı ve hırıltısı. Bekleme Odasına açılan küçük pencerede iki pirinç halkalı yeşil perde asılıydı, hemen perdenin yanında da biletleri damgalayacak olan sıtampa. Istasyon şefi Hubiçka bana hoşgeldin deyip, hemen ardından, üç ay süren hastalıktan sonra yeniden yetiştirilmem gerektiğini ileri sürdü. Birlikte hizmet göreceğimizi söyledi. Sonra da, bay istasyon şefi bana saat kaç diye sorup, ceketimin kolunu kendisi sıyırarak, saate değil de bileğimdeki yara izine baktı.</span></p>
</body>
</html>
