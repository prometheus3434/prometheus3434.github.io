<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-5</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-5" xml:lang="tr-TR">
		<div>
			<p><br /><br /><br /></p>
			<p id="_idParaDest-3"><st c="0">İKİNCİ BÖLÜM</st></p>
			<p><br /><br /><br /></p>
			<p><st c="13">Soğuk, uzun kışlar ve puslu yazlar birbirini kovalarken, Albert ve ben de birlikte büyüyorduk. </st><st c="109">Bir yaşındaki at ile ergen bir oğlanın tek ortak yanı toyluk ve sakarlık değildi doğrusu.</st></p>
			<p><st c="198">Eğer köydeki okula gitmediyse ya da babasıyla çiftlikte çalışmıyorsa beni dışarı çıkarıyor, tepelerdeki tarlaların içinden geçirerek Torridge Nehri yanındaki sazlığın oraya götürüyordu. </st><st c="385">Çiftliğin tek düz alanı olan bu noktada beni eğitmeye başladı. </st><st c="448">Önceleri yalnızca yürüyor ve tırıs gidiyordum; daha sonraysa bana birbiri ardına farklı yönlere doğru hamleler yaptırmaya başladı. </st><st c="579">Çiftliğe dönerken, istediğim hızla koşup uzaklaşmama izin veriyordu; ben de onun ıslığını duyduğumda geri dönmeyi öğrenmiştim. </st><st c="706">İtaatkârlıktan değil, sürekli onun yanında olmak istediğim için yapıyordum bunu. </st><st c="787">Islığı, bir baykuşun kesik kesik ötüşüne benziyordu; bu sesi hiçbir zaman duymazdan gelmedim ve unutmadım.</st></p>
			<p><st c="893">Albert dışındaki tek arkadaşım Zoey gün boyunca sürmek, tırmıklamak, kesmek ve biçmekle meşgul olduğundan, zamanımın çoğunu tek başıma geçiriyordum. </st><st c="1043">Yazları bayırlarda gezinirken bu dayanılabilir bir durumdu, çünkü onun çalıştığını duyabiliyor ve zaman zaman ona seslenebiliyordum. </st><st c="1176">Fakat kışın ahırda tek başıma kaldığımda, Albert o gün gelmediği takdirde kimseyi ne görebiliyor ne de duyabiliyor, kendimi yapayalnız hissediyordum.</st></p>
			<p><st c="1325">Albert tıpkı söz verdiği gibi bana bakıyor, beni elinden geldiğince babasından koruyordu; zaten babası tahmin ettiğim kadar gaddar biri çıkmamıştı. </st><st c="1474">Çoğu zaman beni görmezden geliyor, bana bakmak istediği zamanlarda da yanıma fazla yaklaşmıyordu. </st><st c="1572">Arada sırada bana oldukça iyi davrandığı bile oluyordu, ama ilk karşılaşmamızdan sonra ona tam olarak güvenmem mümkün değildi. </st><st c="1699">Yanıma fazla yaklaşmasına izin vermiyor, arazinin diğer tarafına kaçarak aramıza Zoey’yi alıyordum. </st><st c="1799">Salı günleriyse Albert’ın babası mutlaka köye gidip sarhoş oluyordu; çiftliğe geri döndüğünde, Albert yanımda olmak için bir bahane buluyor, böylece babasının o gece yanıma gelmediğinden emin oluyordu.</st></p>
			<p><st c="2000">Çiftliğe gelişimden iki yıl sonra bir sonbahar günü, Albert köydeki kiliseye çanları çalmaya gitmişti. </st><st c="2104">Önlem olarak da beni, ahırda Zoey’nin bulunduğu bölmeye koymuştu. </st><st c="2170">Bunu her salı yapardı. </st><st c="2193">“Böylesi daha iyi. </st><st c="2212">Babam birlikte olduğunuzu görürse sizi rahatsız etmez,” der ve sonra da ahırın kapısına yaslanır; çan çalmanın inceliklerinden, büyük çanı ona verdiklerinden, çünkü onun bu işin altından kalkabileceğini ve yakında köyün en güçlü oğlanı olacağını düşündüklerinden bahsederdi. </st><st c="2487">Albert çan çalma göreviyle gurur duyuyordu. </st><st c="2531">Zoey’yle kararmakta olan ahırda dikilmiş, altı çanın kiliseden yayılıp loş bayırlarda yankılanan sesiyle mayışırken, gurur duymak için geçerli bir sebebimiz olduğunu biliyorduk. </st><st c="2709">Çok görkemli bir müzikti bu, çünkü herkese hitap ediyordu. </st><st c="2768">Tek yapmaları gereken dinlemekti.</st></p>
			<p><st c="2801">Herhalde ayakta uyumuştum, çünkü onun yaklaştığını duyduğumu hatırlamıyorum. </st><st c="2879">Birdenbire ahır kapısında bir fenerin dans eden ışığı belirdi ve sürgülerin çekilme sesi duyuldu. </st><st c="2977">İlk başta, gelenin Albert olduğunu zannettim; fakat sonrasında kulağıma çalınan sesin, Albert’ın salı gecesi pazar yerinden gelmiş babasının sesi olduğunu anladım. </st><st c="3141">Feneri kapının yanına astı ve bana doğru yaklaştı. </st><st c="3192">Elinde esnek bir dal parçası vardı ve sendeleye sendeleye üzerime geliyordu.</st></p>
			<p><st c="3268">“Bil bakalım ne oldu, benim mağrur küçük şeytanım,” dedi. </st><st c="3327">Sesindeki tehditkâr ton apaçık ortadaydı. </st><st c="3369">“Seni bir hafta içerisinde çifte koşamayacağıma dair benimle bahse girdiler. </st><st c="3446">Çiftçi Easton ve diğerleri, seninle başa çıkamayacağımı düşünüyorlar. </st><st c="3516">Ama ben onlara göstereceğim. </st><st c="3545">Yeterince şımartıldın, artık ekmeğini kazanmanın vakti geldi. </st><st c="3607">Bu akşam senin üzerinde birkaç tane hamut</st><span><span id="footnote-001-backlink"><a href="savas_ati-5.xhtml#footnote-001"><st c="3648">**</st></a></span></span><st c="3651"> deneyeceğim. </st><st c="3665">Sana uygun olan bir tane bulacağız ve yarın birlikte tarla sürmeye başlayacağız. </st><st c="3746">Şimdi, bu işi tatlılıkla mı halledelim, yoksa güç kullanmamı mı tercih edersin? </st><st c="3826">Hele bana güçlük çıkar… Kanını akıtana kadar kamçılarım seni.”</st></p>
			<p><st c="3888">Yaşlı Zoey onun bu halini çok iyi biliyordu ve ürkekçe kişneyerek beni uyardıktan sonra ahırın karanlık köşesine doğru geriledi. </st><st c="4018">Zaten beni uyarmasına gerek yoktu; Albert’ın babasının niyetini sezmiştim. </st><st c="4093">Havaya kaldırdığı kamçıya bir kere göz atmak, kalbimi korkudan küt küt attırmaya yetmişti. </st><st c="4184">Dehşete kapılmıştım, çünkü kaçacak yerim yoktu; ben de bu yüzden ona arkamı döndüm ve bir çifte attım. </st><st c="4287">Ayaklarımın ona isabet ettiğini hissettim; acı içinde bir çığlık duyunca da arkama baktım; bir bacağını sürüyerek ahırdan çıkıyor, bir yandan da öfkeli bir şekilde intikamının acı olacağını söylüyordu.</st></p>
			<p><st c="4488">Ertesi sabah Albert ve babası ahıra birlikte geldiler. </st><st c="4544">Babası yürürken bariz bir şekilde sekiyordu. </st><st c="4589">İkisinin de elinde birer hamut vardı. </st><st c="4627">Albert’ın ahıra gelmeden önce ağlamış olduğunu görebiliyordum, çünkü soluk yanaklarında yaş izleri vardı. </st><st c="4733">Babasıyla ahırın girişinde durdular. </st><st c="4770">Sevgili Albert’ın boyunun, acı çektiği suratından belli olan babasından daha uzun olduğunu görünce sonsuz bir gurur ve mutluluk duydum. </st><st c="4906">“Albert, eğer annen dün gece bana yalvarmamış olsaydı, o atı gözümü kırpmadan vuracaktım. </st><st c="4996">Beni öldürebilirdi. </st><st c="5016">Şimdi, seni uyarıyorum: Eğer o hayvan bir hafta içinde düzgün bir şekilde tarla sürmeyi öğrenemezse satılacak, bunu bil. </st><st c="5137">Bundan sonrası sana kalmış. </st><st c="5165">Madem ona laf geçirebileceğini söylüyorsun, ben de sana bir şans veriyorum. </st><st c="5241">Zaten beni yanına yaklaştırmıyor. </st><st c="5275">Bu vahşi ve inatçı hayvanı önümüzdeki bir hafta içinde evcilleştirip eğitemezsen, buradan gidecek. </st><st c="5374">Anlaşıldı mı? </st><st c="5388">O at da diğer herkes gibi ekmeğini kazanmak zorunda ve ne kadar gösterişli olduğu umurumda değil; artık çalışmayı öğrenmesi gerek. </st><st c="5519">Ayrıca sana bir konuda daha söz verebilirim: Eğer o iddiayı kaybedersem, bu at burada bir gün daha kalamaz.” Elindeki hamudu yere attı ve ahırdan çıkmak üzere arkasına döndü.</st></p>
			<p><st c="5693">“Baba,” dedi Albert kararlı bir ses tonuyla. </st><st c="5739">“Joey’yi eğitecek, ona tarla sürmeyi öğreteceğim, ama sen de bana bir daha ona vurmaya yeltenmeyeceğine söz ver. </st><st c="5852">Onu bu şekilde eğitmenin mümkün olmadığını biliyorum baba, çünkü onu çok iyi tanıyorum. </st><st c="5940">Onu kardeşimmiş gibi iyi tanıyorum.”</st></p>
			<p><st c="5976">“Onu eğitmek sana kalmış,” dedi babası umursamaz bir tavırla. </st><st c="6039">“Nasıl yaparsan yap. </st><st c="6060">Beni ilgilendirmez. </st><st c="6080">Bir daha bu yabani hayvanın yanına yaklaşmam. </st><st c="6126">Bana kalsa onu çoktan vurmuştum zaten.” </st></p>
			<p><st c="6166">Albert yanıma geldiğinde, genelde yaptığı gibi sevip, tatlı sözler söylemedi. </st><st c="6244">Onun yerine, önümde durup bana dik dik baktı. </st><st c="6290">“Bu yaptığın gerçekten de çok aptalcaydı,” dedi sert bir ses tonuyla. </st><st c="6360">“Eğer hayatta kalmak istiyorsan bazı şeyleri öğrenmek zorundasın. </st><st c="6426">Bir daha hiç kimseye çifte atayım deme sakın. </st><st c="6472">Babam söylediklerinde ciddiydi Joey. </st><st c="6509">Annem olmasaydı seni düşünmeden vururdu. </st><st c="6550">Seni annem kurtardı. </st><st c="6571">Ben olsaydım onu vazgeçiremezdim, çünkü beni dinlemezdi; hiçbir zaman da dinlemeyecek. </st><st c="6658">O yüzden bir daha asla böyle bir şeye kalkışma Joey. </st><st c="6711">Asla.” Sesi değişiyor, normale dönüyordu şimdi. </st><st c="6759">“Sana tarla sürmeyi öğretmek için bir haftamız var; yalnızca bir hafta. </st><st c="6831">Senin gibi safkan bir at böyle bir şeyi kendisine yakıştıramayabilir, biliyorum. </st><st c="6912">Ama yine de bunu yapmak zorundasın. </st><st c="6948">İhtiyar Zoey’yle seni eğiteceğiz. </st><st c="6982">Çok zorlu bir iş olacak; hele senin için daha da zor, çünkü bu görev için uygun vücut şekline sahip değilsin. </st><st c="7092">Henüz yeterince büyümedin. </st><st c="7119">Bu bir haftanın sonunda beni eskisi kadar sevmeyeceksin Joey, ama babam sözünün eridir ve dediğini yapar. </st><st c="7225">Bir kere karar verdi mi, onun için geri dönüş yoktur. </st><st c="7279">Adım gibi eminim, o iddiayı kaybetmektense seni satmayı, hatta vurmayı tercih eder.”</st></p>
			<p><st c="7363">Aynı sabah, bayırların üzerindeki sis henüz dağılmamışken, boynumda bana bol gelen bir hamut ve yanımda sevgili Zoey’yle birlikte Long Close’a götürüldüm ve böylece beygirlik eğitimim başladı. </st><st c="7557">Birlikte ilk kez yük çekiyorduk ve sırtımdaki hamut derimi zımparalıyor, ayaklarım toprağa batıyordu. </st><st c="7659">Arkamdaysa Albert duruyor, durakladığım ya da düz gitmediğim zamanlarda kırbacını savuruyor, kaytardığım zaman hemen anlıyordu. </st><st c="7787">Başka bir Albert’tı bu. </st><st c="7811">Sevgi sözcükleri ve şefkat yoktu artık. </st><st c="7851">Sesindeki sertlik ve keskinlikten, eğitim sırasında herhangi bir aksaklık ve isyankârlık istemediği belliydi. </st><st c="7961">İhtiyar Zoey yanımda hamuduna doğru eğilmişti ve ayaklarını toprağa batıra batıra sessizce sabanı çekiyordu. </st><st c="8070">Onun ve benim iyiliğim için, tabii bir de Albert’ınki için, ağırlığımı hamuduma verip sabanı çekmeye başladım. </st><st c="8181">O hafta içerisinde, bir beygir gibi tarla sürmeyi öğrenecektim. </st><st c="8245">Sahip olduğum tüm kaslar ağrıyordu, ama gece boyunca ahırda iyice dinlendikten sonra ertesi sabah işe hazır olduğumu gördüm.</st></p>
			<p><st c="8369">Ben her geçen gün kendimi geliştirdikçe ve Zoey‘yle tarlayı bir takım olarak sürmeyi öğrendikçe, Albert da kırbacını giderek daha az kullanmaya başladı; hafta sonuna geldiğimizde yeniden onun sevgisini kazandığıma emin olmuştum. </st><st c="8599">Bir gün, Long Close’daki tarlayı sürmeyi bitirdiğimizde, bizi sabandan ayırdı ve kollarını boynumuza doladı. </st><st c="8708">“İşte bu kadar, güzellerim,” dedi. </st><st c="8743">“Başardınız. </st><st c="8756">Dikkatinizi dağıtmak istemediğim için söylemedim, ama babam ve çiftçi Easton sizi bugün evden izliyorlardı.” Kulaklarımızın arkasını kaşıdı ve burunlarımızı okşadı. </st><st c="8921">“Babam iddiayı kazandı; kahvaltıda da, bugün tarlayı sürme işini bitirdiğimiz takdirde o tatsız olayı unutacağını ve senin burada kalmana izin vereceğini söyledi Joey. </st><st c="9089">Başardın güzelim! </st><st c="9107">Seninle öylesine gurur duyuyorum ki içimden seni öpmek geliyor şapşal şey! </st><st c="9182">Ama onlar izliyorken böyle bir şey yapmayacağım. </st><st c="9231">Artık kalmana izin verecektir, buna eminim. </st><st c="9275">Babam sözünün eri adamdır Joey; tabii ayık olduğu zamanlarda.” </st></p>
			<p><st c="9338">Birkaç ay sonra, Albert bize ilk kez savaştan bahsetti. </st><st c="9394">Çiftliğe giden, üzeri yaprakla kaplı çukur yoldaydık ve Büyük Çayır’daki saman kesme işinden dönüyorduk. </st><st c="9499">Islığını yarıda kesivermişti. </st><st c="9529">“Annem büyük ihtimalle bir savaş çıkacağını söylüyor,” dedi üzgün üzgün. </st><st c="9602">“Tam olarak neden olduğunu bilmiyorum, bir yerlerde yaşlı bir dük mü vurulmuş ne… Bunun neden büyük bir sorun olduğunu anlayabilmiş değilim, ama annem yine de bir şekilde bu işin içinde olduğumuzu söylüyor. </st><st c="9809">Fakat bizi etkilemeyecektir; savaşın ta buralara kadar gelmesi mümkün değil. </st><st c="9886">Biz yine aynı hayatı sürdüreceğiz. </st><st c="9921">Henüz on beş yaşında olduğum için zaten beni almazlarmış, annem öyle diyor. </st><st c="9997">Yine de Joey, eğer bir savaş çıkarsa ben de katılmak isterim. </st><st c="10059">Benden iyi bir asker olacağını düşünüyorum, ne dersin? </st><st c="10114">Üniforma üzerimde şık durmaz mıydı? </st><st c="10150">Ayrıca hep bir bandonun ritmiyle uygun adım yürümek istemişimdir. </st><st c="10216">Düşünsene Joey... </st><st c="10234">Bu arada senin de iyi bir savaş atı olacağından eminim; ikimiz harika bir ikili olurduk doğrusu. </st><st c="10331">Eğer bizim karşımıza çıkmak zorunda kalırlarsa, Tanrı Almanların yardımcısı olsun.”</st></p>
			<p><st c="10414">Sıcak bir yaz akşamı, tarlada geçen uzun ve tozlu bir günün sonunda, ben başımı arpa ve yulafa daldırmış yemlenirken, Albert da beni samanla ovuyor, bir yandan da kış ayları için bolca kaliteli samanları olduğundan bahsediyordu. </st><st c="10644">Buğdaydan elde edilen bu samanın, yapacakları çatı onarımı için de çok iyi bir kaplama malzemesi olduğundan bahsediyordu ki babasının ayak seslerinin yaklaşmakta olduğunu duydum. </st><st c="10823">Yürürken bir yandan da sesleniyordu: “Hanım. </st><st c="10868">Dışarı gel hanım.” Bu onun ayık ve aklı başında sesiydi; bu seste bana karşı en ufak bir tehdit yoktu. </st><st c="10971">“Savaş çıktı anne. </st><st c="10990">Az önce köyde duydum. </st><st c="11012">Postacı haberi bu sabah getirmiş. </st><st c="11046">Şeytanlar Belçika’ya girmişler. </st><st c="11078">Artık kesinleşmiş. </st><st c="11097">Dün saat on birde savaş ilan etmişiz. </st><st c="11135">Almanlarla savaştayız. </st><st c="11158">Onları öyle bir benzeteceğiz ki, bir daha hiç kimseyi rahatsız edemeyecekler. </st><st c="11236">Birkaç ay içinde sona erecektir; zaten hep böyle olmadı mı? </st><st c="11296">Britanya aslanı uyuyor diye, onu öldü zannediyorlar. </st><st c="11349">Onlara günlerini göstereceğiz anne; öyle bir ders vereceğiz ki hiçbir zaman unutmayacaklar.”</st></p>
			<p><st c="11441">Albert beni ovmayı bırakmış, elindeki samanı yere koymuştu. </st><st c="11502">Annesi çiftlik evinin girişindeki basamaklarda duruyordu. </st><st c="11560">Eliyle ağzını kapatmıştı. </st><st c="11586">“Aman Tanrım!” dedi usulca. </st><st c="11614">“Aman Tanrım.”</st></p>
			<div>
				<div id="footnote-001">
					<p><a href="savas_ati-5.xhtml#footnote-001-backlink"><st c="11628">**</st></a><st c="11631">	Araba koşumunda atların boyunlarına geçirilen ağaç veya üstüne meşin geçirilmiş çember. </st><st c="11720">[E. </st><st c="11724">N.]</st></p>
				</div>
			</div>
		</div>
	<div id="charCountTotal" value="11727"></div></body>
</html>
