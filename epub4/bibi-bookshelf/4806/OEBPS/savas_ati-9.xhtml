<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-9</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-9" xml:lang="tr-TR">
		<div>
			<p><br /><br /><br /></p>
			<p id="_idParaDest-7"><st c="0">ALTINCI BÖLÜM</st></p>
			<p><br /><br /><br /></p>
			<p><st c="13">Yolculuk başladığında, gemideki herkeste büyük bir coşku ve beklenti vardı. </st><st c="90">Askerler, sanki savaşa değil de askerî bir pikniğe gidiyorlarmış gibi, iyimserlikle dolup taşıyorlardı; dünya umurlarında değil gibiydi. </st><st c="227">Bize ayrılan bölümlerde günlük bakımımızı yaparlarken birbirleriyle şakalaşıyorlar, hep birlikte kahkahalar atıyorlardı; onları daha önce hiç böyle görmemiştim. </st><st c="388">Bizim de onların tesellisine ihtiyacımız vardı, çünkü fırtınalı bir havada yolculuk ediyorduk ve gemi sağa sola savrulduğunda içimizden birçoğu fazlasıyla heyecanlanmaya ve tedirgin olmaya başlamıştı. </st><st c="589">Kimimiz, sallanmayan ve titremeyen bir zemin bulabilmek için dışarı çıkabilmek amacıyla bölmelerimizin kapılarını tekmeliyorduk. </st><st c="718">Neyse ki askerler devamlı yanımıza geliyorlar, bizi sakinleştirip avutuyorlardı.</st></p>
			<p><st c="798">Gelgelelim benim rahatlamamı sağlayan şey, en kötü zamanlarda gelip başımı okşayan Onbaşı Samuel Perkins değildi; çünkü beni okşadığı zamanlarda bile bunu öylesine otoriter bir tavırla yapıyordu ki samimi olduğunu hissedemiyordum. </st><st c="1030">Beni sakinleştiren, bütün bunlar olurken sakin kalmayı başaran Topthorn’du. </st><st c="1106">Bölmesinde o büyük başını uzatıyor, ben geminin yalpalamalarını ve çevremdeki atlardan gelen dehşet çığlıklarını zihnimden atmaya çalışırken, boynuna yaslanıp dinlenmeme izin veriyordu.</st></p>
			<p><st c="1291">Yolculuk bitip demir attığımızdaysa gemideki hava birden değişti. </st><st c="1358">Ayakları sabit zemine kavuşan atlar kendilerini toplarlarken, İngiltere’ye dönmek için gemiye binmek üzere ucu bucağı görünmeyen bir sırada bekleyen yaralı ve sakatları gören askerlerse sessizleşmişler, ciddi bir tavır takınmışlardı. </st><st c="1592">Yüzbaşı Nicholls, gözlerinde biriken yaşları kimse görmesin diye, başını deniz tarafına doğru çevirerek yürüdü yanımda. </st><st c="1712">Yaralılar her yerdeydi: Sedyelerde yatanlar, koltuk değnekleri yardımıyla yürüyenler, üstü açık ambulansların üzerindekiler… Her birinin yüzüne, acı ve ızdırap dolu bir ifade yerleşmişti. </st><st c="1900">Her şey yolundaymış gibi görünmeye çalışsalar da, şakalarında ve birbirlerine takılışlarında bile kasvetli ve iğneleyici bir hava vardı. </st><st c="2037">Ne bir başçavuş ne de düşman ateşi, bu korkunç görüntü kadar etkili bir şekilde susturabilirdi bir grup askeri; çünkü nasıl bir savaşa gittiklerini ilk defa görüyorlardı ve aralarında buna hazır görünen bir kişi bile yoktu.</st></p>
			<p><st c="2260">Kırsal alana çıktığımızda birlik, üzerindeki o hiç alışık olmadığım moral bozukluğunu attı ve yeniden neşesini kazandı. </st><st c="2381">Askerler eyerlerinin üzerinde şarkı söylemeye, kendi aralarında gülüşmeye başlamışlardı. </st><st c="2470">İki gün sürecek uzun mu uzun bir yürüyüş bizi bekliyordu. </st><st c="2528">Her saat başı birkaç dakikalığına duracak, hava kararıncaya kadar ilerlemeye devam ettikten sonraysa bir köy civarında, mutlaka bir nehir ya da derenin yanında mola verecektik. </st><st c="2705">Bize o yol boyunca oldukça iyi baktılar; ihtiyacımız olan dinlenmeyi sağlamak için sık sık üzerimizden inip yanımızda yürüyorlardı. </st><st c="2837">En güzeli de, ne zaman bir akarsu kenarında dursak bize getirdikleri kova kova, buz gibi suydu. </st><st c="2933">Topthorn su içmeden önce mutlaka kafasını kovaya daldırıp silkeliyordu ve böylece ben de yüzüme ve boynuma gelen su damlalarıyla iyiden iyiye serinliyordum.</st></p>
			<p><st c="3089">Akşamları atlar, açık havada duran ve yere paralel uzanan tahtalara bağlanıyordu. </st><st c="3172">İngiltere’deki tatbikatlarda bunu tecrübe etmiş olduğumuzdan, dışarıda yaşamaya zaten alışıktık. </st><st c="3269">Fakat geceleri hava soğuyor, üzerimize sonbaharın nemli sisi çöküp bizi durduğumuz yerde ürpertiyordu. </st><st c="3372">Sabah ve akşam yem torbamıza bol miktarda mısır konuyordu ve her fırsat bulduğumuzda otluyorduk. </st><st c="3469">Tıpkı askerler gibi bizler de, doğadan faydalanmayı öğrenmek zorundaydık.</st></p>
			<p><st c="3542">Yürürken geçen her saat bizleri uzaktaki silah seslerine biraz daha yakınlaştırıyor, geceleri ufuk çizgisi, turuncu renkte çakan parlak ve anlık ışıklarla boydan boya aydınlanıyordu. </st><st c="3726">Daha önce kışlada tüfek sesi duymuştum ve bu ses beni hiç etkilemiyordu, ama büyük silahların şiddeti gitgide artan gümbürtüsü korkudan tüylerimi diken diken ediyor, uykumu kesik kesik kâbuslarla bölüyordu. </st><st c="3933">Fakat ne zaman silah sesleri beni sersemlemiş bir halde uyandırsa Topthorn yanımda oluyor, bana nefesiyle cesaret aşılıyordu. </st><st c="4059">Bu benim için çok zorlu bir deneyimdi ve herhalde Topthorn olmasaydı silahlara hiçbir zaman alışamazdım, çünkü cepheye yaklaştıkça duyulan öfkeli ve şiddetli gümbürtü, ruhumu olduğu kadar gücümü de zayıflatıyordu.</st></p>
			<p><st c="4272">Yolda Topthorn’la hep yan yana yürüyorduk, çünkü Yüzbaşı Nicholls ve Yüzbaşı Stewart neredeyse hiç ayrılmıyorlardı. </st><st c="4389">Bu ikili, diğer arkadaşları kadar neşeli değildi. </st><st c="4439">Yüzbaşı Nicholls’u tanıdıkça daha çok sevmeye başlamıştım. </st><st c="4498">Biniciliği Albert’ınkine benziyordu; ellerini hafif, dizleriniyse sıkı tuttuğundan, oldukça iri bir adam olduğu halde bana çok hafif geliyordu. </st><st c="4642">Üzerimde uzun süre kaldıysa, indiğinde mutlaka güzel sözler söyleyerek gönlümü alıyor ve beni mutlu ediyordu. </st><st c="4752">Bütün bunlar, eğitim sırasında bana son derece katı davranmış olan Onbaşı Samuel Perkins’ten sonra kendimi çok iyi hissettiriyordu. </st><st c="4884">Arada sırada Onbaşı’yı gördüğümde, altındaki ata acımadan edemiyordum.</st></p>
			<p><st c="4954">Yüzbaşı Nicholls, Albert’ın aksine, ne şarkı söylüyor ne de ıslık çalıyordu, fakat baş başa kaldığımızda zaman zaman benimle konuşuyordu. </st><st c="5093">Görünen oydu ki, düşmanın nerede olduğunu kimse bilmiyordu. </st><st c="5153">Bilinen bir şey varsa, o da düşmanın ilerlediği ve bizim de geri çekildiğimizdi. </st><st c="5234">Bizden beklenen, düşmanın yanımızdan dolanıp arkamıza geçmesini engellememizdi; onların denizle aramıza girerek tüm İngiliz seferî kuvvetlerini kuşatmalarını istemiyorduk. </st><st c="5406">Fakat birliğimizin öncelikle düşmanın nerede olduğunu bulması gerekiyordu ve düşman da görünürlerde yoktu. </st><st c="5513">Günlerce kırsal bölgede dolanıp onları aradıktan sonra nihayet bir gün onlara rastladık. </st><st c="5602">İlk defa savaştığımız o ilk günü hiçbir zaman unutmayacağım.</st></p>
			<p><st c="5662">Haber, yolda uzun bir sıra halinde ilerlemekte olan birliğe bir dalga gibi yayıldı: Düşman görülmüştü. </st><st c="5766">Bir tabur piyade, yaklaşık bir buçuk kilometre ilerideki açıklıkta yürüyordu. </st><st c="5844">Onları göremememizin sebebi, yol kenarında kalın ve uzun meşe ağaçlarının oluşturduğu koruluktu. </st><st c="5941">Emirler yağmaya başlamıştı: “İleri! </st><st c="5977">Savaş düzeni al! </st><st c="5994">Kılıç çek!” Askerlerin hepsi birden aynı anda uzanıp kılıçlarını kınlarından çıkarıp omuzlarına yerleştirmeden önce, ortalık çeliklerden yansıyan güneş ışığıyla göz alıcı bir parlaklığa büründü. </st><st c="6189">“Bölük, sağ omza!” Bu emirden sonra tek sıra halinde yan yana dizildik ve ağaçların arasına daldık. </st><st c="6289">Yüzbaşı Nicholls’un dizlerini bedenime iyice yapıştırdığını ve dizginleri gevşettiğini fark ettim. </st><st c="6388">Vücudu gergindi ve ilk defa üzerimde ağırlığını hissediyordum. </st><st c="6451">“Sakin ol Joey,” dedi usulca. </st><st c="6481">“Sakin ol. </st><st c="6492">Heyecanlanma. </st><st c="6506">Bir şey olmayacak.”</st></p>
			<p><st c="6525">Dönüp Topthorn’a baktığımda, az sonra başlayacağını bildiğimiz koşuya kendisini çoktan hazırlamış olduğunu gördüm. </st><st c="6641">İçgüdüsel olarak ona doğru yaklaştım ve boru sesi yankılandığında, birlikte ağaçların gölgesi arasından çıkıp savaşın aydınlığına doğru taarruza geçtik.</st></p>
			<p><st c="6793">Aşağıdaki vadide bekleyen düşmana doğru dörtnala ilerlemeye başladık; derilerin gıcırtılarını, şıngırdayan koşumları ve telaşla verilen emirleri, nal sesleri ve askerlerin çığlıkları bastırıyordu şimdi. </st><st c="6997">Göz ucuyla, Yüzbaşı Nicholls’un ağır kılıcının ışıltısını görebiliyordum. </st><st c="7071">Her iki yanımda mahmuzlarını hissettim ve hemen ardından da attığı savaş çığlığını duydum. </st><st c="7162">O sırada karşımızdaki gri askerler tüfeklerini kaldırdılar; aynı anda da bir makineli tüfeğin ölüm saçmaya başladığını duydum. </st><st c="7289">Birden üzerimde bir hafiflik hissettim; artık bir binicim yoktu ve ben bölüğün en önünde yapayalnızdım. </st><st c="7393">Topthorn da yanımda değildi artık; fakat o an arkamdan gelen nal seslerini duyunca, yapabileceğim tek şeyin var gücümle ileriye doğru koşmaya devam etmek olduğunu anladım. </st><st c="7565">Öylesine dehşete kapılmıştım ki gözüm hiçbir şey görmüyordu; iki yanımda savrulan üzengiler</st><span><span id="footnote-007-backlink"><a href="savas_ati-9.xhtml#footnote-007"><st c="7656">********</st></a></span></span><st c="7665"> de beni kamçılayarak iyice çılgına çeviriyordu. </st><st c="7714">Binicisiz bir şekilde, diz çökmüş nişancıların bulunduğu noktaya ilk varan bendim; üzerlerine doğru geldiğimi gören düşman askerleri çil yavrusu gibi dağıldılar.</st></p>
			<p><st c="7875">Savaşın gürültüsünden uzaklaşıp yalnız başıma kalana kadar koşmaya devam ettim. </st><st c="7956">Durmaya da hiç niyetim yoktu; fakat o sırada yanıma Topthorn yanaştı ve Yüzbaşı Stewart eğilip dizginlerimi tuttuktan sonra beni savaş alanına geri götürdü.</st></p>
			<p><st c="8112">Kazandığımızı anladım, fakat her yerde ölü ya da ölmek üzere olan atlar vardı. </st><st c="8192">Tek bir seferde, bölüğün dörtte birinden fazlasını kaybetmiştik. </st><st c="8257">Öylesine hızlı ve ölümcül olmuştu ki! </st><st c="8295">Bir grup gri üniformalı düşman askeri esir alınmıştı. </st><st c="8349">Ağaçların orada birbirlerine sokulmuş bir halde duruyorlardı. </st><st c="8411">Bu sırada bölük de yeniden bir araya gelmişti ve askerler birbirlerine, neredeyse şans eseri kazanılmış bu zafer sırasında yaşadıkları olayları abartılı bir şekilde anlatıyorlardı.</st></p>
			<p><st c="8591">Yüzbaşı Nicholls’u bir daha hiç görmedim. </st><st c="8634">Bu duruma çok ama çok üzülmüştüm, çünkü o şefkat dolu, kibar bir adamdı ve bana söz verdiği kadar iyi bakmıştı. </st><st c="8746">Daha sonraları, dünyada onun gibi iyi adamların sayısının çok az olduğunu öğrenecektim. </st><st c="8834">Topthorn’la beni diğer atların bağlı olduğu yere götüren Yüzbaşı Stewart, “Yaptığını görseydi seninle gurur duyardı Joey,” dedi. </st><st c="8963">“Durmayıp yola devam etmen iftihar edilecek bir davranıştı. </st><st c="9023">O, saldırıya öncülük ederken can verdi ve sen onun başlattığı işi bitirdin. </st><st c="9099">Yaşasaydı seninle gerçekten de gurur duyardı.”</st></p>
			<p><st c="9145">Geceyi koruluğun yanında geçirdik; her zamanki gibi Topthorn yanımdaydı. </st><st c="9219">Birlikte ay ışığının aydınlattığı vadiyi izlerken, evi özlediğimi fark ettim. </st><st c="9297">Gecenin sessizliğini sadece nöbetçilerin arada sırada öksürmeleri ve çıkardıkları ayak sesleri bozuyordu. </st><st c="9403">Silah sesleri de nihayet kesilmişti. </st><st c="9440">Topthorn yanıma çöktü ve beraberce uykuya daldık.</st></p>
			<div>
				<div id="footnote-007">
					<p><a href="savas_ati-9.xhtml#footnote-007-backlink"><st c="9489">********</st></a><st c="9498">	Eyerin iki yanında asılı bulunan ve hayvana binildiğinde ayakların basılmasına yarayan, altı düz demir halka. </st><st c="9609">[E. </st><st c="9613">N.]	</st></p>
				</div>
			</div>
		</div>
	<div id="charCountTotal" value="9617"></div></body>
</html>
