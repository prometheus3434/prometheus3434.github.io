<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-24</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-24" xml:lang="tr-TR">
		<div>
			<p><br /><br /><br /></p>
			<p id="_idParaDest-22"><st c="0">YİRMİ BİRİNCİ BÖLÜM</st></p>
			<p><br /><br /><br /></p>
			<p><st c="19">Binbaşı Martin’le birlikte, satıştan sonra Emilie’nin büyükbabasıyla konuşan Çavuş Thunder’ın yüzünde çaresiz ve üzgün bir ifade vardı. </st><st c="156">Avluda hiç at kalmamıştı ve alıcılar mezat alanını terk ediyorlardı artık. </st><st c="231">Albert’ın arkadaşlarıysa etrafımı sarmışlardı; bir yandan birbirlerinin üzüntülerini paylaşıyorlar, diğer yandan da Albert’ı teselli etmeye çalışıyorlardı. </st><st c="387">“Endişelenme Albert,” diyordu içlerinden biri. </st><st c="434">“Ne de olsa her şey çok daha kötü de olabilirdi, haksız mıyım? </st><st c="497">Gerçek şu ki, atlarımızın yarısından çoğunu kasaplar satın aldı. </st><st c="562">En azından, Joey’nin o ihtiyar çiftçinin yanında güvende olacağını biliyoruz.”</st></p>
			<p><st c="640">“Bunu nereden biliyorsunuz?” diye sordu Albert. </st><st c="689">“O adamın çiftçi olduğunu kim söyledi?”</st></p>
			<p><st c="728">“Çavuş Thunder’la konuşurlarken duydum. </st><st c="769">Yakınlardaki bir vadide çiftliği varmış. </st><st c="810">Çavuşa, Joey’nin yaşamının geri kalanı boyunca bir daha çalışmak zorunda kalmayacağını söylüyordu. </st><st c="909">Sürekli olarak da bir kızdan bahsedip duruyordu, adı Emilie mi neymiş. </st><st c="980">Söylediklerinin yarısını anlamadım zaten.”</st></p>
			<p><st c="1022">“Bu adam hakkında kararsız kaldım,” dedi Albert. </st><st c="1072">“Tam bir zırdeli gibi konuşuyor. </st><st c="1105">At Emilie’ye aitmiş… O kimse artık. </st><st c="1141">Böyle demişti, değil mi? </st><st c="1166">Ne demek istedi acaba? </st><st c="1189">Sonuçta Joey ordunun malı; eğer orduya ait değilse de bana ait.”</st></p>
			<p><st c="1253">“Neden bunu ona kendin sormuyorsun?” dedi bir başkası. </st><st c="1309">“İşte sana fırsat. </st><st c="1328">Binbaşı ve çavuşla birlikte buraya doğru geliyor.”</st></p>
			<p><st c="1378">Albert kolunu çenemin altında tutarak bekledi. </st><st c="1426">Bir yandan da eliyle kulağımın arkasını kaşıyordu; okşanılmasından en çok zevk aldığım yerin burası olduğunun farkındaydı. </st><st c="1549">Fakat binbaşı iyice yaklaşınca elini çekti ve hazır olda durup gösterişli bir selam verdi. </st><st c="1640">“İzninizle komutanım,” dedi. </st><st c="1669">“Yaptıklarınız için size teşekkür etmek istiyorum. </st><st c="1720">Ne yaptığınızın farkındayım ve bunun için size minnettarım. </st><st c="1780">Tam olarak başaramamış olabiliriz komutanım, ama yine de çok teşekkür ederim.”</st></p>
			<p><st c="1858">“Bu askerin neden bahsettiğini anlayamadım,” dedi Binbaşı Martin. </st><st c="1925">“Sen anladın mı çavuş?”</st></p>
			<p><st c="1948">“Tek kelimesini bile anlamadım binbaşım,” dedi çavuş. </st><st c="2003">“Bu çiftçi çocukları genelde böyle oluyorlar. </st><st c="2049">Süt yerine elma şırasıyla büyütüldükleri için. </st><st c="2096">Ciddiyim binbaşım, şıra beyinlerini etkiliyor olmalı. </st><st c="2150">Başka bir açıklaması olamaz.”</st></p>
			<p><st c="2179">Karşısındaki ikilinin neşeli tavırları karşısında şaşkına dönen Albert, “İzninizle komutanım,” dedi, “Joey’yi satın alan bu Fransız çiftçiye sormak istediğim bir soru var. </st><st c="2352">Şu kız –adı Emilie’ydi galiba– hakkında söylediklerini merak ediyordum da.”</st></p>
			<p><st c="2427">Binbaşı Martin, “Bu uzun bir hikâye,” diyerek ihtiyar Fransız’a doğru döndü. </st><st c="2505">“Belki ona kendiniz anlatmak istersiniz mösyö? </st><st c="2552">Az önce bahsettiğim, bu atla birlikte büyümüş ve Fransa’ya yalnızca onu bulmak için gelmiş genç adam işte bu.”</st></p>
			<p><st c="2662">Emilie’nin büyükbabası, gür ve bembeyaz kaşlarının altından ciddi gözlerle bir süre Albert’a baktı; ardından ansızın yüzüne yerleşen kocaman bir gülümsemeyle birlikte elini uzattı. </st><st c="2844">Afallayan Albert, yine de kendisine uzatılan eli sıkmayı başardı. </st><st c="2910">“Doğrusu, genç adam, seninle çok ortak yanımız var. </st><st c="2962">Ben Fransızım, sense Tommy</st><span><span id="footnote-014-backlink"><a href="savas_ati-24.xhtml#footnote-014"><st c="2988">********</st></a></span></span><st c="2997">. Ben yaşlıyım, sen genç. </st><st c="3023">Fakat ikimizin de bu ata karşı ortak bir sevgisi var, öyle değil mi? </st><st c="3092">Ayrıca komutanının söylediğine göre, sen de memleketinde çiftçiymişsin, tıpkı benim gibi. </st><st c="3182">Çiftçilik harika bir iş evlat ve bunu bana yılların verdiği tecrübeye dayanarak söylüyorum. </st><st c="3274">Çiftliğinizde neler var?”</st></p>
			<p><st c="3299">“Çoğunlukla koyun, efendim. </st><st c="3328">Birkaç tane de sığır ve domuz. </st><st c="3359">Ayrıca arpa tarlalarımız var.”</st></p>
			<p><st c="3389">“Bu ata çiftlik işi yapmayı sen öğrettin demek?” dedi yaşlı adam, aksanlı İngilizcesiyle. </st><st c="3480">“Çok iyi bir iş çıkarmışsın evlat. </st><st c="3515">Gerçekten. </st><st c="3526">Soracağın soru gözlerinden okunuyor, o yüzden bunu nereden bildiğimi söyleyeyim. </st><st c="3607">Atın ve ben eski dostuz. </st><st c="3632">Uzun zaman önce, savaş başladıktan kısa süre sonra, bu at bir süre bizimle birlikte yaşadı. </st><st c="3724">Almanlar tarafından ele geçirilmişti ve ambulans arabasını savaş hattına getirip götürme işinde kullanılıyordu. </st><st c="3836">Yanında, tüyleri pırıl pırıl parlayan, simsiyah renkte harika bir at daha vardı ve ikisi, Alman sahra hastanesinin yanında bulunan çiftliğimizde kalmaya başladılar. </st><st c="4001">Bakımlarını küçük torunum Emilie üstlendi ve onları kendi ailesinin fertleriymiş gibi sevdi. </st><st c="4094">Ailesinden geriye yalnızca ben kalmıştım; savaş, diğerlerini ondan ayırmıştı. </st><st c="4172">Atlar bizimle yaklaşık bir yıl kadar kaldılar; daha az ya da daha fazla da olabilir. </st><st c="4257">Hastanedeki Almanlar iyi kalpli insanlardı ve ayrılırken atları bize verdiler; böylece onlar bizim oldu… Emilie’yle benim. </st><st c="4380">Fakat bir gün Almanlar geri geldiler; bu seferkiler diğerleri gibi iyi kalpli değildi. </st><st c="4467">Toplarını çekmek için ata ihtiyaçları vardı ve giderlerken bizim atlarımızı da yanlarında götürdüler. </st><st c="4569">Elim kolum bağlıydı. </st><st c="4590">O günden sonra Emilie’nin içindeki yaşama isteği kayboldu. </st><st c="4649">Zaten çok sağlıklı sayılmazdı, ama ailesi öldükten ve yeni ailesi de ondan koparıldıktan sonra, yaşamak için geçerli bir sebebi kalmadı. </st><st c="4786">Durumu giderek kötüleşti ve geçen sene göçüp gitti. </st><st c="4838">Fakat ölmeden önce, o atları bir şekilde bulacağıma ve onlara iyi bakacağıma dair bana yemin ettirdi. </st><st c="4940">Bir sürü at mezadına katıldım ama diğer atı, o siyah olanı bir türlü bulamadım. </st><st c="5020">Ama nihayet, içlerinden birini buldum ve Emilie’ye söz verdiğim gibi onu eve götürüp bakımını üstlenebilirim.”</st></p>
			<p><st c="5130">Konuşmasına ara verip her iki eliyle birden bastonuna dayandı. </st><st c="5194">Yavaş yavaş konuşuyor, kelimelerini özenle seçiyordu. </st><st c="5248">“Tommy,” diye devam etti. </st><st c="5274">“Sen çiftçisin, bir İngiliz çiftçisisin. </st><st c="5315">Bilirsin ki bir çiftçi, ister İngiliz ister Fransız, hatta ve hatta Belçikalı olsun, sahip olduğu şeyleri başkasına vermez. </st><st c="5439">Veremez. </st><st c="5448">Buna gücü yetmez. </st><st c="5466">Hepimiz bir şekilde yaşamak zorundayız, öyle değil mi? </st><st c="5521">Binbaşın ve çavuşun, bana senin bu atı ne kadar çok sevdiğini anlattılar. </st><st c="5595">Buradaki her bir askerin, bu atı satın alabilmek için elinden geleni yaptığını söylediler. </st><st c="5686">Bence bu çok onurlu bir davranış. </st><st c="5720">Sanırım duysa Emilie’nin de çok hoşuna giderdi. </st><st c="5768">Şimdi yapacağım şeyi yapmamı anlayışla karşılar, hatta bunu kendisi de isterdi diye düşünüyorum. </st><st c="5865">Ben yaşlı bir adamım. </st><st c="5887">Emilie’min atıyla ne yapacağım? </st><st c="5919">Hayatının bundan sonrasını bir çayırda otlanarak geçiremez ya? </st><st c="5982">Zaten ben de kısa bir süre sonra, artık ona bakamayacak kadar yaşlanmış olacağım. </st><st c="6064">Ve eğer onu yanlış tanımadıysam, ki sanmıyorum, çalışmayı seven bir attı, yanılıyor muyum? </st><st c="6155">Bir teklifim var: Sana Emilie’min atını satmaya karar verdim.”</st></p>
			<p><st c="6217">“Satmak mı?” dedi Albert. </st><st c="6244">“Ama bende size verecek kadar para yok ki? </st><st c="6287">Bunu siz de biliyorsunuz. </st><st c="6313">Biz aramızda yirmi altı paund toplayabilmiştik; sizse Joey’yi yirmi sekiz paunda aldınız. </st><st c="6403">Ben onu sizden nasıl satın alayım?”</st></p>
			<p><st c="6438">“Beni anlamıyorsun evlat,” dedi yaşlı adam, gülmemek için kendisini zor tutarak. </st><st c="6520">“Hem de hiç anlamıyorsun. </st><st c="6546">Senden bu at için yalnızca bir peni isteyeceğim; bir de bu atı Emilie’min sevdiği kadar seveceğine ve yaşadığı sürece ona bakacağına dair ciddi bir söz vermelisin. </st><st c="6710">Ama en önemlisi, tanıdığın herkese Emilie’den ve bizimle yaşamaya gelen Joey ve arkadaşına nasıl özenle baktığından bahsetmeni istiyorum. </st><st c="6848">Küçük Emilie’nin insanların kalplerinde yaşamasını istiyorum çünkü. </st><st c="6916">En fazla birkaç yıl sonra öleceğim, bunun farkındayım ve o zaman kimse Emilie’yi hatırlamayacak. </st><st c="7013">Ne yazık ki ailemizde onun hatırasını yaşatacak başka biri yok. </st><st c="7077">Kimsenin okumayacağı bir mezar taşındaki bir isimden ibaret olacak. </st><st c="7145">Bu yüzden, ben de evine döndüğünde arkadaşlarına Emilie’den bahsetmeni istiyorum. </st><st c="7227">Aksi takdirde o hiç yaşamamış gibi olacak. </st><st c="7270">Benim için bunu yapar mısın? </st><st c="7299">Böylece sonsuza dek yaşayabilir ve benim dileğim de bu. </st><st c="7355">Anlaştık mı?”</st></p>
			<p><st c="7368">Albert öylesine duygulanmıştı ki tek kelime bile edemedi. </st><st c="7427">Sadece teklifi kabul ettiğini belirtmek için elini uzattı. </st><st c="7486">Fakat ihtiyar adam bunu görmezden gelerek ellerini Albert’ın omuzlarına koydu ve onu iki yanağından öperek, “Teşekkürler,” dedi. </st><st c="7615">Dönüp birlikteki askerlerin tek tek elini sıktı ve ardından da topallaya topallaya önümde gelip durdu. </st><st c="7718">“Hoşça kal dostum,” diyerek dudaklarını hafifçe burnuma değdirdi. </st><st c="7784">“Bu Emilie’den.” Sonra da avlunun kapısına doğru yürüdü. </st><st c="7841">Henüz birkaç adım ilerlemişti ki durup arkasına döndü. </st><st c="7896">Yüzünde suçlayıcı bir ifadeyle bastonunu havada sallayarak, şaka yaptığını belli eden bir gülümsemeyle, “Demek ki doğruymuş,” dedi. </st><st c="8028">“İngilizler sadece ve sadece tek bir konuda Fransızlardan iyidir derler: Gaddarlık. </st><st c="8112">Bana penimi vermediniz bayım.” Bunu duyan Çavuş Thunder, teneke kutudan bir peni çıkarıp Albert’a uzattı; o da koşarak Emilie’nin büyükbabasının yanına gitti.</st></p>
			<p><st c="8270">“Bunu yanımdan ayırmayacağım,” dedi yaşlı adam. </st><st c="8319">“Hem de hiç.”</st></p>
			<p><br /></p>
			<p><st c="8332">Böylece Noel zamanı eve geri döndük. </st><st c="8370">Sırtımda Albert’la köye girdiğimizde, bizi Hatherleigh bandosu ve susmak bilmeyen kilise çanları karşıladı. </st><st c="8478">Her ne kadar bizlere zaferle dönen kahramanlar gibi davranıldıysa da, ikimiz de esas kahramanların eve dönemeyenler olduklarını; onların Fransa’da, Yüzbaşı Nicholls, Topthorn, Friedrich, David ve küçük Emilie’nin yanında yattıklarını biliyorduk. </st></p>
			<p><st c="8724">Albert dediğini yaptı ve Maisie Cobbledick’le evlendi. </st><st c="8779">Fakat ne Maisie bana alışabildi ne de ben onu sevebildim. </st><st c="8837">Sanırım ikimiz de birbirimizi kıskanıyorduk. </st><st c="8882">Ben yaşlanmak ve yorulmak nedir bilmeyen sevgili Zoey’nin yanına, tarladaki işime geri döndüm. </st><st c="8977">Albert ise yeniden çiftliğin başına geçti ve kilise çanlarına kavuştu. </st><st c="9048">Sonraki zamanlarda da benimle konuşmaya devam etti ve bana bir sürü şey anlattı: Giderek yaşlanan ve artık beni neredeyse kendi torunları kadar seven babasından; havanın ve pazar yerinin dengesizliğinden ve tabii ki pişirdiği ekmekler anlatıldığı kadar güzel olan Maisie’den bahsediyordu bana. </st><st c="9342">Ekmeklerinden tatmış olsam da birkaç defa girişimde bulunduğum halde yaptığı böreklerden bir kere bile yemek nasip olmadı. </st><st c="9465">Ve biliyor musunuz, bir tane bile ikram etmedi bana.</st></p>
			<div>
				<div id="footnote-014">
					<p><a href="savas_ati-24.xhtml#footnote-014-backlink"><st c="9517">********</st></a><st c="9526"> İngiliz askerlerine verilen genel isim. </st><st c="9567">[Ç. </st><st c="9571">N.]</st></p>
				</div>
			</div>
		</div>
	<div id="charCountTotal" value="9574"></div></body>
</html>
