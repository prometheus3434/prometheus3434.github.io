<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-10</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-10" xml:lang="tr-TR">
		<div>
			<p><br /><br /><br /></p>
			<p id="_idParaDest-8"><st c="0">YEDİNCİ BÖLÜM</st></p>
			<p><br /><br /><br /></p>
			<p><st c="13">Ertesi sabah kalk borusundan sonra, bizler yem torbalarımızdaki son yulaf kırıntılarını temizlemekle meşgulken, Yüzbaşı Stewart’ın bize doğru geldiğini gördüm. </st><st c="174">Arkasındaysa, kendisine epey büyük gelen bir kaput giymiş ve siperli bir şapka takmış genç bir süvari vardı; onu daha önce hiç görmemiştim. </st><st c="314">Pembe yanaklı bu genç asker bana anında Albert’ı hatırlatmıştı. </st><st c="378">Tedirgin ve gönülsüzce yaklaşmasından, benden çekindiği belli oluyordu.</st></p>
			<p><st c="449">Yüzbaşı Stewart her sabah yaptığı gibi ilk olarak Topthorn’un kulaklarını ve burnunu okşadıktan sonra, uzanıp elini boynumda gezdirdi. </st><st c="585">“Süvari Warren, işte bahsettiğim at,” dedi. </st><st c="629">“Yaklaş asker, merak etme, ısırmaz. </st><st c="665">Bu Joey. </st><st c="674">Şimdiye kadar sahip olduğum en iyi arkadaşa aitti; bu yüzden ona iyi bakacaksın, anlaşıldı mı?” Sert, fakat soğuk denemeyecek bir ses tonuyla konuşuyordu. </st><st c="829">“Ayrıca asker, gözüm sürekli üzerinde olacak, çünkü bu iki at birbirlerinden ayrılmazlar. </st><st c="919">Bölüğün en iyi iki atı ve bunun da farkındadırlar.” Bana yaklaştı ve gözlerimi kapatan perçemi yana çekti. </st><st c="1026">“Joey,” diye fısıldadı. </st><st c="1050">“Ona iyi bak. </st><st c="1064">Daha çok genç ve bu savaş onun için hiç de iyi başlamadı.”</st></p>
			<p><st c="1122">Sabah, bölük koruluktan ayrılıp yola koyulduğunda, artık Topthorn’un yanında değildim; en önde Yüzbaşı Nicholls’u taşıdığım günler geride kalmıştı. </st><st c="1271">Komutanları takip eden uzun bir süvari kolunu oluşturan atlardan biriydim şimdi. </st><st c="1352">Fakat ne zaman yemlenmek ya da su içmek için mola versek, Süvari Warren beni mutlaka Topthorn’un yanına götürüyordu.</st></p>
			<p><st c="1468">Süvari Warren iyi bir binici değildi; bunu üzerime çıktığı anda anlamıştım. </st><st c="1545">Her zaman gergindi ve sırtımda bir patates çuvalı gibi duruyor, ağırlığını hissettiriyordu. </st><st c="1637">Ne Onbaşı Samuel Perkins’in tecrübe ve özgüvenine, ne de Yüzbaşı Nicholls’un beceri ve inceliğine sahipti. </st><st c="1744">Eyerin üstünde dengesizce savruluyordu; dizginleriyse öylesine sıkı tutuyordu ki, onları gevşetebilmek için sürekli başımı sağa sola sallıyordum. </st><st c="1890">Fakat eyerden indiği anda bambaşka biri oluyordu. </st><st c="1940">Tımarlarken çok özenli ve şefkatli davranıyor; bana acı veren eyer yaralarıma, pişiklerime ve sık sık muzdarip olduğum diz şişliklerine anında pansuman yapıyordu. </st><st c="2103">Evden ayrıldığımdan beri hiç kimse bana böylesine bir ilgi göstermemişti. </st><st c="2177">Sonraki birkaç ay boyunca, beni hayata bağlayan şey, bu şefkat dolu ilgi olacaktı.</st></p>
			<p><st c="2259">Savaşın o ilk sonbaharında birkaç küçük çatışmaya girmiş olsak da, Yüzbaşı Nicholls’un tahmin etmiş olduğu üzere artık süvari görevi yapmaktan yavaş yavaş vazgeçiyor, gitgide bir atlı piyade birliğine dönüşüyorduk. </st><st c="2475">Ne zaman düşmana rastlasak bölük atlarından inip tüfeklerini alıyor ve düşmana doğru yayan ilerliyordu; bizler ise birkaç askerin refakatinde gözden uzak bir noktada tutuluyor, olan biteni görmeyip yalnızca patlayan tüfeklerin yankılarını ve makineli tüfeklerin takırtısını duyuyorduk. </st><st c="2761">Askerler geri döndükten sonra yola koyulduğumuzda, her seferinde birkaç at binicisiz kalıyordu.</st></p>
			<p><st c="2856">Bazen saatlerce hiç durmadan ilerliyor, sanki günlerdir yürüyormuşuz hissine kapılıyorduk. </st><st c="2948">Sonra ise birden yanımızdan homurdanarak bir motosiklet geçiyor, ardından da havada uçuşan emirler, çalan borular eşliğinde bölük yoldan çıkıp yeni bir muharebeye doğru ilerliyordu.</st></p>
			<p><st c="3129">Süvari Warren’ın benimle konuşmaya başlaması, bu uzun ve yorucu yürüyüşler ve onları takip eden soğuk gecelerde oldu. </st><st c="3248">Bana, Yüzbaşı Nicholls’un öldüğü çatışmada kendisinin altındaki atın öldürüldüğünü, o günün birkaç hafta öncesine kadar, nalbant</st><span><span id="footnote-008-backlink"><a href="savas_ati-10.xhtml#footnote-008"><st c="3376">********</st></a></span></span><st c="3385"> babasının yanında çırak olarak çalıştığını anlattı. </st><st c="3438">Sonra savaş patlak vermişti. </st><st c="3467">Süvari Warren orduya katılmak istememişti; fakat köydeki toprak ağası gelip oğlanın babasıyla konuşmuş, evini ve dükkânını ağadan kiralamış olan babasının da oğlunu savaşa göndermekten başka çaresi kalmamıştı. </st><st c="3677">Başka seçeneği olmadığını gören Warren, çocukluğundan beri atlarla birlikte büyüdüğünden, gönüllü süvari alayına katılmaya karar vermişti. </st><st c="3816">Bir gece ayaklarımın altını temizlerken, “Biliyor musun Joey,” dedi, “o ilk çatışmadan sonra bir daha hiç ata binemeyeceğimi sanmıştım. </st><st c="3952">Tuhaf olan, bunun sebebinin o ölümcül yaylım ateş olmamasıydı; nedense işin o kısmı umurumda değildi. </st><st c="4054">Beni dehşete düşüren yeniden bir ata binme fikriydi. </st><st c="4107">Kimin aklına gelirdi ki? </st><st c="4132">Ne de olsa ben bir nalbandın oğluyum. </st><st c="4170">Ama artık bu korkum geçti ve bu senin sayende oldu Joey. </st><st c="4227">Bana yeniden özgüven kazandırdın. </st><st c="4261">Artık yapamayacağım şey yokmuş gibi geliyor. </st><st c="4306">Üzerindeyken kendimi zırh giymiş bir şövalye gibi hissediyorum.”</st></p>
			<p><st c="4370">Ardından kış geldi ve yağmurlar başladı. </st><st c="4412">İlk zamanlarda ferahlamış, toz ve sinek derdi kalmadığı için de rahatlamıştık; ama kısa süre sonra yollar ve çayırlar birer çamur deryasına döndü. </st><st c="4559">Bölük artık geceleyecek kuru yer bulamıyordu, çünkü hepimize yetecek büyüklükte korunaklı alanlar yoktu. </st><st c="4664">Hem biz hem de askerler sürekli ıslak geziyorduk. </st><st c="4714">Rüzgârın etkisiyle savrulan yağmurdan korunmak mümkün değildi ve biz atlar, geceleri soğuk ve cıvık çamurun içinde ayakta uyuyorduk. </st><st c="4847">Fakat tüm bu koşullara rağmen Süvari Warren bana büyük bir bağlılıkla bakıyordu. </st><st c="4928">Elinden geldiğince bana korunaklı yerler bulmaya çalışıyor, eline geçtiği zamanlarda kuru samanla bedenimi ovalayarak beni ısıtıyor, yem torbamda yeterli miktarda yulaf bulunmasına özen gösteriyordu. </st><st c="5128">Haftalar geçtikçe onun benim gücüm ve dayanıklılığım karşısında duyduğu gururu fark etmeyen kalmamış, benim de ona olan sevgim gitgide artmıştı. </st><st c="5273">Bana hep o baksa ama üzerime bir başkası binseydi keşke!</st></p>
			<p><st c="5329">Süvari Warren sık sık savaşın gidişatı hakkında konuşuyordu. </st><st c="5391">Bizi, saflarımız ardındaki yedek kamplarına çekeceklerdi. </st><st c="5449">Görünüşe göre ordular birbirlerini yıprata yıprata çamura saplanmışlar ve artık hareket edemez hale gelip sığınaklar kazmaya başlamışlardı. </st><st c="5589">Sığınaklar kısa süre sonra siperlere dönüşmüş, siperler de uç uca eklenip denizden İsviçre’ye kadar zikzaklar çizerek ilerlemişti. </st><st c="5720">Dediğine göre, baharda bu tıkanıklığı açmak için yeniden bize ihtiyaç duyulacaktı. </st><st c="5803">Süvariler piyadelerin ulaşamadığı yerlere ulaşabilirlerdi ve siperleri aşabilecek kadar hızlıydılar. </st><st c="5904">Piyadelere bu işin nasıl yapılacağını gösterecektik. </st><st c="5957">Fakat bizlerin etkili olabilmesi için, öncelikle kışı atlatmamız ve zeminin kuruyup sertleşmesi gerekiyordu.</st></p>
			<p><st c="6065">Topthorn’la o kışı, birbirimizi elimizden geldiğince kar ve yağmurdan koruyarak geçirdik. </st><st c="6156">Bu sırada yalnızca birkaç mil ötemizde, silahların gece gündüz dur durak demeden patladığını duyuyorduk. </st><st c="6261">Askerler teneke miğferlerini takıp güle oynaya şarkı söyleyerek ve birbirleriyle şakalaşarak cepheye gidiyorlar, sağ kalanlarsa geriye yağmur altında bezgin, bitkin ve sessiz bir şekilde dönüyorlardı. </st></p>
			<p><st c="6462">Arada sırada Süvari Warren’a evden mektup geliyordu. </st><st c="6515">O da bu mektuplarda yazanları, başka kimse duymasın diye fısıltıyla bana okuyordu. </st><st c="6598">Bu mektupların tamamı annesinden geliyordu ve hepsi de hemen hemen aynı şeyi anlatıyordu.</st></p>
			<p><span><st c="6687">“Sevgili oğlum Charlie,”</st></span><st c="6712"> diye başlıyordu okumaya. </st><span><st c="6738">“Babanla ben, iyi olduğunu ve her şeyin yolunda gittiğini umuyoruz. </st><st c="6806">Noel’de gözlerimiz seni aradı; mutfaktaki masamız sensiz boş gibiydi. </st><st c="6876">Küçük kardeşin elinden geldiğince babana yardımcı oluyor; baban onun becerikli olduğunu, fakat daha yeterince büyümediğini ve atları tutmakta zorlandığını söylüyor. </st><st c="7041">Minnie Whittle, hani şu Hanniford Çiftliği’nde yaşayan yaşlı dul, geçen hafta uykusunda öldü. </st><st c="7135">Seksen yaşındaydı, şikâyet etmeye pek hakkı yok; gerçi elinden gelseydi bu konuda da söylenmeden duramazdı herhalde. </st><st c="7252">Dünyanın en çok yakınan insanıydı, hatırlıyorsun değil mi? </st><st c="7311">İşte böyle oğlum, bizde haberler böyle. </st><st c="7351">Köyden Sally sana en iyi dileklerini iletmemi ve yakında sana yazacağını söyledi. </st><st c="7433">Kendine dikkat et evladım ve bir an önce evine dön.</st></span></p>
			<p><br /></p>
			<p><span><st c="7484">Seni çok seven annen”</st></span></p>
			<p><br /></p>
			<p><st c="7506">“Ama Sally mektup yazmayacak Joey, çünkü okuma yazması yok; yani var ama yeterli değil. </st><st c="7595">Fakat burada işimiz biter bitmez geri dönüp onunla evleneceğim. </st><st c="7659">Biz birlikte büyüdük Joey, hayatım boyunca yanımdaydı. </st><st c="7714">Onu kendimi tanıdığım kadar iyi tanıyorum diyebilirim ve galiba onu, kendimi sevdiğimden daha çok seviyorum.”</st></p>
			<p><st c="7823">Süvari Warren, o kışın korkunç monotonluğunu dayanılır kılan kişiydi. </st><st c="7894">Yalnızca beni mutlu etmekle kalmıyordu; Topthorn’un da onun ziyaretlerinden hoşlandığının farkındaydım. </st><st c="7998">Bize ne büyük bir iyilik ettiğini bir bilseydi! </st><st c="8046">O berbat kış boyunca, atların birçoğu hayvan hastanesine gitti ve bir daha dönmedi. </st><st c="8130">Her ordu atı gibi bizler de avcı stilinde tıraşlanmıştık ve karın bölgemiz sürekli çamura ve yağmura maruz kalıyordu. </st><st c="8248">Zayıf olanlar önce ayrıldı aramızdan; dayanıklı değillerdi ve durumları hızla kötüleşti. </st><st c="8337">Topthorn da bir süre deli gibi öksürmüş, onu içeriden yok etmeye çabalıyormuş gibi görünen bu öksürükler, o kocaman bedeni zangır zangır titretmişti. </st><st c="8487">Fakat ikimiz de baharı görmeyi başarmıştık. </st><st c="8531">Topthorn’u kurtaran kişi Yüzbaşı Stewart olmuştu; ona sıcak lapa yedirmiş, en berbat havalarda bile elinden geldiğince atının üstünü açıkta bırakmamaya çalışmıştı.</st></p>
			<p><st c="8694">Ve sonra, baharın ilk zamanlarında buz gibi bir gecede, daha sırtlarımızda kırağı dururken, süvariler normalden çok erken bir saatte yanımıza geldiler; şafak bile sökmemişti henüz. </st><st c="8876">Bombardıman bütün gece hiç durmadan devam etmişti ve şimdiyse kampta her zamankinden farklı bir telaş ve hareketlenme vardı. </st><st c="9001">Alıştığımız tatbikatlardan biri değildi bu. </st><st c="9045">Süvariler yanımıza çift palaska, içinde gaz maskesi bulunan küçük bir çanta, tüfek ve kılıçla tam teçhizat gelmişlerdi. </st><st c="9165">Eyerlerimiz takıldıktan sonra sessizce kamptan çıkıp yola koyulduk. </st><st c="9233">Yol boyunca süvariler, ileride cereyan eden muharebeden bahsediyorlar ve şarkı söylüyorlardı; o uzun ve zoraki bekleyişin verdiği tüm sıkıntılar unutulmuştu. </st><st c="9391">Süvari Warren da tıpkı onlar gibi, şevkle bu şarkılara eşlik ediyordu. </st><st c="9462">Gecenin o soğuk griliğinde, harap olmuş ve içinde yalnızca kediler kalmış küçük bir köye varan bölük, burada alayla birleşti ve yaklaşık bir saat kadar ufukta şafağın donuk ışıklarının belirmesini bekledi. </st><st c="9668">Bu arada silahlar hâlâ öfke kusuyor, zemin ikide bir sarsılıyordu. </st><st c="9735">Sahra hastanelerinin ve hafif makineli tüfeklerin yanından geçerek destek siperlerine vardık. </st><st c="9829">Savaş alanını ilk defa görüyorduk; her yere yıkım ve perişanlık hâkimdi. </st><st c="9902">Bir tek yapı bile ayakta kalmamıştı. </st><st c="9939">Harap olmuş toprakta tek bir ot parçası bile yetişmiyordu. </st><st c="9998">Süvariler şarkı söylemeyi kesmişlerdi; süngülü tüfekleriyle siperlere doluşmuş piyadelerin üzerinden kaygılı bir sessizlikle ilerliyorduk şimdi. </st><st c="10143">Siperdekilerin tezahüratı eşliğinde sahipsiz bölgeye adım attık; burası dikenli tellerin, topçu ateşinin açtığı çukurların ve savaşın dehşetli artıklarının oluşturduğu ıssız bir yerdi. </st><st c="10328">Birden bizim taraf ateş etmeyi kesti; telin diğer tarafına geçmiştik. </st><st c="10398">Süvariler eşit olmayan aralıklarla yan yana durup taarruz dizilişi aldılar ve hemen ardından da işaret borusunun sesi duyuldu. </st><st c="10525">Her iki yanımda mahmuzları hissedince Topthorn’a yanaştım ve birlikte tırıs gitmeye başladık. </st><st c="10619">Kılıcını çeken Süvari Warren, “Haydi Joey,” dedi, “yüzümü kara çıkarma sakın.”</st></p>
			<div>
				<div id="footnote-008">
					<p><a href="savas_ati-10.xhtml#footnote-008-backlink"><st c="10697">********</st></a><st c="10706"> Hayvanların ayağına nal çakan kimse. </st><st c="10744">[E. </st><st c="10748">N.] 	</st></p>
				</div>
			</div>
		</div>
	<div id="charCountTotal" value="10752"></div></body>
</html>
