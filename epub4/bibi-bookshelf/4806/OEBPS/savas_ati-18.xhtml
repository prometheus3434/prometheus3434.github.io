<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-18</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-18" xml:lang="tr-TR">
		<div>
			<p><br /><br /><br /></p>
			<p id="_idParaDest-16"><st c="0">ON BEŞİNCİ BÖLÜM</st></p>
			<p><br /><br /><br /></p>
			<p><st c="17">O gün akşama kadar Topthorn’la Friedrich’in yanında durdum ve sadece bir kere, o da nehirden su içmek için, yanlarından ayrıldım. </st><st c="148">Bombardıman vadide bir ileri bir geri dolaşıyor; çimleri, toprağı ve ağaçları havaya savurup geride sanki toprağın kendisi yanıyormuş gibi kokan dev çukurlar bırakıyordu. </st><st c="319">Fakat korkum, beni mümkün olduğunca Topthorn’un yanında kalmaya iten bir üzüntü ve sevgi selinde boğulmuştu. </st><st c="428">Biliyordum ki oradan ayrıldığımda bu dünyada yapayalnız kalacak, yanımda onun kuvvetini ve desteğini hissedemeyecektim. </st><st c="548">Bu yüzden ben de onunla kaldım ve bekledim.</st></p>
			<p><st c="591">Ertesi günün sabahı, ikisinin yattığı noktanın yakınlarında otlanırken, top mermilerinin havada süzülme ve düşüp patlama sesleri arasında tüyler ürpertici başka bir ses duydum: Bir motorun gürültüsüyle, birbirine sürten çeliklerden çıkan dehşet verici bir şakırtı birbirine karışmıştı. </st><st c="878">Kulaklarımı başıma yapıştırmama neden olan bu ses, askerlerin vadiyi terk ettiği noktanın ardından geliyor, giderek bana doğru yaklaşıyordu. </st><st c="1019">Bombardıman tamamen kesildiğinde gümbürtü daha da arttı.</st></p>
			<p><st c="1075">Şafağın soğuk ışıklarıyla aydınlanan tepede gri renkli hantal bir canavar belirdi; sonradan adının tank olduğunu öğrendiğim bu devasa metal yaratık ağır ağır, arkasından kara dumanlar püskürte püskürte üzerime doğru gelmeye başlamıştı. </st><st c="1312">Birkaç saniye tereddüt içinde kaldıktan sonra, dehşete kapılıp nehre doğru koştum; en sonunda Topthorn’dan kopmak zorunda kalmıştım. </st><st c="1445">Ayağımı basacak bir yer bulmaya çalışmadan tüm hızımla nehre girdim ve kısa süre sonra diğer taraftan çıktım. </st><st c="1555">Ağaçlık yamacı yarılamıştım ki, o şeyin hâlâ peşimde olup olmadığını görmek için arkama baktım. </st><st c="1651">Keşke bakmasaydım! </st><st c="1670">Az önce bir tane olan canavarın yerinde şimdi birkaç tanesi vardı ve hepsi birden acımasızca bana doğru geliyordu. </st><st c="1785">Topthorn’la Friedrich’in, bombardımanın harap ettiği yamaçta yattığı noktayı geçmişlerdi bile. </st><st c="1880">Ağaçların altında –orada güvende olduğumu düşünerek– bir süre durup tankların nehri geçmelerini izledikten sonra dönüp bir kez daha koşmaya başladım.</st></p>
			<p><st c="2029">Nereye koştuğumu bilmiyordum. </st><st c="2060">O kan dondurucu şakırtılar duyulmaz olup silah sesleri iyice uzaktan gelmeye başlayıncaya kadar koştum. </st><st c="2164">Başka bir nehirden geçip boş tarlalarda dörtnala ilerlediğimi; çitlerin, çukurların ve terk edilmiş siperlerin üzerinden atladığımı; terk edilmiş virane köylerden geçtiğimi; sonunda akşama doğru kendimi yemyeşil ve ıslak bir çayırda bulduğumu ve dibi taşlı, suyu pırıl pırıl bir dereden su içtiğimi hatırlıyorum. </st><st c="2477">Daha sonra yorgunluğa yenik düştüm ve bacaklarımda derman kalmayınca yere uzanıp uyudum.</st></p>
			<p><st c="2565">Uyandığımda hava karanlıktı ve yine her yerde silahlar patlıyordu. </st><st c="2633">Nereye bakarsam bakayım, gözlerimi acıtan ve etrafımı aniden gündüze çeviren beyaz ve sarı ışıklarla doluydu gökyüzü. </st><st c="2751">Nereye yönelirsem yöneleyim, silahların bulunduğu yere doğru gidiyor gibiydim. </st><st c="2830">Bu yüzden, olduğum yerde kalmanın daha iyi olacağını düşündüm.</st></p>
			<p><st c="2892">Bunu yapmaya karar vermiştim ki aniden başımın üzerinde bir beyaz ışık patlaması oldu ve sesi gecenin karanlığını yırtan bir makineli tüfekten çıkan mermiler bulunduğum yeri dövmeye başladı. </st><st c="3084">Yeniden var gücümle karanlığa doğru koştum; önüme çıkan çalılar ve hendekler yüzünden sık sık sendeleyerek, çayırlarında ot namına bir şey kalmamış ve ağaçları gövdesiz kütüklerden ibaret bir bölgeye geldim. </st><st c="3292">Nereye gidersem gideyim, karşıma içi bulanık ve pis sularla dolu büyük çukurlar çıkıyordu. </st></p>
			<p><st c="3383">Bu çukurlardan birinden çıkmaya çalışırken, çukurun hemen kıyısındaki dikenli teli görmedim ve ön bacaklarımdan biri tele takılıp orada mahsur kaldı. </st><st c="3533">Can havliyle çırpınıp kurtulmaya çabaladım; başardım da. </st><st c="3590">Fakat bu sırada dikenler bacağımı kesmişti. </st><st c="3634">O andan sonra koşamaz oldum ve karanlıkta seke seke, ağır ağır ilerlemek zorunda kaldım. </st><st c="3723">Bu halde bile kilometrelerce yürümüş olmalıyım, ama nereden nereye gittiğimi hiçbir zaman bilemeyeceğim. </st><st c="3828">Bu yürüyüş boyunca ayağım acıyla zonklarken, bir yandan da çevremde dev silahlar gümbürdüyor, tüfekler geceyi delik deşik ediyordu. </st><st c="3960">Bacağım kanıyor, tüm vücudum ağrıyordu. </st><st c="4000">Tarifsiz bir dehşete kapılmıştım; tek dileğim, Topthorn’un yanımda olmasıydı. </st><st c="4078">O hangi yöne gitmemiz gerektiğini bilirdi diyordum kendi kendime. </st><st c="4144">Evet, o olsaydı bilirdi.</st></p>
			<p><st c="4168">Seke seke ilerlemeye devam ettim. </st><st c="4203">Beni yönlendiren tek şey, gecenin en karanlık olduğu yerde bombardımandan bir nebze olsun korunabileceğim düşüncesiydi. </st><st c="4323">Arkamda, bombardımanın gümbürtüsü ve çakan ışıkları öylesine şiddetliydi ki, gecenin zifirî karanlığını suni bir güne çeviriyor, Topthorn’un yattığı noktanın o yönde olduğunu bilmeme karşın beni geri dönmekten alıkoyuyordu. </st><st c="4547">Önümden ve her iki yanımdan silah sesleri gelmesine rağmen, ufukta simsiyah, bozulmamış bir gecenin hâkim olduğunu görünce ilerlemeye devam ettim.</st></p>
			<p><st c="4693">Gecenin soğuğu yüzünden yaralı bacağım ikide bir kasılıyor, artık onu havaya kaldırırken bile canım yanıyordu. </st><st c="4805">Kısa süre sonra da artık üzerine basamadığımı fark ettim. </st><st c="4863">Izdırap, dehşet ve yalnızlık dolu bir geceydi bu… Hayatımın en uzun gecesiydi. </st><st c="4942">Ayakta kalmamı ve yola devam etmemi sağlayan tek şey, hayatta kalmaya yönelik güçlü bir arzuydu sanırım. </st><st c="5047">Tek şansımın, çatışmanın gürültüsünü mümkün olduğunca arkamda bırakmak olduğunu hissettiğimden, ilerlemek zorundaydım. </st><st c="5166">Zaman zaman piyade tüfeklerinin ve makineli tüfeklerin patlamaları etrafımı sardığında korku içinde donakalıyor, çatışma bitip kaslarımın yeniden hareket edebildiğini fark edene kadar hiçbir yere kımıldayamıyordum. </st></p>
			<p><st c="5381">İlk zamanlar sadece çukurların diplerinde gezinen hafif pus, birkaç saat sonra kalın ve dumansı bir sonbahar sisine dönüşmüştü ve artık yalnızca açık ya da koyu tonda bulanık gölgeler ve şekiller görür olmuştum. </st><st c="5593">Hemen hemen bir körden farksızdım ve sadece bombardımanın giderek daha da uzaklaşan gümbürtüsüne güveniyor; onu sürekli arkamda tutmaya özen göstererek, önümde beni bekleyen daha karanlık ve sessiz dünyaya doğru ilerliyordum.</st></p>
			<p><st c="5818">Günün ilk ışıkları sis perdesini aralamaya başladığı sırada, biraz ileriden buyurgan ve aceleci fısıltılar geldiğini duydum. </st><st c="5944">Durup hiç hareket etmeden dinlemeye koyuldum; bir yandan da seslerin kime ait olduğunu görmeye çabalıyordum. </st><st c="6053">“Tetikte bekleme vakti. </st><st c="6077">Acele edin beyler. </st><st c="6096">Haydi, sallanmayın.” Sis, sesleri boğuyor gibiydi. </st><st c="6147">Telaşlı adımlar ve tüfek şakırtıları geldi kulağıma. </st><st c="6200">“Kaldır onu yerden asker, ne yaptığını sanıyorsun? </st><st c="6251">Şimdi o tüfeği temizle ve oyalanma.” Bu konuşmayı uzun bir sessizlik takip etti; ben de ihtiyatlı adımlarla, hem hevesle hem de korkarak, sesin geldiği yöne doğru ilerledim.</st></p>
			<p><st c="6424">“İşte orada çavuş. </st><st c="6444">Yine gördüm. </st><st c="6457">Yemin ederim ki gördüm.”</st></p>
			<p><st c="6481">“Peki ne gördün sence? </st><st c="6505">Kahrolası Alman ordusunun tamamını mı? </st><st c="6544">Yoksa içlerinden birkaçı sabah yürüyüşüne mi çıkmış?”</st></p>
			<p><st c="6597">“Asker değildi çavuş, Alman bile değildi; daha çok bir ata ya da bir ineğe benziyordu.” </st></p>
			<p><st c="6686">“At ya da inek mi? </st><st c="6705">Sahipsiz bölgede mi? </st><st c="6726">Peki oraya nasıl girdi sence? </st><st c="6756">Çok geç yatıyor olmalısın evlat, gözlerin sana oyun oynuyor.”</st></p>
			<p><st c="6817">“Ama sesini de duydum çavuş. </st><st c="6847">Yalan söylüyorsam ne olayım.”</st></p>
			<p><st c="6876">“Ben bir şey görmüyorum ama. </st><st c="6906">Neden görmüyorum biliyor musun? </st><st c="6938">Çünkü görülecek bir şey yok da ondan. </st><st c="6976">Biraz fazla heyecanlısın evlat ve bu heyecanın tüm taburu yarım saat erken uyandırdı. </st><st c="7062">Peki bunu teğmene anlattığımda, güzellik uykusundan uyandırıldığı için kimi ödüllendirecek sence? </st><st c="7160">Hepsi birer dünya tatlısı olan yüzbaşıları, binbaşıları ve tugay komutanını, sevimli teğmenlerimizi uyandırdın… Sadece ve sadece, kahrolası bir at gördüğünü sandığın için!” O andan sonra söyleyeceklerini herkesin duyabilmesi için sesini yükseltti. </st><st c="7408">“Fakat sonuçta hepimiz uyandık ve önümüzde mercimek çorbası kadar koyu bir sis duruyor. </st><st c="7496">Almanların, onları göremediğimiz zamanlarda kapımızı çalmayı ne kadar çok sevdiğini bildiğimize göre de, hepiniz gözlerinizi dört açacak ve tetikte bekleyeceksiniz; böylece kahvaltıya kadar hayatta kalmayı başarabiliriz… Tabii eğer kahvaltı varsa. </st><st c="7744">Birkaç dakika içinde herkese rom dağıtılacak, bu sizi kendinize getirir. </st><st c="7817">Fakat o zamana kadar gözlerinizi sisten ayırmayın.”</st></p>
			<p><st c="7868">O konuşurken ben de seke seke oradan uzaklaştım. </st><st c="7918">Kaygı içerisinde bir sonraki kurşun ya da bombayı bekliyor, başımdan kuyruğuma kadar tir tir titriyordum. </st><st c="8024">Tek isteğim yalnız kalmak, tehditkâr ya da değil, tüm seslerden uzaklaşmaktı. </st><st c="8102">Halsizlik ve korku, mantıklı düşünmemi engelliyordu; sisin içinde bir oraya bir buraya yürüdüm. </st><st c="8198">En sonunda, sağlam bacaklarım da beni taşıyamayacak duruma gelince durdum ve kanayan bacağımı berbat kokulu suyla dolu bir çukurun yanındaki yumuşak çamur tümseğine koyup dinlendirdim. </st><st c="8383">Bir yandan da yiyecek bir şeyler bulabilmek umuduyla çaresizce toprağı kokluyordum. </st><st c="8467">Fakat bulunduğum noktada en ufak bir yeşillik bile kalmamıştı ve benimse bir adım daha atacak ne gücüm ne de isteğim vardı. </st><st c="8591">Yakınlarda bir yerlerde bir tutam ot görürüm düşüncesiyle etrafıma bakınmak için başımı kaldırdığımda, sisin arasından sızan ilk güneş ışınları sırtıma dokundu ve üşümüş, kaskatı kesilmiş bedenime ılık bir dalga gibi yayıldı.</st></p>
			<p><st c="8816">Birkaç dakika içerisinde sis kaybolmaya başlayınca çamurla kaplı ve kocaman çukurlarla dolu, geniş ve harap olmuş bir koridorda olduğumu anladım. </st><st c="8963">Bu gri koridorun her iki tarafına, sonsuza kadar ilerliyormuş gibi görünen dikenli teller döşenmişti. </st><st c="9065">Daha önce buna benzer bir yerde bulunduğumu, o gün yanımda düşmana taarruz ederken Topthorn’la birlikte böyle bir koridordan geçtiğimizi hatırladım. </st><st c="9214">Burası, askerlerin ‘sahipsiz bölge’ dedikleri yerdi.</st></p>
		</div>
	<div id="charCountTotal" value="9266"></div></body>
</html>
