<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-12</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-12" xml:lang="tr-TR">
		<div>
			<p><br /><br /><br /></p>
			<p id="_idParaDest-10"><st c="0">DOKUZUNCU BÖLÜM</st></p>
			<p><br /><br /><br /></p>
			<p><st c="16">İki tedirgin asker bizi çiftlik patikaları ve meyve bahçeleri arasından yürütüp bir köprüden geçirerek yakalandığımız noktanın birkaç mil uzağında kurulmuş bir sahra hastanesi çadırının yanına bağladı. </st><st c="219">Kısa süre içerisinde etrafımız çok sayıda yaralı askerle doldu. </st><st c="283">Bizi seviyor, okşuyorlardı. </st><st c="311">Bense sabırsızlıkla kuyruğumu sallıyordum. </st><st c="354">Açtım, susuzdum ve Süvari Warren’dan ayrıldığım için sinirliydim.</st></p>
			<p><st c="419">Hâlâ bizi ne yapacaklarını, bize nasıl davranmaları gerektiğini bilmiyorlardı; fakat o sırada çadırdan, gri renkli uzun bir palto giymiş, başı sargılı bir subay çıkıp imdadımıza yetişti. </st><st c="607">Şaşırtıcı derecede uzun bu adam, etrafındaki herkese en az bir baş yukarıdan bakıyordu. </st><st c="695">Yürüyüş tarzından ve tavırlarından, rütbeli ve yetki kullanmaya alışık biri olduğu belliydi. </st><st c="788">Kafasındaki sargının bir kısmı gözlerinden birini kapatıyor, yüzünün yalnızca yarısını görünür kılıyordu. </st><st c="894">Bize doğru ilerlediğinde onun bir değnek yardımıyla sekerek yürüdüğünü, ayaklarından birinin neredeyse tamamen bandajlı olduğunu gördüm. </st><st c="1031">Onun geldiğini gören askerler birden geri çekilip hazır ola geçtiler. </st><st c="1101">Adam gözlerindeki hayranlığı gizlemeden bize baktı ve başını iki yana sallayıp iç geçirdi. </st><st c="1192">Sonra ise adamlarına döndü. </st><st c="1220">“Dikenli telimizin üzerinde bunlar gibi yüzlercesi öldü,” dedi. </st><st c="1284">“Emin olun ki, eğer bu hayvanlardaki cesaretin birazı bizde olsaydı, şu an burada çamurda debelenmek yerine çoktan Paris’e varmış olurduk. </st><st c="1423">Bu iki at buraya cehennem ateşinden geçip geldiler; yalnızca onlar sağ kurtuldu. </st><st c="1504">Aptalca bir göreve yollanmış olmaları onların suçu değil. </st><st c="1562">Sirk hayvanı değil, birer kahraman onlar, anladınız mı, kahraman! </st><st c="1628">Ve kendilerine o şekilde davranılmasını hak ediyorlar. </st><st c="1683">Sizse orada öylece durmuş, aval aval onlara bakıyorsunuz. </st><st c="1741">Görünüşe göre hiçbirinizin yarası ağır değil ve zaten doktor da sizlerle ilgilenemeyecek kadar meşgul; o yüzden şimdi bu atların eyerlerini çıkarıp onları iyice ovacak, sonra da onlara yem ve su vereceksiniz. </st><st c="1950">Yulaf ve saman getirmenizi, her biri için de birer örtü bulmanızı istiyorum. </st><st c="2027">Haydi, iş başına.”</st></p>
			<p><st c="2045">Askerler telaşla dört bir yana dağıldılar; birkaç dakika sonra Topthorn’la beceriksizce de olsa şımartılmaya başlamıştık bile. </st><st c="2173">Görünüşe göre askerlerden hiçbiri daha önce bir ata el sürmemişti; fakat bu bizim umurumuzda değildi, çünkü getirdikleri yiyecek ve su için onlara minnettardık. </st><st c="2334">O sabah, bir ağacın gölgesi altında askerlerini izleyen uzun boylu subayın denetimi altında, her türlü ihtiyacımız giderildi. </st><st c="2460">Zaman zaman yanımıza gelip sırtımızı ve yanlarımızı okşuyor, beğeniyle başını sallıyor, bizi incelerken bir yandan da askerlerine at yetiştirmenin inceliklerini anlatıyordu. </st><st c="2634">Bir süre sonra çadırdan, beyaz önlüklü bir adam çıkıp subayın yanına geldi. </st><st c="2710">Saçları dağılmış ve yüzü yorgunluktan solmuş bu adamın önlüğünde kan lekeleri vardı. </st></p>
			<p><st c="2795">“Karargâhtan atlar için aradılar Herr Hauptmann,” dedi beyaz önlüklü adam. </st><st c="2870">“Onları sedyelik durumlar için kullanabileceğimi söylüyorlar. </st><st c="2932">Bu konu hakkındaki görüşlerinizi biliyorum, ama ne yazık ki onlardan yararlanamayacaksınız. </st><st c="3024">Onlara burada öylesine ihtiyacımız var ki! </st><st c="3067">Ne yazık ki işler böyle giderse daha da fazlasına ihtiyaç duyacağız. </st><st c="3136">Bu daha ilk saldırıydı; gerisi de gelecektir. </st><st c="3182">Uzun sürecek bir taarruz bekliyoruz. </st><st c="3219">İki taraf da aynı zihniyette ve bir şeye başladığımızda başarısız da olsak inatla devam ediyor, zaman ve adam kaybediyoruz. </st><st c="3343">Motorize ya da atlı, her türlü ambulans aracına ihtiyacımız var.”</st></p>
			<p><st c="3408">Başı bandajlı subay, uzunluğunu iyice belirgin kılacak şekilde doğruldu; öfkeli olduğu her halinden belliydi. </st><st c="3519">Beyaz önlüklü adama doğru yaklaşırkenki heybetli görüntüsü ürkütücüydü. </st><st c="3591">“Böylesine kaliteli İngiliz süvari atlarını arabaya koşamazsınız doktor! </st><st c="3664">Ordumuzun herhangi bir atlı birliği, hele hele benim mızraklı süvari birliğim, böylesine harika yaratıkları bünyesinde görmekten gurur ve büyük sevinç duyar. </st><st c="3822">Bunu yapamazsınız doktor, böyle bir şeye izin vermeyeceğim.”</st></p>
			<p><st c="3882">“Herr Hauptmann,” dedi doktor sabırlı bir ses tonuyla. </st><st c="3938">Subayın söylediklerinin onu yıldıramadığı belliydi. </st><st c="3990">“Bu sabahki çılgınlıktan sonra, herhangi bir tarafın bir daha süvari kullanacağına inanıyor musunuz gerçekten? </st><st c="4101">Taşıma aracına ihtiyacımız olduğunu anlamıyor musunuz? </st><st c="4156">Acil ihtiyaç içindeyiz Herr Hauptmann. </st><st c="4195">Şu an siperlerdeki sedyelerde cesur Alman ve İngiliz askerleri yatıyor ve bizim onları buradaki hastaneye getirecek aracımız yok. </st><st c="4325">Söyleyin Herr Hauptmann, tüm o askerlerin ölmesini mi tercih ediyorsunuz? </st><st c="4399">İstediğiniz bu mu? </st><st c="4418">Eğer bu atlar bir arabaya koşulabilirlerse, düzinelerce askeri buraya getirebilirler. </st><st c="4504">Yeterli ambulansa sahip değiliz ve elimizdekiler de ya bozuluyor ya da çamura saplanıp kalıyor. </st><st c="4600">Lütfen Herr Hauptmann, yardımınıza ihtiyacımız var.”</st></p>
			<p><st c="4652">Başını iki yana sallayan Alman subayı, “Dünyanın çivisi çıkmış,” dedi. </st><st c="4724">“Bunlar gibi asil yaratıkların araba çekmek için kullanıldığı bir dünyanın gerçekten de çivisi çıkmış demektir. </st><st c="4836">Fakat haklı olduğunuzu görüyorum. </st><st c="4870">Ben bir mızraklı süvariyim doktor, ama ben bile askerlerin hayvanlardan daha önemli olduklarını biliyorum. </st><st c="4977">Bir şartım var: Bu ikisinden sorumlu olacak kişinin atlardan anlayan ve ne yaptığını bilen biri olmasını istiyorum. </st><st c="5093">Eline gres yağı bulaşmış teknisyenlere emanet edilmelerine izin veremem. </st><st c="5166">Ve o kişilere bunların binek atı olduklarını söylemelisiniz. </st><st c="5227">Ne kadar haklı ve şerefli bir amaç için olursa olsun, yük arabası çekmeyi hoş karşılamayacaklardır.”</st></p>
			<p><st c="5327">“Teşekkür ederim Herr Hauptmann,” dedi doktor. </st><st c="5375">“Bu iyiliğinizi unutmayacağım. </st><st c="5406">Fakat bir sorunum var. </st><st c="5429">Siz de takdir edersiniz ki ilk başlarda onları idare etmek için çok tecrübeli birine ihtiyacımız var; hele ki daha önce hiç arabaya koşulmadılarsa. </st><st c="5577">Gelgelelim burada sadece sıhhiye erlerimiz var. </st><st c="5625">İçlerinden bir tanesi savaştan önce bir çiftlikte atlarla ilgilenmiş, fakat doğruyu söylememi isterseniz Herr Hauptmann, şu anda bu iki atı idare edecek kimsem yok; tabii siz hariç. </st><st c="5807">Biliyorsunuz, bir sonraki ambulans konvoyuyla üs hastanesine nakledileceksiniz, fakat araçlar akşamdan önce burada olmayacaklar. </st><st c="5936">Yaralı birinden böyle bir şey talep etmenin doğru olmadığını biliyorum ama, içinde bulunduğum durumun çaresizliğini görüyorsunuz. </st><st c="6066">Aşağıdaki çiftliğin sahibinin birkaç tane at arabası var; herhalde ihtiyacımız olan koşumları da tedarik edebilir. </st><st c="6181">Ne diyorsunuz Herr Hauptmann? </st><st c="6211">Bana yardım edebilecek misiniz?”</st></p>
			<p><st c="6243">Başı sargılı subay seke seke bize doğru yürüdü ve şefkatle burunlarımızı okşadı. </st><st c="6325">Ardından gülümseyip başını salladı. </st><st c="6361">“Pekâlâ doktor. </st><st c="6377">Çok yanlış bir iş bu… Hem de çok. </st><st c="6411">Ama mutlaka yapılması gerekiyorsa, kendim yapmayı ve böylece doğru yapıldığından emin olmayı tercih ederim.”</st></p>
			<p><st c="6519">Bunun üzerine, yakalandığımız günün öğleden sonrasında Topthorn’la ben eski bir saman arabasına koşulduk ve iki sıhhiye erine emirler veren subayla birlikte tepedeki ağaçlığa, bizi bekleyen bombardımana ve yaralılara doğru yola koyulduk. </st><st c="6758">Topthorn yolculuk boyunca ciddi bir tedirginlik içindeydi; belli ki daha önce hiç yük çekmemişti. </st><st c="6856">Bunca zaman onun yardımını aldıktan sonra nihayet sıra bendeydi; ona yol gösteriyor, açıklarını kapatıyor ve moral veriyordum. </st><st c="6983">İlk zamanlar subay sekerek yanımda yürüyor ve bizi yakından kontrol ediyordu, ama bir süre sonra bize güvenmeye başlayıp arabadaki iki erin yanına oturdu ve dizginleri eline aldı. </st><st c="7163">“Sen bu işi daha önce yapmışsın dostum,” dedi. </st><st c="7210">“Belli oluyor. </st><st c="7225">İngilizlerin deli olduklarını zaten biliyordum, fakat senin gibi atları arabaya koştuklarını görünce bundan iyice emin oldum. </st><st c="7351">Zaten bu savaşın da temelinde aynı şey yok mu? </st><st c="7398">Hangi tarafın daha deli olduğunu bulmaya çalışıyoruz ve belli ki siz önde başlamışsınız. </st><st c="7487">Savaştan önce de deliymişsiniz.”</st></p>
			<p><st c="7519">Çarpışmalar devam ederken, biz de tüm öğleden sonra ve akşam boyunca cepheye gidip sedyelik yaralıları yüklendik ve onları sahra hastanesine getirdik. </st><st c="7671">Üzerinde gidip geldiğimiz yollar ve patikalar topçu ateşinin açtığı hendeklerle, katır ve insanların cesetleriyle doluydu. </st><st c="7794">Ordular askerlerini sahipsiz bölge üzerinde birbirleri üzerine savururlarken, iki tarafın bombardımanı da aralıksız devam ediyordu. </st><st c="7926">Yaralılardan yürüyebilir durumda olanlar yollara düşmüştü. </st><st c="7985">Miğferlerinin altından bakan bu gri yüzleri daha önce bir yerde görmüştüm. </st><st c="8060">Tek fark üniformalarıydı: Şimdi kırmızı biyeliydiler,</st><span><span id="footnote-009-backlink"><a href="savas_ati-12.xhtml#footnote-009"><st c="8113">********</st></a></span></span><st c="8122"> ayrıca miğferleri de yuvarlak ve geniş kenarlı değildi artık.</st></p>
			<p><st c="8184">Uzun boylu subay, sallana sallana uzaklaşan ambulansın arkasında oturup bize ve doktora el sallayarak aramızdan ayrıldığında neredeyse gece olmuştu. </st><st c="8334">Doktor bütün gün bizimle birlikte olan sıhhiye erlerine dönerek, “Bu ikisinin bakımlarını en iyi şekilde yapın,” dedi. </st><st c="8453">“Bugün pek çok askerin hayatını kurtardılar; hem Alman hem de İngiliz askerlerinin hayatlarını… Her şeyin en iyisini hak ediyorlar. </st><st c="8585">Elinizden geleni ardınıza koymayın.”</st></p>
			<p><st c="8621">Bizi savaşa getiren gemiden indiğimizden bu yana, ilk kez o gece, Topthorn’la bir ahırın konforuna kavuştuk. </st><st c="8731">Hastanenin karşısındaki bayırda bulunan çiftliğin ağılı, içindeki domuzlar ve kümes hayvanları çıkarılarak bir ahır haline getirilmişti. </st><st c="8868">İçeriye girdiğimizde, tatlı samanla dolu bir yemlik ve ferahlamamızı sağlayan birkaç kova su bulduk.</st></p>
			<p><st c="8968">O gece, samanımızı bitirdikten sonra Topthorn’la birlikte ahırın arka tarafına uzandık. </st><st c="9057">Yarı uyanıktım ve sızım sızım sızlayan kaslarımdan ve ağrıyan ayaklarımdan başka bir şey düşünemiyordum. </st><st c="9162">O sırada kapı birden gıcırdayarak açıldı ve içerisi sarı ve titrek bir ışıkla doldu. </st><st c="9247">Işığın ardında ayak sesleri vardı. </st><st c="9282">Başımızı kaldırıp o yöne baktığımız sırada, içimi bir panik kapladı. </st><st c="9351">Bir an için kendimi eski evimde, Zoey’nin yanında duruyor sanmıştım; duvarlarda dans eden ışık da zihnimde geçmişten kalma bir alarmı tetiklemiş, aklıma Albert’ın babasını getirmişti. </st><st c="9535">Hemen ayağa kalktım ve ışıktan uzaklaşmaya çabaladım. </st><st c="9589">Neyse ki Topthorn yanımdaydı; o beni korurdu. </st><st c="9635">Fakat ahıra giren kişi konuşmaya başladığında kulaklarıma gelen ses, Albert’ın babasının hırıltılı ve alkollü sesi değil, küçük bir kızın yumuşak ve tatlı sesiydi. </st><st c="9799">Işığın ardında iki kişi vardı: Yırtık pırtık kıyafetler ve takunya giymiş, beli bükük yaşlı bir adamla, başını ve omuzlarını bir şalla örtmüş küçük bir kız.</st></p>
			<p><st c="9955">“İşte büyükbaba,” dedi kız. </st><st c="9984">“Sana onları buraya koyduklarını söylemiştim. </st><st c="10030">Daha önce hiç bu kadar güzel yaratıklar görmüş müydün? </st><st c="10085">Lütfen burada kalsınlar ve benim olsunlar büyükbaba. </st><st c="10138">Lütfen, lütfen!”</st></p>
			<div>
				<div id="footnote-009">
					<p><a href="savas_ati-12.xhtml#footnote-009-backlink"><st c="10154">********</st></a><st c="10163">	Genellikle giysinin yaka, kol, etek çevresine kendi kumaşından veya başka kumaştan geçirilen ince şerit. </st><st c="10269">[E. </st><st c="10273">N.]	</st></p>
				</div>
			</div>
		</div>
	<div id="charCountTotal" value="10277"></div></body>
</html>
