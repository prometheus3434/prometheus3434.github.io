<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-11</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-11" xml:lang="tr-TR">
		<div>
			<p><br /><br /><br /></p>
			<p id="_idParaDest-9"><st c="0">SEKİZİNCİ BÖLÜM</st></p>
			<p><br /><br /><br /></p>
			<p><st c="15">Yalnızca kısa bir saniye boyunca, tıpkı eğitim sırasında yaptığımız gibi tırıs gittik. </st><st c="103">Sadece koşumların şıngırtısı ve atların hafifçe kişneyişleri duyuluyordu sahipsiz bölgenin tüyler ürpertici sessizliğinde. </st><st c="226">Dizilişimizi bozmamaya gayret ederek kraterlerin etrafından dolanıyorduk. </st><st c="300">İlerideki hafif eğimli tepenin üzerinde bir koruluğun kalıntıları görülüyordu; onun hemen altına da, ufukta göz alabildiğine uzanan çirkin ve paslı bir dikenli tel çekilmişti. </st></p>
			<p><st c="476">“Dikenli tel,” diye fısıldadı Süvari Warren istemsizce. </st><st c="532">“Aman Tanrım Joey, telin olmayacağını söylemişlerdi bize. </st><st c="590">Topçu ateşi telin icabına bakacak demişlerdi. </st><st c="636">Tanrım!”</st></p>
			<p><st c="644">Şimdi eşkin gidiyorduk ve henüz ne bir düşman askeri görebilmiş, ne de sesini duyabilmiştik. </st><st c="738">Süvariler atlarının boyunlarına doğru eğilmiş, kılıçlarını öne doğru uzatmış vaziyette, görünmeyen bir düşmana karşı savaş naraları atıyorlardı. </st><st c="883">Topthorn’a ayak uydurabilmek için dörtnala koşmaya başlamıştım ki düşman topları ve makineli tüfekleri üzerimize ateş açtı. </st><st c="1007">Muharebenin keşmekeşi başlamıştı işte. </st><st c="1046">Etrafımda askerler haykırarak yere düşüyor, atlar korku ve acının verdiği dehşetle kişneyerek şaha kalkıyordu. </st><st c="1157">Her iki yanımda havaya püsküren toprak, atları ve binicilerini havaya fırlatıyordu. </st><st c="1241">Mermiler tepemizden vızıldayarak geçiyor, her patlama bir başka deprem yaratıyordu. </st><st c="1325">Tüm bu yaşananlara rağmen, bölük yılmadan tepedeki dikenli tele doğru ilerliyordu ve ben de onlarla birlikte gidiyordum.</st></p>
			<p><st c="1445">Süvari Warren beni dizleriyle bir mengene gibi sıkıştırıyordu. </st><st c="1509">Bir ara tökezlediğimde, üzengilerden birinin ayağından çıktığını fark ettim ve yavaşlayıp onu yeniden ayağına geçirmesini sağladım. </st><st c="1641">Topthorn önümde başını dikmiş ilerliyor, kuyruğu iki yana sallanıp duruyordu. </st><st c="1719">Bacaklarımda daha fazla güç bulup onun peşinden fırladım. </st><st c="1777">Süvari Warren ilk başlarda yüksek sesle dua ediyordu; fakat çevresindeki kıyımı görünce, bu dualar kısa sürede küfre dönüştü. </st><st c="1903">Dikenli tele yalnızca birkaç at ulaşmıştı ve Topthorn’la ben bu atlar arasındaydık. </st><st c="1987">Gerçekten de bombardımanımız sayesinde tel üzerinde birkaç delik açılmıştı; bir kısmımız bu noktalardan diğer tarafa geçmeyi başardı. </st><st c="2121">Fakat en sonunda düşman siperlerine vardığımızda, acı bir sürpriz bizleri bekliyordu: Siperlerin içi boştu! </st><st c="2229">Daha yüksekten, ağaçların arasından ateş edildiğini fark eden bölük –daha doğrusu ondan geriye ne kaldıysa– yeniden bir araya gelip koruluğa doğru süratle ilerlemeye başladı; ama ağaçların arasına gizlenmiş başka bir dikenli telle durduruldu. </st><st c="2472">Atlardan bazıları durmaya fırsat bulamadan tele çarpıp orada takılı kaldı; binicileri telaş içerisinde onları oradan ayırmaya çalışıyorlardı şimdi. </st><st c="2620">Bu süvarilerden birinin kendi isteğiyle atından indiğini, tüfeğini çekip atını vurduğunu, sonraysa kendi cansız bedeninin yere yığıldığını gördüm. </st><st c="2767">Teli aşmanın tek yolunun, onun üzerinden atlamak olduğunu anlamıştım; Topthorn ve Yüzbaşı Stewart’ın telin en alçak noktasının üzerinden zıpladığını görünce ben de peşlerinden gittim. </st><st c="2951">Nihayet düşmanın bulunduğu noktaya varmıştık. </st><st c="2997">Her ağacın ardından, etraftaki her siperin içinden oluk oluk akıyorlar, var güçleriyle koşarak karşı saldırıya geçiyorlardı. </st><st c="3122">Tepesi sivri miğferler takmışlardı. </st><st c="3158">Bir süre bizi görmezden gelerek yanımızdan hızla geçip gittilerse de, kısa süre sonra etrafımız, tüfeklerini bize doğrultmuş bir bölük askerle sarıldı.</st></p>
			<p><st c="3309">Ağır silahların gümbürtüsü ve patlayan tüfeklerin sesi birden durmuştu. </st><st c="3382">Bölüğün geri kalanını görebilmek için etrafıma bakındığımda, orada yalnız olduğumuzu fark ettim. </st><st c="3479">Birkaç binicisiz at siperlerimize doğru koşuyordu; bir zamanların şerefli süvari bölüğünden geriye yalnızca onlar kalmıştı. </st><st c="3603">Az önce tırmandığımız tepedeyse, ölü ya da ölmek üzere olan asker ve atlar yatıyordu şimdi.</st></p>
			<p><st c="3694">Yüzbaşı Stewart oturduğu eyerin üzerinde eğilip kılıcını yere bıraktıktan sonra, “Kılıcını yere at süvari,” dedi. </st><st c="3809">“Bu manasız kıyımı daha fazla uzatmaya gerek yok.” Topthorn’u yanımıza yaklaştırıp durdu. </st><st c="3899">“Süvari, sana bir keresinde bölüğün en iyi atlarına sahip olduğumuzu söylemiştim, ama bugün bize sadece bölüğün değil, tüm alayın, hatta tüm ordunun en iyi atları olduklarını gösterdiler ve üzerlerinde bir çizik bile yok.” Alman askerleri bize doğru ağır ağır yaklaşırken, her ikisi de atlarından indiler ve dizginlerimizden tutarak yan yana durdular. </st><st c="4251">Topthorn’la dönüp tepeye baktık. </st><st c="4284">Siperlerini yeniden ele geçirmiş olan Alman piyadeleri, hâlâ telde takılı halde can çekişen birkaç atın acılarına tek tek son veriyorlardı. </st><st c="4424">Çatışmanın son silah sesleriydi bunlar.</st></p>
			<p><st c="4463">“Ne israf,” dedi Yüzbaşı. </st><st c="4490">“Ne korkunç bir israf. </st><st c="4513">Belki bugün yaşananları gördükten sonra atların dikenli tel ve makineli tüfeklerin üzerine yollanamayacağını anlarlar. </st><st c="4632">Belki bundan sonra böyle bir işe kalkışmadan önce bir kez daha düşünürler.”</st></p>
			<p><st c="4707">Etrafımızdaki askerler ihtiyatlı davranıyor, bize fazla yaklaşmıyorlardı. </st><st c="4782">Bize ne yapacaklarını bilmiyor gibi görünüyorlardı. </st><st c="4834">“Peki ya atlar?” diye sordu Süvari Warren. </st><st c="4877">“Joey ve Topthorn’a ne olacak?”</st></p>
			<p><st c="4908">“Onlar da bizimle aynı durumda,” dedi Yüzbaşı Stewart. </st><st c="4964">“Tıpkı bizler gibi onlar da savaş esiri artık.” Pek konuşmayan askerlerin nezaretinde, tepenin diğer tarafına götürüldük. </st><st c="5086">Buradaki vadi hâlâ yeşildi, çünkü henüz bu kısımda bir muharebe yapılmamıştı. </st><st c="5164">Beni teselli etmek isteyen Süvari Warren yürürken kolunu boynuma dolayınca, bana veda etmeye hazırlandığını hissettim.</st></p>
			<p><st c="5282">Yumuşak bir ses tonuyla kulağıma fısıldadı: “Gittiğim yere senin de gelmene izin vereceklerini sanmıyorum Joey. </st><st c="5395">Keşke buna izin verebilselerdi, ama yapamazlar. </st><st c="5443">Yine de seni hiçbir zaman unutmayacağım, söz veriyorum.”</st></p>
			<p><st c="5499">“Endişelenme süvari,” dedi Yüzbaşı Stewart. </st><st c="5544">“Almanlar da atlarını en az bizim kadar severler. </st><st c="5594">Onlara iyi bakacaklarından eminim. </st><st c="5629">Zaten Topthorn’nun da Joey’ye göz kulak olacağına eminim.”</st></p>
			<p><st c="5687">Korudan çıkıp yola vardığımızda yanımızdaki askerler tarafından durdurulduk. </st><st c="5765">Yüzbaşı Stewart ve Süvari Warren’ı bir zamanlar bir köye ait oldukları belli olan birkaç yıkık binaya doğru götürdüler. </st><st c="5885">Topthorn’la bense bayırda ilerleyerek vadinin aşağılarına doğru götürüldük. </st><st c="5961">Uzun uzun vedalaşmak için zaman yoktu; burunlarımızı son bir kez okşamaya anca fırsat buldular. </st><st c="6057">Uzaklaşırlarken Yüzbaşı Stewart’ın, kolunu Süvari Warren’ın omzuna attığını gördüm.</st></p>
		</div>
	<div id="charCountTotal" value="6140"></div></body>
</html>
