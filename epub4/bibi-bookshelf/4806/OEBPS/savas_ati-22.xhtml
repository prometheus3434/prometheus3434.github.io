<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-22</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-22" xml:lang="tr-TR">
		<div>
			<p><br /><br /><br /></p>
			<p id="_idParaDest-20"><st c="0">ON DOKUZUNCU BÖLÜM</st></p>
			<p><br /><br /><br /></p>
			<p><st c="19">Fakat savaş sona ermedi. </st><st c="45">Aksine, silahların o kaygı verici gümbürtüsü giderek yaklaşıyordu. </st><st c="112">İyileşme dönemimin sonlarına gelmiştim artık; hastalığımın halsizliğini henüz tam olarak üzerimden atamamış olsam da, hayvan hastanesinin ufak tefek işlerini görmeye başlamıştım bile. </st><st c="296">İki attan oluşan bir ekiple, en yakın istasyondan saman ve çeşitli hayvan yemi taşıyor, avluda dışkı arabasını dolaştırıyorduk. </st><st c="424">Kendimi yeniden doğmuş gibi hissediyor, çalışma arzusu duyuyordum. </st><st c="491">Bacaklarımla omuzlarım irileşmeye başlamıştı ve haftalar geçtikçe daha fazla çalışabildiğimi görüyordum. </st><st c="596">Ne zaman arabaya koşulsam, Çavuş Thunder o iş için Albert’ı görevlendiriyordu ve böylece biz de zamanımızın çoğunu beraber geçirebiliyorduk. </st><st c="737">Ama bazen, tüm bakıcılar gibi Albert da yaralanan atları getirmek için veteriner arabası üzerinde savaş hattına yollanıyordu. </st><st c="863">Böyle zamanlarda başımı ahır kapısı üzerinden uzatıp endişeyle bekliyor, tekerleklerin taş döşeli yolda çıkardığı sesleri duyunca ve kemerli geçitten geçen Albert’ın neşeli bir şekilde el sallayışını görünce de derin bir nefes alıyordum.</st></p>
			<p><st c="1100">Bir süre sonra ben de savaş hattına gitmeye başladım; oysa havan toplarının havadaki ıslıklarını ve büyük bir gümbürtüyle patlayıp yeri titretmelerini sonsuza dek geride bıraktığımı sanıyordum. </st><st c="1295">Artık tamamen iyileşmiş, Binbaşı Martin ve ekibinin gururu olmuştum ve sık sık, veteriner arabasını savaş hattına getirip götüren at ekibinin en önünde yer alıyordum. </st><st c="1462">Silah seslerinden de korkmuyordum, çünkü Albert hep yanımda oluyordu. </st><st c="1532">Bir zamanlar Topthorn’un hissettiği gibi, o da yanımda olduğunun ve beni koruduğunun sürekli olarak hatırlatılmasına ihtiyacım olduğunu hissetmiş gibiydi. </st><st c="1687">Yumuşak ses tonu, söylediği şarkılar ve ıslıkla çaldığı melodiler sayesinde, civarda patlayan bombalara rağmen paniğe kapılmadan ilerleyebiliyordum.</st></p>
			<p><st c="1835">Albert beni rahatlatmak için yol boyunca konuşuyordu. </st><st c="1890">Savaştan bahsediyordu bazen. </st><st c="1919">Yoğun bir yaz gününde, savaş hattına doğru ilerleyen sıra sıra piyade ve süvarinin yanından geçerken, “David, Almanların gücünün kalmadığını, işlerinin bitmek üzere olduğunu söylüyor,” dedi. </st><st c="2110">O sırada, savaş hattında bitap düşüp çamura saplanmış, su taşımakla görevli gri renkli bir kısrağı hastaneye götürüyorduk. </st><st c="2233">“Söylenenlere göre cephenin ilerisinde bizi ezip geçmişler, ama David bunun onların son hamleleri olduğunu söylüyor. </st><st c="2350">Yankiler yardıma gelirlerse ve bizler de dayanabilirsek, Noel’e kalmadan bu iş bitebilirmiş. </st><st c="2443">Umarım haklıdır Joey. </st><st c="2465">Genelde söyledikleri doğru çıkar. </st><st c="2499">Onun ağzından çıkanlara herkes saygı duyuyor; ben de öyle.”</st></p>
			<p><st c="2558">Bazen de evden ve köydeki kızdan bahsediyordu. </st><st c="2606">“Adı Maisie Cobbledick. </st><st c="2630">Anstey Çiftliği’ndeki süt sağım odasında çalışıyor. </st><st c="2682">Bir de ekmek pişiriyor. </st><st c="2706">Ah Joey, onun ekmeği gibisini tatmamışsındır! </st><st c="2752">Annem bile, onun köyün en lezzetli böreğini yaptığını söylüyor. </st><st c="2816">Babamsa onun benim için fazla iyi olduğunu söylüyor; ama gerçekten böyle düşündüğü için değil, beni memnun etmek için böyle konuşuyor. </st><st c="2951">Maisie’nin peygamber çiçeği gibi gözleri, olgun mısır sarısı saçları var. </st><st c="3025">Teni hanımeli gibi kokuyor; tabii mandıradan çıktıktan sonraki birkaç saat hariç. </st><st c="3107">O zamanlar yanına yaklaşmamaya gayret ediyorum. </st><st c="3155">Ona senin hakkında her şeyi anlattım Joey. </st><st c="3198">Buraya gelip seni bulma isteğimde haklı olduğumu söyleyen tek kişi oydu. </st><st c="3271">Sadece o! </st><st c="3281">Aslında gitmemi istemiyordu. </st><st c="3310">Ben ayrılırken istasyonda hüngür hüngür ağladığına göre, beni az da olsa seviyor olmalı, öyle değil mi? </st><st c="3414">Haydi ama şapşal, bir şeyler söyle. </st><st c="3450">Biliyor musun Joey, tek kötü tarafın bu: Tanıdığım en iyi dinleyicisin, ama ne düşündüğün konusunda en ufak bir fikrim bile olmuyor. </st><st c="3583">Sadece gözlerini kırpıyor, kulaklarını doğudan batıya, güneyden kuzeye doğru sallayıp duruyorsun. </st><st c="3681">Keşke konuşabilseydin Joey... </st><st c="3711">Bunu gerçekten de çok isterdim.”</st></p>
			<p><st c="3743">Sonra bir akşam, savaş hattından acı bir haber geldi: Albert’ın arkadaşı David ölmüştü; veteriner arabasını çeken iki at da öyle. </st><st c="3874">Ahır için saman çöpü getiren Albert, “Serseri bir top mermisi,” dedi. </st><st c="3944">“Ansızın bir top mermisi peyda olmuş ve David’i alıp götürmüş. </st><st c="4007">Onu özleyeceğim Joey. </st><st c="4029">Onu ikimiz de özleyeceğiz, değil mi?” Ahırın köşesindeki samanların üzerine oturdu. </st><st c="4113">“Savaştan önce ne iş yaptığını biliyor musun Joey? </st><st c="4164">Londra’da, Covent Garden’ın dışında bir seyyar meyve arabası varmış. </st><st c="4233">Sana bayılıyordu Joey, bunu bana sık sık söylerdi. </st><st c="4284">Beni de kolluyor, abilik yapıyordu. </st><st c="4320">Henüz yirmi yaşındaydı ve önünde kocaman bir hayat vardı. </st><st c="4378">Bir serseri mermi yüzünden hepsi ziyan oldu. </st><st c="4423">Hep derdi Joey: ‘Bir gün ölürsem, hiç değilse arkamda beni özleyecek kimse olmayacak. </st><st c="4509">Geride sadece arabam kalacak ve maalesef onu yanımda götürmem mümkün değil.’ Arabasıyla gurur duyuyordu Joey, bana yanında çektirdiği bir fotoğrafını göstermişti bir keresinde. </st><st c="4686">Her tarafı boyalı, üzeri tıka basa meyveyle dolu bir arabaydı ve David de yanında, yüzünde bir muz gibi yayılmış bir gülümsemeyle duruyordu.” Başını kaldırıp bana baktı ve yanaklarındaki yaşları sildi. </st><st c="4888">Dişlerini sıkarak konuşuyordu şimdi: “Artık yalnızca sen ve ben kaldık Joey ve inan bana, bir gün ikimiz de evimize döneceğiz. </st><st c="5015">Bir kez daha kilisedeki o büyük çanı çalacak, Maisie’min yaptığı ekmek ve çöreklerden yiyecek, bir kez daha seni nehir kenarında süreceğim. </st><st c="5155">David her nasılsa benim bir gün eve döneceğimden emin olduğunu söylerdi. </st><st c="5228">Haklıydı da. </st><st c="5241">Onu haklı çıkartacağım Joey.”</st></p>
			<p><br /></p>
			<p><st c="5270">Nihayet savaş sona erdiğinde, bu öylesine ani bir şekilde oldu ki çevremdeki askerler neredeyse hazırlıksız yakalandılar diyebilirim. </st><st c="5405">Kimse sevinçten havaya uçmuyor, zaferi kutlamıyordu; yalnızca, nihayet sona erdiği için büyük bir rahatlama hissi duyuyordu. </st><st c="5530">O soğuk kasım sabahı, avluda toplanmış bir grup neşeli askerden ayrılan Albert bana doğru yürüdü. </st><st c="5628">“Beş dakika sonra her şey bitecek Joey. </st><st c="5668">Almanların burasına kadar gelmiş; bizim de öyle. </st><st c="5717">Kimse daha fazla devam etmek istemiyor. </st><st c="5757">Saat on birde silahlar susacak ve bu iş bitecek. </st><st c="5806">Keşke David de burada olsaydı ve bunu görebilseydi.”</st></p>
			<p><st c="5858">David öldüğünden bu yana Albert pek kendinde değildi. </st><st c="5913">Bir kere bile gülümsediğini ya da espri yaptığını görmemiştim; benimle birlikteyken sık sık düşüncelere dalıyor, bu uzun zaman dilimlerinde tek kelime bile etmiyordu. </st><st c="6080">Artık şarkı söylemiyor, ıslık çalmıyordu. </st><st c="6122">Onu teselli etmek için elimden geleni yapıyor, başımı omzuna dayayıp hafifçe kişniyordum; ama o, içinde bulunduğu bu ruh halinden bir türlü çıkamıyordu. </st><st c="6275">Savaşın sona ereceği haberi bile gözlerindeki ışığı geri getirmeye yetmemişti. </st><st c="6354">Avlunun girişindeki saat kulesindeki çan, on bir defa çaldığında, ciddi yüz ifadeli askerler birbirlerinin ellerini sıktıktan ya da sarılıp birbirlerinin omuzlarına vurduktan sonra ahırlara geri döndüler.</st></p>
			<p><st c="6558">Zaferin, benim için pek de iyi bir gelecek sunmayacağını bir süre sonra öğrenecektim, fakat ilk zamanlarda bizler için değişen çok az şey olmuştu. </st><st c="6706">Hayvan hastanesi her zamanki gibi çalışıyor, gelen hasta ve yaralı atların sayısı azalacağına giderek artıyordu. </st><st c="6819">Ön cepheden gelip tren istasyonlarına giden sayısız askerin, sonu gelmeyen bir kuyruk halinde ve kaygısız tavırlarla kapının önünden geçtiğini gördük; ardından da tankların, topların ve arabaların, evlerine geri dönüşünü izledik. </st><st c="7049">Fakat biz, olduğumuz yerde duruyorduk. </st><st c="7088">Tıpkı diğer askerler gibi Albert da sabırsızlanmaya başlamıştı. </st><st c="7152">O da bir an önce evine dönmek istiyordu.</st></p>
			<p><st c="7192">Her sabah olduğu gibi, taş döşeli avluda sabah içtiması</st><span><span id="footnote-013-backlink"><a href="savas_ati-22.xhtml#footnote-013"><st c="7248">********</st></a></span></span><st c="7257"> alınıyor, ardından Binbaşı Martin atları ve ahırları kontrol ediyordu. </st><st c="7329">Fakat ıslak zemin taşlarının gün ışığıyla gri gri parladığı hafif yağmurlu ve kasvetli bir sabah, Binbaşı Martin her zamanki gibi ahırları kontrol etmedi. </st><st c="7484">Onun yerine, Çavuş Thunder’ın, “Rahat!” emriyle birlikte binbaşı, askerlere geri dönüş için yapılacakları söylemeye başladı. </st><st c="7609">Kısa süre sonra, konuşmasının sonuna gelmişti bile: “Şansımız yaver giderse, cumartesi günü akşamüstü saat altıda, Victoria istasyonunda olacağız. </st><st c="7756">Sizler de muhtemelen, Noel zamanı evlerinize varmış olacaksınız.”</st></p>
			<p><st c="7821">“İzninizle bir şey söylemek istiyorum komutanım,” dedi Çavuş Thunder.</st></p>
			<p><st c="7891">“Söyle bakalım çavuş.”</st></p>
			<p><st c="7914">“Atlar hakkında konuşacaktım,” dedi Çavuş Thunder. </st><st c="7966">“Askerler atlara ne olacağını öğrenmek istiyorlar. </st><st c="8017">Acaba bizimle aynı gemiye mi bindirilecekler? </st><st c="8063">Yoksa daha sonra mı yola çıkacaklar?”</st></p>
			<p><st c="8100">Binbaşı Martin bu sorudan rahatsızlık duyduğunu belirten bir tavırla olduğu yerde kıpırdandı ve bakışlarını yere çevirdi. </st><st c="8223">Sonra da alçak sesle, sanki söylediklerinin duyulmasını istemiyormuş gibi konuştu. </st></p>
			<p><st c="8306">“Hayır çavuş,” dedi. </st><st c="8327">“Ne yazık ki atlar hiçbir zaman bizimle gelmeyecekler.” Bunun üzerine askerler arasından, duyduklarının hoşlarına gitmediğini belirten bir uğultu yükseldi.</st></p>
			<p><st c="8482">“Yani daha sonra başka bir gemiyle mi gelecekler diyorsunuz komutanım?” diye sordu çavuş.</st></p>
			<p><st c="8572">“Hayır,” dedi binbaşı, elindeki kamçıyı bacağına hafifçe vurarak. </st><st c="8639">“Öyle demiyorum. </st><st c="8656">Dediğimi duydun. </st><st c="8673">Atlar hiçbir zaman bizimle dönmeyecekler. </st><st c="8715">Burada, Fransa’da kalıyorlar.”</st></p>
			<p><st c="8745">“Burada mı?” diye sordu çavuş. </st><st c="8777">“Ama nasıl olur? </st><st c="8794">Onlara burada kim bakacak komutanım? </st><st c="8831">Hastanede sürekli olarak ilgilenilmesi gereken atlar var.”</st></p>
			<p><st c="8889">Binbaşı başını salladı. </st><st c="8914">Hâlâ yere bakıyordu. </st><st c="8935">“Size söylemek zorunda olduğum şey hoşunuza gitmeyecek,” dedi. </st><st c="8998">“Atların çoğunun burada, Fransa’da, bir açık arttırmayla satılmasına karar verildi. </st><st c="9082">Elimizdekilerin neredeyse tümü hasta ya da daha önce hastalık geçirmiş atlar. </st><st c="9160">Onları geri götürmeye değmeyeceği düşünülüyor. </st><st c="9207">Yarın sabah bu avluda bir at mezadı</st><span><span id="footnote-012-backlink"><a href="savas_ati-22.xhtml#footnote-012"><st c="9242">********</st></a></span></span><st c="9251"> yapmam emredildi. </st><st c="9270">Civardaki kasaba ve köylere ilanlar asıldı. </st><st c="9314">Atlar açık arttırmayla satılacaklar.”</st></p>
			<p><st c="9351">“Açık arttırma mı dediniz komutanım? </st><st c="9389">Atlarımız başlarından geçen onca şeyden sonra satılacaklar mı yani?” Çavuş sakin olmaya, saygılı konuşmaya çabalıyor, güçlükle de olsa başarıyordu. </st><st c="9537">“Fakat bunun ne demek olduğunu biliyorsunuz, değil mi komutanım? </st><st c="9602">Olacakların farkında mısınız?”</st></p>
			<p><st c="9632">“Evet çavuş,” dedi Binbaşı Martin. </st><st c="9668">“Başlarına ne geleceğini biliyorum. </st><st c="9704">Ama yapabileceğimiz hiçbir şey yok. </st><st c="9740">Ordudayız ve sana burada emirlere karşı gelinemeyeceğini hatırlatmama gerek yok sanırım.”</st></p>
			<p><st c="9829">“İyi ama üç kuruşa satılacaklar,” dedi Çavuş Thunder; sesindeki tiksintiyi saklamaya çalışarak. </st><st c="9926">“Fransa topraklarında binlerce atımız var binbaşım. </st><st c="9978">Hepsi de harp gazisi. </st><st c="10000">Yaşadıkları onca şeyden sonra, sizinle birlikte onlara verdiğimiz onca emekten sonra, sonları böyle mi olacak yani? </st><st c="10116">Şaka yapıyor olmalılar binbaşım.”</st></p>
			<p><st c="10149">“Ne yazık ki ciddiler,” dedi binbaşı gergin bir ses tonuyla. </st><st c="10211">“İçlerinden bazılarının başına, az önce ima ettiğin şey gelecek, bunu inkâr edemem. </st><st c="10295">Kızmakta haklısın çavuş, hem de çok haklısın. </st><st c="10341">Senin de tahmin edeceğin üzere, bu durumdan ben de hiç memnun değilim. </st><st c="10412">Gelgelelim yarın bu atların çoğu satılmış olacak ve biz de bir sonraki gün yola çıkacağız. </st><st c="10503">Sen de, ben de çok iyi biliyoruz ki çavuş, bu konuda yapabileceğimiz en ufak bir şey bile yok.”</st></p>
			<p><st c="10598">O sırada avluda Albert’ın sesi yankılandı. </st><st c="10642">“Ne? </st><st c="10647">Hepsi mi satışa çıkacak komutanım? </st><st c="10682">Ölümden döndürdüğümüz Joey bile mi?”</st></p>
			<p><st c="10718">Binbaşı Martin hiçbir şey söylemeden arkasına döndü ve oradan uzaklaştı.</st></p>
			<div>
				<div id="footnote-013">
					<p><a href="savas_ati-22.xhtml#footnote-013-backlink"><st c="10791">********</st></a><st c="10800">	Askerlerin silahlı ve donatılmış olarak toplanmaları. </st><st c="10855">[E. </st><st c="10859">N.]	</st></p>
				</div>
				<div id="footnote-012">
					<p><a href="savas_ati-22.xhtml#footnote-012-backlink"><st c="10863">********</st></a><st c="10871">	Açık arttırma ile satış. </st><st c="10897">[E. </st><st c="10901">N.]</st></p>
				</div>
			</div>
		</div>
	<div id="charCountTotal" value="10904"></div></body>
</html>
