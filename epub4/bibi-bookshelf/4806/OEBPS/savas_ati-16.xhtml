<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-16</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-16" xml:lang="tr-TR">
		<div>
			<p><br /><br /><br /></p>
			<p id="_idParaDest-14"><st c="0">ON ÜÇÜNCÜ BÖLÜM</st></p>
			<p><br /><br /><br /></p>
			<p><st c="15">O bahara Topthorn hastalıktan dolayı epey güçten düşmüş ve öksürüğü hâlâ geçmemiş bir halde girdi; ama sonuçta yaşıyordu. </st><st c="138">İkimiz de yaşıyorduk. </st><st c="160">Zemin yeniden sertleşmiş, çayırlarda otlar bitmeye başlamıştı ve artık yeniden karnımızı doyurabiliyorduk. </st><st c="267">Tüylerimizse kış şartlarının getirdiği o hırpani görüntüyü atmış, güneşte pırıl pırıl parlamaya başlamıştı. </st><st c="375">Güneş ışınları kırmızı ve gri üniformaları artık daha temiz olan askerlerin de içini ısıtıyordu. </st><st c="472">Hepsi daha sık tıraş oluyorlardı ve her bahar yaptıkları gibi, savaşın sona ereceğinden, evlerinden, bir sonraki saldırının bu işi bitireceğinden ve yakında ailelerine kavuşacaklarından bahsediyorlardı. </st><st c="675">Daha mutluydular ve bu yüzden bize de daha iyi davranıyorlardı. </st><st c="739">Havanın düzelmesiyle birlikte tayın miktarları da düzelmiş, ekip yeni bir gayret ve azimle çalışmaya başlamıştı. </st><st c="852">Bacaklarımızdaki yaralar kaybolmuştu ve her gün yiyebildiğimiz kadar ot ve yulaf yiyebiliyor, karnımızı tıka basa doyurabiliyorduk.</st></p>
			<p><st c="983">Bir gün arkamızdaki midillilerin gayreti Topthorn’la beni utandırınca, dörtnala koşmaya başladık; binicilerimizden yediğimiz onca kamçıya rağmen, bu hıza kış boyunca bir defa bile ulaşamamıştık. </st><st c="1179">Yeniden sağlığımıza kavuşmamız ve şarkı söyleyen, ıslık çalan askerlerin iyimserliği, çukurlu yollarda top çeken bizler için yeni bir zindelik kaynağı olmuştu.</st></p>
			<p><st c="1338">Fakat o yaz savaş bizden uzakta kaldı. </st><st c="1378">Arada sırada küçük çaplı çatışmalar ve bombalamalar olmuyor değildi, ama ordular birbirlerine hırlamakla ve uzaktan gözdağı vermekle yetinmekten hoşnut görünüyorlardı. </st><st c="1546">Daha ileride bulunan savaş hattı boyunca, bahar harekâtının yenilenmiş bir şiddetle devam ettiğini duyabiliyorduk tabii; fakat topları çekmemiz istenmediğinden, o yazı cephenin arkasında ve nispeten huzurlu bir şekilde geçirdik. </st><st c="1775">Düğün çiçekleriyle bezeli bereketli çayırlarda tembel tembel otluyor, bazen can sıkıntısı bile duyuyorduk. </st><st c="1882">Savaşa geldiğimizden bu yana ilk kez tombullaşmıştık. </st><st c="1936">Belki de biraz fazla kilo aldığımızdan, Topthorn’la cephane arabasına koşulduk: Demiryolunun indirme istasyonundan, birkaç kilometre uzaklıktaki topçu mevzilerine seferler yapacaktık. </st><st c="2120">Başımızda ise bize kış boyunca iyi davranan, uysal ihtiyar asker olacaktı.</st></p>
			<p><st c="2194">Herkes ona yaşlı kaçık Friedrich diyordu. </st><st c="2237">Deli olduğunun düşünülmesinin sebebi, sürekli kendi kendine konuşması ve kendi kendine konuşmadığı zamanlarda da kimseyle paylaşmadığı özel bir espriye kıkırdayıp durmasıydı. </st><st c="2412">Hiçbir şeye itiraz etmediği bilindiğinden, yaşlı kaçık Friedrich’e kimsenin istemediği görevler veriliyordu.</st></p>
			<p><st c="2520">Sıcağın ve tozun da etkisiyle iyice yorucu ve usandırıcı hale gelen bu görev, fazla kilolarımızı kısa sürede yok edip bizi bir kez daha halsiz düşürmeye başlamıştı. </st><st c="2686">Yükümüz taşıyabileceğimizden ağır oluyordu, çünkü istasyondakiler Friedrich’in tüm itirazlarına rağmen, arabayı tepeleme doldurmakta ısrar ediyorlardı. </st><st c="2838">Friedrich’i umursamıyorlar, o ne derse desin gülüp geçerek cephane yüklemeye devam ediyorlardı. </st><st c="2934">Topçu mevzilerine doğru giderken yaşlı asker yokuşlarda arabadan inip yürüyor, arabanın ne kadar ağır olduğunu bildiğinden bize hiç acele ettirmiyordu. </st><st c="3086">Sık sık dinlenmek ve su içmek için mola veriyorduk. </st><st c="3138">Bize bütün yazı dinlenerek geçiren diğer atlardan daha fazla yem verilmesine özen gösteriyordu.</st></p>
			<p><st c="3233">Artık her sabah Friedrich’in gelip bizi çayırdan almasını, koşumlarımızı takıp bizi kampın gürültü ve kargaşasından uzaklaştırmasını dört gözle bekler olmuştuk. </st><st c="3395">Bir süre sonra anladık ki, Friedrich deli falan değildi; savaşmayı tabiatı kaldırmayan, iyi kalpli ve uysal bir adamdı, o kadar. </st><st c="3524">Bir gün istasyona giden yolda ilerlerken, sadece Schleiden’deki kasap dükkânına geri dönmeyi arzuladığını; onu anlayan, hatta dinlemeye tenezzül eden tek kişi kendisi olduğu için kendi kendine konuştuğunu itiraf etti bize. </st><st c="3747">Kendi kendine gülüyordu, çünkü gülmediği takdirde ağlayacaktı.</st></p>
			<p><st c="3809">“Biliyor musunuz dostlarım,” dedi bir gün. </st><st c="3853">“Şu koca alayda tek aklı başında adam benim. </st><st c="3898">Aslında deli olanlar diğerleri, ama bunun farkında değiller. </st><st c="3959">Savaşıyorlar ama neden savaştıklarını bilmiyorlar. </st><st c="4010">Bu delilik değil mi? </st><st c="4031">Bir insan nasıl olur da başka bir insanı öldürür, ama sebebini tam olarak bilmez? </st><st c="4113">Farklı renk üniforma giymek ve farklı diller konuşmak yeterli bir neden mi yani? </st><st c="4194">Bir de bana deli diyorlar! </st><st c="4221">Şu karanlık savaşta gördüğüm tek mantıklı yaratıklar sizlersiniz ve tıpkı benim gibi, burada bulunmanızın sebebi zorla getirilmiş olmak. </st><st c="4358">Eğer biraz cesaretim olsaydı –ama yok– bu yolda gitmeye devam eder ve bir daha arkamıza bakmazdık. </st><st c="4457">Fakat o zaman beni yakalayıp vururlar ve karım, çocuklarım, annem ve babam sonsuza dek bunun utancıyla yaşardı. </st><st c="4569">Bu yüzden ben de bu savaşa ‘yaşlı kaçık Friedrich’ olarak devam edeceğim ki bir gün Schleiden’e geri dönüp içinde bulunduğumuz bu keşmekeş başlamadan önce herkesin tanıdığı ve saygı duyduğu Kasap Friedrich olabileyim.”</st></p>
			<p><st c="4787">Haftalar geçtikçe, Friedrich’in Topthorn’a karşı ayrı bir sevgi duyduğu da ortaya çıkmaya başlamıştı. </st><st c="4890">Onun yakın zamanda ağır hastalık geçirdiğini bildiğinden ona daha fazla ilgi gösteriyor ve en küçük yaraya bile, ileride ona rahatsızlık verir diye anında müdahale ediyordu. </st><st c="5064">Bana da iyi davranıyordu davranmasına, ama Topthorn’a olan sevgisi bambaşkaydı. </st><st c="5144">Sık sık bir adım geri çekilip onu sevgi ve takdir dolu bakışlarla süzüyordu. </st><st c="5221">Aralarında, iki eski askerin arasında bulunabilecek türden bir bağ doğmuş gibiydi.</st></p>
			<p><st c="5303">Yaz mevsimi yavaş yavaş yerini sonbahara bırakırken, Friedrich’le geçirdiğimiz günlerin de sonuna geldiğimizi anlamıştık. </st><st c="5426">Gelgelelim Friedrich, Topthorn’a öylesine bağlanmıştı ki sonbahar harekâtı öncesinde yapılacak olan topçu birliği talimlerinde ona binmek için gönüllü olmuştu. </st><st c="5586">Diğer topçular ilk başta bu teklife epey gülmüş olsalar da, iyi binicilere –Friedrich’in iyi bir binici olduğunu kimse inkâr edemezdi– her zaman ihtiyaçları olduğu da bir gerçekti. </st><st c="5767">Böylece, yeniden kendimizi top çeken ekibin başında bulduğumuzda, Topthorn’un üzerinde yaşlı kaçık Friedrich oturuyordu artık. </st><st c="5894">Sonunda her açıdan güvenebileceğimiz gerçek bir dosta kavuşmuştuk.</st></p>
			<p><st c="5960">Bir gün Topthorn’a içini döken Friedrich, “Eğer bir gün burada, evimden uzakta ölürsem,” dedi, “senin yanında ölmeyi dilerim. </st><st c="6087">Fakat hepimizin evlerine sağ salim dönebilmesi için elimden geleni yapacağım; bu kadarı için sana söz verebilirim.”</st></p>
		</div>
	<div id="charCountTotal" value="6202"></div></body>
</html>
