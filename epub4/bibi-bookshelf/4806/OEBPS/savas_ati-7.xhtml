<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-7</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-7" xml:lang="tr-TR">
		<div>
			<p><br /><br /><br /></p>
			<p id="_idParaDest-5"><st c="0">DÖRDÜNCÜ BÖLÜM</st></p>
			<p><br /><br /><br /></p>
			<p><st c="15">Yulara uzun bir ip bağlayarak beni ahırdan dışarı çıkardı. </st><st c="75">Ona karşı koymadım, çünkü Zoey dışarıda boynunu çevirmiş bana bakıyordu ve o benimle birlikte olduğu sürece herkesle her yere memnuniyetle giderdim. </st><st c="224">Fakat bu arada Albert’ın babasının alçak sesle konuşması ve bir hırsız gibi etrafı kolaçan edip durması gözümden kaçmamıştı.</st></p>
			<p><st c="348">Yaşlı Zoey’yi takip edeceğimi biliyor olmalıydı; beni, onun eyerine bağladı ve ikimizi birden sessizce bahçeden yürütüp köprünün üzerinden geçirdi. </st><st c="497">Yola çıktığımızda da çabucak Zoey’nin üzerine bindi ve tepeye çıkarak köye doğru ilerlemeye başladık. </st><st c="599">İkimizle de tek kelime bile konuşmuyordu. </st><st c="641">Köyün yolunu iyi biliyordum, Albert’la birlikte köye birçok defa gitmiştik; orayı çok seviyordum çünkü her seferinde yeni atlarla tanışıyor, yeni insanlar görüyordum. </st><st c="808">Yakın zamanlardan birinde, oradaki postanenin önünde ilk kez motorlu araba görmüş, gürültüyle yanımızdan geçerken korkudan donakalmıştım; fakat hareket etmeden durmayı başarmış, sonrasında Albert’tan övgü üzerine övgü almıştım. </st><st c="1036">Bu sefer ise köye yaklaştığımızda, civarda çok sayıda motorlu arabanın park etmiş olduğunu gördüm; meydanda da, daha önce hiç görmediğim büyüklükte bir at ve insan kalabalığı vardı. </st><st c="1218">Heyecanlanmış, ama bir yandan da derin bir endişeye kapılmıştım.</st></p>
			<p><st c="1282">Etraf hâkî renkli üniformalar giymiş askerlerle doluydu. </st><st c="1340">Albert’ın babası Zoey’nin üzerinden inmiş, bizi kilisenin önünden geçirerek meydandaki yeşil alana doğru götürüyordu ki bir ordu bandosu gürültülü ve hareketli bir marş çalmaya başladı. </st><st c="1526">Büyük davulun dolgun ritmi tüm köye yayılıyor, her yerden fışkıran çocuklardan bazıları omuzlarına koydukları süpürge saplarıyla uygun adım yürürken, bazıları da pencerelerden eğilmiş, ellerindeki bayrakları sallıyorlardı.</st></p>
			<p><st c="1748">Biz, Birleşik Krallık bayrağının güneş altında beyaz gönderde kıpırdamadan durduğu köy meydanına yaklaşırken, bir asker kalabalığı yarıp bize doğru ilerledi. </st><st c="1907">Uzun boylu bu adam, poturu ve gümüş renkli kılıcını taşıyan tek omuz askılı kemeriyle oldukça zarif ve şık görünüyordu. </st><st c="2027">Albert’ın babasının elini sıktı. </st><st c="2060">“Size geleceğimi söylemiştim yüzbaşı,” dedi Albert’ın babası. </st><st c="2122">“Gerçekten de paraya ihtiyacım olduğu için buradayım. </st><st c="2176">Yoksa böyle bir atı elimden çıkarmayı aklımın ucundan bile geçirmezdim.”</st></p>
			<p><st c="2248">“Vay canına,” dedi yüzbaşı; beğenisi gözlerinden okunuyordu. </st><st c="2310">“Geçen gece barda konuştuğumuzda abarttığını düşünmüştüm. </st><st c="2368">‘Civarın en iyi atı,’ demiştin; tabii bu lafı herkes söylüyor. </st><st c="2431">Fakat görüyorum ki bu sefer durum farklı.” Boynumu hafifçe okşadı ve kulaklarımın arkasını kaşıdı. </st><st c="2530">Eli de sesi de yumuşak olduğundan, kendimi çekme ihtiyacı hissetmedim. </st><st c="2601">“Haklısın çiftçi, bu at hangi alaya verilirse verilsin iş yapar ve onu aramızda görmekten gurur duyarız. </st><st c="2706">Hatta ona ben bile binebilirim belki. </st><st c="2744">Evet evet, bu ata binebilirim. </st><st c="2775">Eğer göründüğü gibiyse, onu kendime alırım. </st><st c="2819">Şüphesiz ki güzel görünümlü bir hayvan.”</st></p>
			<p><st c="2859">“Dün söz verdiğiniz üzere kırk paund ödeyeceksiniz, değil mi Yüzbaşı Nicholls?” diye sordu Albert’ın babası. </st><st c="2969">Oldukça alçak sesle konuşuyordu; sanki kimsenin kendisini duymasını istemiyormuş gibi bir hali vardı. </st><st c="3071">“Kırk paunddan bir peni aşağısını kabul edemem. </st><st c="3119">Sıkıntılı günler geçiriyoruz da.”</st></p>
			<p><st c="3152">“Evet, dün akşam sana söz verdiğim rakam buydu,” diyen Yüzbaşı Nicholls, bir yandan da ağzımı açıp dişlerimi inceledi. </st><st c="3272">“Genç ve iyi bir at; güçlü bir boynu, eğimli omzu, düzgün topuk eklemleri var. </st><st c="3351">Yeterince çalıştırdınız mı onu? </st><st c="3383">Ava çıktı mı hiç?”</st></p>
			<p><st c="3401">“Oğlum ona her gün biniyor,” dedi Albert’ın babası. </st><st c="3454">“Bir yarış atı gibi koştuğunu, av atı gibi zıpladığını söylüyor.” </st></p>
			<p><st c="3520">“Pekâlâ,” dedi yüzbaşı, “veterinerimiz onun sağlam olduğuna ve işimize yarayacağına karar verdiği takdirde, anlaştığımız gibi kırk paundunu alacaksın.”</st></p>
			<p><st c="3671">Albert’ın babası, arkasına kaçamak bir bakış atarak, “Fazla vaktim yok efendim,” dedi. </st><st c="3759">“Çiftliğe geri dönmek zorundayım. </st><st c="3793">Bekleyen yığınla iş var.”</st></p>
			<p><st c="3818">“Şu anda köyde hem at satın alıyor, hem de orduya asker kabul ediyoruz,” dedi yüzbaşı. </st><st c="3906">“Ama senin için elimizden geldiğince hızlı oluruz. </st><st c="3957">Bu bölgede iyi asker sayısı, iyi at sayısından oldukça fazla olduğundan, veterinerimize pek fazla iş düşmüyor olsa gerek. </st><st c="4079">Burada bekle, fazla uzun sürmez.”</st></p>
			<p><st c="4112">Yüzbaşı Nicholls beni barın karşısındaki kemerli geçitten geçirerek genişçe bir bahçeye götürdü. </st><st c="4210">Burada beyaz önlüklü adamlar ve masa başında notlar alan üniformalı bir asker vardı. </st><st c="4295">Zoey’nin bana seslendiğini duyar gibi oldum ve ben de korkacak bir şey olmadığını belirtip onu rahatlatmak için kişnedim. </st><st c="4417">O sırada etrafımda olup bitenler fazlasıyla ilgimi çekiyordu. </st><st c="4479">Yüzbaşı yol boyunca benimle sakin sakin konuşunca, ben de neredeyse hevesli bir şekilde takip etmiştim onu. </st><st c="4587">Kara ve gür bıyıklara sahip, minyon ve hareketli bir adam olan veteriner, her tarafıma dokundu ve incelemek amacıyla –her ne kadar ben buna karşı koyduysam da– tek tek ayaklarımı kaldırdı; sonra gözlerimi inceledi ve ardından da ağzıma bakıp nefesimi kokladı. </st><st c="4847">Bahçenin etrafında tırıs</st><span><span id="footnote-002-backlink"><a href="savas_ati-7.xhtml#footnote-002"><st c="4871">***</st></a></span></span><st c="4875"> gidişime baktıktan sonra da türümün mükemmel bir örneği olduğuma karar verdi. </st><st c="4954">“Çok iyi. </st><st c="4964">Süvari birliğine de, topçu birliğine de uygun. </st><st c="5011">Ne bir kemik çıkıntısı, ne bir kurb var; bacakları ve dişleri iyi. </st><st c="5078">Bu atı satın alın yüzbaşı, gerçekten de harika bir hayvan.”</st></p>
			<p><st c="5137">Yüzbaşı Nicholls, beni Albert’ın babasının yanına geri götürdü. </st><st c="5202">Albert’ın babası, kendisine uzatılan banknotları hızla pantolonunun cebine doldururken, “Ona iyi bakacaksınız, değil mi efendim?” diye sordu. </st><st c="5344">“Oğlum ona hayrandır da.” Elini uzatıp burnumu okşadı. </st><st c="5399">Gözleri dolu dolu olmuştu. </st><st c="5426">O an neredeyse sempatik biri gibi görünmüştü gözüme. </st><st c="5479">Kulağıma yaklaşarak, “Her şey yolunda gidecek evlat,” diye fısıldadı. </st><st c="5549">“Bu yaptığımı senin de, Albert’ın da anlamayacağını biliyorum, ama seni satmazsam ipotek taksitlerini ödeyemem ve çiftliği kaybederiz. </st><st c="5684">Sana kötü davrandım. </st><st c="5705">Herkese kötü davrandım. </st><st c="5729">Bunun farkındayım ve çok üzgünüm.” Bunları dedikten sonra Zoey’yi arkasına katıp oradan uzaklaştı. </st><st c="5828">Başını önüne eğmişti; birden ihtiyarlamış, çökmüştü sanki.</st></p>
			<p><st c="5886">İşte o an terk edildiğimin farkına vardım ve tüm köyü inleten bir sesle, acı ve endişe içerisinde kişnedim. </st><st c="5995">Her zaman uysal ve durgun olan Zoey bile bunun üzerine olduğu yerde durdu; Albert’ın babasının onu var gücüyle çekmesine rağmen yerinden kıpırdamıyordu. </st><st c="6148">Dönüp başını havaya kaldırdı ve bana doğru kişnemeye başladı… Veda ediyordu. </st><st c="6225">Fakat sesi giderek güçsüzleşti ve en sonunda güçlükle de olsa oradan uzaklaştırılarak gözden kayboldu. </st><st c="6328">Şefkatli eller beni sakinleştirmeye, teselli etmeye çalışıyordu ama nafileydi.</st></p>
			<p><st c="6406">Tam umudumu yitirdiğim sırada, Albert’ın kalabalığı yarıp bana doğru geldiğini gördüm. </st><st c="6494">Koşmaktan yüzü kıpkırmızı olmuştu. </st><st c="6529">Bando durmuştu. </st><st c="6545">Tüm köy ahalisinin bakışları arasında, koşup kollarını boynuma doladı.</st></p>
			<p><st c="6615">Yularımın ipini tutmakta olan Yüzbaşı Nicholls’a bakarak, “Onu sattı, öyle değil mi?” diye sordu alçak sesle. </st><st c="6726">“Joey benim atım. </st><st c="6744">O benim atım ve hep öyle kalacak; kim satın alırsa alsın. </st><st c="6802">Babamı onu satmaktan vazgeçiremem, ama eğer Joey sizinle geliyorsa ben de geliyorum. </st><st c="6887">Askere alınmak ve onun yanında olmak istiyorum.”</st></p>
			<p><st c="6935">“Asker olmak için gereken ruha sahipsin genç adam,” diyen yüzbaşı, siperli şapkasını çıkarıp elinin tersiyle alnındaki teri sildi. </st><st c="7067">Kıvırcık siyah saçları, temiz bir yüzü ve içten bakışları vardı. </st><st c="7132">“Ruhun yeterli ama yaşın değil. </st><st c="7164">Sen de biliyorsun ki henüz çok gençsin. </st><st c="7204">On yedi yaş altını kabul etmiyoruz. </st><st c="7240">Bir iki yıl içerisinde tekrar gel, o zaman düşünürüz.”</st></p>
			<p><st c="7294">“Ama on yedi yaşında gösteriyorum,” dedi Albert, neredeyse yalvarır gibi. </st><st c="7369">“On yedi yaşındakilerin çoğundan daha iriyim.” Fakat daha sözlerini bitirmeden, boşuna çene yorduğunu anlamıştı. </st><st c="7482">“Yani beni askere almayacak mısınız efendim? </st><st c="7527">Seyis yamağı olamaz mıyım? </st><st c="7554">Ne iş verirseniz yaparım, lütfen.”</st></p>
			<p><st c="7588">“İsmin ne senin genç adam?” diye sordu Yüzbaşı Nicholls.</st></p>
			<p><st c="7645">“Narracott, efendim. </st><st c="7667">Albert Narracott.”</st></p>
			<p><st c="7685">Yüzbaşı başını iki yana sallayıp şapkasını taktı. </st><st c="7736">“Kusura bakma Bay Narracott, ama sana yardımcı olamayacağım. </st><st c="7797">Üzgünüm ama kurallar böyle. </st><st c="7825">Fakat Joey için endişelenme. </st><st c="7854">Sen aramıza katılana kadar ona iyi bakacağım. </st><st c="7900">Atını çok iyi yetiştirmişsin ve onunla gurur duymalısın; gerçekten de çok güzel bir at. </st><st c="7988">Gelgelelim babanın çiftlik için paraya ihtiyacı vardı ve sen de biliyor olmalısın ki para olmazsa çiftlik de olmaz. </st><st c="8104">Hevesini ve çabanı beğendim; bu yüzden, yaşın tuttuğunda gelip gönüllü süvari alayımıza katılmanı isterim. </st><st c="8211">Senin gibi adamlara ihtiyacımız olacak; korkarım ki bu savaş, insanların tahmin ettiğinden daha uzun sürecek gibi görünüyor. </st><st c="8336">Hazır olduğunda gel ve benim adımı ver. </st><st c="8376">Ben Yüzbaşı Nicholls; seni aramızda görmekten gurur duyarım.”</st></p>
			<p><st c="8437">“Yani hiç yolu yok mu?” diye sordu Albert. </st><st c="8481">“Yapabileceğim en ufak bir şey bile yok mu?”</st></p>
			<p><st c="8525">“Ne yazık ki yok,” dedi Yüzbaşı Nicholls. </st><st c="8568">“Artık atın orduya ait ve sen aramıza katılmak için henüz çok gençsin. </st><st c="8639">Merak etme, ona iyi bakacağız. </st><st c="8670">Sana söz veriyorum, onunla bizzat ilgileneceğim.”</st></p>
			<p><st c="8719">Albert sık sık yaptığı gibi burnumu ve kulaklarımın arkasını okşadı. </st><st c="8789">Gülümsemeye çalışıyor ama beceremiyordu. </st><st c="8830">“Seni bulacağım şapşal,” dedi usulca. </st><st c="8868">“Nerede olursan ol bulacağım seni. </st><st c="8903">Ben ona kavuşana kadar lütfen ona iyi bakın efendim. </st><st c="8956">Bu dünyada onun gibi bir atın eşi benzeri yoktur, bunu siz de göreceksiniz. </st><st c="9032">Lütfen bana söz verin.”</st></p>
			<p><st c="9055">“Söz veriyorum,” dedi Yüzbaşı Nicholls. </st><st c="9096">“Bunun için elimden ne geliyorsa yapacağım.” Bunun üzerine Albert arkasını döndü ve kalabalığın içinde gözden kayboldu.</st></p>
			<div>
				<div id="footnote-002">
					<p><a href="savas_ati-7.xhtml#footnote-002-backlink"><st c="9215">***</st></a><st c="9219">	Atın kısa adımlarla hızlı yürüyüşü. </st><st c="9256">[E. </st><st c="9260">N.]</st></p>
				</div>
			</div>
		</div>
	<div id="charCountTotal" value="9263"></div></body>
</html>
