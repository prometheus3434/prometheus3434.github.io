<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-23</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-23" xml:lang="tr-TR">
		<div>
			<p><br /><br /><br /></p>
			<p id="_idParaDest-21"><st c="0">YİRMİNCİ BÖLÜM</st></p>
			<p><br /><br /><br /></p>
			<p><st c="15">O gün, avluda kararlı bir ittifak havası esiyordu. </st><st c="67">Yağmur boyunlarından süzülmesin diye ıslak kaputlarının yakalarını kaldırmış askerler, gruplar halinde birbirlerine sokulmuşlar, alçak ve ciddi ses tonlarıyla fısıldaşıyorlardı. </st><st c="245">Albert varlığımı unutmuş gibiydi. </st><st c="279">Benimle konuşmuyor ve bana bakmıyor; dışkıları çıkarma, saman yatağı hazırlama ve tımar gibi günlük işleri hızla ve sessizlik içinde yapıyordu. </st><st c="423">Ahırdaki tüm atlar gibi ben de bir şeylerin ters gittiğini, başımızın dertte olduğunu anlamıştım. </st><st c="521">İçimi büyük bir sıkıntı kaplamıştı.</st></p>
			<p><st c="556">O sabah avluya kasvetli bir gölge düşmüştü. </st><st c="601">Hiçbirimiz ahırlarımızda rahat duramıyorduk. </st><st c="646">Talim için dışarıya çıkarıldığımızda gergin ve ürkektik. </st><st c="703">Albert da tıpkı diğer askerler gibi sabırsızca tepkiler veriyor, ikide bir yularımın ipine aniden ve kuvvetle asılıyordu; bunu daha önce hiç yapmamıştı.</st></p>
			<p><st c="855">Akşamüstü olduğunda askerler hâlâ kendi aralarında konuşuyorlardı, ama şimdi yanlarında Çavuş Thunder da vardı; hep birlikte, havanın giderek karardığı bahçede duruyorlardı. </st><st c="1030">Günün son ışıkları ellerindeki madeni paraları hafifçe parlatıyordu. </st><st c="1099">Çavuş Thunder’ın getirdiği ufak teneke kutu elden ele dolaşmaya başlamıştı ve içine atılan paraların şıngırtısını duyuyordum. </st><st c="1225">Yağmur durmuştu ve bu sakin akşamüstünde, Çavuş Thunder’ın alçak ve hırıltılı sesini zor da olsa duyabiliyordum. </st></p>
			<p><st c="1338">“Elimizden gelenin en iyisi bu beyler,” diyordu. </st><st c="1387">“Fazla değil, ama sonuçta biz de pek varlıklı sayılmayız, değil mi? </st><st c="1455">Orduda kim zengin olmuş ki zaten. </st><st c="1489">Daha önce de dediğim gibi, fiyat teklifini ben yapacağım. </st><st c="1547">Bu kurallara aykırı ama yine de yapacağım. </st><st c="1590">Fakat sizi şimdiden uyarıyorum: Hiçbir şeyi garanti edemem.” Duraklayıp arkasını kolaçan ettikten sonra sözlerine devam etti. </st><st c="1716">“Az sonra söyleyeceğimi aslında bilmemeniz gerekiyor –binbaşı kimseye söylemememi emretti– ve sakın aklınıza yanlış bir şey gelmesin, ben emirlere karşı gelmeyi seven biri değilim. </st><st c="1897">Fakat artık savaşta değiliz ve bu bir emirden çok bir tavsiye gibiydi. </st><st c="1968">Ben de bu yüzden bunu sizlerle paylaşıyorum, çünkü binbaşı hakkında kötü şeyler düşünmenizi istemem. </st><st c="2069">Diyeceğim o ki, kendisi olup bitenlerin farkında; hatta bu fikir tamamen ona ait. </st><st c="2151">Size bu planı önermemi isteyen oydu. </st><st c="2188">Üstelik şimdiye kadar biriktirdiği tüm parayı bu iş için verdi. </st><st c="2252">Her bir peniyi. </st><st c="2268">Pek fazla değil ama işimize yarayacaktır. </st><st c="2310">Tabii bu konuda tek kelime bile etmeyeceğinizi söylememe gerek var mı bilmem. </st><st c="2388">Eğer bu yaptığımız duyulursa o da, bizler de hapı yutarız. </st><st c="2447">O yüzden çenenizi sıkı tutun, anlaşıldı mı?”</st></p>
			<p><st c="2491">“Yeterli para toplayabildik mi çavuş?” Bu ses Albert’a aitti.</st></p>
			<p><st c="2553">“Umuyorum evlat,” dedi Çavuş Thunder, elindeki kutuyu sallayarak, “umuyorum. </st><st c="2631">Şimdi gidip uyuyalım. </st><st c="2653">Yarın erkenden uyanacaksınız ve atlarınız da daha önce görünmedikleri kadar iyi görünecekler, anlaşıldı mı? </st><st c="2761">Bu onlar için yapacağımız son şey ve hiç olmazsa bu işi doğru yapalım.”</st></p>
			<p><st c="2832">Böylece grup dağıldı ve ellerini kaputlarının ceplerine sokmuş, soğuktan omuzlarını kaldırmış askerler ikişer üçer uzaklaştılar. </st><st c="2962">Avluda yalnızca bir kişi kalmıştı. </st><st c="2997">Başını kaldırıp bir süre gökyüzüne baktıktan sonra, benim bulunduğum ahıra doğru yürümeye başladı. </st><st c="3096">Yürüyüşünden, bu gelenin Albert olduğunu anlamıştım; adım attıktan sonra dizlerini tam olarak düzleştirmiyor, tam bir çiftçi gibi yürüyordu. </st><st c="3237">Siperli şapkasını geriye doğru itip ahırın kapısına dayandı. </st></p>
			<p><st c="3298">“Elimden geleni yaptım Joey,” dedi. </st><st c="3334">“Sırf ben değil, hepimiz. </st><st c="3360">Daha fazla konuşmak istemiyorum, çünkü söylediğim her şeyi anladığını biliyorum ve duydukların yüzünden endişeye kapılmanı istemem. </st><st c="3492">Bu sefer sana, babam seni orduya sattığında verdiğim söz gibi bir söz de veremiyorum Joey; çünkü bu seferkini tutabileceğimden emin değilim. </st><st c="3633">Çavuştan yardım istedim, etti. </st><st c="3664">Binbaşıdan yardım istedim ve o da etti. </st><st c="3704">Az önce de Tanrı’dan yardım istedim Joey, çünkü nihayetinde her şey ona bağlı. </st><st c="3783">Kesin olan tek şey var, o da elimizden geleni yaptığımız. </st><st c="3841">Tanrı seni korusun Joey, iyi uyu.” Yumruk yaptığı elini uzatıp burnumu okşadıktan ve her iki kulağımı sevdikten sonra beni ahırın karanlığında tek başıma bıraktı. </st><st c="4004">David’in ölüm haberinin geldiği günden bu yana benimle ilk kez böyle içten konuşmuştu; onu dinlerken içimin ısındığını hissettim.</st></p>
			<p><st c="4133">Güneş, saat kulesi üzerinde parlamaya başlamış, hastanenin dışındaki kavak ağaçlarının uzun gölgelerini, zeminin kırağıyla parlayan taşlarına vurmuştu. </st><st c="4286">Diğer askerler gibi Albert da kalk borusu çalmadan önce uyandığından, ilk alıcılar arabalarıyla avluya girmeye başladığında ben de hazır hale getirilmiştim. </st><st c="4443">Yemim ve suyum verilmiş, öylesine özenle tımarlanmıştım ki güneşe çıktığımda tüylerim al al parlıyordu.</st></p>
			<p><st c="4546">Alıcılar avlunun ortasında toplanmışlardı. </st><st c="4590">Bizler de –yani yürüyebilir durumda olanlarımız– avlunun etrafında sanki bir geçit töreni yapıyormuşçasına dolaştırıldıktan sonra sırayla mezatçının ve alıcıların önüne çıkarılmaya başlandık. </st><st c="4782">Kendimi ahırımda beklerken, benden önceki atların tek tek satılışını izlerken buldum. </st><st c="4868">Görünüşe göre en son ben çıkarılacaktım. </st><st c="4909">Çok uzakta kalmış eski bir açık arttırmanın yankıları, aniden soğuk terler dökmeye başlamama sebep olduysa da, bir gece önce Albert’ın söylediği o sakinleştirici sözleri hatırlamak için kendimi zorladım ve bir süre sonra kalp atışlarımın normale döndüğünü fark ettim. </st><st c="5177">Bu yüzden, Albert gelip beni dışarı çıkardığında sakindim ve rahat adım atıyordum. </st><st c="5260">Hafifçe ensemi okşayıp kulağıma sevgi sözcükleri fısıldarken, ona olan güvenimin ne kadar sarsılmaz olduğunu geçiriyordum aklımdan. </st><st c="5392">Beni avluda gezdirdiği sırada izleyenler, beğenilerini hem yaptıkları hareketler hem de çıkardıkları seslerle belli ediyorlardı. </st><st c="5521">Nihayet ortaya getirildiğimde, karşımda pancar suratlı ve açgözlü bir dizi surat vardı. </st><st c="5609">Sonra ise, yırtık pırtık palto ve şapkalar giymiş alıcıların arasında kıpırdamadan durmakta olan Çavuş Thunder’ın uzun figürünü gördüm. </st><st c="5745">Biraz ilerde, yan taraftaysa, tüm veteriner birliği duvar kenarına dizilmişti ve açık arttırmayı endişeli gözlerle izliyorlardı. </st><st c="5874">O sırada açık arttırma başladı.</st></p>
			<p><st c="5905">Hızlı bir şekilde başlayan fiyat savaşına bakılırsa epey revaçta olmalıydım. </st><st c="5983">Fakat rakam arttıkça, giderek daha fazla kafanın iki yana sallandığını ve kısa süre sonra geriye sadece iki alıcı kaldığını gördüm. </st><st c="6115">Bunlardan biri Çavuş Thunder’dan başkası değildi; neredeyse selam veriyormuş gibi, kamçısının ucuyla şapkasının köşesine dokunarak fiyat arttırıyordu. </st><st c="6266">Diğer alıcıysa kurnaz gözlere sahip zayıf ve ufak tefek biriydi; yüzünde öylesine açgözlülük ve kötülük dolu bir gülümseme vardı ki, ona bakmaya güçlükle dayanıyordum. </st><st c="6434">Fiyat hâlâ yükselmekteydi. </st><st c="6461">“Yirmi beş, yirmi altı oldu. </st><st c="6490">Yirmi yedi. </st><st c="6502">Sağdaki bay yirmi yedi verdi. </st><st c="6532">Evet, yirmi yedi, yok mu arttıran? </st><st c="6567">Şuradaki çavuş rakamı arttırmazsa kaybedecek. </st><st c="6613">Yok mu arttıran? </st><st c="6630">Sizin de gördüğünüz gibi, harika bir at bu. </st><st c="6674">Bu rakamdan çok daha fazla eder. </st><st c="6707">Evet, yok mu arttıran?” Fakat çavuş başını önüne eğmişti ve yere diktiği gözleri, yenilginin habercisiydi.</st></p>
			<p><st c="6813">“Tanrım, olamaz,” diye fısıldadı Albert. </st><st c="6855">“Hayır, lütfen bu adam almasın. </st><st c="6887">O da onlardan biri Joey. </st><st c="6912">Sabahtan beri alım yapıyor. </st><st c="6940">Çavuşun dediğine göre Cambrai’de kasaplık yapıyormuş. </st><st c="6994">Tanrım, hayır.”</st></p>
			<p><st c="7009">“O halde, eğer başka arttıran yoksa, bu atı Cambrai kasabasından gelen Mösyö Cirac’a yirmi yedi İngiliz paunduna satıyorum. </st><st c="7134">Bu kadar mı? </st><st c="7147">Yok mu arttıran? </st><st c="7164">Öyleyse yirmi yedi İngiliz paunduna satıyorum… satıyorum…”</st></p>
			<p><st c="7222">“Yirmi sekiz!” diye bir ses duyuldu kalabalığın arasından. </st><st c="7282">Bastonuna neredeyse tüm ağırlığını vererek, ayaklarını sürüye sürüye yürüyen beyaz saçlı bir ihtiyar, diğer alıcıların arasından geçip en önde durdu. </st><st c="7432">“Paundunuzdan yirmi sekiz tanesini veriyorum,” dedi tutuk bir İngilizceyle. </st><st c="7508">Sonra da Cambrai’den gelen kasaba dönerek, “Ve bu rakamı gerektiği kadar arttırabilirim,” dedi. </st><st c="7604">“Size benimle yarışmamanızı tavsiye edeceğim bayım. </st><st c="7656">Gerekirse bu at için tam yüz İngiliz paundu vermeye hazırım. </st><st c="7717">Onu benden başkası alamaz. </st><st c="7744">Bu at, torunum Emilie’ye ait ve öyle kalacak.” Yaşlı adam torununun adını söylemeden önce, gözlerimin ve kulaklarımın beni yanıltıp yanıltmadığı konusunda emin olamamıştım, çünkü onu son gördüğümden bu yana daha da yaşlanmıştı ve sesi de daha ince ve zayıf çıkıyordu; ama artık emindim. </st><st c="8031">Karşımda duran adam Emilie’nin büyükbabasıydı. </st><st c="8078">Yüzündeki kararlı ifade ve çakmak çakmak yanan gözleri, onunla rekabet edeceklere meydan okuyor gibiydi. </st><st c="8183">Kimseden çıt çıkmıyordu şimdi. </st><st c="8214">Cambraili kasap başını iki yana sallayarak bir adım geri çekildi. </st><st c="8280">Mezadı yöneten adam bile şaşkınlıktan bir süre sessiz kalmıştı; kendine geldiğindeyse, çekicini masaya vurdu. </st><st c="8390">Satılmıştım. </st></p>
		</div>
	<div id="charCountTotal" value="8403"></div></body>
</html>
