<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-6</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-6" xml:lang="tr-TR">
		<div>
			<p><br /><br /><br /></p>
			<p id="_idParaDest-4"><st c="0">ÜÇÜNCÜ BÖLÜM</st></p>
			<p><br /><br /><br /></p>
			<p><st c="13">Çiftlikte geçirdiğim o son yazın başlarında, Albert üzerime binmeye başlamıştı; birlikte gidip bayırlardaki koyunları kontrol ediyorduk. </st><st c="151">Beni buna yavaş yavaş alıştırmıştı, neredeyse farkına bile varmamıştım. </st><st c="223">İhtiyar Zoey de arkamızdan geliyordu ve ben arada sırada duruyor, hâlâ peşimizde olduğundan emin olmak için arkama bakıyordum. </st><st c="350">Albert’ın beni ilk ne zaman eyerlediğini hatırlamıyorum; ama bunu bir ara yapmış olmalıydı, çünkü o yaz savaş ilan edildiği sıralarda her sabah ve neredeyse her akşam iş sonrası, beni alıp koyunları kontrol etmeye gidiyordu. </st><st c="575">Çevredeki her yolu, her fısıldayan meşe ağacını, her gıcırdayan kapıyı biliyordum artık. </st><st c="664">Masumlar Koruluğu’nda akan derenin içinden su sıçrata sıçrata geçiyor, ardındaki Eğreltiotu Tepesi’ne fırtına gibi tırmanıyorduk. </st><st c="794">Albert hiçbir zaman dizginleri sıkı sıkı tutmuyor, ağzımdaki parçayı çekiştirmiyordu; dizlerini hafifçe bastırması veya topuklarıyla hafifçe dokunması, benden ne istediğini anlatması için yeterli oluyordu. </st><st c="1000">Birbirimizi öylesine iyi anlıyorduk ki, belki de bunları yapmasına bile gerek yoktu. </st><st c="1085">Benimle konuşmadığı zamanlarda sürekli ıslık çalıyor veya şarkı söylüyordu, bu da beni bir şekilde rahatlatıyordu.</st></p>
			<p><st c="1199">Savaş, çiftlikteki yaşamımızı neredeyse hiç etkilememişti. </st><st c="1259">Daha sapından ayrılacak ve kış için depolanacak bolca saman olduğundan, Zoey’yle her sabah erkenden tarlaya çalışmaya götürülüyorduk. </st><st c="1393">Artık çok daha rahattık, çünkü Albert çiftlik işlerinin çoğunu üstlenmişti. </st><st c="1469">Babasıysa domuzlar ve öküzlerle ilgileniyor, koyunları kontrol ediyor, çitleri tamir etmekle ve çiftliğin etrafına çukurlar açmakla uğraşıyordu; bu yüzden onu günde birkaç dakikadan fazla görmez olmuştuk. </st><st c="1674">Bu tekdüze hayata rağmen, çiftlikte artan bir gerginlik söz konusuydu; kötü bir şeyler olacağı hissini bir türlü içimden atamıyordum. </st><st c="1808">Bahçede Albert’ın babasıyla annesi arasında uzun ve hararetli tartışmalar oluyordu. </st><st c="1892">Fakat garip olan, bu tartışmalardan daha fazlasının, Albert’la annesi arasında yaşanıyor oluşuydu.</st></p>
			<p><st c="1990">Bir sabah Albert’ı ahırın kapısında çeviren annesi kızgın bir ses tonuyla, “Onu suçlamamalısın Albert,” dedi. </st><st c="2101">“Ne yaptıysa senin için yaptı, biliyorsun. </st><st c="2144">Bundan on sene önce Lord Denton ona bu çiftliği satmayı teklif ettiğinde, büyüdüğünde kendi çiftliğin olsun diye baban bankadan ipotek karşılığı para çekip burayı satın aldı. </st><st c="2319">Şu an onu endişelendiren ve içkiye yönelten şey de bu ipotek. </st><st c="2381">Bu yüzden, zaman zaman kendini kaybediyor diye ona söylenmeye hakkın yok. </st><st c="2455">Artık eskisi kadar sağlıklı değil ve çiftlik işlerini de eskisi gibi yürütemiyor. </st><st c="2537">Bilmem farkında mısın ama, ellisini geçti artık. </st><st c="2586">Çocuklar babalarını yaşlı ya da genç olarak görmezler, o gözle bakmazlar ya, o yüzden diyorum. </st><st c="2681">Bir de savaş var tabii. </st><st c="2705">Savaş babanı çok tedirgin ediyor Albert. </st><st c="2746">Fiyatların düşeceğinden endişeleniyor. </st><st c="2785">Bir yandan da, her ne kadar bunu açıkça belirtmese de, kendisinin de şu anda Fransa’da askerlik yapıyor olması gerektiğini düşünüyor sanırım; ama o bunun için çok yaşlı. </st><st c="2955">Onu anlamaya çalışmalısın Albert. </st><st c="2989">Bu kadarını hak ediyor.”</st></p>
			<p><st c="3013">“Ama sen içmiyorsun anne,” diye cevap verdi Albert kızgınlıkla. </st><st c="3078">“Ve senin de kendine göre endişelerin var. </st><st c="3121">Ayrıca içki içiyor olsaydın bile, üzerime onun geldiği kadar gelmezdin. </st><st c="3193">Elimden geleni, hatta daha fazlasını yapıyorum ama o, şu yapılmadı bu yapılmadı diye durmadan söyleniyor. </st><st c="3299">Joey’yi akşamları ne zaman dışarı çıkarsam laf ediyor. </st><st c="3354">Haftada bir kereliğine çan çalmaya gitmeme bile karşı çıkıyor. </st><st c="3417">Bu kadarı da mantık dışı anne.”</st></p>
			<p><st c="3448">“Biliyorum Albert,” dedi annesi. </st><st c="3482">Şimdi biraz yumuşamış, oğlunun elini avuçlarının arasına almıştı. </st><st c="3548">“Fakat sen, onun içindeki iyiyi görmeye çalışmak zorundasın. </st><st c="3609">O iyi biri; gerçekten öyle. </st><st c="3637">Bunu sen de biliyorsun, değil mi?”</st></p>
			<p><st c="3671">“Evet anne, biliyorum,” diye kabullendi Albert, “bir de Joey hakkında bu kadar söylenip durmasa… Ne de olsa Joey artık iş görüyor ve onun da tıpkı benim gibi arada sırada dinlenmeye ve iyi vakit geçirmeye ihtiyacı var.”</st></p>
			<p><st c="3891">“Tabii ki hayatım,” diyen annesi, oğlunun koluna girdi ve birlikte eve doğru yürümeye başladılar. </st><st c="3990">“Fakat babanın Joey hakkında ne düşündüğünü biliyorsun. </st><st c="4046">Onu bir anlık tahriğe kapılıp aldı ve o günden beri de böyle bir şey yaptığı için pişmanlık duyuyor. </st><st c="4147">Dediği gibi, çiftliğin işleri için sadece bir ata ihtiyacımız var ve senin atın para yutuyor. </st><st c="4241">Babanı endişelendiren de bu. </st><st c="4270">Konu çiftçiler ve atlar olduğunda, laf dönüp dolaşıp aynı yere geliyor. </st><st c="4342">Benim babam da tıpkı böyleydi. </st><st c="4373">Fakat sen ona iyi davranır ve biraz suyuna gidersen yola gelecektir, bundan eminim.”</st></p>
			<p><st c="4457">Ne var ki Albert’la babası o günlerde birbirleriyle giderek daha da az konuşur olmuşlardı ve annesi her iki taraf için de daha sık arabuluculuk yapmaya başlamıştı. </st><st c="4622">Savaşın başlamasından birkaç hafta sonra bir çarşamba günü, Albert’ın annesi bahçede bir kez daha iki tarafın anlaşmasını sağlamaya çalışıyordu. </st><st c="4767">Albert’ın babası her zamanki gibi bir gece önce köyden sarhoş gelmişti. </st><st c="4839">Albert’a, çiftlikteki dişi domuzlarla çiftleşsin diye ödünç aldığı erkek domuzu geri götürmeyi unuttuğunu söylüyor, bunu Albert’ın yapmasını istiyordu. </st><st c="4991">Albert ise bu işi yapmaya şiddetle karşı çıkıyor ve tartışma yavaş yavaş büyüyordu. </st><st c="5075">Albert’ın babası ‘yapması gereken işleri olduğundan’ bahsediyordu; Albert ise inatla ahırları temizlemesi gerektiğini söylüyordu.</st></p>
			<p><st c="5204">“Domuzu Fursten’a geri götürmen en fazla yarım saat sürer tatlım,” diyerek araya girdi annesi. </st><st c="5300">Kaçınılmaz sonu yumuşatmaya, daha dayanılabilir hale getirmeye çalışıyordu.</st></p>
			<p><st c="5375">Annesi araya girdiğinde hep yaptığı gibi, “Pekâlâ,” diyerek teslim oldu, çünkü onu üzmekten nefret ediyordu. </st><st c="5485">“Bunu senin için yapıyorum anne. </st><st c="5518">Ama Joey’yi bu akşam dışarı çıkarmama izin verilmesi şartıyla. </st><st c="5581">Bu kış onunla avlanmak istiyorum ve bu yüzden formda olması gerek.”</st></p>
			<p><st c="5648">Albert’ın babasının ağzını bıçak açmıyordu; o sırada doğrudan bana baktığını fark ettim. </st><st c="5738">Albert dönüp burnumu okşadı ve odunluğun duvarına dayalı sopalardan birini alıp domuz ağılına doğru yürüdü. </st><st c="5846">Birkaç dakika sonra, siyah beyaz renklere sahip devasa bir domuzla çiftlikten çıktığını gördüm. </st><st c="5942">Arkasından seslendim ama dönüp bakmadı.</st></p>
			<p><st c="5981">Artık babası ahıra sadece ihtiyar Zoey’yi dışarı çıkarmak için geliyordu. </st><st c="6056">Son günlerde beni kendi halime bırakmıştı. </st><st c="6099">Bahçede Zoey’nin üzerine bir eyer koyuyor ve onu çiftliğin arkasındaki tepelere sürüp koyunları kontrol ediyordu. </st><st c="6213">Bu yüzden, bir gün içeri gelip Zoey’yi dışarıya çıkardığında bu yaptığını hiç garipsemedim. </st><st c="6305">Fakat sonrasında ahıra geri dönüp benimle tatlı tatlı konuşmaya ve içi nefis kokulu yulafla dolu bir kovayı önüme doğru tutunca anında şüphelendim. </st><st c="6453">Fakat yulafların cazibesine ve merakıma yenilerek, başıma bir yular geçirmesine engel olamadım. </st><st c="6549">Alışılmadık yumuşaklıkta bir ses tonuyla konuşarak yuları iyice oturttu ve boynumu okşadı. </st><st c="6640">“Merak etme evlat,” diyordu. </st><st c="6669">“Her şey çok güzel olacak. </st><st c="6696">Sana iyi bakacaklar, söz verdiler. </st><st c="6731">Ve benim de paraya ihtiyacım var Joey, hem de çok.”</st></p>
		</div>
	<div id="charCountTotal" value="6782"></div></body>
</html>
