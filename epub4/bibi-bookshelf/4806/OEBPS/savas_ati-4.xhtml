<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>savas_ati-4</title>
    <meta http-equiv="Content-Type" content="text/html; charset=utf-8" />
  

</head>
  <body id="savas_ati-4" xml:lang="tr-TR">
		<div>
			<p><br /><br /><br /></p>
			<p id="_idParaDest-2"><st c="0">BİRİNCİ BÖLÜM</st></p>
			<p><br /><br /><br /></p>
			<p><st c="14">Tepeler, karanlık ve rutubetli ahırlar, başımın üzerindeki kirişlerin üzerinde gezinen sıçanlar… Tüm bunlar, birbirine girmiş bir şekilde, en eski anılarımı oluşturuyor. </st><st c="185">Ama hayvan pazarına götürüldüğüm günü çok iyi hatırlıyorum. </st><st c="245">O gün duyduğum dehşeti, hayatım boyunca unutmadım desem yalan olmaz.</st></p>
			<p><st c="313">O zaman daha altı aylık bile değildim; çırpı bacaklarımla bir taydan çok leyleği andırıyordum ve annemin yanından birkaç adımdan fazla uzaklaşmışlığım yoktu. </st><st c="472">Açık arttırma meydanının o korkunç keşmekeşinde birbirimizden koparıldık ve onu bir daha hiç görmedim. </st><st c="575">İyi ve çalışkan bir çiftlik atıydı annem; artık genç sayılmasa da ön ve arka bacaklarındaki kaslardan, İrlanda soyundan gelen güçlü ve dayanıklı bir koşum atı olduğu hemen belli oluyordu. </st><st c="763">Birkaç dakika içinde satılmış, ben onun peşinden gitmeye fırsat bulamadan, çitlerle çevrili dairesel alandan uzaklaştırılmıştı. </st><st c="891">Benim elden çıkarılmam ise daha uzun sürmüştü. </st><st c="938">Annemi alanda çaresizce aradığım anlarda gözlerimden fışkıran delice bakışlar yüzündendi herhalde. </st><st c="1037">Veya belki de oradaki çingenelerin ve çiftçilerin hiçbiri cılız bir yarı safkan tay aramıyordu. </st><st c="1133">Sebep her neyse, uzun bir süre benim ne kadar değersiz olduğum tartışıldıktan sonra nihayet tokmağın sesi duyuldu ve alandan çıkarılıp dışarıdaki ağıla götürüldüm.</st></p>
			<p><st c="1296">“Üç altın için hiç de fena sayılmaz, öyle değil mi? </st><st c="1349">Haksız mıyım benim küçük delifişeğim? </st><st c="1387">Değiliiiim, değilim.” Hırıltı ve alkollü bir sesti bu ve sahibime ait olduğu belliydi. </st><st c="1474">Ona efendim demeyeceğim, çünkü benim yalnızca bir tane efendim oldu. </st><st c="1543">Sahibim ve onun gibi kırmızı suratlı üç dört arkadaşı, ağılın çitlerine tırmanıyorlardı şimdi. </st><st c="1638">Ellerinde halatlar vardı. </st><st c="1664">Şapkalarını ve ceketlerini çıkarmışlar, kollarını sıvamışlardı; gülerek bana doğru yaklaştılar. </st><st c="1760">O ana kadar hiçbir insan bana dokunmamıştı; gerilemeye başladım ama arkamda ağılın çitini hissedince durmak zorunda kaldım. </st><st c="1884">Aynı anda da adamlar üzerime atladılar, yine de onlardan sıyrılmayı başardım ve ağılın ortasına gidip yeniden onlara doğru döndüm. </st><st c="2015">Artık gülmüyorlardı. </st><st c="2036">Var gücümle annemi çağırdım; beni duymuştu ama sesi çok uzaktan geliyordu. </st><st c="2111">O sese doğru atıldımsa da çitleri nasıl aşacağımı bilemeyip zıplamakla tırmanmak arası bir hareket yapınca, sağ ayağım tahtaların arasına sıkıştı ve orada mahsur kaldım. </st><st c="2281">Yeleme ve kuyruğuma yapışan ellerin ardından boynuma bir ilmek geçirildiğini hissettim; sonra da yere yatırıldım ve üzerime oturan bir adam beni olduğum yere mıhladı. </st><st c="2448">Sanki bedenimin her noktasına oturuyor gibiydi. </st><st c="2496">Üzerimdeki gücün gevşediğini her hissedişimde vahşice tepindim, ama sayıca çok fazlaydılar ve benden daha güçlüydüler; en sonunda zayıf düştüm ve o sırada da yuların, başımın üzerinden geçip boynuma ve yüzüme yerleştiğini hissettim. </st><st c="2729">“Demek mücadele ediyorsun, öyle mi?” diye sordu sahibim. </st><st c="2786">Bir yandan da ipi sıkıyor, dişlerini gıcırdatarak sırıtıyordu. </st><st c="2849">“Ben savaşanları severim. </st><st c="2875">Ama seni öyle ya da böyle yola getireceğim. </st><st c="2919">İstediğin kadar horozlan; gözünü kapayıp açtığında elimden yemek yiyor olacaksın.”</st></p>
			<p><st c="3001">Bir at arabasının arkasına kısa bir iple bağlanmış halde yollarda sürükleniyordum; her dönemeç ve tümsek, boynumdaki ipin gerilmesine ve canımın yanmasına sebep oluyordu. </st><st c="3173">Çiftliğe varıp bundan sonra evim olacak ahıra giden köprüyü geçtiğimizde, yorgunluktan bitap düşmüş durumdaydım. </st><st c="3286">Taktıkları yular yüzümü tahriş etmişti. </st><st c="3326">O ilk akşam beni ahıra soktuklarında bana teselli veren tek şey, orada yalnız olmayacağımı anlamak oldu. </st><st c="3431">Hayvan pazarından çiftliğe kadar arabayı çeken yaşlı atı yanımdaki bölmeye götürüyorlardı. </st><st c="3522">İçeri girmeden önce duraklayan at, bulunduğum kısma başını uzatıp hafifçe kişnedi. </st><st c="3605">Ben bölmenin arka tarafından ayrılıp ona doğru gitmek üzereyken, yeni sahibim kırbacını yaşlı atın üzerine öylesine sert bir darbeyle indirdi ki irkilip yeniden duvar kenarına sığındım. </st><st c="3791">“Gir içeri uyuz hayvan!” diye bağırdı. </st><st c="3830">“Zaten yeterince başımı ağrıtıyorsun, bir de bu yeni taya eski numaralarını öğreteyim deme sakın!” Yine de o kısacık zaman diliminde yaşlı kısrağın gösterdiği şefkat ve sevgi, beni içinde bulunduğum panik halinden çıkarmış, ruhumu yatıştırmıştı.</st></p>
			<p><st c="4075">Sahibim beni susuz ve yemsiz bırakıp ahırdan çıktı ve köprüyü geçip ilerideki çiftlik evine girdi. </st><st c="4175">Kapı çarpmasının ardından, içeriden yüksek sesli konuşmalar geldi. </st><st c="4242">Kısa süre sonra da birilerinin heyecanlı heyecanlı konuşarak hızla ahıra yaklaştığını duydum. </st><st c="4336">Bulunduğum bölmenin kapısında iki tane baş belirdi. </st><st c="4388">Bunlardan biri genç bir oğlana aitti. </st><st c="4426">Uzun bir süre boyunca beni pür dikkat inceleyen oğlanın yüzüne bir gülümseme yayıldı. </st><st c="4512">“Anne,” dedi sakin ve kendinden emin bir tavırla, “bu tay, büyüyünce harika ve cesur bir at olacak. </st><st c="4612">Başını nasıl da dik tutuyor baksana.” Bir süre durakladıktan sonra, “Şuna baksana anne,” dedi, “sırılsıklam olmuş. </st><st c="4727">Onu kurulamam gerek.”</st></p>
			<p><st c="4748">“Fakat baban onu yalnız bırakmanı söyledi Albert,” dedi çocuğun annesi. </st><st c="4821">“Bir süre yalnız kalması gerekirmiş. </st><st c="4858">Ona dokunmamanı tembihledi, biliyorsun.”</st></p>
			<p><st c="4898">Bölmemin kapısındaki sürgüleri çekip açan Albert, “Anne, babam sarhoş olduğunda ne söylediğini de, ne yaptığını da bilmiyor. </st><st c="5024">Pazara gittiği günler hep sarhoş oluyor, biliyorsun. </st><st c="5077">Sen de birçok defa, böyle zamanlarda ona aldırış etmememi söyledin bana. </st><st c="5150">Sen yaşlı Zoey’ye yem ver anne, ben de bu arada onunla ilgileneyim. </st><st c="5218">Ah, harika görünüyor değil mi! </st><st c="5249">Rengi kırmızıya kaçıyor, bu renk atlara boz mu deniyordu anne? </st><st c="5312">Alnındaki çarpı da mükemmel. </st><st c="5341">Daha önce bir atta böyle bir işaret görmüş müydün? </st><st c="5392">Daha önce buna benzer bir at gördün mü? </st><st c="5432">Hazır olduğu zaman ona ben bineceğim. </st><st c="5470">Onunla dereleri tepeleri aşacağım ve bu köydeki, bu bölgedeki hiçbir at onu yakalayamayacak,” dedi.</st></p>
			<p><st c="5569">“Daha on üçünü yeni bitirdin Albert,” dedi annesi yan taraftan. </st><st c="5634">“Bu tay da, sen de henüz çok gençsiniz ve zaten baban ona dokunmamanı söyledi; seni orada yakalarsa ağlayarak bana gelme sakın.”</st></p>
			<p><st c="5762">“İyi ama onu niye satın aldı anne?” diye sordu Albert. </st><st c="5818">“Bir buzağı istemiyor muydu? </st><st c="5847">Hayvan pazarına onun için gitmedi mi? </st><st c="5885">Yaşlı Celandine’den süt emsin diye bir buzağı almayacak mıydı?”</st></p>
			<p><st c="5948">“Biliyorum yavrum, ama baban bazı günler kendinde olmuyor,” dedi yumuşak bir sesle. </st><st c="6033">“Çiftçi Easton da bu tayı almaya çalışıyormuş. </st><st c="6080">O çit yüzünden çıkan tartışmadan sonra, babanın o adam hakkında neler düşündüğünü sen de biliyorsun. </st><st c="6181">Sırf o almasın diye almış olabilir. </st><st c="6217">En azından benim gözüme öyle göründü.”</st></p>
			<p><st c="6255">“İyi ki almış anne,” diyen Albert, ceketini çıkartarak bana doğru yürüdü. </st><st c="6330">“O sırada sarhoş olsa da olmasa da, bu şimdiye kadar yaptığı en harika şey.”</st></p>
			<p><st c="6406">“Baban hakkında böyle konuşma Albert,” dedi annesi. </st><st c="6459">“Çok zor zamanlar geçirmiş biri o. </st><st c="6494">Haksızlık ediyorsun.” Ses tonu, ikna edicilikten epey uzaktı.</st></p>
			<p><st c="6555">Albert benimle aynı boyda sayılırdı; yaklaşırken öyle yumuşak ve nazik bir şekilde konuşmuştu ki anında sakinleşmiş ve onun iyi niyetinden hiç şüphe duymamıştım. </st><st c="6718">Bu yüzden olduğum yerde durmaya devam ettim. </st><st c="6763">Bana ilk dokunduğunda irkilip sıçradım, ama amacının zarar vermek olmadığını biliyordum. </st><st c="6852">Önce sırtımı, daha sonra da boynumu okşamaya başladı; bir yandan da beraber çok iyi zaman geçireceğimizden, ava gideceğimizden, büyüyünce dünyanın en zeki atı olacağımdan bahsediyordu. </st><st c="7037">Bir süre sonra üzerimi ceketiyle yavaşça silmeye başladı. </st><st c="7095">Buna ben kuruyana kadar devam etti ve ardından, yüzümdeki tahriş olmuş yerlere tuzlu suyla pansuman yaptı. </st><st c="7202">Sonra da tatlı saman ve bir kova serin su getirdi. </st><st c="7253">Bu arada konuşmayı hiç kesmedi diye hatırlıyorum. </st><st c="7303">Yanımdan ayrılmak üzereyken, teşekkür etmek için seslendim ona; beni anlamış olacaktı ki mutlulukla gülümseyip burnumu okşadı. </st><st c="7430">“Seninle çok iyi anlaşacağız,” dedi sevecenlikle. </st><st c="7480">“Sana Joey diyeceğim, çünkü Zoey’yle kafiyeli. </st><st c="7527">Galiba sana da yakıştı ha, ne dersin? </st><st c="7565">Yarın sabah yine geleceğim Joey ve hiç merak etme, sana bundan sonra çok iyi bakacağım. </st><st c="7653">Tatlı rüyalar.”</st></p>
			<p><st c="7668">“Atlarla konuşmamalısın Albert,” dedi annesi ahırın dışından. </st><st c="7731">“Seni anlamazlar. </st><st c="7749">Aptal hayvanlar bunlar. </st><st c="7773">Baban bu hayvanların inatçı ve aptal olduklarını söylüyor. </st><st c="7832">Hayatı boyunca atlarla uğraşmış biri o.”</st></p>
			<p><st c="7872">“Babam onları anlamıyor anne,” dedi Albert. </st><st c="7917">“Bence onlardan korkuyor.”</st></p>
			<p><st c="7943">Bulunduğum kısmın kapısına kadar gidip Albert ve annesinin karanlığa doğru yürümelerini izledim. </st><st c="8041">O an, ömür boyu sürecek bir arkadaşlığın temellerinin atıldığını anlamıştım; aramızda ansızın içgüdüsel bir güven ve sevgi bağı oluşmuştu. </st><st c="8180">Zoey, yan bölmede kapının üzerinden eğilip bana dokunmaya çabaladı. </st><st c="8248">Ama burunlarımız birbirine bir türlü değmiyordu.</st></p>
		</div>
	<div id="charCountTotal" value="8296"></div></body>
</html>
