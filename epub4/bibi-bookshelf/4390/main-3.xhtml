<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><a id="bookmark1"></a>Temsil mekanizmalarının yokluğu</p>
<p class="calibre1">Temsil meselesini iki düzlemde ele alabiliriz: Üniversite içi karar alım mekanizmalarında temsiliyet ve daha genel anlamda akademisyenlerin sınıfsal olarak haklarını savunacak temsil mekanizmalarının oluşturulması. Üniversite içi karar mekanizmalarında, tam da Vincent de Gaule-jac’m “yönetimgesel sistem” diye tanımladığı güncel işletme modeline tekabül eden ilişkiselliklerin hâkim olduğunu söyleyebiliriz. Vincent de Gaulejac, 20. yüzyıl sonunda üretimin finansal mantığa teslim olması, pazarın küreselleşmesi ve bilişim teknolojilerinin “gerçek zamanlı” enformasyonu mümkün kılmasıyla birlikte kapitalizmin doğasının değiştiğinden yola çıkar. De Gaulejac’a göre, bununla eşzamanlı olarak, yaşamın tüm alanlarını “iktisadi savaş” perspektifinden değerlendiren ve pozitivist/faydacı ölçütlerle değerlendirmeye çalışan yeni bir işletme zihniyeti ortaya çıkmıştır (de Gaulejac, 2013). De Gaulejac’m “yönetimgesel işletme” diye tabir ettiği bu işletme biçimi, “özel sektörden kamuya, aile, cinsellik ve duygulara kadar her şeye” “kârlılık ya da ölüm” mottosuyla yaklaşır (23). Bu anlamda, “nesnel, ope-rasyonel ve pragmatik bir görünüş altında, [...] insani faaliyetleri performans göstergeleriyle, bu performansları ise maliyet ve kazanç olarak ifade eden” işletme ideolojisinin, yaşamın her alanına nüfuz etmesi anlamım taşır (32). “Katılım ve eleştiriye, büyülenme ve reddetmeye, haz ve sıkıntıya yol açan bu iktidarın derin doğasını” anlamanın anahtarı, onun nasıl “psişeyi üretim araçları için” harekete geçirerek “libi-dinal enerjiyi işgücüne” dönüştürdüğüne bakmaktır (33).<a id="footnote1"></a><sup class="calibre5"><a href="#bookmark2">1</a></sup><sup class="calibre5"></sup></p>
<p class="calibre1">De Gaulejac’ın yönetimgesel sistemi, “kalite”, “mükemmeliyet”, “başarı”, “bağlılık”, “ilerleme”, “performans”, “tatmin” gibi, derhal fikir birliği yaratan ve libidinal enerjiyi harekete geçiren mottolar üzerinden arzuyu seferber etmektedir (69). Bunu yaparken de, disipline dayalı iktidardan farklı olarak, katılımcılığı ve bireysel tatmini ön plana çıkaran bir “yönetsel iktidar” biçimine başvurmaktadır (92).<sup class="calibre5">12</sup> Bu iktidarın nesnesi artık “bedenden ruha dönüşmüş” ve buna bağlı olarak “fiziksel gözetimden iletişimsel gözetime” geçilmiştir (94). Bu sayede, çalışan, “kendi iş zamanı tarafından ele geçirilir” ve yaptığı işle kurduğu özdeşleşme ilişkisi, onu, bir emre itaat etmekten ziyade, kendisini, kendi isteğiyle, bir projeye adadığına inandırır (96). Bu gönüllü işkoliklik hâli, Richard Sennett’ın “merkezileşme olmadan yoğunlaşma” diye tanımladığı yatay hiyerarşik iş örgütlenmesinin karakteristik bir özelliğidir (Sennett, 2012: 57). İktidarın görünmez hâle geldiği böyle bir durumda çalışan, gerçekten de özgür irade sannsına kapılarak, kendi kendisinin patronu olduğunu sanabilir. Ancak gerçekte bu tip işletmenin bireye sunduğu şey, “kontrollü özerklik” tir; yani özgürlük ve esneklik görünümü altında herkesin sürekli hesaba çekilebilir olduğu bir bireyselleşmiş sorumluluklar zinciridir (de Gaulejac, <span class="calibre2">a.g.e</span>.: 101).</p>
<p class="calibre1">Yönetsel iktidarın müşteri odaklılık, verimlilik, çağdaş teknikler, ihtiyaca cevap verebilmek gibi tüm mottolanna atıfta bulunan ve bölüm hocalarını da nispeten otonom kılarak ve motivasyonel retorikle çalışmaya sevk ettiğini öğrendiğimiz bir bölüm başkanmm, özel üniversitelerde olması gereken işleyiş biçimine dair görüşleri bu noktada paradig-matik bir örnek teşkil edebilir. Söz konusu görüşmeci, her şeyden önce, “sözde” vakıf üniversitelerinin en büyük sıkıntısının “sağlanan girdilerin düşük olması” olduğunu düşünmekte ve “12-13.000 TL eğitim ücretinin 20-25.000 TL’ye çıkması hâlinde” vakıf üniversitelerindeki eğitim ve araştırma kalitesinin artacağını iddia etmektedir. Bu doğrultuda ideal kurumsal yapıyı da şu şekilde tarif etmektedir:</p>
<p class="calibre1">“Bence <span class="calibre2">vakıf üniversiteleri değil, tüm devletin işletme mantığı içerisinde hareket etmesi lazım,</span> işletme mantığı illa işi sadece para kazanmak olup, çalışanları ezen, yok sayan, kapitalist mentalitede değil artık. Bugün işletmeye baktığınızda, modern, çağdaş yönetim tekniklerini kullanarak verimli olan ve müşteri odaklı bir konumda. Bugün tüm şirketler böyle çalışıyor. <span class="calibre2">Müşterisine hizmet etmeyen bir üniversite verimli olamaz.</span> Pekiyi, üniversitenin müşterisi kim? Bir, toplum. İki, ülke, makro düzeyde. Üç, sektörler. Burada öğrenci süreç veya öğrenci ürün. Şimdi bu perspektifte baktığınızda, evet, tüm üniversitelerin bir işletme mantığı içerisinde müşterisine, yani ülke ekonomisine, ülke kalkınmasına, sosyal gelişime, entelektüel düzeyin artmasına ve sektörel ihtiyaçların karşılanmasına hizmet edecek bir modelde çalışması lazım.” (Görüşmeci 15, 48, erkek, doç.)</p>
<p class="calibre1">İşletme gibi çalışan vakıf üniversitesinin “bir gereklilik, bir zorunluluk” olduğunu düşünen Görüşmeci 15, tam da yönetimgesel işletmenin ruhunu yansıtmaktadır. Yönetimgesel işletmede her şeyin, ekonominin asla tartışmaya açılmayan “gereklilikleri” doğrultusunda örgütlenmesine yönelik bir önkabul söz konusudur. Bu önkabul, aynı zamanda, bağlamlarından kopartılarak nötr ve doğruluğu/istenilirli-ği tartışılmaz kavramlar haline getirilmiş verimlilik vb. mot-tolar üzerinden sağlanır. Ekonominin “gereklilikleri”, sektörün “ihtiyaçları”, kalkınma vb. motifler, sanki toplumun (ya da mikro düzlemde o işletmede çalışanlar grubunun) tüm katmanları için aynı anlama geliyormuşçasına ve sınıflar üstü geçerliliği olan hedeflermişçesine sunulur. Bu hedefler söz konusu olduğu noktada artık toplumsal veya işletme içi segmentlerin uyuşmaması söz konusu olamaz; zira bu hedefler, ara kademe yöneticinin de yetkisinin veya isteklerinin ötesinde, evrensel olarak arzu edilir şeylerdir. Dolayısıyla bu sayede hem otorite, kendisinden üstün “değerlere” atıfta bulunmak suretiyle kendisini görünmez hale getirir, hem de sermaye birikimi sağlamaya yönelik siyasaları, üzerinde evrensel uzlaşı sağlanmış hedeflere yönelik objektif uygulamalar gibi sunarak çalışanı seferber eder. Üstelik bunu yaparken, çalışanı, bunun kendi isteğiyle olduğuna ikna etmeyi de başarır. Bu tip işletmede sanki tüm katmanların hedefi ve isteği aynıdır, herkes kendi isteğiyle kendisini aynı hedeflere adamıştır. Ancak ilginç bir şekilde başarı ve kazanç yönetim tarafından emilirken, başarısızlığın hesabı yalnızca çalışana yıkılır. Mesuliyet söz konusu olduğunda da herkes topu bir sonraki oyuncuya devretme eğilimine girer.</p>
<p class="calibre1">Görüşmeci 3’ün (41, kadın, doçent olmak üzere) söyledikleri, merkezsiz otorite üzerine kurulu yönetimgesel işletmeye özgü bir durumu yansıtmaktadır: “Hep bir şey hâli vardır ya, o bizde değil, o rektörlükte, o mütevellide der. [...]” Bu görüşmeci, ara kademe yöneticilerin işlevinin, “sorunlar yukarıya gitmesin diye altta bastırmak” ve “bariyer olmak” olduğunu düşünmektedir. Ara kademe yöneticilerin, alttaki çalışanları koruma işlevi üstlenip üstlenemeyeceğine dair de, “Öyle bir güçleri olduğunu sanmıyorum, çünkü onlar da pozisyonlarını seviyorlar. Onlar da bireysel aslında” demektedir. Görüşmeci 21 de (35, kadın, yrd. doç.) üniversitede “merkezi” bir karar alım mekanizması olduğunu ve burada çoğu zaman rektörün değil, mütevelli heyetinin yetkili olduğunu düşünmektedir. Buna ek olarak, rektörün dekanları veya bölüm başkanlarım işlevsiz hâle getirecek derecede yetkili gözüktüğü durumları da anti-demokra-tik bulduğunu ve bu yapıyı Türkiye’nin idari/siyasi yapılanmasının bir yansıması gibi gördüğünü eklemiştir:</p>
<p class="calibre1">“Senin niye dekanın var, dekanın hiçbir karar mekanizması yoksa? Senin niye bölüm başkanın var, bölüm başkanınm hiçbir gücü yoksa? Her şey için rektörden izin almam gerekiyorsa, ben niye bölüm başkam ve dekan üzerinden gideyim ki o zaman yani? Aynı ülkedeki durum yani. Belediyelerin gücü ne? Belediye başkanınm gücü neyse, valiliklerin gücü neyse, dekanların gücü de aynı. Bence çok ciddi bir problem bu yani. Demokratik bir yapılanma yok üniversitede.”</p>
<p class="calibre1">Görüşmeci 18 de (31, kadın, arş. gör.) okuldaki karar alımlarında kesinlikle temsil edildiğini düşünmediğini söylemiş ve ara kademe yöneticilerin etkisiz olduklan görüşünü paylaşmıştır:</p>
<p class="calibre1">“Yönetimin yamndalar ve hatta rektörün bile çoğu durumda söz hakkı olduğunu düşünmüyorum ben. Çok etkisizler; çok fonksiyonsuz bırakılmışlar. Burada her şey mütevelli heyetinin eline bırakılmış gibi hissediyorsunuz ki, zaten öyle yerleşmiş bir algı var. [...] Burası onların arka bahçesi, dükkânı...”</p>
<p class="calibre1">Bazı görüşmeciler ise ara kademe yöneticilerin, net bir şekilde yönetimin yanında yer aldığı izlenimine sahiptirler. Görüşmeci 8 (41, kadın, yrd. doç.) üniversitede ne derece temsil edildiğini düşündüğü sorulduğunda, net bir şekilde “sıfır, hiç” diye cevap vermiş, ara kademe yöneticilerin işlevine dair fikrini de şöyle açıklamıştır:</p>
<p class="calibre1">“Tampon gibi. [...] Bir şoku absorbe ediyor. Şoku absor-be eden, sisi absorbe eden, yalıtım sağlayan bir şey. [...] Bu aslında, sesinin duyulmaması, [...] her zaman dezavantajlı olan, minör grupların aleyhinedir. Görünür olmayanların, mecra bulamayanların aleyhine... [...] Bir rektörün ya da mütevellinin temsiliyetle sorunları yok.”</p>
<p class="calibre1">Görüşmeci 24 de (41, kadın, doç.) üniversitede kararların mütevelli heyeti tarafından alındığını, ara kademe yöneticilerin kesinlikle yönetimden yana pozisyon aldıklarını, hatta sıklıkla kraldan daha kralcı davrandıklarını söylemektedir:</p>
<p class="calibre1">“Kararları patron alıyor, mütevelli heyet başkanı. Herkes de uyuyor. Uymayanları zaten işten çıkarıyor. Uyanları yönetim kademesinde tutuyor. Şimdiye kadar çok düzgün yöneticiler oldu, ama tutunamadılar. Ya kendileri tükendi, ayrıldılar. Ya da uzaklaştırıldılar. Tamamen patronun emirlerine sadık kalacak kişiler şu anda yönetici konumunda. Ve hatta onun [patronun] bile aklına gelmeyen birtakım uygulamaları, gözüne girmek için icat edenler de onlar bana kalırsa.”</p>
<p class="calibre1">Görüşmeci 24 aynı zamanda “hangi işin kim tarafından yapılacağının bilinmediğini”, işlerin “ayaküstü halledildiğini”, kurallara uymakta ısrar edenlerinse istenmediğini ve özellikle yönetim kademelerinden uzaklaştırıldığım gözlemlemiştir. Görüşmeci 1 ise (37, kadın, doçent olmak üzere), “Ara kademe yönetici pozisyonundaki profesörler, sanki <span class="calibre2">küçük küçük beylikler</span> kuruyorlar” demektedir. Başka bir görüşmecimizin de aynı metaforu kullanması dikkat çekicidir. Görüşmeci 28 (48, erkek, prof.) iki kez farklı üniversitelerde işten çıkarılma deneyimi yaşamıştır ve işten çıkarıldığı ilk üniversitedeki durumu şu şekilde tanımlamaktadır:</p>
<p class="calibre1">“Bir bölüm patronla yakın olan insan, bir yerlere getiriliyor ve her birinin özel yakınlığı var patronla veya birbirle-riyle. Her birine de bir çeşit <span class="calibre2">derebeylik</span> veriliyor. [...] Fakat yöneten her zaman tabii ki kraliyet. [...] Derebeyleri tabii ki mutlu oluyorlar. [...] Ve bu şekilde yürüyor. Ama eğer o derebeylerine yakm değilseniz, onlar sizi harcamak isterlerse, patron da buna karışmıyor. Ancak patronla doğrudan bağınız varsa, sizi koruyor patron. İşte ben bunlardan hiçbirine sahip değildim. Ve içeride, benim atılma sürecimde gördüm ki, kesinlikle benim tutunabileceğim hiçbir güvence yok.”</p>
<p class="calibre1">Bu ifadeler ve “derebeylik” metaforu, daha ziyade, idarecilerin, yönetime karşı işlevsiz oldukları için, kendi “çöplüklerini” oluşturarak günü kurtarmaya çalıştıkları gibi bir izlenim uyandırmaktadır.</p>
<p class="calibre1">Bazı durumlarda, ara kademe yöneticilerin kendilerine bu şekilde iktidar alanı oluşturma çabalan, bizatihi bilimsel faaliyetleri de sekteye uğratan bir hal alabilmekte ve çalışanla-n işten tümüyle bezdirebilmektedir:</p>
<p class="calibre1">“Çok kötü koşullar, çalışma koşulları. Lanet ettim her gün.<a id="footnote2"></a><sup class="calibre5"><a href="#bookmark3">2</a></sup><sup class="calibre5"></sup> Bugün bile bir sürü kavganın içinden geliyorum. [...] Bir panel yapacağız; dekanın işi-gücü yok, paneli iptal etmekle uğraşıyor. İlla rektöre gidip, dekanı ezmemiz gerekiyor. Her seferinde rektöre çıkıp, dekanı eziyoruz yani. Bu sürekli her hafta böyle. Yani çok kötü bir ortam var. Şurada bir üretim yapıyoruz, umurunda değil kimse<span class="calibre6">nin.</span> [...] Dekanın derdi, dekanlık yapayım, iktidar benim elimde olsun, konken partisinde hava atayım.” (Görüşmeci 9,33, erkek, yrd. doç.)</p>
<p class="calibre1">Çoğu katılımcı, akademik idarenin şeffaf olmadığını hissettiklerini ifade etmiştir. Mesela Görüşmeci 2 (32, erkek, arş. gör., işsiz), Haziran ayında işten çıkarıldığı üniversitedeki maaşların ve zamların ne gibi kriterlere göre belirlendiğine dair, “Beş yıldır burada çalışıyorum, nasıl yürüdüğünü anlamadım” diye cevap vermektedir. Aynı görüşmeci, üniversitedeki karar alım mekanizmalarında sesinin duyulduğunu hissetmediğini ifade etmekte ve “Zaten en alt kademeyiz yani. [...] Hepimizin ipi adamların [mütevelli heyetinin] ellerinde; ne yapabiliriz ki?” demektedir. Ara kademe yöneticilerin işlevini de, “Yönetimi temsil ediyorlar kesinlikle. [...] Türkiye’de her şeyin çivisi çıkmış durumda; özel üniversitelerde de maalesef rektör o şirketin müdürü, dekan müdür yardımcısı gibi bir hiyerarşi var” diye özetlemektedir. Benzer bir şekilde, Görüşmeci 4 de (39, kadın, yrd. doç.), kararların tamamen üst yönetim tarafından alındığım, bölüm başkanlannın dahi bu noktada ne derece etkili olabildiklerinin “şüpheli” olduğunu belirtmiştir. Kararların “tepeden” dikte edildiğini söyleyen Görüşmeci 10 da (40, kadın, doçent olmak üzere) dekan, bölüm başkanı vb. ara kademe yöneticileri “emir kulu” olarak gördüğünü söylemiştir. Bu görüşmeci, yönetimle aynı fikirde olmamaları hâlinde ara kademe yöneticilere yönetim tarafından “pekiyi hocam, istemiyorsanız buyurun gidin” tarzında ültimatomlar verildiğini ve daha önce bu nedenle bazı ara kademe yönetici pozisyonundaki kıdemli ve değerli hocaların işten ayrıldığını da eklemiştir.</p>
<p class="calibre1">Vakıf üniversitelerinde kurucu dekanlıktan bölüm başkanlığına çeşitli yöneticilik görevlerinde yer almış olan bir görüşmecimizin birinci elden aktardığı dehşet verici tecrübeler, gerçekten de ara kademe yöneticilerin ve rektörlerin vakıf üniversitelerinin usulsüz işleyiş yapıları içerisinde nasıl iktidarsızlaştırıldıklanna örnek teşkil etmektedir. Görüşmeci 20 (68, erkek, prof.), kurucu dekanlığını yaptığı ve Mart 2010’dan Ağustos 2012’ye kadar çalıştığı bir üniversitenin kuruluş aşamasında, başta üniversite sahibinin kendisiyle birlikte birkaç kıdemli profesöre “siz üniversiteyi kurun, biz karışmayacağız” diyerek, çok kaliteli bir eğitim kurumu kurma vaadinde bulunduğunu anlatmıştır. Ancak bu kıdemli profesörler YÖK’teki ve akademik camiadaki bağlantılarını kullanıp okulun ihtiyaç duyduğu kontenjanları açtırdıktan sonra çeşitli usulsüzlükler başlamıştır. Okul sahibi, kontenjanlar alındıktan sonra 6-7 ay içerisinde ilk iş olarak kurucu rektörü devre dışı bırakmış ve yerine çeşitli bahanelerle başka bir rektör atamıştır. Bu arada ilk başta verilen vaatlerin aksine, kısa süre sonra öğretim üyelerinin kurum için talep ettiği kaynaklar para olmadığı gerekçesiyle tahsis edilmemeye, en sonunda da maaşlar ödenmemeye başlamıştır. Aynı dönemde, yeni atanan rektöre de “yapmadıklarını bırakmayarak”, 9-10 ay sonra ayrılmasına neden olmuşlardır. Görüşmeci 20 ve birkaç profesör yapılan usulsüzlükleri YÖK denetçilerine defalarca şikâyet etmiş, ancak hiçbir sonuç alamamışlardır: “İnanılmaz şeyler oluyor. YÖK denetime geliyor mesela, odalardan evraklar [şikâyet dilekçelerinin bulunduğu dosyalar vb.] çalınıyor. Kamera görüntüleri var, kimin yaptığı belli, fakat bir türlü YÛK üzerine gitmiyor. [...] Bütün evrak hasıraltı edildi falan filan. [...] YÖK denetim yapıyor. Biz ifadeler veriyoruz. Diyoruz ki, burada şöyle sorunlar var. [...] Nedir yani? Maaşlar ödenmiyor, [...] olmayan öğretim üyesi orada görevliymiş gibi falan [gösteriliyor] . Sonra mesela rektörün YÖK’e gönderdiği yazılar gitmiyor. YÖK’ten rektörlüğe gelen yazılar rektörün eline geçmiyor, çünkü [...] WZ [kurucu rektörün yerine atanan yeni rektör] rektörlüğe başladı, birkaç ay sonra üniversite sahibi XYZ diye birini oraya vekâleten atadı, kendisinin vekili olarak. Bu da yasalara aykırı, yani o yetki devredilemez. Ama XYZ tam yetkiyle oraya geldi ve rektör gibi davranmaya başladı. İşte öğretim üyelerinin tavrı orada çıkıyor. WZ öğretim üyesi, ama bütün parasal yetki öbüründe olunca hocaların çoğu işlerini halletmek için WZ’ye gideceğine XYZ’ye gidiyordu. Zaten odalar da yan yana. XYZ de görüyor, WZ’ye kim gidiyor, kim gitmiyor diye. Öyle bir yapı ki, yani, kısa zamanda öğretim üyelerinin bir kısmı XYZ’ye yanaşmaya başladılar. [...] Neyse, WZ de 9-10 ay orada kaldı. Sonra tazminat alıp ayrıldı, ayrılmak zorunda kaldı. [...] Acayip baskılar oluyor. Yani şimdi paranoya yaşama noktasına kadar geldi, çünkü makam arabası yoktu, kendi şoförüyle geliyordu gidiyordu. Bir ara arabaya bomba koyarlar falan gibi endişeler olduğu için metrobüsle geldi gitti falan yani, böyle şeyler. [...] Dışarıdan bakmca, ‘ya sen rektörsün, neden korkuyorsun’ falan diyemiyorsun. [...] Koridorda emniyette hissetmiyorsun kendini. Öğretim üyelerini terörize etmek öyle zor bir şey değil ki. XYZ mesela okula girerken, böyle bir mafya lideri gibi giriyor. Koridorlara çıkağı zaman [...] tam Italyan mafya şeyleri gibi. [...] Birisi</p>
<p class="calibre1">bana anlatsa ‘hadi canım sen de, abartıyorsun’ denecek şeyler yaşandı. Rektör yardımcısını [...] mesela güvenlik içeri almıyor. [...] ‘XYZ Bey sizi içeri almamamı söyledi’ diyor. Sen de girmiyorsun yani. E şimdi, şey yapsan, adam seni döver möver. Anlatabiliyor muyum yani? Böyle şey olur mu? Oluyor işte.”</p>
<p class="calibre1">Görüşmeci 20, YÖK’ün üniversite patronuna “ya sen bu adamlarla çalışamazsın, sen bu işi bırak” dediğini ve rektörü de, dekanlan da korumadığını söylemiştir. Kendisi dekan olarak YÛK denetçilerine sorunları anlattığında da aldığı yanıt şu olmuştur:</p>
<p class="calibre1">“Mesela YÛK denetime geldi kaç kere, ‘ya hocam, sen nasıl olsa her yerde iş bulursun, bu adamlarla ne işin var?’ [dedi], ‘Ya kardeşim’, dedim, ‘sen ne biçim öğretim üyesisin. 2547 sayılı yasada patron üniversitesi diye bir şey yok ki’. ‘Patrondur, böyle şeyler olur’ diyor bana. YÛK üyesi bunu diyor.”</p>
<p class="calibre1">Görüşmeci 20, usulsüzlükleri Maliye’ye ve İŞKUR’a da şikâyet ettiğini, öğrencilerin notlarının bilgisayar sistemi üzerinden yönetimin talimatıyla değiştirildiği şüphesini YÛK’e rapor sunarak ilettiğini, ancak hiçbir geri dönüş alamadığım anlatmıştır. Bu arada kendisi de aynı üniversitede usulsüz olarak, yani mütevelli heyeti, rektör ve YÖK onayı olmadan, patronun vekili olan şahıs tarafından mektupla üç kez işten atılmıştır. Görüşmeci 20, ilk seferinde bu hukuksuz bildiriyi yırtıp çöpe attığım, ikinci seferinde mahkemeye başvurup işe iade davasını kazandığı halde üçüncü kez tekrar işten çıkarıldığını aktarmıştır. Bir toplantıda Gökhan Çe-tinsaya’ya hem bu durumu açmış, hem de denetçilerin gelip okuldaki usulsüzlüklere<a id="footnote3"></a><sup class="calibre5"><a href="#bookmark4">3</a></sup><sup class="calibre5"></sup> müdahale etmediğini bildirmiştir.</p>
<p class="calibre1">Gökhan Çetinsaya’nın ise, sanki kendisinin bu konularda hiç yetkisi ve etkisi yokmuşçasına “mahkemeye başvurun” demesi ilginçtir. Anlaşılan odur ki, Türkiye’de devlet kademelerinden başlayarak aşağılara doğru nüfuz eden kirli yapı, her kademede temsil hakkının ve yetkilerin doğru kullanımının önünü kesmektedir.<a id="footnote4"></a><sup class="calibre5"><a href="#bookmark5">4</a></sup><sup class="calibre5"></sup></p>
<p class="calibre1">Benzer bir şekilde, Görüşmeci 28 de (48, erkek, prof.) muhtelif “sözde” vakıf üniversitelerinde haksız işten çıkarmalar ve yıldırma taktikleriyle karşı karşıya kalmış ve bunlara karşı tek başına mücadele etmeye çalışmıştır. Özellikle 2008-2009 yıllan arasında çalıştığı bir üniversiteden ayrılırken bire bir okulun sahibiyle yaşadığı sürtüşme, “sözde” vakıf üniversitelerindeki <span class="calibre2">mafioso</span> yönetim yapısını ve rektörler, başdanışmanlar gibi güya akademik yöneticilerin işlevsizliğini ortaya koymaktadır:</p>
<p class="calibre1">“Benim hesabıma yatırılan parayı bankaya talimat verip geri çektirdi adam, yanlış yatırılmıştır diye. Ben ZZ Banka-sı’nm iki tane müdürüyle konuşup, tartışıp onları hukuki açıdan ne kadar yanlış bir yerde olduklarına ikna edip, parayı geri alabildim. Böyle bir düzen. Üniversite patronuyla yüz yüze gelip [tartıştım] ve beni tehdit etti. <span class="calibre2">‘Seni hiçbir yerde çalıştırmam’</span> dedi. Bu kadar. Ve beni tehdit ettiğinde yanında eski QQ Üniversitesi’nin rektörü olan başdanışmanı da bulunuyordu. Tabii ki onlar kukla tiyatrosunun elemanları olduğu için herhangi bir şey söylemedi.”</p>
<p class="calibre1">Ekim 2013’te araştırma görevlisi olarak çalışmaya başladığı üniversiteden kısa bir süre önce çıkarılmış olan bir görüşmecimizin anlattıkları da, ara kademe yöneticilerin, vakıf üniversitelerinde ne kadar etkisiz olabileceğinin kanıtı niteliğindedir. Bu görüşmeci, işten çıkarıldığı sırada fakültesinin dekanının zaten olmadığını, dekanın zaten tüm dönem boyunca kendilerine sürekli kendisinin de gideceğini ve yönetime karşı hiçbir söz hakkı bulunmadığını söylediğini anlatmıştır. Görüşmecimiz, dönem içerisinde okulla ilgili sıkıntılarını dekanla paylaştığında, dekanın cevabı şu şekilde olmuştur:</p>
<p class="calibre1">“Ben bu okulda kâğıt üzerinde dekanım. Rektör de kâğıt üzerinde rektör. Bizim hiçbir söz hakkımız yok. Zaten de buradan gideceğiz. O yüzden de hiçbir şey yapamıyoruz.” (Görüşmeci 11, 29, kadın, arş. gör., işsiz)</p>
<p class="calibre1">Aynı görüşmeci okulda fakülte koordinatörü olan bir yardımcı doçent ile kendilerinden daha kıdemli olan bir araştırma görevlisinin “okulu yönettiğini” ve bu fakülte koordinatöründen başka okulda muhatap bulamadıklarını söylemektedir. Görüşmeci, dekan da dâhil olmak üzere hiç kimsenin bu kişilerin yetkisinin nereden kaynaklandığını anlayamadığını, dekanın büyük ihtimalle bu ortamda “yok sayıldığı için” işten ayrılmış olabileceğini de belirtmiştir. Görüşmeci 11, bu yardımcı doçent ile araştırma görevlisinin aynı pozisyondaki diğer çalışanlara göre biraz daha fazla maaş verilmek suretiyle, okul yönetimi tarafından çalışanların arasına ajan olarak sokulduğunu düşünmektedir. Görüşmeci 12 de (25, kadın, arş. gör., işsiz) kısa süre önce çıkarıldığı işyerinde, kendisini ve diğer asistan arkadaşlarını tanıyan veya onlarla herhangi bir şekilde muhatap olan kimsenin bulunmadığını, kendilerinden daha kıdemli ve onlara iş buyuran bir asistan dışında hiç kimseyle konuşamadıklarını, işten çıkarıldıklarında bölüm başkammn ve bölüm hocasının dahi bundan haberdar olmadıklarını, işten çıkarıldığına dair bir e-mail aldıktan sonra da kimseyle yüz yüze görüşemediğini anlatmıştır. Burada net bir şekilde otorite görünmez hâle getirilmiştir. Görüşmeci 11 ve Görüşmeci 12’nin aktardıkları örneklerde görüldüğü üzere, neredeyse yasadışı hareketlerin hücre tipi örgütlenmelerine benzer bir yapıyla herkesin yalnızca zincirin kendisine en yakın ve son halkasıyla irtibatta olduğu, yetkinin asıl kaynağına ulaşamadığı bir ağ yaratılmış gibidir.</p>
<p class="calibre1">Yetki dağılımındaki eşitsizlikle ilgili aynı görüşmeci şunları söylemektedir:</p>
<p class="calibre1">“Eşit bir ortam yoktu. Bir asistan vardı, başımızda akbaba kuşu gibiydi. [...] Çok yetki verilmiş çünkü ona, çok fazla yetki verilmiş. O da bunu bizim üstümüzde kullanmaya çalışıyor.” (Görüşmeci 12, 25, kadın, arş. gör., işsiz)</p>
<p class="calibre1">Görüşmeci 6 da (33, kadın, yrd. doç.), temsil konusuyla ilgili olarak, “yetki dağılımında eşitsizlik” olduğu görüşünü ifade etmiş ve kendisiyle ilgili bir konuda, “beraber çalıştığı birinin bile değil, en üst, belki de hiçbir zaman aynı ortama girmediği, sadece ismiyle tanıdığı bir kişinin karar veriyor olmasından” duyduğu rahatsızlığı dile getirmiştir. Görüşmeci, aynı zamanda, bütün özel üniversitelerde, standardize edilmiş normların eksikliğine dikkat çekmiş ve “bireye gereğinden fazla yetki verildiği” fikrini paylaşmıştır:</p>
<p class="calibre1">“Mesela kim neden orada bölüm başkam, kim neden orada bölüm başkan yardımcısı, kim neden orada genel eğitim başkam, kim neden rektör, kim neden rektör yardımcısı gibi; aslında bir şekilde tesadüfi olarak bir yere gelmiş kişiler. [...]”</p>
<p class="calibre1">Yukarıda, bağlı bulunduğu fakültenin dekanının sürekli olarak kendisinin akademik çalışmalarını engellemeye çalıştığını aktaran Görüşmeci 9 da (33, erkek, yrd. doç.), akademideki pozisyon dağılımıyla ilgili benzer düşüncededir:</p>
<p class="calibre1">“Dekanın 30 yıldır yaptığı bilimsel bir tane çalışma yok. Evinde oturuyormuş, bizim üniversitenin açıldığını duymuş, bana iş var mı diye gelmiş. O sırada dekan bulamadıkları için, dekan kadrosunu alır mısın demişler. Hemen atlamış üstüne. [...] Bizdeki profesörlerin hiçbirinin son on yılda yaptığı yayın yok. Bu nasıl profesörlük? Dünyanın neresinde görülmüş böyle bir şey?”</p>
<p class="calibre1">Aynı görüşmeci, sözünü ettiği dekanın, kendisini daha önce işten atmakla tehdit ettiğini, ancak rektörden “fırça yediği” için bunu yapamadığını; bir bölümün başkanı olan görüşmecimiz de dâhil olmak üzere tüm çalışanlara sürekli <span class="calibre2">mobbing</span> uyguladığını ve örneğin “bir fizyoterapist olarak, sosyoloji dersinin konularına müdahale etmek” gibi sınır aşımlarında bulunduğunu ifade etmiştir.</p>
<p class="calibre1">Bunlara ek olarak, yönetimgesel sistemin temelini oluşturan oto-disiplin ve motivasyon mekanizmalarının akademide de görüldüğünü, hatta zaten her zaman yüksek düzeyde oto-disiplin ve işkolikliğe varan bağlılık gerektiren bu meslekte tam mecrasını bulmuş olduğunu söylemek gerekir. işe saplantılı şekilde bağlanma durumu, aynı zamanda, çoğu kez, işin reel yapısında ve gündelik akışında rastlanan sakatlıklara karşı bir aşı işlevi de görmektedir. Örneğin Görüşmeci 6 (33, kadın, yrd. doç.), akademisyenliğin maddi açmazlarını, ek dersler vererek vb. yöntemlerle aşmaya yöneldiğini; normal maaşının yetmediği sosyal akti-viteleri bu şekilde karşılayarak kendi kendini motive ettiğini söylemektedir:</p>
<p class="calibre1">“İş gibi değil de hani, sanki hayatımın konforunu sağlamlaştırmak ve onu bir şekilde sabitlemek için yaptığım şeyler oluyor. <span class="calibre2">İş olarak görmüyorum işte bunu</span>, sorun orada zaten. Sistemin getirdiği bir şey bu.”</p>
<p class="calibre1">Görüldüğü üzere, Görüşmeci 6, işin ona sunduğu yetersiz koşullan kendi oto-disiplin ve özveri mekanizmalarıyla aşmaya çalışmakta, mesleğine duyduğu bağlılık ve mesleki kimliğiyle özdeşleşme eğilimi dolayısıyla içinde bulunduğu koşullardaki birtakım terslikleri ve haksızlıklan görmezden gelmektedir. Dahası, esas meselenin yapısal olduğunu az-çok fark etmiş olmasına rağmen, akademisyenliğin otonomi illüzyonu nedeniyle, sorunu bireysel ve palyatif çabalarla aşabileceğini düşünmektedir.</p>
<p class="calibre1">Sözü edilen işle özdeşleşme ve otonomi yanılgısı, akademide, yönetimgesel işletme biçiminin hâkim olduğu diğer alanlardan belki de daha etkilidir. Akademide işin içeriğine duyulan tutkulu bağlılığın yanı sıra, yapılan işin yüksek düzeyde eğitim gerektirmesi ve kendine özgü eliter sosyalleşme biçimleri içermesi dolayısıyla da çalışanlar kendilerini “her şeye hâkim” ve pek çok konuda yetkin hissetme (ya da öyle olduklarını ispatlama) eğilimi gösterirler. Bu durum hem otoriteyi ve hiyerarşiyi nispeten görünmez kılarak çalışanları kendi kendilerinin sorumlusu görünümüne sokar, hem de ister istemez prekarize yaratıcı emeğin alamet-i farikalarından biri olan çoklu görevler üstlenme (<span class="calibre2">multi-tas-king</span>) baskısını arttırır. Örneğin hem okutman, hem de bağlı bulunduğu bölümün servis derslerinden sorumlu koordinatör olmak hasebiyle yan akademik yan idari bir pozisyonda bir görüşmecimiz, görev tanımında olmayan pek çok işi, sırf bürokratik yapıyı herkesten daha iyi anladığı için gönüllü olarak yapmakta olduğunu ifade etmiştir:</p>
<p class="calibre1">“Ben ne kadar yaptığım işi seviyor olsam dahi, gene de sistemi çok bürokratik buluyorum. Ama [...] <span class="calibre2">ben olayı kendimce çözüyorum,</span> evet. [...] Bürokrasi derken şunu kastediyorum: [...] Birçok şeyi biliyor olman lazım bazı adımları atabilmen için. Bunları gidip öğrenebilirsin, ama bunları kimse gelip sana anlatmıyor. Bu, öğrenilen bir şey yani. [...1 Ama aynı zamanda [...] bu bürokrasiyi birçok kişi bilmediği için bir de onlara anlatma derdin var. [...] <span class="calibre2">Yapması gereken kişi bilmiyor.</span> [...] Sen bu sefer o yüzden daha <span class="calibre2">high-rank </span>[yüksek rütbeli] binleriyle konuşmak zorunda kalıyorsun hikâyede.” (Görüşmeci 14, 34, kadın, okutman)</p>
<p class="calibre1">Aynı görüşmeci, birçok kez fakülte sekreterlerinin yerine birtakım bürokratik işleri üstlendiğini, çünkü kendisinin koordinasyon ve organizasyon konulannda daha yetkin olduğunu ifade etmiştir. Görüşmecinin, pratik ve bürokratik işleri becerebiliyor olmaktan duyduğu haz ve bu sayede duyduğu iş üzerindeki nispi kontrol hissi, onun bu işleri görev tanımında olmadığı halde fazladan yapıyor ve gerçekte bu anlamda haksızlığa uğruyor olduğu gerçeğini ötelemesine imkân tanımaktadır. Şu anda doktora sürecinde olan ve haftada 150’şer dakikadan 3 ders olmak üzere 450 dakika ders veren bir akademisyen olarak, aynı zamanda idari işlere neden bu kadar vakit ve enerji harcadığını sorgulamak yerine, yapılmasını gerekli gördüğü işleri kısa yoldan kendi başına halletmeyi tercih etmektedir. Görüşmeci 14, aynı zamanda, “zaten sınırsız” çalıştığı, “gecenin üçünde gelen maillere bile cevap yazdığı” ve bütün bunlan <span class="calibre2">“kendi karakterinden ötürü</span>” yaptığı için, iş yükü ve tükenmişlik hissetmediğini de söylemektedir.</p>
<p class="calibre1">Mesleki kimliğe bağlılık ve çalışma koşullarının olumsuzluğunu görmezden gelecek derecede kendini çalışmaya verme eğilimi, yalnızca kariyerinin nispeten başlarında bulunan ve yükselmek ya da konumunu sağlamlaştırmak için kendisini ispat etmesi gereken genç akademisyenlerde görülmez. Bu tavır zaman zaman idari konumlarda bulunan kıdemli hocalarda da görülmektedir. Örneğin bir “sözde” vakıf üniversitesinde bölüm başkanlığı yapmakta olan Görüşmeci 22 (62, erkek, prof.) bölümde ve üniversitede ne kadar rahat ve memnun olduklarını, yönetimle de öğrencilerle de çok “sağlıklı” ve tatmin edici ilişkiler içerisinde olduklarını, çalıştığı üniversitenin her anlamda ne kadar olumlu özelliklere sahip olduğunu görüşme boyunca ısrarla vurgulamıştır. Ancak sözünü ettiği kurumda yardımcı doçentlerin haftalık ders yükü resmi olarak 18 saattir ve bu, “sözde” vakıf üniversiteleri içerisinde bile duyduğumuz en yüksek ders saati yüküdür. Görüşmeci 22, bu ders yükünün aslında kadro eksikliğinden kaynaklandığını belirtmiş, gene aynı konuşma içerisinde kendisinin de haftada 18-20 saat ders verdiğini söylemiştir. Ancak kendi üzerindeki ders yükünü, kendisinin “ders vermeyi çok sevmesinden” dolayı gönüllü olarak üstlendiği bir görev olarak tanımlamıştır. Ayrıca söz konusu üniversitede 08.30-17.30 arası mesai zorunluluğu vardır ve ofislerde 4-5 kişi beraber çalışmaktadır. Görüşme yaptığımız ara kademe yönetici, görüşmenin başında çalışma koşullarının idealize edilmiş bir resmini sunmaktadır, ancak okuldaki öğretim üyesi azlığından kaynaklı ağır ders yükü yüzünden araştırma noktasında arzu edilen noktaya gelinemediğini de kabul etmektedir. Görüşmeci 22 ayrıca ailesi başka bir kentte ikamet ettiği için hafta içleri İstanbul’da ders vermekte ve her hafta sonu ailesini görmek için şehirlerarası seyahat etmektedir. Üstelik bu zorunlu seyahatlerinin yüzde doksanında uçakla gidip geliyor olmasını bir “konfor” olarak görmektedir. Bu koşullarda tükenmişlik hissedip hissetmediği sorusuna “Tükenmişlik yok; aksine <span class="calibre2">bu şartlara rağmen</span> ben çok severek çalışıyorum” cevabı, aslında görüşmecinin de şartların ne kadar zorlayıcı olduğunun farkında olduğunu, ancak mesleğiyle ve kurumla ileri düzeyde özdeşleşmiş olması nedeniyle gönüllü bir aşırı çalışma eğilimine girdiğini göstermektedir.</p>
<p class="calibre1">Yine başka bir üniversitede 7 yıldır çalışmakta bulunan ve bir yıldır da bölüm başkanlığı görevini icra eden bir görüşmecimiz de, idari işlerinin akademik işlerin önüne geçtiğini ve özellikle doçentliğe hazırlandığı bu dönemde tükenmişlik hissettiğini söylemekte, ama derhal iş doyumunun gene de çok yüksek olduğunu eklemektedir. İş doyumunun yüksekliğini, bizzat görüşmecimiz “işyerine olan bağlılık” derecesinin yüksekliğiyle açıklamakta ve tam da burada anlatmaya çalıştığımız “işyeriyle tam özdeşleşerek, kendi yaşamını işin bir uzantısı hâline getiren” çalışan modelinin örneğini sunmaktadır:</p>
<p class="calibre1">“İşyerine fazlasıyla bağlı bir insan olduğumu düşünüyorum. Bunun ne kadarı benim kişiliğimden kaynaklanıyor, ne kadarı işyerinden kaynaklanıyor, onu çok objektif de-ğerlendiremeyebilirim. Ama çok severek geliyorum. <span class="calibre2">Tabii ki sıkıntılar oluyor, sıkıntı olmaması gibi bir şey mümkün değil. Ama bunları tolere edecek kadar bağlılığım olduğunu düşünüyorum.</span> [...] Eğer o bağlılığı hissediyorsanız, aidiyet hissediyorsanız, işyerine aidiyet sizin doyumunuzu önemli ölçüde arttırıyor. O aidiyeti epeyce hissediyorum. Belki kuruluştan bu yana burada olmamın bir uzantısı da olabilir bu. Aidiyet duygum epeyce fazla olduğu için, iş doyumumun da iyi olduğunu düşünüyorum.” (Görüşmeci 23,42, kadın, doçent olmak üzere)</p>
<p class="calibre1">Bu örneklerde de görüldüğü üzere, toplumsal yaşamın tüm alanlarına nüfuz eden “işletme hastalığı” (de Gaulejac, a.g.e.), akademik emeğin zaten özerk gibi görünen yapısı içerisinde tam anlamıyla serpilmiş ve hem olumsuz çalışma koşullarının görmezden gelinmesini, hem bunların sorumlularının görünmez hâle gelmesini, hem de her şeye rağmen akademisyenin tam kapasiteyle (hatta daha fazlasıyla), kendini tüketircesine çalıştığı bir iş kültürünün oluşmasını sağlayabilmiştir. Bununla birlikte, merkezsiz otorite biçimi ve özerklik/özgürlük/iş üzerinde kişisel kontrol sahibi olma illüzyonlarına dayalı “yönetimgesel işletme”nin (ya da Fou-caultcu terminolojiyle <span class="calibre2">yönetimselliğin</span>) Türkiye’deki “sözde” vakıf üniversiteleri tarafından pek de başarılı bir şekilde yürütülemediğini söylemek gerekir. “Sözde” vakıf üniversitelerinde akademisyenlerin kendilerini tüketircesine ve bunun kendi istekleri olduğuna inanarak çalışmaları, büyük ölçüde akademisyenliğin kendi mesleki mitleri sayesinde olmaktadır; burada bir işletme biçimi olarak vakıf üniversitelerinin yönetimgesel modeli kendi başarılarıyla hayata geçirdiklerini söylemek yanlış olacaktır. Nitekim “sözde” vakıf üniversitelerindeki durum yalnızca, bu kurumlann kendi kurumsallaşamamış ve şeffaf olmayan yapılarından dolayı otoriteyi görünmez hale getirmelerinden ibarettir. Onun dışında, yapılan işle özdeşleşme ve rıza inşası neredeyse tamamen akademisyenliğin kendi mesleki mitleri sayesinde ve akademisyenin kişisel ikna mekanizmalarıyla gerçekleşmektedir. Hatta denilebilir ki, “sözde” vakıf üniversiteleri, baskıcı ve dar görüşlü yönetim yapılan dolayısıyla, akademisyenliğin doğasında var olan otonomi, kişisel tatmin ve arzu mekanizmalannı da neredeyse yıkmak üzeredir. Bu anlamda, burada yönetimgesel işletme modelini asla savunduğumuz anlamına gelmemekle birlikte, Türkiye’deki “sözde” vakıf üniversitelerinin vizyonsuzluklan nedeniyle, neoliberal işletme modelinden bile büyük oranda geri kaldıklarını ve son derece amorf bir işletme biçimi teşkil ettiklerini belirtmek gerekir.</p>
<p class="calibre1"><a id="bookmark6"></a><a id="bookmark7"></a>Sınıfsal düşüş</p>
<p class="calibre1">Prekarizasyonun önemli göstergelerinden biri de toplumsal hareketliliğin aşağı doğru yaşanmasıdır. Sosyo-ekono-mik dinamiklerini kitabın birinci bölümünde açıklamış olduğumuz bu durum, bugün çoğunlukla orta sınıf ailelerden gelen akademisyenlerin büyük kısmı için geçerli görünmektedir. Zaten dar gelirli ailelerden geldikleri için “mütevazı yaşamaya alışkın” olduklarını söyleyen birkaçı hariç, katılımcıların hepsi ebeveynlerine ve yetiştikleri ortama oranla ekonomik anlamda düşüş yaşadıklarını ifade etmektedirler. Akademik kariyerine 1980’lerde başlamış olan bir görüşmecimiz, içinde yetiştiği aile ortamına bakarak “Ben asistan olduğumda sınıf düşmüştüm zaten” demektedir (Görüşmeci 13, 56, kadın, prof.). Benzer bir şekilde, Görüşmeci 14 de (34, kadın, okutman), ebeveynleriyle kendi mevcut ekonomik durumunu kıyasladığında, “yüzde yüz düşüş” yaşadığını ifade etmiştir.</p>
<p class="calibre1">Örneğin Görüşmeci 4 (39, kadın, yrd. doç.), kendi imkânlarının, ailesine göre daha kötü olduğunu, çocuğuna, ailesinin ona sağladığı imkânları sağlayamayacağını, ama “daha az tüketerek yaşamayı öğrendiğim” belirtmiştir. Benzer bir şekilde Görüşmeci 5 de (43, kadın, yrd. doç.), içinde yetiştiği koşulların, şu anda kendi çocuklarına sağlayabildiklerinden daha iyi olduğunu söylemekte ve kendi anne-babasının, onun yaşındayken daha iyi bir durumda olmuş olduklarını şu sözlerle ifade etmektedir:</p>
<p class="calibre1">“Onlar o maaşlarla ev alabiliyordu, biz bu maaşlarla alamıyoruz. [...] O zaman bir kişi bile çalışsa oluyordu, şimdi iki kişi o imkânları sağlayamıyoruz.”</p>
<p class="calibre1">Görüşmeci 25 de (33, erkek, proje asistanı) ebeveynlerinin yaşam biçimiyle kendisininki arasında statüsel bir benzerlik olmasına rağmen, sınıfsal anlamda kesi<span class="calibre6">nlik</span>le düşüş yaşadığını, makro ölçekli sosyo-ekonomik dina<span class="calibre6">mik</span>ler çerçevesinde ortaya koymaktadır:</p>
<p class="calibre1">“Ben küçükken orta sınıf diye bir şey vardı. Ve orta sınıfın bir üyesiydi ailem,<sup class="calibre5">15</sup> yani orta sınıfın kendini idare eden bir aile yapısı. Şimdi orta sınıfın biraz eridiğini düşünüyorum. [...] Artık koşullar da farklılaştığından dolayı, karşılaştırma ortak yaşantı kültürümüz üzerinden olabilir. Yaşantı kültürü benzeşiyor, ama sınıf atladığımı kesinlikle düşünmüyorum.”</p>
<p class="calibre1">Aynı görüşmeci, farklı gelir grubundan arkadaşlarıyla buluşmadan önce, gidilecek mekânlara maddi olarak gücünün yetip yetmeyeceğini düşünerek kaygılandığını ve bu nedenle sosyal yaşamında kısıntıya gittiğini de söylemektedir.</p>
<p class="calibre1">Başka bir görüşmeci ise, sahip olabildiği nispi konforun, aile desteğiyle ve içinde büyüdüğü çevrenin kendisine sağladığı ilişkiler ağıyla alakalı olduğunu düşünmektedir:</p>
<p class="calibre1">“İçine doğduğum network beni yukarıya çıkartıyor. [...1 Bu aileden olmasaydım, bu çalıştığım parayla, çok daha alt bir seviyede yaşardım.” (Görüşmeci 8,41, kadın, yrd. doç.)</p>
<p class="calibre1">Mütevazı koşullarda büyüdüğü ve daha önce de “çok parasız kalmaya alışık olduğu için <span class="calibre2">hayatta kalacağını”</span> söyleyen Görüşmeci 7, buna rağmen, devlet memuriyetinden emekli olan anne-babasıyla kendi durumunu kıyasladığında şu sonuca varmaktadır:</p>
<p class="calibre1">“Eğitim seviyesi ve sosyal çevre olarak daha yüksekte olmama rağmen, ekonomik zenginlik ve güvence olarak çok daha alttayım.” (32, kadın, arş. gör., işsiz)</p>
<p class="calibre1">Bu görüşmeci, şu anda konforlu bir yaşamı olmadığı gibi, ileride olacağım da düşünmediğini ve günün birinde mutlak fakirlik tehdidiyle karşılaşmasının son derece olası olduğunu düşündüğünü söylemektedir. Başka bir görüşmeci ise, meseleye sosyolojik ve makro bir perspektiften yaklaşmış, dünya genelinde görülen “ticaret yapmayanların mülksüzleşmesi” ve kentsel alanların giderek mülksüzlere kapanıyor olması eğiliminden ötürü, maaşla çalışan herkes için yoksulluk tehdidinin gerçekçi bir ihtimal olduğu fikrini paylaşmıştır:</p>
<p class="calibre1">“Mülksüzleşmeye karşı tek çare senin de ticaret yapıyor olman, maaşla geçinmiyor olman en azından, çünkü en yüksek maaşların kategorisine biz yaklaşmıyoruz. Bankacı veya petrol mühendisi değiliz, o tarz işlerle uğraşmıyoruz. O yüzden akademisyenlikten değil de, maaşlı geçinmekten kaynaklı bir sıkıntı sanırım ufukta var.” (Görüşmeci 9, 33, erkek, yrd. doç.)</p>
<p class="calibre1">Aynı görüşmeci, ticaretle uğraşan ebeveynlerine kıyasla kendi durumunun ekonomik olarak dezavantajlı olduğunu ifade etmiştir. Sosyal çevresinde ise “AVM tipi, rezidanslar-da oturan” insanlar bulundurmadığı için, çok büyük bir gelir farkı hissetmediğini, ama maddi imkânlara bağlı olarak “dünya üzerinde hızlı hareket edebilmeye” özlem duyduğunu söylemiştir.</p>
<p class="calibre1">Eşinin düzenli ve iyi bir geliri olması dolayısıyla nispeten daha konforlu bir yaşamı olan Görüşmeci 3 de (41, kadın, doçent olmak üzere), yine de, kendi ebeveynlerine kıyasla “maddi olarak düşüş” yaşadığını; özellikle çocuklarına sağlayabilecekleri konusunda endişe ettiğim ifade etmiştir: “Ben çocuklarımı benim büyüdüğüm şartlarda büyütemiyorum.” Çocuklarını, pahalı okullara göndermekten “yetişemeyece-ğim korkusu” nedeniyle çekindiğini de eklemiştir. Aynı görüşmeci, gelecek kaygısını da şu sözlerle ifade etmiştir:</p>
<p class="calibre1">“Bu standardımı korumak için ne yapabilirim, ne kadar düşebilir diye düşünüyorum. Ne yapıyorsunuz desen, hiçbir kuruş para biriktiremiyorum da</p>
<p class="calibre1">Görüşmeci 3, akademi dışındaki sosyal çevresinin gerektirdiği aktivitelere yetişebilme konusunda da güçlükler yaşamaktadır:</p>
<p class="calibre1">“Çıkmaya çalışıyorsun onlara tabii ki, ama çok iyi kazanıyor benim okul arkadaşlarım, ciddi anlamda iyi kazanıyorlar. [...] Abartmıyorum, benim beş katım maaş alan var şu anda. Tabii odağım o olmadı hiçbir zaman, ama gene de düşününce...”</p>
<p class="calibre1">Görüşmeci 10 da (40, kadın, doçent olmak üzere) benzer kaygılar taşıdığını ifade etmiştir. Görüşmeci 10, gerek çocuğunu özel okula göndermek konusunda, gerekse de içinde yetiştiği çevreye ekonomik anlamda uyum sağlamaya devam etmek konusunda sıkıntılar yaşadığını, hatta zaman zaman kolejde ve yurtdışında okumasının neticede gelir düzeyi konusunda kendisine hiçbir fayda sağlamamasından dolayı hayıflandığını söylemiştir.</p>
<p class="calibre1">İşçi emeklisi olan anne-babasına kıyasla kendi durumunun nispeten daha iyi olduğunu, ancak başka sektörlerde çalışan arkadaşlarıyla karşılaştırıldığında ekonomik anlamda dezavantajlı olduğunu söyleyen Görüşmeci 11 ise (29, kadın, arş. gör., işsiz) arkadaşlarına karşı kendisini nasıl hissettiğini şu şekilde ifade etmiştir:</p>
<p class="calibre1">“Yüksek lisans yapıyorsunuz, doktora yapıyorsunuz, bir unvan alacaksınız, onun için uğraşıyorsunuz, ama çevrenizde böyle zavallı gibisiniz. Yani bilmiyorum, onlar o gözle bakmıyordur belki, ama bana öyle geliyor.”</p>
<p class="calibre1">Bu noktada uçurumun yalnızca akademi ile akademi dışı sektörlerde çalışanlar arasında olmadığını, aynı zamanda akademisyenlerin kendi mesleki statülerine yakıştırdıkları yaşam tahayyülü ile reel durumları arasında da ciddi bir uyuşmazlık bulunduğunu belirtmek gerekir. Görüşmeci 18’in (31, kadın, arş. gör.) sözleri, makul bir orta sınıf yaşam sunabileceği düşünülen akademisyenliğin gerçekte bireyi sosyal ve kültürel sermayesine tekabül etmeyen bir iktisadi yokluğa mahkûm ettiğini net bir şekilde ortaya koymaktadır:</p>
<p class="calibre1"><span class="calibre2">“Üst sınıfa aitmiş gibi yaşamaya çalışıyorsunuz bir yandan. Ama aslında öyle bir gelir düzeyine de sahip değilsiniz.</span> [...] Bir sürü entelektüel kaygınız var; işte atıyorum, sinemaya gitmek, tiyatroya gitmek, onu yapmak, bunu yapmak, yurtdışmda bulunmak istiyorsunuz. Akademisyen olmak, tırnak içinde, sanki bunları gerektiriyor. [...] Ama bir yandan aldığınız parayla yalnız bir evde bile yaşayamıyorsu-nuz. <span class="calibre2">Sürekli bu çelişkiyi yaşıyorsunuz.</span> [..•] <span class="calibre2">Kendimi hiçbir yere ait hissetmiyorum gerçekten.</span> Ne artık ailem gibi bir insanım, ama bir yandan da o ait olmaya çalıştığınız dünyada da yeriniz yokmuş gibi hissediyorsunuz. Adapte olamıyorsunuz çünkü.”</p>
<p class="calibre1"><a id="bookmark8"></a>Görüşmeci 18’in sözlerinde, prekaryanm süreğen ruh hali olan anomi, kaygı, aidiyet eksikliği, statüsel gerilim ve sınıfsal düşüş belirgin bir şekilde görülebilmektedir.</p>
<p class="calibre1"><a id="bookmark9"></a>Tükenmişlik, gelecek kaygısı, pişmanlık</p>
<p class="calibre1">Güvencesizliğin ve işin yaşamın her anına yayılmasının, hastalıklara ve intihara kadar varabilecek fiziksel ve psikolojik sonuçlan olduğu bilinmektedir. Çok tatmin edici, rahat ve güvenli olduğu zannedilen akademik kariyerin de, bu yıpratıcı özelliklere sahip olduğu kabul edilmelidir (bkz. Gill, Flood ve Gill içinde, 2009). Üstelik bu durum, daha kariyerinin başındaki akademisyenler için bile (hatta belki onlar için herkesten daha fazla) geçerlidir. Örneğin araştırma görevlisi Görüşmeci 2, güvencesizlikten ve “doktoradan sonra ne yapacağım kaygısından” dolayı tükenmişlik hissettiğini söylemektedir (32, erkek, arş. gör., işsiz). “Türkiye’de maaşların düşüklüğü, güvencesizlik, akademi kültürünün olmaması” gibi nedenlerle akademisyenlikten soğuduğunu, hatta başka bir iş yapmayı düşünebileceğini, ama “başka bir alanda bilgi birikimi olmadığı için” bunu zor bulduğunu ifade etmektedir. Daha kariyerinin başındaki bir insan olarak bu görüşmecinin içinde bulunduğu tükenmişlik ve bezginlik şu sözlerinden anlaşılabilir:</p>
<p class="calibre1">“Bir nevi kendimi tatmin etmiş oldum. Boyumun ölçüsünü de aldım. Çok fazla tatmin olmadım. Kaybettiğim çok şey olduğunu düşünüyorum. Zaman kaybettim en azından. Maddi kayıpları bıraksak, zaman kaybı... O da çok kötü oldu.”</p>
<p class="calibre1">Şu anda (ve çalıştığı dönemde de) aile desteğiyle yaşadığını ve buna rağmen gelecekte bir gün mutlak fakirlik durumuyla karşılaşabileceğinden kaygılandığını söyleyen bu katılımcının hisleri, kesinlikle sadece bireysel bir yılgınlığın ifadesi olarak geçiştirilemez. Kariyerinin daha ileriki bir noktasında bulunan akademisyenlerde de, bu tükenmişliğin izlerini görmek mümkündür. Mesela yardımcı doçent pozisyonundaki Görüşmeci 5 de, iş yoğunluğundan dolayı ve kendisinden daha düşük bir eğitim seviyesine sahip oldukları ve kendisiyle aynı kıdeme sahip oldukları halde, özel sektörde çalışan kişilerin imkânlarının daha iyi olduğunu gördüğü zaman, akademik kariyeri seçtiği için pişmanlık duyduğunu söylemiştir (43, kadın, yrd. doç.). Benzer bir şekilde, Görüşmeci 18 de (31, kadın, arş. gör.) performansının neye göre değerlendirildiğini bilmediği, yetilerini geliştirmesine fırsat ve kaynak tanınmadığı ve çok kısıtlı imkânlarla yaşamak zorunda kaldığı için içine düştüğü açmazı ifade etmektedir:</p>
<p class="calibre1">“Genel olarak yılgınlık hâli; insanı çok eneıjisiz bırakan bir şey. Mümkün oldukça uzak durmak istiyor insan buradan. [...] Bunu ne için yapıyorum? Hem bu kadar mutsuz bir hayat sürüyorum, hem bu kadar parasızım, hem gelişimime hiçbir katkım yok. [...]”</p>
<p class="calibre1">Görüşmeci 18, aynı zamanda “çok sık” tükenmişlik ve pişmanlık yaşadığını da söylemiştir:</p>
<p class="calibre1">“Sürekli sorguluyorum. [...] Ne bileyim, bazen boş yere kürek çekiyormuşum hissine kapılıyorum. [...] Akademiye saygımı yitirdim açıkçası ben bu kuruma başladığımdan beri. [...] Çok sorguluyorum. Özellikle maddi koşulların beni bu kadar zorlaması; bu yaşıma geldim, hâlâ annemin evine geri dönmek durumunda oluşum falan; bunlar hep bir sorgulama sebebi benim için. İşte, direnmeye çalışıyoruz yani...”</p>
<p class="calibre1">Görüşmeci 18’in “öğrenilmiş çaresizlik” diye tanımladığı duruma karşın, özellikle akademisyenliği bir girişimci ruhuyla ele alanlarda, günümüzün “istersen başarırsın” söylemlerinden beslenen bir kendini bırakmama çabasının izleri görülür. Görüşmeci l’in gelecek kaygısı duyup duymadığı sorusuna verdiği “geleceğine yatırım yapmıyorsan,'<sup class="calibre5">7</sup> öyle bir duruma düşmen işten bile değil” cevabı buna örnektir. Ama aynı görüşmeci, diğer yandan, tükenmişlik hissedip hissetiz Buradaki “geleceğine yatırım yapma” kavramı, tam da kişinin kendisine pa-zarlanacak bir ürün, biyografisine düzenlenecek ve “güncellenecek” bir özgeçmiş ve yaşam yoluna bir “business plam” şeklinde bakmasını öngören, piyasa odaklı düşünceye örnek niteliğindedir.</p>
<p class="calibre1">mediği sorusuna “evet, evet, çok” diye cevap vermiş ve akademideki maaşlarla pek bir tasarruf yapmanın mümkün olmadığını da kabul etmiştir (37, kadın, doçent olmak üzere).</p>
<p class="calibre1">Gelecek kaygısı ve güvencesizliğin en sık rastlanan tezahürlerinden biri de, diğer prekarizasyon araştırmalarının da ortaya koyduğu gibi, toplumsal yaşamın klasik kurum ve ilişki biçimlerinin erozyona uğramasıdır (bkz. Sen-nett, 2012: 138 vd.; Bauman, 2012: 15 vd.). Dünya genelinde akademisyenlerin gün geçtikçe evlenmek, çocuk yapmak, aile kurmak gibi uzun vadeli taahhütlerden ve bağlılık biçimlerinden kaçtığı dile getirilir. Türkiye’de bu durumun henüz tam anlamıyla bu şekilde yaşandığı söylenemez. Daha ziyade, halen nispeten varlığını sürdüren aile yapılarının, iş yaşamındaki güvencesizliği telafi etme rolü oynadığı görülmektedir.<a id="footnote5"></a><sup class="calibre5"><a href="#bookmark10">5</a></sup><sup class="calibre5"></sup> Görüşmecilerimizden bir kısmının evli olduğu, özellikle evli kadın akademisyenlerin önemli bir kısmının, görece daha iyi kazanç getiren işlerde çalışan eşleri olmasaydı, geçinemeyeceklerini, çocuklu olan görüşmecilerin de, eşlerinin geliri olmasa, çocuğun giderlerini karşılayamayacaklarını söylediklerini görüyoruz. Örneğin Görüşmeci 3 (41, kadın, doçent olmak üzere), eşinin düzenli geliri olmasa geçinemeyeceklerini “Benim katkım lüks giderler için sadece; ana giderleri karşılayamıyorum” sözleriyle açıklamıştır. Yine Görüşmeci 17 de (35, kadın, yrd. doç.) “eşinin sayesinde” “üst gelir grubuna” dâhil olduğunu ve kendi maaşıyla konforlu bir yaşam sürmesinin imkânsız olduğunu söylemekte ve “Eşim olmasa üç çocukla hangi gecekondu mahallesinde yaşarız diye düşünüyorum” demektedir.</p>
<p class="calibre1">Keza bekâr ve genç yaştaki asistan ve yardımcı doçentler de, ancak ebeveynlerinin desteğiyle geçinebildiklerini veya halen onlarla yaşamaya devam ettiklerini ifade etmişlerdir. Görüşmeci 5, şu anda eşiyle birlikte oturdukları evi, ebeveynlerinin desteğiyle aldıklarını söylemiş; Görüşmeci 27 de (34, erkek, yrd. doç.) oturduğu dairenin ailesine ait olduğunu, aksi takdirde tek başına yaşamasının mümkün olmadığını ifade etmiştir. Akademisyenliğin maddi anlamda tatmin edici olmayan yanlarını, manevi tatmin motivasyonuyla telafi etmeye çalışan Görüşmeci 6 da (33, kadın, yrd. doç.), bunu yapabilmesini, son kertede, aile desteğine bağlamaktadır: “Aileden gelen bir destek oldu bana her zaman için, olaya biraz daha manevi boyuttan bakabilmemi sağlayan.” Görüşmeci 1 (37, kadın, doçent olmak üzere) ise, ailesinin ona sağladığı imkânlar sayesinde, okurken “asistanlık <span class="calibre2">çilesini </span>çekmek zorunda kalmadığını” söylemiştir.</p>
<p class="calibre1">Akademisyenlerdeki tükenmişlik hissinin tek kaynağı elbette ki, maddi faktörler ve iş güvencesizliği değildir. Esas mesele, bu güvencesizliğin ve üniversite ortamındaki haksızlıkların, kariyere başlarken sahip oldukları, idealize edilmiş akademi imajmı yıkmasıdır bir bakıma. Görüşmeci 8’in (41, kadın, yrd. doç.), vakıf üniversitelerinde çalışan pek çok akademisyenin paylaşabileceğini düşündüğümüz şu sözleri dikkate değerdir:</p>
<p class="calibre1">“[...] İdeallerle realitenin arasındaki, teori ve pratik arasındaki farkı görüyoruz tabii ki. [...] Bahsettiğim platonik bir ayrım değil; yanlış anlaşılmak istemem. [...] Türkiye eğitim sistemindeki sürümden kazanma mantığı, [...] hak etmeyen insanları geçirmek için yapılan baskılar gibi ve emeğe değersizlik gibi çok memnuniyetsiz olduğum çok şey var. [...] Neoliberalizm de diyebilirim.”</p>
<p class="calibre1">Görüşmeci 8, bu nedenlerle, akademik kariyeri seçtiği için “mütemadiyen” pişman olduğunu, “ama bunda da tek olmadığını bildiğini” eklemektedir. 13 sene boyunca yurtiçi ve yurtdışında düzenli, son bir senedir de farklı okullarda ders saati ücretli olarak çalışmış olan bu görüşmeci, “çok” tükenmişlik hissettiğini, ama “Anka kuşu gibi” kendini sürekli küllerinden yeniden doğmak için zorladığını ifade etmiştir. İşini çok severek yaptığını ve yaptığı işi, zaten çok zevk aldığı düşünmek, konuşmak, araştırmak gibi “hobilerini meşrulaştırdığı için” seçmiş olduğunu söyleyen (bkz. Üçüncü Bölüm, “Manevi tatmin”) genç bir akademisyeni, bu noktaya getiren koşullar üzerine düşünmek gerekir.</p>
<p class="calibre1">Örneğin yaptığı işi “yaşam biçimi” ve “toplumsal hizmet” gibi gören Görüşmeci 6 da (33, kadın, yrd. doç.), eşitsizliği gördüğü, ayrımcılıkların farkına vardığı noktalarda tükenmişlik hissettiğini, özellikle doktorada bir süre yurtdışm-da bulunduktan sonra bu konudaki hassasiyetinin arttığını söylemiştir. Aynı görüşmeci, kariyerinin ilk başlarında hayal ettiği akademiyle, bugünkü realitenin örtüşüp örtüşme-diği konusunda da şöyle demektedir:</p>
<p class="calibre1">“Yeni oturttum, diyebilirim. Başlarda çok şaşırmıştım. Çünkü akademik bir ortamda olmadığımı düşünüyordum, bir şirkette olduğumu düşünüyordum. ... Aslında akademisyenlik çok büyütülüyor, ama ‘post-modem’ akademisyenlik diyorum ben buna, çünkü özel üniversitelerde çalışma bu aslında. [...] İçi boş çünkü. [...] Tam post-modern akademisyenlik yapıyoruz. Öğrencilerin müşteri olduğu ve benim sözleşmemin bile iyi bir şekilde önümüzdeki dönem uzayıp uzamayacağını [bilmediğim]... [...] Aslında tamola-rak bir özel şirketin içinde gibi...” (Görüşmeci 6, 33, kadın, yrd. doç.)</p>
<p class="calibre1">Görüşmeci 6, bu duruma uyum sağlamaya çalıştığım ve bu anlamda içinde bulunduğu durumun “öğrenilmiş çaresizlik” olduğunu ifade etmiştir. Akademik kariyere dair beklentilerle, gerçek akademik dünyanın reel koşulları arasındaki uçurumdan kaynaklanan bu “öğrenilmiş çaresizlik”, beraberinde, bu koşulların “nasıl olsa her yerde böyle olduğu” ve üniversitenin bugün artık bir şirket olduğu gerçeğinin kabulünü getirmiştir. Örneğin Görüşmeci 8’in (41, kadın, yrd. doç.), akademik kariyeri, “akademik değil, <span class="calibre2">corpo-rate</span> kariyer” diye tanımlaması da, bu gerçekle yüzleşmenin sonucudur.</p>
<p class="calibre1">Özellikle işten çıkarılma deneyimi yaşayan ve bu deneyimi kariyerinin erken safhalarında yaşamak zorunda kalan akademisyenlerdeki hayal kırıklığı, akademiye dair beklentilerle gerçek koşullar arasındaki ürkütücü uçurumu ortaya koymaktadır. Gerçeklerle yüzleşme, pek çok genç akademisyende kişisel yetersizlik hislerinin yanında, akademiye dair geri dönüşü olmayacak bir güven kırılmasını da beraberinde getirmektedir. Başka işlerde de çalıştığı halde, “en mutlu olduğu yerin okul” olduğunu düşünerek akademiye yönelmiş olan ve şu anda “çok büyük hayal kırıklığı” yaşadığını söyleyen Görüşmeci ll’in (29, kadın, arş. gör., işsiz) sözleri bu durumu yansıtmaktadır:</p>
<p class="calibre1">“Üniversitede çalıştığınızda hafta içi bir izin günüm olur, danışmanıma giderim, biraz anlayış gösterirler, sonuçta bu da üniversitedir, bu da akademisyendir gibi bir algı oluşuyor, ama öyle değilmiş. Ama şu anda hakikaten hepimizde biraz soğuma var. Hatta ablam bana şey dedi, sen dedi, acaba başka bir şey mi yapsan. [...] İnsan üzülüyor tabii, yani o kadar emek vermişsin, veriyorsunuz, bir tezim var yazmam gereken. Ne yapabilirim yani hani? Bu saatten sonra ne yapabilirim diye düşünüyorsunuz.”</p>
<p class="calibre1">Aynı görüşmecinin şu sözleri ise, “sözde” vakıf üniversitelerinin, akademik/bilimsel üretimden başka her şeye öncelik vermelerinin, akademik emek ve bilimsel üretim üzerindeki yıkıcı etkisini ortaya koymaktadır:</p>
<p class="calibre1">“Sizi çok değersiz gördükleri için her şeyi yükleyebilecekle-rini düşündüklerinde bir tükenmişlik hissediyorsunuz. [...] Bir moraliniz bozuluyor tabii. Çünkü orada sizin akademisyen kimliğinize hiçbir saygı duyulmuyor veya hiçbir önemi yok. Yüksek lisans yapın, doktora yapın, ne fark eder? Hiç fark etmez. Eminim alabilseler lise mezunu da alırlar oraya. Onlar için hiçbir önemi yok” (Görüşmeci 11, 29, kadm, arş. gör., işsiz).<a id="footnote6"></a><sup class="calibre5"><a href="#bookmark11">6</a></sup><sup class="calibre5"></sup></p>
<p class="calibre1">Akademide uzun süre kalmayı düşünmediğini ve “kendisini bu camiada köklü görmediğini” ifade eden Görüşmeci 16 da (25, kadın, arş. gör.) üniversite yönetiminin akademisyene olan tavrım “iğrenç” bulduğunu söylemektedir:</p>
<p class="calibre1">“Burada en iğrenci bu. [...] Akademik bir çabanın olduğu bir yere verdikleri değer çok itici. [...] Çok nahoş yani. Bir değer yok. İşlerini yaptığın sürece ve onların ekmeğine yağ sürdüğün sürece sen daha değerlisin, onun dışında istediklerini sana yapabilirler.”</p>
<p class="calibre1">Görüşmeci 12 ise (25, kadın, arş. gör., işsiz) daha ilk çalıştığı üniversitedeki iş ortamında maruz kaldığı baskıların kendisinde yarattığı kırılmayı şöyle ifade etmektedir:</p>
<p class="calibre1">“[B]en araştırma görevlisi olmak için gerçekten çok uğraştım, çok çabaladım. Hep kadro bekledim. [...] Ben gerçekten çok zor bir süreç geçirdim araştırma görevlisi olana kadar. Olduğum günü hatırlıyorum. Sevinçten ağlamıştım. Çünkü çok uğraşıyorsun, bir şey elde ediyorsun. Ve gerçekten mutlu olmadığın bir ortamdasın.”</p>
<p class="calibre1">Aynı görüşmeci, işten çıkarıldıktan sonra akademiye dair yaşadığı hayal kırıklığım da paylaşmıştır:</p>
<p class="calibre1">“Ben dedim ki, akademisyenlik buysa dedim, araştırma görevliliği, asistanlık buysa, yapmam. Ne bileyim, doktoramı verdikten sonra belki yardımcı doçent olarak başlarım gibi düşündüm. Ya da ne bileyim işte, özel sektöre girerim. Yani böyle yollar aramaya başladım o süreçte. Acaba ben gerçekten başarısız mıyım, diye sordum. Aslında bu başanyla ölçülen bir şey değildi ama...”</p>
<p class="calibre1">işe başladığında “sevinçten ağlayacak” kadar şevkle dolu, hayatı boyunca öğrenmeyi çok sevmiş olduğu için bu mesleği seçen genç bir akademisyene, daha kariyerinin başında bu yoldan vazgeçmeyi düşündürecek kadar olumsuz koşullar dayatan bir mesleğin, varlığını ve üstlendiği toplumsal misyonu devam ettirebilme şansının son derece düşük olduğunu söylemek gerekir.</p>
<p class="calibre1">Nitekim akademiye olan adanmışlığı ile mevcut “sözde” vakıf üniversiteleri yapısının arasındaki zıtlığı net bir şekilde görebilecek deneyime ve teorik bilgiye sahip olan kıdemli akademisyenlerin, giderek bu kurumlardan uzaklaşma yoluna gittiğini görüyoruz:</p>
<p class="calibre1">“Uzun bir süreden sonra, artık sadece, sadece, doktora ve yüksek lisans derslerini çeşitli kamu üniversitelerinde vermekle yetineceğim. Herhangi bir kurumun kurum kapasitesini geliştirme enerjisini artık kendimde görmüyorum.</p>
<p class="calibre1">Bunu harcamayı reddediyorum. Küçümsüyorum, hor görüyorum. Ve bu grupların kendi kişisel şımarıklıklarına kadar, mütevelli heyetinin kişisel şımarıklıklarına kadar indirilmiş yapıların akademikmiş gibi, üniversite gibi yutturulmalarını hor görüyorum. Dolayısıyla bunun içinde olmak istemiyorum. Başka yerlere, başka kurumlaşmalara kendi enerjimi akıtmak istiyorum. İyi öğrenci istiyorum. İyi öğrenciyle birlikte olmak istiyorum, çünkü benim de gelişmeye ihtiyacım var. Ama öte yandan çok acı duyuyorum, lisans öğrencisiyle bağımın böyle koparılmış olmasından, yeni öğretim üyesi yetiştirme potansiyelinin elimden alınmış olmasından. Çok acı duyuyorum. Ûte yandan bu işleyen kurumlann şimdiki işleyiş durumlarına baktığımda da, belki böyle bir şeyin içine girmemiş olmamın akıl sağlığımı çok yerinde tuttuğunu da düşünüyorum. Bu hayırlı bile olabilir yani.” (Görüşmeci 13, 56, kadın, prof.)</p>
<p class="calibre1">Genç ve hevesli akademisyenlerin mevsimlik işçi gibi kullanılarak daha kariyerlerinin başında bezdirildiği ve kendilerini geliştirme şanslarının ellerinden alındığı, tecrübeli ve yeni öğretim üyesi yetiştirme yetisine sahip profesörlerin ise banndınlmadığı bir akademinin ne anlama geldiği üzerine düşünülmelidir. Bir görüşmecimiz, “sözde” vakıf üniversitelerinin “içi boşaltılan bir kuruma dönüşmüş vaziyette” olduğu tespitinde bulunmuştur (Görüşmeci 24, 41, kadın, doç., görüşmeden kısa sûre önce istifa etti). Biz de mevcut koşullarda, akademiden geriye sadece piyasa mantığını içselleştirmiş ve üniversiteyi bir sıçrama tahtası olarak gören kariyerist yuppie-akademisyenlerden, dershane hocası gibi içi boşlaştırılmış derslere girip çıkarak vasıfsızlaşmış geçkin yardımcı doçentlerden ve gerçek bir üniversite görmeden üniversite diploması satın alan işgücü namzetlerinden müteşekkil bir entelektüel çöplük kalacağım düşünüyoruz.</p>
<p class="calibre1"><a id="bookmark12"></a>Akademisyenlerde sınıf bilinci ve örgütlenmenin önündeki engeller</p>
<p class="calibre1">Son dönemlerde sıklıkla vakıf üniversitelerinin kitlesel işten çıkarma vakalarıyla gündeme geldiği görülmektedir. Ayrıca, bu kurumlann bir kısmında maaşlann da düzenli ödenmediği bilinmektedir. Bununla beraber, işçi haklan, toplumsal eşitsizlik ve haksızlıklar konusunda en bilgili ve duyarlı olması beklenen gruplardan biri olarak akademisyenlerin, kendi uğradıklan haksızlıklar karşısında gösterdikleri suskunluk ve bireysel/hukuki mücadeleler ile Vakıf Üniversiteleri Dayanışma Ağı tartışmalan dışında örgütlü bir mücadele yolu bulamamış olmaları şaşırtıcı ve düşündürücüdür. Bunu bir bakıma, Vincent de Gaulejac’m sözünü ettiği gibi, araştırmacıların, üzerine araştırma yaptıklan ve tespitlerde bulundukları “yeni işletmeci zihniyetiyle kendi kurum-lannda karşı karşıya geldikleri zaman” içine düştükleri “paradoksal durumun” sonucu olarak da görebiliriz (de Gaulejac, 2013: 16).</p>
<p class="calibre1">Örneğin Görüşmeci 8 (41, kadın, yrd. doç.), daha önce tam zamanlı olarak çalıştığı bir kurumda maaşlann birkaç ay ödenmediğini, ancak kolektif bir tepki gösteremediklerini şu sözlerle ifade etmektedir:</p>
<p class="calibre1">“Tepki, daha çok birbirimizi ağlama duvan olarak kullanmak şeklindeydi. [...] Etkili bir tepki olmadı. [...] Kabullenme var. Neoliberal sistem ve üniversitelerin genel hâlinden dolayı kabullenme...”</p>
<p class="calibre1">Konuştuğumuz akademisyenlerin çoğu, teoride örgüden-meye sıcak baksalar da, pratikte bunu çok mümkün görmediklerini belli etmişlerdir. Örneğin Görüşmeci 1 (37, kadın, doçent olmak üzere), bugüne kadar çalıştığı kurumda hiç maaşlann ödenmemesi gibi bir durumla karşılaşmadığını, ama karşılaşırsa da, bireysel adımlar atacağını söylemiş ve “örgütlenmek zor” demiştir. Akademisyenlerin örgütlenmesi ile ilgili aynı görüşmeci, “Umut vaat ediyor, ama asistanlar bizden daha cesaretli. [...] Ama belli bir yaştan sonra insanların buna çok yanaşmayacağını düşünüyorum. Özellikle de doçent ve profesör kadrosundakilerde, çünkü o kademeye gelen, hele yaşı da büyükse, birazcık iş kaybetme korkusu oluyor” demiştir.</p>
<p class="calibre1">Buradan, elbette ki, asistanların iş kaybetme korkusu taşımadığı veya hiç umutsuzluğa kapılmadıkları sonucu çıkarılmamalıdır. Örneğin, kısa bir süre önce çalıştığı üniversiteden çıkarılmış olan araştırma görevlisi Görüşmeci 2 (32, erkek, arş. gör., işsiz), akademik dayanışma ağlarıyla neden bağlantıya geçmediği ve örgütlü bir mücadeleye girişme isteği duymadığım, “kemikleşmiş bir umutsuzluk” duymasıyla açıklamaktadır. Akademide örgütlenmeyle ilgili “Herkes kendi bacağından asılıyor. Birlik yok. Olsaydı şimdiye kadar bir şekilde ortaya çıkardı” şeklinde düşünmektedir.</p>
<p class="calibre1">Görüşmeci 9’un da (33, erkek, yrd. doç.) akademisyenlerin örgütlenme ihtimali hakkındaki görüşleri benzerdir. Görüşmeci 9, akademisyenlerin örgütlenmesini neden mümkün görmediğini şu şekilde açıklamaktadır:</p>
<p class="calibre1">“Çünkü bu akademisyenlerin çoğu [...] mesela, işte seçim konusu olsun, kendilerinden uzaktaki bir konu olsun, hemen şöyle derler: ‘Bu halk kömür için vatanı sattı.’ [...] Halbuki halk bir kere saüyorsa, bu akademisyenler on kere satmaya hazır insanlar. Bir doçent kadrosu görüldüğü ân, bir bölüm başkanlığının ucunu gösterdiğin an, akademisyenler daha hızlı taraf değiştiren ve genelde daha pozisyonlarını satmaya hazır insanlar. Burada bunun da altım çizmek istiyorum. [...] Akademisyenler için solcu/sağcı diye bir şey çok önemli değil. Özellikle sol diskurun akademideki çı-karlan gizlemek için kurulduğuna çok şahit oldum. Yani bunu yüzlerce örnekle anlatabilirim. [...] Kolektif etkinlik başka bir şey ve bu dar çıkarlarla olacak bir şey değil. [...] Herkes küçük, dar pozisyonunu [ideallerden] daha önemli görüyor. [...] Herkes en azından kendi alanından başlayarak, ufak ufak bir şeyleri düzgün yapmaya çalışsa, daha etkili olacak.”</p>
<p class="calibre1">Genç bir akademisyeni, kendi meslek grubunun genel ahlâki yönelimleriyle ilgili bu kadar olumsuz düşünmeye iten koşullan bu çalışma çerçevesinde ortaya koymaktayız. Ancak akademinin geneline nüfuz eden bu sinik düşünce yapısının uzun vadeli sonuçlan da bir o kadar düşündürücüdür. Akademik ethosun giderek aşınmaya uğradığı ve bunun bizzat akademisyenler tarafından da böyle algılandığı bir ortamda, akademisyenleri bilimsel üretim koşullarının korunması için uzun vadeli ahlâki ve mesleki sorumluğun gerektirdiği şekilde davranmaya ikna edecek herhangi bir <span class="calibre2">pathos </span>veya <span class="calibre2">logos</span> bulunamayacağına dair korkutucu derecede yaygın bir önkabul olduğunu söyleyebiliriz. Gündelik hayattaki ifadesini “herkesin kendi bacağından asıldığı” yönündeki yaygın kanıda bulan bu önkabul, bireysel veya kolektif mücadele çabalarının önünde iki şekilde engel teşkil etmektedir.</p>
<p class="calibre1">Birincisi, akademik meslek ahlâkının ve dayanışma kültürünün erozyona uğramış olduğuna dair önkabul, aynı zamanda, böylesi sinik bir yapıda akademik aşamaların da ancak birtakım prensipleri kurban ederek geçilebileceğine dair çarpık bir algı oluşturmuştur. Akademik hayattaki yardımcı doçentlik, doçentlik, profesörlük gibi aşamalar sanki bilimsel yeterliliğin birer yan getirisi gibi değil de, etik olmayan bu ortamda kişisel güvenceyi sağlamanın birer aracı gibi algılanmaktadır, istisnasız tüm araştırma görevlilerinde yardımcı doçent oldukları zaman, yardımcı doçentlerde ise doçent oldukları zaman nihayet yerlerini nispeten sağlama alabilecekleri gibi bir inanış vardır. Bu inanışın arka yüzünde, akademisyenin bu seviyeleri aştıkça, artık rekabetçi ve ilkesiz akademik ortamda hayatta kalmak için gerekli olan pazarlık gücünü ve gerekli bağlantıları da biriktirmiş olabileceği fikri bulunur. Kabaca söylemek gerekirse, birisi doçent olmuşsa, artık “paçayı kurtarmıştır” veya profesörse “tuzu kurudur”. Bu gibi algıların arka planında, bu pozisyonlara gelmenin güvence sağladığı fikri kadar, bu pozisyonlara gelebilmek için zaten çoktan belli bir yozlaşma sürecinden geçilmiş olması gerektiği düşüncesi de vardır. Nitekim “profesör olmasına rağmen” işten çıkarılmış olan Görüşmeci 13’ün (56, kadın, prof.) anlatısı, bu algıyı net bir şekilde ortaya koymaktadır:</p>
<p class="calibre1">“Bir yardımcı doçent veya asistan bir arkadaşımız için çok daha hevesle ayağa kalkabilecekken, mesela bir profesör için o kadar rahat kalkılmıyor. Çünkü onun o zamana gelinceye kadar kendinde birtakım pazarlık mekanizmalarını biriktirmiş olduğu nedense kendiliğinden varsayılıyor. [...] Bu sürecin aslında kirli, pazarlıklarla ilerleyen, akademik liyakata dayanmayan bir süreç olduğunun bütün tarafından nasıl bu kadar içselleştirilebilmiş olduğuna çok üzüldüm ben.”</p>
<p class="calibre1">İkinci olarak da, yine aynı bireyci önkabul yüzünden, işten çıkarıldığı için hukuki yollarla veya toplu eylemlerle hakkını arama yoluna gidenler, sıklıkla meslektaşları tarafından aforoz edilme tehdidiyle karşı karşıya kalmaktadırlar.</p>
<p class="calibre1">Görüşmeci 7’nin (32, kadın, arş. gör., işsiz) tecrübeleri, bu konudaki tipik örneklerden biri sayılabilir. Görüşmeci 7, iki yıl kadar önce araştırma görevlisi olarak çalıştığı üniversitenin mali bir kriz içine girdiği süreçte, yaklaşık 40-45 kişi ile birlikte işten çıkarılmıştır. Üniversite yönetimi, işten çıkarma nedeni olarak “istihdam fazlası” gerekçesini göstermiştir. Bu aşamada, bağlı bulunduğu fakültenin dekanı da, okulun politikasına destek çıkmış ve araştırma görevliliği için “zaten geçicici bir pozisyon” diyerek, işten çıkarılmasının “normal” olduğunu ima etmiştir. Bunun üzerine Görüşmeci 7, kendisiyle birlikte işten çıkarılan diğer meslektaşlarım da birlikte hareket etmeye çağırmış, ancak diğerlerinin çekindikleri veya bezginlik duydukları için böyle bir mücadeleye girmek istememeleri nedeniyle, en sonunda tek başına okula karşı dava açmış ve 1,5 yıllık bir sürecin sonunda davayı kazanmıştır. Ancak görüşmeci işe iade davasını kazanmasına rağmen, okul, yürütmeyi durdurma kararı için yargıtaya başvurmuş ve bu süre zarfında da sanki davayı kazanmışçasına, görüşmeciyi tekrar işe almayı reddetmiştir. Gerek dava sürecinde, gerekse işe iade davasını kazandıktan sonra, meslektaşlarından ve çevresinden, “neden seni istemeyen bir kuruma geri dönmek istiyorsun ki?”, “bu koşullarda geri döneceksin de, ne olacak?”, “yayın yapmakla uğraşacağına, davayla uğraşıyorsun” gibi tepkiler aldığını ve mücadelesinin anlamsız olduğu yönünde telkinler yapılmaya çalışıldığını ifade etmiştir.</p>
<p class="calibre1">Görüşmeci 7, işten çıkarıldığı ve kolektif mücadele imkânı aradığı dönemde, ara kademe yöneticilerin işlevini de, “Hem kendi koltuklarım korumak, hem de oluşan tepkiyi nötralize etmek gibi bir işlevleri oldu” şeklinde özetlemektedir. Hatta çalıştığı birimin başkanınm, kendisini bizzat arayarak “Sen haklısın; çok büyük bir haksızlığa uğradın. Hukuki yolu deneyeceksen dene, ama böyle milleti ‘dava aç’ diye örgütlemeye çalışıyorsun. <span class="calibre2">Dekanımızın kolu çok uzundur. </span>Sen daha yolun çok başındasm. Yarın öbür gün başka pozisyon arar, bulamazsın. <span class="calibre2">Adın çıkar”</span> diye, “sözde iyi niyedi bir uyarı” yaptığını söylemiştir. Bu tavırlar, özellikle, şu an haklı olduğu halde okula zorla geri dönmekten çekinmesinde büyük rol oynamaktadır:</p>
<p class="calibre1">“Giderken herkes çok iyiydi. [...] Ama bu dava kazanıldıktan sonra, insanlar ‘dönüp de ne yapacaksın?’ moduna girdiler. Özellikle birim başkanım da gelmemin istenmediğini hissettirdi. Öyle bir ortama da insan çok koşa koşa gelmek istemiyor.” (Görüşmeci 7, 32, kadın, arş. gör., işsiz)</p>
<p class="calibre1">Hakkını arayan ve mücadele yoluna gidenlere karşı, meslektaşları tarafından uygulanan bu örtük veya açık sindirmenin altında, hiç kuşku yok ki, yönetimlerden duyulan korkunun büyük payı vardır. Görüşmeci 7, işten çıkarıldığı zaman, iş arkadaşlarının durumunu, “kalanlar, kaldıklarına şükretti” diye ifade etmektedir. Bu dönemde, işten çıkarılmamış olan arkadaşlanndan sıklıkla “biz de olabilirdik”, “şimdi bizi de işten çıkarsalar, yapabileceğimiz bir şey yok”, “üzülüyoruz, ama yapabileceğimiz bir şey yok” gibi sözler duyduğunu söylemektedir. Sürekli nedeni belirsiz bir şekilde aniden işten çıkarılabilecek olma endişesi, akademisyenleri kendi haklarını aramaktan alıkoyduğu gibi, hak arayışına giren meslektaşlarına karşı da cephe almalarına neden olabilmektedir. Örneğin Görüşmeci 18 (31, kadın, arş. gör.), çalıştığı üniversitede bazı başka bölümlerdeki akademik kadronun haftanın bir günü izin alabildiğini öğrenmiş ve aynı anlayışın kendilerine de gösterilmesini haklı olarak dekan yardımcısından rica etmiştir. Ancak bunun üzerine yönetim bu haklı talebe kızarak, görüşmecinin fakültesine sıkı mesai kontrolü ve izinlerin iptali gibi daha da katı uygulamalar dayatmaya başlamış, fakülte arkadaşları da bu yüzden “başımıza bu işleri sen açtın” diyerek kendisini “günah keçisi” ilan etmişlerdir. Hatta birkaç arkadaşı bu olaydan beri görüşmeciyle selam-sabahı kesmiş, yaşanan sürtüşmeyi unutturabilmek için de dekan yardımcısına yanaşmaya,</p>
<p class="calibre1">onun her türlü direktifini yerine getirmeye başlamışlardır.</p>
<p class="calibre1">Keyfi işten çıkarmalar nedeniyle, hakkım arayanlara sempatiyle yaklaşan akademisyenlerin bile, aktif dayanışma göstermekten çekinir hâle geldiği görülmektedir. Örneğin Görüşmeci 5 (43, kadın, yrd. doç.), çalıştığı kurumdaki asistanların örgütlenme denemesine fiilen olmasa da, prensipte destek vermeyi düşünebileceğini, ama <span class="calibre6">fiil</span>en destek verse, yönetimin bunu hoş karşılamayabileceğim belirtmiştir. Görüşmeci 4 ise, akademisyenlerin örgütlenebileceğim düşünmekle birlikte, “Ama ben şu an sendikaya girsem, bana ne olur, bilmiyorum, çünkü daha önce girenler işten çıkarılmıştı” diyerek, olası bir örgütlenme teşebbüsünün yönetimler tarafından hoş karşılanmayacağının ve işten çıkarılmaya, hatta vakıf üniversitelerinde bir daha iş bulamamaya kadar varabilecek sonuçlan olacağının sinyalini vermektedir (39, kadın, yrd. doç.).</p>
<p class="calibre1">Bu noktada, işten çıkarılma korkusuna ek olarak, akademik camiaya hâkim olan unvan fetişizminin ve bundan kaynaklı hiyerarşik algının da, örgütlenmenin önünde bir engel teşkil ettiğini belirtmek gerekir. Kariyer aşamalarını temsil eden asistanlık, yardımcı doçentlik, doçentlik, profesörlük gibi unvanların, akademide birer “rütbe” gibi algılanması, meslektaşlar arasında gerçek bir dayanışmanın ve kolektif düşüncenin oluşmasını büyük ölçüde engellemektedir. Akademisyenlerin örgütlenebileceğim, ama mevcut koşullarda bunun çok olası görünmediğini düşünen bir görüşmecimizin şu sözleri, örgütlenmenin önündeki bu engeli son derece iyi özetlemektedir:</p>
<p class="calibre1">“Özelleşmenin, çok yaym yapıp öne çıkmanın kurtuluş olduğunu sanıyorlar. Ama bu rekabetin, işlerine yaramayacağını belki bir noktada fark ederlerse, ki koşullar giderek ona zorluyor, örgütlenebilirler. Ama şu birkaç yıl içinde ciddi bir akademik örgütlenme olacağını düşünmüyorum. [...] İdari ve akademik [personel] birlikte örgütlenmeli, ama akademisyenler kendilerini üstün gördükleri için olmuyor. [...] Akademisyenler bir sınıf olduklarının, hangi sınıfa dâhil olduklarının farkında değil.” (Görüşmeci 7, 32, kadın, arş. gör., işsiz)</p>
<p class="calibre1">Görüşmeci 3 de (41, kadın, doçent olmak üzere), akademisyenlerin örgütlenebilme ihtimalini zayıf gördüğünü belirtmiş ve akademisyenlerin “egoları çok yüksek insanlar” olduğunu söylemiştir:</p>
<p class="calibre1">“Herkes kendinin lideri, herkes her işi çok iyi biliyor. O yüzden de örgütlenmeyi çok kabul edeceğini düşünmüyorum. [...] Bir araya gelinebilir, ama sonuç odaklı bir değişim yaratılabileceğini düşünmüyorum. [...] Bir de tabii karşınıza aldığınız sistemler düşünüldüğünde, çok da gerçekçi gelmiyor açıkçası maalesef.”</p>
<p class="calibre1">Bunun yanı sıra, akademisyenlerde örgütlenmeye şüphe ve umutsuzlukla yaklaşılmasının temelinde, genel olarak, Türkiye koşullarına duyulan güvensizliğin ve Türkiye’de örgütlü mücadele geçmişinin cılızlığından kaynaklanan inançsızlığın da bulunduğu söylenebilir. Örneğin Görüşmeci 6 (33, kadın, yrd. doç.), akademisyenlerin örgütlenmesine hiç ihtimal vermediğim şu sözlerle açıklamıştır:</p>
<p class="calibre1">“Örgütlenerek haklarımızı elde edebileceğimizi düşünmüyorum ben Türkiye sistemi içinde. Bir İsveç değiliz biz yani, sendikalarla şirketler oturup pazarlık yapsın, bizim haklarımızı koruyabilsinler gibi bir şey yok.”</p>
<p class="calibre1">Aynı görüşmeci, daha önceki akademisyen sendikası kurma deneyimlerinin işten çıkarmalarla sonuçlanmış olmasından da hareketle, Türkiye’de akademisyenler için sendika kurmanın “imkânsız” olduğu sonucuna varmaktadır. Görüşmeci 20 de (68, erkek, prof.) uzun süredir vakıf üniversitelerinde karşılaştığı usulsüzlüklere karşı hukuki ve bürokratik yollarla mücadele verdiğini, ancak “Türkiye’de devlet olmadığı” için “Don Quixote gibi boşuna savaştığını” söylemekte ve akademisyenlerin örgütlenmesiyle ilgili şu sonuca vardığını ifade etmektedir:</p>
<p class="calibre1">“Bizim insan malzemesiyle örgütlenmek mümkün değil. Ben o sonuca vardım, çünkü [...] herkes ‘tatsızlığa ne gerek var, iyi-kötü idare ediyorum’ [diyor]. Görüyor bütün pisliği, bir şey yapmıyor.”</p>
<p class="calibre1">Burada çok önemli bir nokta, hak mücadelesinin zaten bir şeyi değiştirmeyeceğinin, kişinin yalnızca kendi vaktini harcamakla ve akademik camiada üniversite yönetimleri tarafından mimlenmekle kalacağının kabul edilmiş olmasıdır. Örneğin Görüşmeci 12 (25, kadın, arş. gör., işsiz) Ekim 2013’te bir yıllık sözleşmeyle işe alındığı üniversiteden Mayıs 2014’te bir e-posta ile çıkarılmış, kendisine sözleşmesinin nüshası dahi verilmediği gibi, aradaki 4 aylık fark da ödenmemiştir. Görüşmeci 12, kendisiyle aynı durumdaki birkaç asistan arkadaşıyla birlikte okula dava açmaya yönelmiş olmakla birlikte, içten içe bundan endişe duyduğunu dile getirmiştir:</p>
<p class="calibre1">“Ürkek yaklaşıyorum. Acaba bu benim akademik hayatımda önüme çıkar mı korkusu var her zaman. [...] O yüzden bu davaya bile ben çok olumlu bakamıyorum.”</p>
<p class="calibre1">Akademik hayatın uzun soluklu bir yol olduğu ve bu yolda herkesin birbirini az-çok tanıdığı, yaptığınız ve söylediğiniz her şeyin bu camiada aleyhinize delil olarak kullanılabileceği ve haklı bir eyleminizin bile hayat boyu cezalandırı-labileceği düşüncesi, akademisyenleri haklarını aramak için dahi olsa üniversite yönetimleriyle “ters düşmemeye” zorlamaktadır. Yine bu nedenlerle Görüşmeci 12, akademisyenlerin örgütlenmesi fikrine ilk başta olumlu yaklaşmakla birlikte, “sendika” lafını duyar duymaz korktuğunu ifade etmiş ve ancak bilimsel alışverişe yönelik bir “akademik network” içerisinde yer alabileceğini söylemiştir.</p>
<p class="calibre1">Daha önceki akademisyen sendikası deneyiminin hüsranla sonuçlanmış olmasından kaynaklanan bu <span class="calibre2">sendika-fo-bi,</span> akademisyenlerin örgütlenebileceğim düşünen veya böyle bir örgütlenmeyi arzu eden akademisyenlerde dahi mevcuttur. Örneğin, akademisyenlerin örgütlenmesi hakkında ne düşündüğü sorulduğunda Görüşmeci 8 (41, kadın, yrd. doç.), “Hayal ediyorum, diyelim. [...] Örgütlenmeleri gerektiğini düşünüyorum. [...] Kesinlikle demek ve keşke sendika” demiş, ancak sendika kurulsa, ilk başta üye olmaktan çekineceğini, bu nedenle “önce demek” dediğini eklemiştir.</p>
<p class="calibre1">Bu noktada elbette ki, mevcut akademik istihdam piyasasının vahşi koşullarının ve “sözde” vakıf üniversitelerinin akademinin altını oyan istihdam politikalarının, tam da yönetimlerin arzu ettiği şekilde sindirilmiş bir akademik kadronun oluşmasını sağladığı da unutulmamalıdır. Görüşmeci 13 (56, kadın, prof.) “sözde” vakıf üniversitelerinde esas yükün “çok genç ve sürekli değiştirilen, çok kötü şartlarda ve sürekli işsizlik tehdidiyle çalıştırılan araştırma görevlileri; genç ve birilerine bakmakla yükümlü olan yardımcı doçentler; yaşlı ve daha başka herhangi bir yerde iş bulma olanağı olmayan yardımcı doçentler ve emeklilik geliri olduğu için sadece statüye ihtiyacı olan yaşlı profesörler” üzerine yüklendiğim söylemektedir. Böyle bir durumda, Görüşmeci 13’ün de belirttiği gibi “bu kategoriden herhangi bir etik ve akademik karşı çıkış gelmesi son derece zor” olacaktır.</p>
<p class="calibre1">Bir üst düzlemde, mesleki ve sınıfsal dayanışmanın yokluğu, bahsettiğimiz istihdam politikalarından kaynaklanan ve bütün bir meslek grubu olarak akademiyi etkisi altına almış olan bir aşınmaya işaret etmektedir. Nitekim Görüşmeci 13, etik çatışmalar nedeniyle istifaya zorlandığı bir “sözde” vakıf üniversitesinden ayrıldıktan sonra, TÜBİTAK’ın bile kendisinin projelerini engellemeye, COST üyeliğini iptal ettirmeye çalıştığını anlatmış; bu dönemde başka üniversitelerdeki arkadaş ve meslektaşlarının da bazen açıkça, bazense çekinerek kendisinden uzak durmaya çalıştıklarını ifade etmiştir. Görüşmeci 13, yapıdan kaynaklanan bütün bu sorunların meslektaşlarına yüklenmesinin haksızlık olacağını söylemekle birlikte, o dönemde kendisini çok “işsiz, kurumsuz, çalışmasız ve itilmiş” hissettiğini ve kırıldığını belirtmiştir. Bununla birlikte, uzun yıllardır farklı kurumlarda hak mücadeleleri vermiş olan görüşmecimizin tecrübelerinden, mücadele etmenin ve dayanışma imkânları oluşturabilmenin hem nispi kişisel güvence, hem de toplamda akademideki patolojik yapının ıslahı için tek yol olduğu anlaşılmaktadır:</p>
<p class="calibre1">“Çok üzüntü verici bir şey tabii, ama yeni bir şey değil bu. Akademisyen çok açıktan ve karşı bir biçimde kendisini konumlandırmak istemez. Üstelik sistematik olarak dokunun bütün bu hasarlarını o anda o insanlara yüklemek de haksızlık olur. [...] Epey bir süre tabii hicranla dolu oluyorsunuz, herkese karşı çok isyankâr, çok üzüntülü, çok kendinizi haklı bulan bir konumu sürekli tekrarlayan bir halde buluyorsunuz. Ancak daha sonra dayanışma ağlan devreye girince rahatlıyorsunuz. Yani dayanışabildiğiniz sürece rahatlıyorsunuz.” (Görüşmeci 13, 56, kadın, prof.)</p>
<p class="calibre1">Görüşmeci 13, akademisyenlerin örgütlenebileceğine, az sayıda insanla bile başlasa doğru amaçlarla harekete geçen her düşüncenin eninde sonunda bir zemin oluşturacağına inandığını ifade etmektedir; zira kendisi de aktif olarak akademisyen dayanışma ağlan içerisinde yer almaktadır.</p>
<p class="calibre1">Örgütlenme mevzusunda hiç kuşku yok ki, kişinin kendi sosyoekonomik koordinatları konusunda netleşmesi ve buradan hareketle siyasi/toplumsal anlamda özneleşmesi anlamında sınıf bilinci çok kritik bir faktördür. Bir meslek grubu olarak akademisyenlerde sınıf bilinci, teori ve pratik arasındaki uçuruma takılmış gibidir. Akademisyenlerin çoğu, bir yandan, bilgi donanımları sayesinde sınıfsal anlamda “neyin ne olduğunu” biliyor gözükmektedirler; diğer yandan-sa sahip oldukları nispi mesleki prestijleri, onları sosyoekonomik koordinatlarını çıplak gerçekliğiyle görmekten (ya da daha doğrusu kabullenmekten) alıkoymaktadır. Mesela Görüşmeci 19 da (25, erkek, arş. gör.) neden akademisyenlerin örgütlenmesine ihtimal vermediği sorulduğunda, akademisyenlerin “sınıfsal bir perspektiflerinin olmadığını”, “kendilerinin <span class="calibre2">ayrıcalıklı işçi</span> olduklarının farkında olmadıklarını” söylemiştir. Buna ek olarak, günümüz koşullarında vasıflı emeğin prekarizasyonunun tüm beyaz yakalılarda yarattığı ekonomik sermaye ile kültürel/sosyal sermayenin ör-tüşmemesinden kaynaklı gerilim de söz konusudur. Görüştüğümüz akademisyenlerin tamamına yakınında gözlemlediğimiz bir eğilimden yola çıkarak meseleyi açacak olursak: Akademisyenlerin çoğu, bir yandan teorik olarak ücretli emek kapsamına girmenin ne demek olduğunu bildikleri için “işçi” olduklarım kabul ederken, diğer yandan bu sınıfsal konumun sorunlannı da görebildikleri halde, onun gerektirdiği eylemlere yönelememektedirler. Dahası, “bir akademisyen olarak” böyle bir konumda olmayı da içlerine sindirememektedirler. Görüldüğü gibi, akademisyenlerin ör-gütlenememesinin altında, hem teori ve pratik arasındaki tamamlaşamama durumu, hem de mesleki gururdan kaynaklı illüzyonlar ve vasıflı güvencesiz emeğe içkin gerilimler yatmaktadır. Nitekim görüşmecilerimizin çoğu, anlatılarının tamamında aslında tam anlamıyla “işçi” ve preker oldukları anlamma gelecek şeyler anlatmalarına rağmen, işçi olup olmadıkları sorusuna gönül rahatlığıyla “evet” diyememişler, ya da kesinlikle işçi olduklarım kabul etmelerine rağmen, bunu bir akademisyen için alçaltıcı bir pozisyon olarak gördüklerini hissettirmişlerdir. Dahası, genel anlamda akademisyenlerin örgütlenmesini (çok isteseler de) mümkün görmediklerini kmayıcı bir tarzda ifade ederken, çoğunun kendilerinin de hiçbir örgütlenme çabası içine girmemeleri, var olan dayanışma ağlarından dahi bihaber olmaları dikkat çekicidir. Her halükârda bu çelişkili durumu, yalnızca yüzeysel bir şekilde akademisyenlerin mesleki kibrine, aymazlığına veya kasıtlı bir ikiyüzlülüğe bağlayarak işin içinden çıkamayız.</p>
<p class="calibre1">Gramsci’nin ortaya koyduğu gibi, “düşünce ve eylem arasındaki bu çelişki, yani biri sözlerle ifade edilen, diğeriyse etkili eylemde ifadesini bulan iki farklı dünya algısının beraberliği, her zaman ikiyüzlülüğe dayanmaz. İkiyüzlülük, bazı tekil bireyler veya sayıca nispeten küçük gruplar söz konusu olduğunda tatmin edici bir açıklama sunabilir. Ancak bu çelişki geniş kitlelerin yaşama dair ifadelerinde görüldüğünde, [...] olsa olsa toplumsal-tarihsel türde daha derin çelişkilerin ifadesidir” (Gramsci, Hapishane <span class="calibre2">Defterleri,</span> 1995: 1378) .<a id="footnote7"></a><sup class="calibre5"><a href="#bookmark13">7</a></sup><sup class="calibre5"></sup> Bu anlamda, akademisyenlerin sınıf bilinci konusundaki söylem ve eylemleri arasında görülen çelişki, bir yandan siste-mik olarak işçi sınıfının kendi içindeki (vasıflı/vasıfsız; mavi yakalı/beyaz yakalı; kol emeği/zihinsel emek şeklinde) sek-törel bölünmesinden kaynaklanır. Diğer yandan bu çelişki, tarihsel olarak bilgi üretimine atfedilen rolle, kapitalist üretim içerisinde bilgi üreten emeğin metalaşmasından kaynaklanan değersizleşme arasındaki uyuşmazlığın ifadesidir. Görüşmecilerimizin, kendilerini işçi olarak görüp görmedikleri sorusuna verdikleri ve meselenin çok can alıcı bir noktasını oluşturduğuna inandığımız için doğrudan alıntılamayı uygun gördüğümüz cevapların, bu sistemik-tarihsel çerçevede değerlendirilmesini arzu ediyoruz.</p>
<p class="calibre1"><span class="calibre2">Soru: Kendinizi bir işçi olarak tanımlıyor musunuz?</span></p>
<p class="calibre1">“Evet, tanımlıyorum. Daha doğrusu, ben kendimi bir hoca olarak, bir akademisyen olarak değil de, <span class="calibre2">kalifiye bir sekreter</span> olarak tanımlıyorum.” (Görüşmeci 1, 37, kadın, doçent olmak üzere)</p>
<p class="calibre1">“Sonuçta kendi işim olmadığı için tabii ki. <span class="calibre2">Sabit maaş alan memurum</span> sonuçta.” (Görüşmeci 2,32, erkek, arş. gör., işsiz)</p>
<p class="calibre1">“Zaman zaman. Yani <span class="calibre2">haksızlık etmeyeyim,</span> her zaman değil. [...] Ne zaman? Çok angarya yüklendiği zaman, inanmadığım işler yüklendiği zaman, bir de eşitsizlik olduğu zaman. [...] Ücret eşitsizliği, gelme-gitme eşitsizliği. [...] Yüzde otuzu diyebilirim yani, <span class="calibre2">kötü hissettiğim zamanlar.”</span> (Görüşmeci 3, 41, kadın, doçent olmak üzere)</p>
<p class="calibre1">“Evet.” (Görüşmeci 4, 39, kadın, yrd. doç.)</p>
<p class="calibre1">“İşçi... Aslında kendimi tanımlamam işçi olarak, çünkü işçi dediğim zaman ben mavi yakalı, daha böyle rutin işler yapan [kişileri düşünüyorum]. Belki <span class="calibre2">knowledge worker</span> olarak tanımlarım. Bilim işçisi, bilgi işçisi olarak tanımlarım. Ama çalışma koşullarına bakınca zaman zaman hissettiğim de oluyor; hani <span class="calibre2">bir işçi gibi çalıştırıldığımızı</span> da hissediyorum. [...]” (Görüşmeci 5, 43, kadın, yrd. doç.)</p>
<p class="calibre1">“Kesinlikle. Ama sadece ben değilim bu. <span class="calibre2">Herkes böyle.</span> [...] Sadece akademisyenlikle ilgili bir durum değil. Genel müdürü de böyle. [...]’’ (Görüşmeci 6, 33, kadın, yrd. doç.)</p>
<p class="calibre1">“Kısmen diyebilirim. [...] [Ücretli emek olma açısından] kesinlikle tanımlarım. Yani iş güvencesizliği açısından tanımlarım. <span class="calibre2">Özelleşme</span> açısından çok tanımlamıyorum. [...] Yani <span class="calibre2">işçilerin yaptığı iş daha tekdüzedir ya...</span> İşçinin ürettiği şey t-shirtse [...] yanındaki de aynı işi yapıyor. Ama ben sosyologsam, sen de sosyologsan, aynı şeyi üretmiyoruz. O manada spesifikleşme diyorum. Ürünün spesifik olması, hiçbir zaman eşit olmayacak olması anlamında <span class="calibre2">farklılaştığımızı</span> düşünüyorum.” (Görüşmeci 7,32, kadın, arş. gör., işsiz)</p>
<p class="calibre1">“Bence bizim işçi olarak algılanmamız gerekiyor. Bizim sağlığımız, kurtuluşumuz için kendimizi işçi olarak algılamamız gerekiyor. [...] <span class="calibre2">Keşke işçi olabiisek.</span> Hele Türkiye için bu elzem. [...] Ben bayağı dolmuşum galiba...” (Görüşmeci 8, 41, kadın, yrd. doç.)</p>
<p class="calibre1">“Evet, işçiyiz; bence bunun hiçbir tartışması da yok. Yaptığımız iş, işçilik. [Mavi yakalı işçiyle beyaz yakalı işçi arasındaki fark] sadece bir tanesi işçi olduğunu düşünmüyor. Ama işçiyiz sonuçta, o kesin. Bu, hissiyatın ötesinde böyle zaten. [...] Ama rahatsız da ediyor sonuçta <span class="calibre2">bu işlerle uğraşıp, bir de belirli bir maaşın içine sıkışmak.</span> Yani maaş fikri beni özellikle rahatsız ediyor, evet. [...] Daha serbest bir gelir alanım da olsun isterdim açıkçası.” (Görüşmeci 9, 33, erkek, yrd. doç.)</p>
<p class="calibre1">“Tabii. <span class="calibre2">Elit</span> bir işçi. Doktoralı.” (Görüşmeci 10, 40, kadın, doçent olmak üzere)</p>
<p class="calibre1">“Evet, kesinlikle. [...] <span class="calibre2">Üretim araçlarına sahip değilim</span> her şeyden önce. [...] Bir işçiden ağır koşullarda çalışıyoruz. [...] Bir işçi, emekçi olduğumu düşünüyorum. Çünkü <span class="calibre2">güvencesiziz</span> her şeyden önce. [...] Belki bizden daha güvenceli işçiler de vardır. [...] Kafa emeğimizi kullanıyoruz. Para kazandırıyoruz, kazandığımızdan daha fazla. [...] Ben işçi, emekçi olarak tanımlıyorum. Diğerleri yanılsama gibi geliyor.” (Görüşmeci 11, 29, kadın, arş. gör., görüşmeden kısa süre önce işten çıkarıldı)</p>
<p class="calibre1">“Kendimi işçi olarak tanımlarım. Siz de bir işçisiniz hocam aslında, ben de işçiyim. [...] İşçi dediğin zaman mavi yakalı, gelir seviyesi düşük insan aklıma gelmez. Siz de bir işçisiniz, ben de bir işçiyim, benim eşim de bir işçidir. Annem de bir işçidir, babam da bir işçidir yani. Onlar da <span class="calibre2">çalışıyorlar sonuçta.”</span> (Görüşmeci 12, 25, kadın, arş. gör., görüşmeden kısa süre önce işten çıkarıldı)</p>
<p class="calibre1"><span class="calibre2">“Öğretim üyesinin işçi olarak görülmesine rağmen, işçileşme-sine gerek yoktur.</span> Yapılan iş, <span class="calibre2">kıymetli bir</span> iştir bir yandan. Bunun bir değer sisteminin içerisinde tartışılmasına da karşıyım, bütünüyle prekarya içinde tartışılmasına da karşıyım. Buna doğru gidişi de güçlendirmemek gerek diye düşünüyorum. Yani doğrudan ben mesela üniversitemle bir işçi olarak pazarlığa girmem, çünkü o zaman kendi sayısallaştırma alanımı daraltıyorum. Oysa <span class="calibre2">akademik bir işçi</span> olarak, akademik bir çalışan olarak pazarlığımı sürdürebildiğim zaman aslında prekaryadan kurtuluş vardır. Geriletme asıl orada başlar.” (Görüşmeci 13, 56, kadın, prof.)</p>
<p class="calibre1">“Günümüz dünyasında? Tabii canım, yüzde yüz. <span class="calibre2">iyi durumda</span> bir işçi sadece. <span class="calibre2">Standartlan yüksek</span> bir işçi.” (Görüşmeci 14, 34, kadın, okutman)</p>
<p class="calibre1">“Ben hep yapısal ve tanımsal sıkıntılardan kaynaklandığını düşünüyorum. Şimdi mevzuatta sıkıntı var. Mesela bir öğretim üyesinin iş tanımı nedir? Veya <span class="calibre2">iş hukuku gereği yükümlülükleri</span> ve <span class="calibre2">haklan</span> nelerdir? Yani bugün iş kanununa tabi bir vakıf üniversitesindeki öğretim üyesinin, bir profesörün, bir doçentin, bir yardımcı doçentin konumuyla devletteki bir aynı <span class="calibre2">counterpart</span>m konumu arasındaki açıklık ne-</p>
<p class="calibre1">den oluşuyor? [...] Pekiyi, bir işçi statüsünde mi vakıf üniversitesindeki bir öğretim üyesi? Bunlar işte hep o kanuna ihtiyaç duyuyor.” (Görüşmeci 15, 48, erkek, doç.)<sup class="calibre5">21</sup></p>
<p class="calibre1">“Yok, tanımlamıyorum. Bunun <span class="calibre2">kaba bir tabir</span> olduğunu düşünüyorum bence. [...] Ne bileyim, mesela fabrikada çalışan işçi; ona da işçi demem öyle. O yüzden bizlere işçi denmesi bana... [...] Bunu demek, <span class="calibre2">bir kabalık Omeği</span> olabilir, o yüzden belki de... [...] Belki de [işçiyi küçük düşürücü bir şey olarak] gördüğüm için küçüklüğümden... [...] <span class="calibre2">Çalışan demek daha iyi geliyor.</span> [...] Belki de <span class="calibre2">patronların o insanlara işçi gözüyle bakışı bana rahatsız edici geliyor.”</span> (Görüşmeci 16, 25, kadın, arş. gör.)</p>
<p class="calibre1">“İşçi olarak tanımlıyorum. <span class="calibre2">Akademik işçi</span> diyorum hatta. Zaten sabah kart basarkenden itibaren bunu hissediyorsunuz.” (Görüşmeci 17, 35, kadın, yrd. doç.)</p>
<p class="calibre1">“Sık sık kendimi işçi gibi hissediyorum. [...] İşçiden çok da bir farkımız yok bence. Yani çok fazla baskıya maruz kalıyorum. Bir sürü hizmet sektöründe çalışan insandan daha az paraya geçinmeye çalışıyorum. [...] Beyaz yakalıların arasında görünür ya akademisyenler, ama bir yandan da yaşam koşullarımız sebebiyle hiç onların arasında hissetmiyorum ben kendimi açıkçası. [...] Ama entelektüel anlamda da öyle olduğunu düşünüyorsun bir yandan da. Bu değişik bir çelişki. <span class="calibre2">Maddi anlamda bir işçiyle benzer özellikleri taşırken, farklı sosyokültürel isteklerin sebebiyle de çok ayrışıyorsun bir işçiyle. Hatta bazen onların olduğu yerlerde bulunmaktan bile rahatsız oluyorsun.</span> [...]” (Görüşmeci 18, 31, kadın, arş. gör.)</p>
<p class="calibre1">“Ayrıcalıklı işçiyim.” (Görüşmeci 19, 25, erkek, arş. gör.)</p>
<p class="calibre1">“Yani bir <span class="calibre2">emekçi olduğumuz kesin.</span> [...] Derslerde her öğrenciye birkaç kez söylerim. [...] Hepimizin bir ortak özelliği var: Ben hocayım, ama ben de bir çalışanım. Siz de mezun olduğunuzda, siz de bir çalışan olacaksınız. Bir de sizi çalıştıran birisi olacak. [...] <span class="calibre2">Başkalarının yaptığı tanım altında görev yapıyoruz.</span> O anlamda hep bir çalışanız ve emekçiyiz.” (Görüşmeci 20, 68, erkek, prof.)</p>
<p class="calibre1">“İşçi deyince <span class="calibre2">v/orker</span> geliyor benim aklıma. <span class="calibre2">Worker</span> değil yani. <span class="calibre2">Employee</span>, çalışan. [...] <span class="calibre2">İşçi deyince, mavi yakalı işçi geliyor genelde aklıma. Böyle bir şey yapmıyorum. O kadar ağır değil benim</span> işim. [...] [Beyaz yakalı işçi de] değil. Beyaz yaka deyince de aklıma gelen şey işte bu özel sektörde, işletmede, finansçı bilmem ne, takım elbise giyen tipler yani. [...] Plaza çalışanları, evet, öyle bir şey geliyor benim aklıma beyaz yaka deyince de. Onlar da başka bir tipleme.” (Görüşmeci 21, 35, kadın, yrd. doç.)</p>
<p class="calibre1">“Şu <span class="calibre2">anda</span> işçi statüsünde çalışıyoruz. Üniversiteye girerken 2547 sayılı yasa çerçevesinde giriyoruz. [...] Bu bir çeşitlilik kattı hayatımızın son döneminde. Bazen arkadaşlarla şakalaşıyoruz, <span class="calibre2">‘ey işçi kardeş, nasılsın’falan diye şakalaşıyoruz. İyi de oluyor,</span> yani ne olacak. İşçiliği biz <span class="calibre2">de bir tadalım.”</span> (Görüşmeci 22, 62, erkek, prof.)</p>
<p class="calibre1">“Hayır. <span class="calibre2">Çünkü işçi olmanın getirdiği birtakım [...] koşullan paylaştığımı düşünmüyorum, o koşullara sahip olduğumu düşünmüyorum.</span> [...] İş koşullan anlamında. [...] <span class="calibre2">İşçi gibi hissetmiyorum.</span> [...] İşçi dediğimizde, eline bir iş verilip, o işi belli saatler içinde bitirmesi talep edilen kişi aklıma geliyor. [...] Bir işçiden nasıl bir iş beklenir? Daha basit içerikli bir iş beklenir. [...] <span class="calibre2">İşçi dendiğinde bana bire bir yönlendirmeyle, yapacağı şey çok belli olan, kısıtlı olan, monoton [...] hizmeti yerine getirmek durumunda olan kişi geliyor.</span> Şimdi, kendi yaptığım işin içeriğine baktığımda, bir, benim işim daha esnek, her gün ne yapacağım belli değil. İkincisi, her gün bana dayatılan bir şey yok. Üçüncüsü, yaptığım işin içeriği benim elimde, ben şekillendiriyorum. [...] Bu sebeplerden dolayı işçi gibi hissetmiyorum.” (Görüşmeci 23, 42, kadın, doçent olmak üzere)</p>
<p class="calibre1">“Ben <span class="calibre2">bilim işçisiyim.</span> Bilim emekçisiyim. Ben bunu asistanken de böyle düşünüyordum.” (Görüşmeci 24, 41, kadın, doç., görüşmeden kısa süre önce psikolojik taciz, baskı, aşağılama, ders yükü ve usulsüzlükler nedeniyle istifa etti.)</p>
<p class="calibre1">“Eğer işçi olarak tanımlayacaksam, <span class="calibre2">bilim işçisi</span> olarak tanımlayabilirim. Çünkü biz bilimsel bilgi üretiyoruz. [...] Ben bilimsel bilgi üretiyorum, bu işin işçiliği de böyle. [...] Ben de bir şey üretirken, soyut bir şey de olsa, bunu belli bir emek sürecinde üretiyorum. Ben bu emeğe de inanıyorum. Bunu gönül rahatlığıyla söyleyebilirim: Ben bu emeği veriyorum.” (Görüşmeci 25, 33, erkek, proje asistanı)</p>
<p class="calibre1">“Tam olarak tanımlamam herhalde. <span class="calibre2">Ben aile geçmişi olarak daha ‘Beyaz Türk’ denilen gruba dâhilim.</span> Yani iyi koşullarda hep yaşadım, iyi koşullarda eğitim aldım. Akademisyenlik artık bir işçi sınıfına giriyor, evet. O anlamda, evet. [...] Kâğıt üstünde bir işçi olarak görünüyoruz, doğru. Ama <span class="calibre2">ben kendimi daha ‘Beyaz Türk’ grubundayım gibi düşünüyorum. </span>Oraya doğdum. Ama ruhen tamamen karşılıyor muyum, orada da <span class="calibre2">kendi içimde çelişkilerim var.”</span> (Görüşmeci 26, 34, kadın, yrd. doç.)</p>
<p class="calibre1">“Hiç <span class="calibre2">böyle düşünmemiştim</span> ya. Yani işçi olarak hissettiğim başka işler yaptım, ama. [...] <span class="calibre2">İşçi tanımı ne?</span> [...] Bizim buradaki emeğimiz sadece ders vermek mi? Öyle mi görünüyor acaba yukarıdan? [...] Çünkü hani bilgisayarlarımızda, o küçük Word dosyalannda dünyayı kurtarıyoruz ya bir şeyler yazarak... [...] Onu da onların benden istemediği ya da çok da umurunda olmayan bir şey olarak şey yaparsam, hayır, ama. [...] <span class="calibre2">Belki de evet ya, çok da evirip çevirmeyeyim, işçiyim yani.”</span> (Görüşmeci 27,34, erkek, yrd. doç.)</p>
<p class="calibre1"><span class="calibre2">“Hayır, ben işçi değilim, ben kendimi daha çok emekçi olarak görüyorum.</span> [...] İşçi stereotip olarak bir fabrikada çalışan kişi. Ama eğer bir devlet ofisinde çalışan veya bir muhasebe bürosunda çalışan birini ele alırsak, o kişi birinin yanında çalışan ve ücretli olarak çalışan kişi; yani kendisi iş sahibi değil. [...] Doğru yerden soruyorsun da, belki bu günlük yaşam içerisinde çok fazla benim kullanmadığım şeyler olduğu için, yani günlük yaşam içerisinde kendimi bu etiketlerle çok fazla eşleştirip bir yerlerde sunmadığım için, belki <span class="calibre2">bunları konuşmak zor geliyor.</span> Zaten tahminen de bu nedenle soruyorsun bu soruyu. Herhangi bir şekilde alınmam gibi bir şey de söz konusu değil. <span class="calibre2">Yalnızca hiçbir zaman ben kendimi [...] işçi veya memur olarak görmedim. Benim için kullanılan yasanın üzerinde memur yazsa bile ben memur olarak görmedim.</span> Bu bir anlamda şeyle de ilişkili, sizin de tanışık olduğunuz, hani akademisyenlerin belirli bir bağımsızlığı olduğu, bililerinin emir eri olmadığı... Benim geldiğim dünyada o önem taşıyordu, öyle söyleyeyim. Benim için o önem taşıyordu, onun için onu vurgulamak [istedim] . Ama belki de senin söylediğin gibi, ‘hayır, ben bir akademik işçiyim!’ demek gerekli.” (Görüşmeci 28, 48, erkek, prof., böl. bşk.)</p>
<p class="calibre1"><span class="calibre3">BEŞİNCİ BÖLÜM</span></p>
<p class="calibre1"><a id="bookmark14"></a>SÖYLEM ANALİZİ: ANLAMLAR VE MEŞRULAŞTIRMALAR</p>
<p class="calibre1">“Sözde” vakıf üniversitelerinde çalışan akademisyenlerin anlattıklarından yola çıkıldığında, vakıf üniversitelerinde yaşanan olumsuzluklar ya da tanık olunan yanlış uygulamalar başlığı altına girebilecek çok sayıda anlatı aktarılabilir. Kaldı ki bir önceki bölümde görüşmecilerin anlatılarından örneklediğimiz durumlar akademi imajı ile örtüşmeyen ve bu anlamda beklenmedik ve kimi zaman şaşırtıcı olabilen birçok yaşantı, tanıklık, gözlem ve izlenimi içermektedir. Ancak bu bölümde amacımız muhakkak eleştirilmesi ve karşı çıkılması gereken bu tür uygulama listeleri çıkarmak değil. Amacımız, birçok “yanlışın toplandığı yer olan” (Görüşmeci 28, 48, erkek, prof., böl. bşk.) bu kurumlarda çalışan akademisyenlerin anlatılarından yola çıkarak katılımcılarımızın bilişlerim ya da bilişsel temsillerini betimlemek de değil. Çünkü anlatıdan yola çıkarak böylesi neden-sonuç ilişkileri kurmak ve söylemi bilişlerin dışavurumu olarak ele almak, uygun olmayan bir yöntemsel çaba olacaktır. Amacımız, İstanbul’da farklı vakıf üniversitelerinde çalışan ve bizim araştırmamıza katılan akademisyenlerin prekarizasyonu anlamlandırılma ve meşrulaştırılma biçimlerini görebilmek, görüşmecilerimizin anlatımlarından ve söylemlerinden yola çıkarak durumu detaylı bir şekilde betimleyebilmektir.</p>
<p class="calibre1">Söylem, anlatı ve öykülemede bireye özgülükleri yadsımak mümkün değildir. Ancak kullanılan söylem analiz yöntemi ve anlatıya yaklaşıma bağlı olarak bazı örüntülere işaret etmek mümkündür. Genelleme yapmaktan kaçınarak anlatılarda gördüğümüz ortak örüntünün işaret ettiği bazı benzerlikleri burada aktaracağız. Böylece ne tür sosyal psikolojik mekanizmalar aracılığıyla “sözde” vakıf üniversitelerinde yaşanan kalitesizliğin ve güvencesizliğin anlamlandırıldı-ğmı ve meşrulaştırıldığım gösterebilmek, aynı zamanda akademisyenlerin maruz kaldıkları bu durumla nasıl başettiği-ni, ne tür çabalar içine girdiğini anlayabilmek mümkün olabilir. Söylemlerde tespit edebildiğimiz meşrulaştırma biçimlerinin ve çeşitli anlamlandırma çabalarının, var olan durumun değişmeden sürmesini sağlayan ve ortak çözüm çabalarını engelleyen bir işlevi olduğunu gözlemledik. Bu nedenle akademisyenlerin yaşananları nasıl ele aldığını, anlattığını, ne tür meşrulaştırma süreçleri içinde olabileceğini gösteren bir betimleme çalışması bizim açımızdan önem kazanmıştır.</p>
<p class="calibre1">Bireysel yaşantıları, içinde bulunulan koşulların özgünlüğü ve bireyin anlamlandırma süreçlerindeki çeşitliliği göz ardı etmeksizin, bu çalışma boyunca sıklıkla karşılaştığımız söylemleri ve bu söylemler içinde aynştırabildiğimiz meşrulaştırma biçimlerini ve anlamlandırma örüntülerini burada aktardık. Aşırı genellemeci bir çıkarsamadan kaçınmaya çalıştık. Bazı bireyler burada aktanlan meşrulaştırma biçimlerinden sadece birini ifade etmişken bazıları bunlardan birkaç tanesini söyleminde ortaya koydu, bazıları ise hiçbirine yer vermedi. Kimi zaman, sadece bir soruya cevap verilirken farklı meşrulaştırma biçimleri bir arada kullanıldı. Örneğin işten çıkarılma korkusu yaşamadığını, çünkü bunu umursamadığını ifade eden görüşmeci, birkaç cümle sonra “ama işini iyi yaparsan niye atsın?” şeklindeki retorik bir ifade ile meritokratik değerleri benimsediği izlenimi yaratan bir argümanı ifade etti. Tekrarlardan kaçınmak için bu tür çoklu meşrulaştırma ve anlamlandırma biçimlerini ifade eden katılımcıların söylemlerine tek bir başlık altında yer verdik.</p>
<p class="calibre1">Aynca, kimi zaman söylemin görüşme sırasında değiştirilebildiğine de tanık olduk. Örneğin, görüşmenin başlangıcında kendi çaresizlik duygusunu anlatan bir katılımcı işini kaybettiği zaman gidecek başka bir yeri olmadığı için alternatiflerini ve seçeneklerini çoğaltmaya çalıştığım ifade etti. İşini kaybetme korkusunun ne kadar gerçekçi olduğunu yönetimin umursamaz tavrı ile ilişkilendirdi, ancak görüşmenin ilerleyen bir anında aslında kendisini kolay kolay işten çıkartamayacaklarım belirtti ve bunu da çalıştığı alanın avantajı olarak ele aldı. Böylesi durumlarda, değişebilen söylemlere işaret etmeye çalıştık.</p>
<p class="calibre1">Öte yandan, ortak bir kategori altında topladığımız ve isimlendirdiğimiz meşrulaştırma biçimleri, farklı anlatıcıların kendi kişisel yaşantılan ve içinde bulundukları koşullar bağlamında farklı anlamlar taşıyabiliyordu. Çıkış noktamız, tespit ettiğimiz meşrulaştırma biçimlerini katılımcılann muhakkak kullanmış olduğu ve değişmez bir şekilde bu meşrulaştırma biçimlerine başvurduğu değildir. Söylemsel veriden yola çıkarak bu tür nedensel ilişkiler kurulması olanağı zaten bulunmamaktadır. Analizimizin amacı, anlatılardaki çeşitliliği ve zenginliği göz ardı etmeksizin, akademisyenlerin başvurabileceği meşrulaştırma biçimlerini betimleyebilmektir.</p>
<p class="calibre1">Bu bölümde, “sözde” vakıf üniversiteleri sosyal gerçeğini deneyimleyen akademisyenlerin bu sosyal gerçekliği nasıl anlamlandırdığını ve anlattığını gösterebilmek istedik. Anlatılarda sık karşılaştığımız, olumsuzlukların “her yerde olduğu” yönündeki ifadelerin aslında sosyal gerçekliği yansıtmadığım düşünüyor değiliz. Daha önce ifade ettiğimiz gibi, şu an dramatik bir “gelişmenin” içinden geçtiğimizi düşünüyoruz ve önceki bölümlerde birçok sosyolojik göstergeyle bunu betimlemeye çalıştık. Bu bölümde yapılmak istenen, “her yer aynı” şeklindeki bir söylemin kabullenme, çaresizlik hissetme, meşrulaştırma ya da eylemsizlik gibi işlevleri olabileceğini gösterebilmektir.</p>
<p class="calibre1"><a id="bookmark15"></a>Katılımcılarımızın söylemi nasıl ifade ettiği -tonlamalar, vurgulamalar, beklemeler, durma süreleri, söz almalar ve vermeler, mimikler ve jestler gibi birçok detay- önemlidir. Söylemin araştırmacıyla karşılıklı bir diyalog sonucunda kurulduğu, dolayısıyla diyalogun araşürmacmm etkisine açık bir süreç olduğu da unutulmamalıdır. Araştırmacının sorulan sorma biçimi, sözü kesip kesmediği, görüş bildirip bildirmediği, soru-cevabm ötesine geçen araştırmacı ile kurulan diyaloglar katılımcının anlatısını etkileyen faktörler arasındadır. Ancak biz bu bölümde, yaklaşık üç bin dakikalık görüşmelerin deşif-rasyonu sonucunda yapılan analizlerde yer alan veri setinden seçilen ifadeleri, tüm bu detayları içerecek şekilde aktarmadık. Bunda yer sorunu kadar, kodlama sistemine aşina olmayanlar için okumayı zorlaştırmama isteğimiz de etkili oldu.</p>
<p class="calibre1"><a id="bookmark2"><sup class="calibre5"><a href="#footnote1">1</a></sup></a></p>
<p class="calibre1"> De Gaulejac’m “yönetimgesel iktidan”, tam da Berardi’nin tanımladığı bilişsel emeği (cognitive <span class="calibre2">labor)</span> çalışttıan iktidar türüne tekabül ediyor gibidir (Berardi, 2009). Yani, bilişsel emekle yönetimgesel iktidarın, aynı madalyonun iki yüzü olduğunu söyleyebiliriz. Bu anlamda, bilişsel emeğin bir türü olan akademik emeğin, de Gaulejac’m bahsettiği yönetimgesel iktidara benzeyen bir işletme zihniyetiyle yönetilmesinde şaşılacak bir şey yoktur.</p>
<p class="calibre1"> “Yönetsellik" kavramı Foucault’dan alınmadır. Foucault’nun yönetimle kastettiği şey, “tavırların ve tutumların yönlendirilmesi”dir. Yönetimsel iktidar, bunu yapabilmek için doğrudan disiplin uygulamaktan ziyade, bireyin kendi oto-disiplin mekanizmalarını harekete geçirecek teknikler kullanmaya yönelen bir yönetim anlayışıdır. Son yıllarda özellikle neoliberal işletme kültürünü ve neoliberalizmin yeni öznesini tanımlamak üzere Foucault’nun yönetsel iktidar kavramından yola çıkarak geliştirilen birçok yaklaşım olduğunu görüyoruz. Örneğin Pierre Dardot ve Christian Laval de, “varoluşumuzun bir biçimi” ve bir ideoloji veya iktisadi politikadan öte, “yaşama, hissetme ve düşünce biçimimiz” olarak tanımladıkları neoliberalizmi tartıştıkları çalışmalarında sık sık Foucault’ya atıfta bulunurlar. Dardot ve Laval’e göre, “ [y ]önetmek, insanların tutumunu yönlendirmektir. [...] Bu nedenle yönetim, kendi mümkün olma koşulu olarak özgürlüğe ihtiyaç duyar: Yönetmek, özgürlüğe <span class="calibre2">karşı</span> ya da özgürlüğe <span class="calibre2">rağmen</span> yönetmek değildir, özgürlük <span class="calibre2">aracılığıyla</span> yönetmektir, yani bazı normlara kendiliğinden uyum sağlamaları için bireylere bırakılan özgürlük alanı üzerinde aktif olarak etkide bulunmaktır. Bu genişlemiş anlamda ele alındığında, yönetimsellik nosyonu, “ya özgürlük ya tahakküm’, hatta ‘ya rıza ya da zorlama’ alternatifinin dışına çıkarak, iktidarın tahakkümle doğrudan doğruya özdeşleştirilmesini güçleştirir” (Dardot ve Laval, 2012: 9-10). Keza Frederic Lordon da, neoliberal şirketin, çalışanın arzusunu şirketin arzusuna göre “hizalamayı” gerçekleştirebilen ve bu sayede çalışanda yüksek özdeşleşme düzeyi yaratarak emeği örgütleyen bir işletme mantığı üzerine oturduğunu söylemektedir (Lordon, 2011).</p>
<p class="calibre1"><a id="bookmark3"><sup class="calibre5"><a href="#footnote2">2</a></sup></a></p>
<p class="calibre1"> Görüşmecimizin bu üniversitede henüz birinci yılını doldurmamış olduğunu ve en geç bu dönem sonu istifa etmeyi düşündüğünü eklemek gerekir.</p>
<p class="calibre1"><a id="bookmark4"><sup class="calibre5"><a href="#footnote3">3</a></sup></a></p>
<p class="calibre1">Okul sahibi tamdık şirketlere bu inşaatları yaptırmakta, maliyetleri fatura üzerinde daha yüksek göstererek aradaki farkı kendisine devretmektedir. Görüşmeci 20, Maliye’nin de, YÛK’ün de bunu bildiğini, ama “adamlar YÖK u bağladığı" için, kimsenin bu usulsüzlüklere müdahale etmediğini söylemektedir.</p>
<p class="calibre1"><a id="bookmark5"><sup class="calibre5"><a href="#footnote4">4</a></sup></a></p>
<p class="calibre1"> Buradaki mesele hiç kuşkusuz, yalnızca küresel kapitalizmin dönüşümüyle ve buna bağlı yeni işletme biçimleriyle açıklanabilecek bir olgu olmanın çok ötesindedir. Görüşmeci 20’nin (68, erkek, prof.) aktardığı örnekte de olduğu gibi, “sözde” vakıf üniversitelerinde çoğu kez, sözünü ettiğimiz yönetimgesel işletme mantığının da ötesinde, Türkiye’de en azından cumhuriyet tarihinin başlangıcından beri toplumsal kurumlann geneline yayılmış olan çürümenin, küresel metalaşma ve güvencesizlik trendiyle de birleşerek içinden çıkılmaz bir yapısal patolojiye dönüştüğünü görüyoruz. Ne var ki, bu çalışmanın kapsamını aşan bu tartışmayı başka bir sefere bırakarak, şimdilik mevcut üniversite yapılan içerisindeki temsiliyet sorununu prekarizasyon ekseninde tartışmaya devam ediyoruz.</p>
<p class="calibre1"><a id="bookmark10"><sup class="calibre5"><a href="#footnote5">5</a></sup></a></p>
<p class="calibre1"> Bununla birlikte, çocuk yapmak gibi ek maddi ve manevi yükümlülükler getiren uzun vadeli kararların, akademisyenliğin güvencesizliği ve bu sektördeki maaşların düşüklüğü nedeniyle korkulan bir şey hâline geldiği de görülmektedir. Henüz çocuk sahibi olmayan, evli bir kadın görüşmeci ise, bu konuyla ilgili, çocuk gibi faktörlerin, akademik aşamaları kat etmede engel gibi görüldüğüne örnek olabilecek şekilde “Çocuğu doçentliğe bağladık” demiştir (Görüşmeci 1,37, kadın, doçent olmak üzere). Henüz çocuk sahibi olmayan Görüşmeci 25 de (33, erkek, proje asistanı), çocuğuna ailesinin kendisine sağladığı imkânları sağlamasının “imkân dâhilinde olmadığını” söylemiş ve “Kendi ihtiyaçlarımı görmek konusunda, sadece bir ayhk zaman dilimi içerisinde bile böyle zorlanıyorsam, bir çocuğun ihtiyaçlarını karşılamak konusunda o kadar da rahat olamam herhalde” diye düşündüğünü belirtmiştir.</p>
<p class="calibre1"><a id="bookmark11"><sup class="calibre5"><a href="#footnote6">6</a></sup></a></p>
<p class="calibre1"> Görüşmeci 13 de (56, kadın, prof.), vakıf görünümündeki özel üniversitelerde “mümkün olduğunca köleleşmiş akılda bir işgücü” oluşturulmak istendiğini söylemiş ve “çok zorunlu olmasalar, dekan ve rektörlüğü de mümkünse sekreterlere yaptırırlar ki, onlara da birer profesör tutmak zorunda kalmasınlar" demiştir.</p>
<p class="calibre1"><a id="bookmark13"><sup class="calibre5"><a href="#footnote7">7</a></sup></a></p>
<p class="calibre1"> Eserin Türkçe tercümesi bulunamadığı için, alıntıyı Gramsci’nin <span class="calibre2">Hapishane Defterleri</span>’nin Wolfgang Fritz Haug editörlüğünde yayınlanmış olan Almanca baskısından Türkçeye çevirdik. Alıntının Almanca versiyonu <span class="calibre2">Philosophie der Praxis - Gefângnishefte 10 &amp; 11,</span> Cilt 6 içerisinde bulunabilir.</p>
<p class="calibre1"> Görüşmeci 15, öğretim üyesinin statüsü meselesini, vakıf üniversitelerinin kurumsal ve hukuki yapışım ve bu konuda mevzuattaki eksiklikleri tartışırken ele almıştır.</p>
</body>
</html>
