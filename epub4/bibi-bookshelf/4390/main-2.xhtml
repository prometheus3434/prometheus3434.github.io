<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>VAKIF ÜNİVERSİTELERİNDEN HİÇLEŞME MANZARALARI</p>
<p class="calibre1"><a id="bookmark1"></a>Güvencesizliğin veçheleri</p>
<p class="calibre1">Bir önceki bölümde bahsedilen mitlerin, bugün akademide hangi koşulları ve ne tarz ilişkileri meşrulaştırdığını ve bu anlamda neden “tehlikeli” olduklarını anlamak için, bu mitleri üreten ve yeniden üreten akademik emeğin reel sos-yo-ekonomik koordinatlarının ortaya konması gerekir. Diğer bir deyişle, mesele yalnızca bu mitlerin akademik dünyadaki gerçeği yansıtmıyor olması değildir. Mesele, bunların hangi çıplak gerçeği gizlediğidir. Bu mitleri sorgulamaya yönelmemizin nedeni, elbette ki, akademik faaliyetin bireye hiçbir tatmin sunmadığı veya tüm akademisyenlerin aslında kendini kandırdığı gibi asılsız bir iddia ortaya atmak değildir. Göstermek istediğimiz şey, mesleğe dair bu tip kalıplaşmış ve otoriter söylemlerin, bugünkü reel koşullarda çoğu kez bireysel olarak akademisyene yapay bir tatmin illüzyonu sunarken, aslında kitlesel olarak akademisyenlere ve uzun vadede akademik/bilimsel üretim alanına zarar verdiğidir.</p>
<p class="calibre1"><a id="bookmark2"></a><a id="bookmark3"></a>İş bulma güvencesizliği</p>
<p class="calibre1">Akademisyenlik, teorik olarak, özel kalifikasyon ve belli bir alanda yüksek uzmanlaşma gerektiren bir iştir. Buna rağmen, gerek bizim, gerekse görüşme yaptığımız kişilerin tamamının, şu anda çalıştıkları pozisyonu “şans eseri” buldukları bir iş olarak tanımlamaları hayret vericidir. Belli bir alanda, sayısız sınamadan geçerek uzmanlaşmış olan kişilerin, tüm kalifikasyonlarına rağmen sürekli olarak iş bulamayacaklarım düşünmeleri ve bu nedenle bir iş bulduklarında, bulundukları koşullardan memnun olmasalar dahi, işten ayrılmaktan korkmaları, kendilerini derhal “ikame edilebilecek” elemanlar olarak görmeleri, gerçekten de ürkütücü bir durumdur.</p>
<p class="calibre1">Görüşmeci 6’nın (33, kadın, yrd. doç.), ilk maaşı yatana dek alacağı ücretten haberdar olmamasına ve işe giriş sözleşmesini, çalışmaya başladıktan dört ay sonra imzalamasına rağmen <span class="calibre2">“iş bulduğuma şükretmiştim”</span> demesi, hayatın her alanına olduğu gibi, akademiye de sinen “değersizleştir-me mantığı” ile ilişkili olsa gerektir. Değersizleştirme mantığı, yaşamın tüm alanlarının piyasa kurallarına tabi hâle getirildiği neoliberal süreçte, emeğin metalaşmasınm ve buna bağlı olarak esnekleşme adı altında güvencesizleştirilmesi-nin ussal çerçevesini oluşturur (Vatansever, 2014). İktisadi rasyonalitenin her türlü toplumsal ve etik sınırlamadan kurtulduğu (Bauman, 1998: 294) ve diğer her şey gibi emeği de bir pazarlama nesnesine dönüştürdüğü bu dönemde, birey kendisini sürekli değişen koşullara adapte etme, sürekli değişen kriterlere göre yeniden sınama ve bir bütün olarak <span class="calibre2">“market-smart”'</span> hâle getirme zorunluluğu içinde bulur. Üstelik de bunu, her şeyden olduğu gibi, kendi benzerlerinden de bolca bulunduğunu bildiği bir piyasada yapmak du-</p>
<p class="calibre1">1 Market-smart, piyasa mantığını kavramış ve piyasada rekabet edebilecek özelliklerle donanmış anlamına gelmektedir.</p>
<p class="calibre1">rumundadır. Dolayısıyla, hangi niteliklere sahip olursa olsun, hiçbir şeyin benzersiz ve özel, hiç kimsenin de vazgeçilmez olmadığı gerçeğiyle tekrar tekrar yüzleşmesi ve bunu içselleştirmesi gerekir.</p>
<p class="calibre1">Görüşmeci 27’nin (34, erkek, yrd. doç.), çalıştığı üniversitenin sahibinden duyduğu <span class="calibre2">“Size okul çok, bana hoca çok"</span> sözünün altında yatan ve bugün artık hiç çekinmeden, utanmadan dile getirilebilen mantık, budur. Bu mantığa göre, emeğin hiçbir türü, ikame edilemez değildir - tamamen nevi şahsına münhasır bir gelişim çizgisi izlediği ve özel toplumsal koşullarda birikmiş bir bilgiye dayalı olduğu varsayılan akademik emek bile. Toplu işten çıkarmaların ardından, belli bir sayıda hocayı işten çıkarmalarına karşılık yine belli sayıda yeni hoca istihdam ettikleri argümanını bir mazeret gibi sunan vakıf üniversitesi yönetimlerinin, tam da bu mantıkla hareket ettiğini söylemek yanlış olmayacaktır. Görüşmeci 7’nin (32, kadın, arş. gör., işsiz) “Sen atölyeden birini çıkarır gibi, bir akademisyeni çıkaramamalısın, ki atölyeden bir işçiyi işten çıkarmanın doğru olduğu anlamında da söylemiyorum. [...] Sonuçta bir akademisyenin <span class="calibre2">replacable</span> [ikame edilebilir] olmaması lazım” diye isyan ettiği şey, vasıflı emeği vasıfsızlaştıran değersizleştirme mantığıdır. Bununla birlikte, bu sözleri söyleyen Görüşmeci 7 bile, bu değersizleştirme çarkının dişlilerinden kurtulamamıştır; nitekim kariyer tercihlerini ve yeterliliğini sürekli sorguladığını belirtmektedir.</p>
<p class="calibre1">Akademisyenlerin, tüm vasıflarına ve bunları sürekli yeniden kanıtlamaya çalışıyor olmalarına rağmen, bir iş bulabildiklerine şükretmelerinin yarattığı içsel gerilim, bir görüşmecimizin şu sözlerinde net bir şekilde açığa çıkar:</p>
<p class="calibre1">“Sevdiğim işi yapıyorum, severek yapıyorum. Çoğu zaman teşekkür ediyorum. [...] Ama tabii aynı zamanda <span class="calibre2">şanslı bir azınlık olduğumu düşünüyorum sevdiğim işi yaptığım için.</span></p>
<p class="calibre1">[...] Ama aynı zamanda, bu işi yapabilmek [...] belli bir yan destek gerektiriyor. Yan desteklere sahip olmadan bu işi yapamam. [...] Mutlu muyum bundan dolayı? Aslında değilim; bunun çok elit bir pozisyon olduğunu biliyorum. [...] Müteşekkirlik, aynı zamanda, bu işin organizasyonunun ne kadar yanlış, ne kadar adaletsiz olduğunu da gösteriyor. [...] O yüzden bu bir mutsuzluk kaynağı.” (Görüşmeci 8, 41, kadın, yrd. doç.)</p>
<p class="calibre1">Bunun yanı sıra, Türkiye özelinde, adam kayırma pratiğinin yaygın olduğu göz önünde tutularak, üniversitelerde iş bulmanın tanıdıklar vasıtasıyla gerçekleştiğine ve yeterli network olmaksızın, hangi niteliklere sahip olursa olsun bir akademisyenin iş bulamayacağına dair yerleşik (ve çok da haksız olmayan) bir kanı hâkimdir. Örneğin, şu anda devam ettirdiği bölüm başkanlığı görevinin, esas uzmanlık alanının çok dışında olduğunu kabul eden Görüşmeci 9 (33, erkek, yrd. doç.), tesadüfen o bölümde kadro bulabildiği için bu görevi kabul ettiğini belirtmiş ve şöyle demiştir:</p>
<p class="calibre1">“Genelde tanıdıkla iş buluyorsunuz Türkiye’de; bu çok açık. Bilimsel hiçbir noktaya bakılmıyor, çünkü benim CVmle, kadroda olanlannkini kıyaslarsanız öyle çok zaten [...] iş bulma olasılıkları düşük. Ben çalışmalarımla ön plana geldiğim için, zaten dışarıda geçirdiğim süreye de, akademinin içinde olmadığım süreye de bakarsanız, ben sürekli zaten yayın yaparak, çalışarak kendimi gösterdim. [... ] O yüzden CV açısından zaten iş bulmakta zorlanmamam lazımdı. Öyle olmuyor tabii, Türkiye’nin denklemi öyle değil. [Çalıştığı bölümde] beni bir hoca referans etmiş, yani yine tanıdıkla oldu sonuçta. Çağırdılar, anlaştık, başladık.”</p>
<p class="calibre1">Aynı görüşmecinin, “Bilimsel rekabetin Türkiye’de hiçbir anlamı yok. Geldiğin tüm pozisyonlara zaten, benim gördüğüm, dirsek temasıyla geliyorsun. Şu yaptığım yayınların hiçbir önemi yok birçok kişi için” sözleri de, Türkiye’deki üniversitelerde bilimsel/akademik üretime değer verilmemesinin, adam kayırmacılığın ve makam-mevki merakının, akademinin ruhuna ters, yapıcı olmaktan uzak, çarpık bir rekabet biçimi ortaya çıkardığını düşündürmektedir. Anlaşılan Türkiye toplumu, neredeyse diğer her konuda olduğu gibi, bilimsel/akademik alanda da “-mış gibi yapmayı” tercih etmektedir. Türkiye toplumuna hâkim olan bu göstermelik-çi tavır, bir de dünya genelinde emeğin maruz kaldığı meta-laşma ve güvencesizleşmeyle birleşince, ortaya akademinin tümden paralize olduğu bir durum çıkmıştır.</p>
<p class="calibre1">Akademide iş bulmanın zorluğu ve akademik sektörde her şeyin “tanıdık üzerinden” ilerlediği fikri, kariyerin ilk safhalarından itibaren tüm akademisyenlerin kafasına yerleşmekte ve böyle bir ortamda “ne iş olursa olsun” kabul edecek hâle gelmelerine neden olmaktadır. Örneğin henüz yüksek lisans aşamasındaki genç bir araştırma görevlisi, Mayıs 2013’te işe alınırken kendisine “Maaşın şu kadar. Yemek yok, yol parası yok, servis yok. Eylül-Ekim’de başlayacaksın. Kabul ediyor musun?” diye umursamaz ve kaba bir tavırla iş teklifinde bulunulduğunu, ancak asistanlığı çok istediği ve başka kadro bulamadığı için işi kabul ettiğini anlatmıştır (Görüşmeci 12, 25, kadın, arş. gör., işsiz). Hem işye-rindeki sağlık koşulları hem de istihdam garantisi anlamında güvencesiz çalışmakta olan Görüşmeci 25 de (33, erkek, proje asistanı) çalışmak istediği alanda bir iş bulabilmesinin kendisine “hediye gibi” gelmiş olduğunu söylemiştir. Görüşmeci 17 de (35, kadın, yrd. doç.) “Çok iş aradım. Çıkan her ilana başvuruyordum. Ve burası oldu” sözleriyle akademide vasıflarına uygun bir iş bulabilmenin zor karşılaşılan, tesadüfi bir şey olduğunu ifade etmektedir.</p>
<p class="calibre1">Akademide hele de kadrolu iş bulmanın zorluğu, yalnızca akademisyenin maddi yaşam koşulları açısından olumsuz ve tedirgin edici değildir. İş bulma güvencesizliği, aynı zamanda böyle bir ortamda mevcut pozisyonun korunması için, genel yapıdaki haksızlıklara ve usulsüzlüklere de boyun eğmeye ve bir zaman sonra bizzat bu çarpık yapının gerektirdiği şekilde hareket etmeye başlama riski taşımaktadır. Dolayısıyla akademisyen, maddi kaygılardan ve akademik bir kuruma ait olma ihtiyacından kaynaklı olarak bir adaptasyon mekanizması geliştirmek suretiyle, zorunlu olarak sis-temik yozlaşmanın yörüngesine girer. Görüşmeci 26 da (34, kadın, yrd. doç.) aynı soruna işaret etmiştir:</p>
<p class="calibre1">“Buradan sonra gidecek yerim yok hissi, ne olursa olsun her şeyi kabul etme noktasına getiriyor insanları. O yüzden bence zaten bu kadar kolay yozlaşıyoruz.”</p>
<p class="calibre1"><a id="bookmark4"></a>Yaşanan dünyanın kendi üzerine düşünme, kendiyle hesaplaşma ve özeleştiri mekanizmasını oluşturması gereken kurum ve bireylerin, böyle bir zor<span class="calibre6">unl</span>uluklar zinciri içerisinde çürümeye ve karakter aşınmasına uğramaları son derece tehlikelidir. Hayatta kalabilmek için, kendi kişisel ve mesleki ortamlarından başlayarak ahlâki kaygıları ertelemek ve ötelemek zorunda kalan bireylerin, eleştirel yetilerinin giderek aşınacağı ve etik terazilerinin kaçınılmaz olarak dengesini kaybedeceği aşikârdır.</p>
<p class="calibre1"><a id="bookmark5"></a>Keyfi işten çıkarmalar ve sürekli işsizlik tehlikesi</p>
<p class="calibre1">Vakıf üniversitelerinde Haziran aylan, bir nevi alacakaranlık kuşağıdır. Bunun nedeni, bu dönemde yıllık sözleşmelerin yenilenmesidir. Üniversite yönetimleri, işten çıkarmaları da bu sözleşme yenileme dönemine denk getirerek, işten çıkarmalardaki ihbar süresi kuralına uydurmayı tercih ederler. Ancak bu politika, üniversite yönetimi için ne kadar kârlıysa, akademisyen için de bir o kadar zararlıdır, çünkü bilindiği üzere üniversitelerde, diğer sektörlerdekinin aksine, yılın herhangi bir döneminde iş bulmak olanaksızdır. Eylül ayında bir üniversitede işe başlayabilmek için, en azından Nisan-Mayıs aylarında açılan pozisyonlara başvurmak gerekmektedir. Haziran ayında işten çıkartılan bir akademisyen ise, en azından önümüzdeki sonbahar/kış dönemini kesinlikle işsiz olarak geçirecektir. Bahar dönemi için işe alımlar ise, güz dönemlerine oranla çok daha sınırlı olduğu için, bahar döneminde de iş bulunup bulunamayacağı kesin değildir. Bu durumda Haziran’da işten çıkarılan bir akademisyen, en azından bir yıla yakın bir süreyi işsiz geçirmeyi göze almak durumundadır. Bu nedenle Haziran’daki sözleşme yenileme dönemi, pek çok akademisyenin endişeyle beklediği ve kendisini “her an, her şeyin olabileceği” ihtimaline hazırladığı bir korku dönemidir.</p>
<p class="calibre1">Görüşmecilerin çoğu, bu korkuyu her dönem veya bazı dönemlerde yaşamış olduklarını ifade etmektedirler. Örneğin, Görüşmeci 4 (39, kadın, yrd. doç.), birkaç yıl önce böyle bir korkuyu yoğun bir şekilde yaşamış olduğunu ve bu dönemin kendisi için bir “mihenk taşı” olduğunu söylemiştir. O dönemde “en kötüyü hayal ettiğini” ve eşiyle konuştuktan sonra, öyle bir durumda akademik kariyerden vazgeçebileceğini düşünerek kendine güvenini topladığını ifade etmiştir: “Gerekirse evimde, çocuğumla vakit geçiririme kadar geldim.” Görüşmeci 5 de (43, kadın, yrd. doç.), 15 senedir çalıştığı kurumda, 2-3 sene öncesine kadar sürekli işten çıkarılma korkusu duyduğunu, son birkaç senedir, yönetim değiştiği için nispeten rahatlamış olduğunu söylemiş, ancak bu sene, “henüz bilinmeyen nedenlerle” tekrar işten çıkarmalar yapılacağı duyumu üzerine tedirgin olduğunu belirtmiştir. Temmuz ayı başlarında konuştuğumuz bu katılımcı, “bu dönemi atlatırsak, bir sene rahatız gene” diyerek, sözleşme dönemindeki sancılı bekleyişi ifade etmiştir. Aynı görüşmeci, “ama dünyanın sonu da değil” diyerek işten çıkarılma korkusuyla baş etmeye çalıştığını ve “performans kriterlerine bakılacak olursa, korkusu olmadığım” söylemiştir. Performanstan başka ne gibi kriterlere bakılarak işten çıkarmalar yapılabileceğini sorduğumuzda ise, “rastgele” cevabını vermesi, vakıf üniversitelerindeki iş güvencesizliğine dair bir fikir vermektedir.</p>
<p class="calibre1">İki yıl kadar önce, araştırma görevlisi olarak çalıştığı üniversiteden “istihdam fazlası” gerekçesiyle çıkarılmış olan Görüşmeci 7’nin (32, kadın, arş. gör., işsiz), “nerede başlarsan başla, iki gün sonra aynı şeyin olabileceğini bilmek çok rahatsız edici” sözleri de bu güvencesizliği yansıtır. Bu durum karşısında, yalnızca çok uzun süredir aynı kurumda çalışanların, kıdemlerine güvendikleri için kendilerini nispeten güvende hissettikleri görülür. Görüşmeci 3 (41, kadın, doçent olmak üzere), 15 yıldır aynı kurumda çalıştığı için kendini güvende hissettiğini şu sözlerle ifade etmektedir: “Beni işten çıkarsalar, şuradan arsa falan verirler herhalde, ödeyemezler ki.” Aynı şekilde Görüşmeci 6 da (33, kadın, yrd. doç.), iş güvencesi konusunda doğrudan “tazminatıma güveniyorum” cevabını vermiştir. Bununla birlikte, 7 yıldır çalıştığı bu kurumda “yönetimsel karışıklıklar” yaşandığı bir dönemde kendisine de, “seni işten çıkarmayı düşünüyoruz, kendine iş bak” diye uyarıda bulunulduğunu, ama daha sonra yönetim değişince bu badirenin atlatıldığını söylemiş ve “kesinlikle” her daim işten çıkarılma korkusu yaşadığını itiraf etmiştir: “Bu herkesin başına gelebilir.”</p>
<p class="calibre1">Gerçekten de her an herkesin başına gelebilecek olan işten çıkarılma durumu, akademinin tamamen tanımı ve akıbeti belirsiz olan bazı geçici pozisyonlarında iyice tedirgin edici bir hal alır. Örneğin TÜBİTAK üzerinden proje asistanı olarak bir vakıf üniversitesinde çalışan Görüşmeci 25 (33, erkek, proje asistanı) “Proje asistanı olduğumdan dolayı da her an işimden olma gibi bir ihtimalim var. Böyle bir gerçeklik var yani. Bir ay çalışıyorken, diğer ay kapının önüne konabilirim. Çünkü hiçbir garantisi yok orada bulunmamın” demektedir, işten çıkarılsa “rektörün haberi bile olmayacağını”, her şeyin proje direktörüne bağlı olduğunu belirten görüşmecinin, işten çıkarılması hâlinde hakkını nasıl arayacağı sorusuna verdiği cevap ise, akademide giderek artan gri alanları ve güvencesizliğin boyutlarını ortaya koymaktadır:</p>
<p class="calibre1">“Bir projede burslu olarak çalışan bir kişiyim ben. Benim hakkımı arayabileceğim zaten işin içinde böyle bir koşul yok. Beni savunan bir koşul yok ki. <span class="calibre2">Zaten [aranacak] hak yok ortalıkta.”</span></p>
<p class="calibre1">Sözleşmelerin geçiciliği, işten çıkarma kriterlerinin belirsizliği ve iş bulma garantisinin olmaması nedeniyle, uzun süredir aynı kurumda çalışmakta olan akademisyenler bile, sürekli olarak işten çıkarılma tehdidini hissettiklerini ifade etmektedirler. Örneğin Görüşmeci 10 (40, kadın, doçent olmak üzere), 13 yıldır çalıştığı üniversitede kendisini güvende hissedip hissetmediği sorusuna hiç tereddüt etmeden şu yanıtı vermiştir:</p>
<p class="calibre1">“Hiç hissetmiyorum. Hiçbir zaman da hissetmedim aslında. Her an her şey olabilir modunda çalışıyorum ben. Yani sen mesela çok <span class="calibre2">ejjicient</span> [verimli, etkin] bir tipsindir, [...] ama sana böyle bir şekilde takarlar, gidebilirsin yani. Veya diyelim ki bir sene yayın yapmadın, oluyor bazen, yayınlar kabul edilmiyor, şu oluyor, bu oluyor. [...] Mesela [...] ben bu sene hiç üretken değildim. Bir yayınım son dakikada geri döndü falan. Ben kendimi çok acayip derecede kötü hissediyorum. Sanki böyle tembel bir insanmışım gibi bir psikoloji var üzerimde [...], ki kaç senedir orada çalışıyorum.”</p>
<p class="calibre1">Aynı görüşmecinin, doçent olmak üzereyken, görüşmemizden çok kısa süre sonra, çalıştığı üniversitenin kırktan fazla akademisyeni maliyet kısmak için bir anda işten çıkarması sonucu işini kaybettiğini belirtmek gerekir. Görüldüğü gibi, hem süreğen bir performans baskısı ve oto-disiplin kıskacında bulunan, hem de bir yandan mesleğinin gerektirdiği her şeyi yaptığı halde en ufak bir güvenceye sahip olamayan akademisyenlerin kariyerleri pamuk ipliğine bağlıdır.</p>
<p class="calibre1">Yine başka bir üniversitede 10 yıldır çalışmakta olan Görüşmeci 14 (34, kadın, okutman), doktorasını Türkiye’de yapmakta olduğu için, doktora sonrasında şu anda çalıştığı üniversitede şimdikinden daha iyi bir pozisyona gelmesinin mümkün olmadığını, kıdemine rağmen her daim işten çıkarılma tehlikesiyle yüz yüze olduğunu, hatta hiçbir seviyedeki akademisyenin de daha fazla güvenceye sahip olmadığını anlatmaktadır:</p>
<p class="calibre1">“Kıdemli olmam çok bir şey değiştirmiyor. [...] Biz sonuçta kısa dönemli sözleşmelerle çalışıyoruz ne olursa olsun. Ve sözleşmenin bir bitiş tarihi var. Dolayısıyla o bitişin yenileme kaygısı her zaman oluyor bence. [...] İşten çıkartıl-sam, bunun haksız olduğunu düşünsem, bunu belirtirim. [...] Çok ciddi bir haksızlık olduğunu düşünsem, davasını da açarım, üstüne giderim, yapabileceğim her yolu denerim, eğer hakikaten çok ciddi hakkımın yendiğini düşünüyorsam. Ama yani sonuçta her zaman bunun olabileceğini de biliyoruz. Olabilir tabii ki, hiçbir garantisi yok ki. Ama dediğim gibi, bizim yardımcı doçentlerde falan da çok yok, yani doçentler, yardımcı doçentler, profesörler... Çünkü dediğim gibi, onlar da hep sözleşmeli bizde. Ve çok ciddi bir <span class="calibre2">research demand</span> [yayın beklentisi] olduğu için... Mesela o <span class="calibre2">research demand</span>’inin onların üstünde yarattığı çok ciddi bir ağırlık olduğuna eminim ben. [...] Yani biz çok çok ünlü hocaların, okulun <span class="calibre2">research demand</span>’ini yerine getirmediği için işten çıkarıldığını biliyoruz. [...] Yani isim vermeyeyim, çok ünlü birkaç tanesi. Ve onlar da zaten belki de ‘Allah kahretsin’ deyip gittiler. Ûyle bir durum da olabilir."</p>
<p class="calibre1">Akademideki pozisyonların nispeten güvenli olduğu konusundaki yaygın kanı, muhtemelen, “bir okula kapağı attıktan sonra, oradan emekli olan” devlet üniversitesi profesörü imgesinden kalma bir yanılgıdır. Günümüz koşullarında, hele de bir kere olsun işsizlik tecrübesi yaşadıktan sonra, hiçbir akademisyende böyle bir güvenceden eser kalmaz. Örneğin Görüşmeci 8 de (41, kadın, yrd. doç.), daha önce çalıştığı üniversitede iş güvencesi hissetmiş olduğunu, ama artık hiçbir şekilde güvende olmadığını düşündüğünü anlatmıştır:</p>
<p class="calibre1">“[...] Çok yanlış bir şeydi, illüzyondu yani, illüzyonmuş. [...] [Güvende] olmadığımı gördüm çünkü çok farklı şekillerde. İşten çıkarılmayı yaşadım.”</p>
<p class="calibre1">Aynı görüşmeci, istihdam fazlası bahanesiyle işten çıkarılmasıyla ilgili de şunları söylemektedir:</p>
<p class="calibre1">“Keyfi ve ani olduğunu düşünüyorum. Acı bir süreçti, çünkü maddi-manevi zarara uğradım o sırada. [...] Bir şekilde kılıfına uydurulmaya çalışılan bir süreç. [...] Zaten üniversitelerin hedefi hep kâr etmek ve bunu daha az hocayla yapmak. Amaç o. Kadroda fazlalık hissediyorlarsa, mümkün olan her bahaneyle -neden değil, bahane olduğunu düşünüyorum- azaltıyorlar.”</p>
<p class="calibre1">Aynı görüşmecinin, bu deneyimin de etkisiyle, şu an aylardır maaşının bile ödenmediği diğer bir kurumdaki işini dahi kaybetmekten korkuyor olması çok da şaşırtıcı değildir.</p>
<p class="calibre1">Akademik kariyerin erken safhalarında bulunanlar için, iş güvencesizliği daha da şiddetli biçimler alabilmektedir. Ör<a id="bookmark6"></a>neğin kısa süre önce neden gösterilmeksizin çalıştığı üniversiteden çıkarılmış olan bir araştırma görevlisinin anlattıkları ilginçtir. Görüşmeci 11 (29, kadın, arş. gör., işsiz) Mayıs 2013’te üniversitenin kadrosuna alınmış, ancak Ekim 2013’te sözleşmesi yapılana dek bekletilmiştir. 21 Ekim 2013’te işbaşı yapmış olan görüşmeci, Mayıs 2014’te aniden başka birkaç asistan arkadaşıyla birlikte işten çıkarılmıştır. Görüşmeci bu süreçte dikkatini çeken iki nokta üzerinde durmuştur. Bunlardan biri, kendisinden daha geç bir tarihte işe başlayan bazı araştırma görevlilerinin de işten çıkarılması, diğeri ise işten çıkarılmadan önce Şubat-Mart gibi okulun kendi çalıştığı bölüm için asistan ilanları verdiğini görmüş olmasıdır. Bu asistan ilanlarından bölüm hocalarının dahi haberinin olmadığını, asistanlara ise hiçbir şey söylenmediğini belirtmiştir. Üstüne üstlük, kendisinin ve diğer asistanların, pozisyona başvuran asistan adaylarına sınav yapmakla görevlendirildiğini, aslında kendi yerlerine geçecek olan yeni kadroya “kendi elleriyle” işlerini verdiklerini sonradan kendisi işten çıkarıldığında anladığını söylemiştir. Buradan hareketle, okulun istihdam politikasına yönelik “İşe alıp, güz dönemi boyunca çalıştırıp, yazın çıkanp yenilerini alıyorlar. Ve onları da belki bir dahaki yaz çıkaracaklar” şeklinde bir tespitte bulunmuştur. Anlaşıldığı üzere, görüşmecimizin çalışmış olduğu “sözde” vakıf üniversitesi, akademisyenleri mevsimlik işçi gibi istihdam etmek suretiyle, kıdem tazminatı ödemekten de, yazın ders dönemi dışında maaş ödemekten de kurtulmanın yolunu bulmuştur.</p>
<p class="calibre1"><a id="bookmark7"></a>Gelir güvencesizliği</p>
<p class="calibre1">Akademideki maaşların düşüklüğü, herkesçe bilinen bir gerçektir. Bir önceki bölümde, akademisyenlerin, yaptıkları işin değerine ve eğitim geçmişlerine tekabül etmeyen bu düşük gelirli yaşamı, hangi söylemlerle “çekilir” hâle getirmeye çalıştıklarından bahsetmiştik. Yapılan işin parayla ölçülemeyecek bir manevi tatmin sağladığı, bu işin zaten para için yapılmadığı ve bunun topluma karşı bir sorumluluk hissiyle ilişkilendirildiğine dair mitik birtakım prensipler, bu meşrulaştırma ve normalleştirme çabalarının en yaygın olanlarından birkaçıdır. Bununla birlikte, bu tip üst idealler, gündelik hayatın döngüsü içerisinde yaşanan yoklukları her an telafi etmeye yetmemektedir. Diğer bir deyişle, akademisyen, kariyerinden ve seçtiği yaşam yolundan bir üst anlatı şeklinde bahsederken bu “yüce ideallere” referans verebilir, ama gündelik hayatta ödenmesi gereken faturalar, kiralar, okul taksitleri, ev alışverişleri, katılmak istenen sosyal aktiviteler vs. vardır. Bu noktada, yoksunlukla başa çıkabilmek için başka stratejiler devreye girer. Bunlardan en yaygın olanı, eğer akademisyenlikten kazanılan paranın dışında bir gelir söz konusu değilse, sosyal yaşamı mümkün olduğunca kısmak ve makul bir orta sınıf yaşamın asgari öğelerini dahi bir lüks, yani vazgeçilebilir şeyler olarak görmektir.</p>
<p class="calibre1">Görüşmecilerin tamamına yakını, şu anki yaşamlarını konforlu olarak tanımlayıp tanımlamadıkları veya aile desteği vs. gibi ek imkânları olmasa, konforlu yaşayıp yaşayamayacakları sorulduğunda, zaten “çok lüks” yaşamadıkla-nm, “pek fazla giderleri olmadığını” söylemişlerdir. Burada konfor ve lüksten anlaşılan şeyin, tek başına eve çıkmak, istediğinde dışarıda yemeğe, sinemaya veya yılda bir kere tatile gitmek gibi, vasıflı emeğin ortalama yaşam düzeyinde zaten olması gereken minimum yaşamsal altyapı ve sosyalleşme imkânları olduğunu görmek, yürek burkucudur. Örneğin Görüşmeci 4 (39, kadın, yrd. doç.), konforlu bir yaşamı olmadığını ve lüks tüketim alışkanlığının bulunmadığını “Dışarıda yemeyiz. Sinemaya hiç gitmiyoruz. Ev kredisi ve bakıcı masrafı ödüyoruz. Çocuğun aktivitelerine ödüyoruz” şeklinde ifade etmektedir. Aynı görüşmeci, mutlak fakirlik korkusu duyduğunu ve “hep ailem var güvencesiyle yaşadığını” da eklemektedir. Ailesiyle yaşadığını belirten Görüşmeci 2’nin de (32, erkek, arş. gör., işsiz), tek başına yaşamanın “mümkün olmadığını”, “çok lüks kaçacağını” söylemesi, bu yaklaşıma bir örnek teşkil eder. Aynı görüşmeci, yeni ayrıldığı kurumda birkaç yıl önce 2,5 ay kadar maaşların ödenemediğini söylemiş ve bu durumda nasıl idare ettiği sorusuna da “Ben <span class="calibre2">Allahtan çok harcaması olan, sosyal bir insan değilim.</span> Ailemle yaşıyorum; bir şekilde idare ettik. Ama çok sıkıntı çeken arkadaşlar oldu. Bir arkadaş işi bıraktı” diye cevap vermiştir.</p>
<p class="calibre1">Eşi de kendisi gibi akademisyen olan Görüşmeci 28 (48, erkek, prof., böl. bşk.) akademisyen maaşıyla geçinebilmelerini, mütevazı bir yaşamları olmasıyla açıklamaktadır:</p>
<p class="calibre1">“Biz <span class="calibre2">zaten tutumlu insanlarız.</span> [Eşim] zaten bir işçi, ben de bir memur ailesinden geliyoruz. Onun için bizim hiç <span class="calibre2">öyle büyük paralara gereksinimimiz olmadı. Lükslerimiz falan yoktur."<a id="footnote1"></a><sup class="calibre5"><a href="#bookmark8">1</a></sup><sup class="calibre5"></sup></span></p>
<p class="calibre1">Kendisi gibi akademisyen olan kız arkadaşıyla beraber yaşayan Görüşmeci 25 de (33, erkek, proje asistanı) kendisinin geliriyle nasıl yaşayabiliyor olduklarını şöyle açıklamaktadır:</p>
<p class="calibre1">“Yaşayabilme hâlimiz biraz bizim tüketim alışkanlıklarımıza bağlı. Tüketim alışkanlıklarımızı da [...] eve giren toplam gelire göre ayarlıyoruz. [Kız arkadaşı] birtakım koşullardan dolayı çalışamıyor, ben çalışıyorum. Proje asistanlığından kaynaklı bir gelirim var. Artı, köşede biraz birikmişimiz varsa diyelim, onlarla birleştirerek [...] normal hayatımızı sürdürmeye çalışıyoruz. Sosyal yaşantımızı sürdürmeye çalışıyoruz olabildiğince. [...] Fakat tabii <span class="calibre2">ayağını yorganına göre uzatmak durumuna fazlasıyla adapte olmuş durumdayız</span> ve bu <span class="calibre2">biraz zorluyor</span> dürüst konuşmak gerekirse.”</p>
<p class="calibre1">Sözünü ettiği zorlanmanın boyutu, Görüşmeci 25’in “dişini sıkarak” yaşadığını ve akademinin içerisinde her zaman mutlak fakirliğe düşme ihtimali olduğunu söylemesinden anlaşılabilir. Gelirinin düşüklüğünün yanı sıra Görüşmeci 25, bulunduğu pozisyonun muğlaklığından ve esasen işvereni olan TÜBİTAK ile çalışmasını yürüttüğü üniversite arasındaki koordinasyon eksikliğinden kaynaklı birtakım sıkıntılar da yaşamaktadır. Görüşmeci TÜBİTAK tarafından belirlenen sabit bir proje asistanı maaşıyla istihdam edilmiştir ve işe başladığı andan proje bitene kadar enflasyon zammı dahi eklenmeyecek olan bu maaş her ay TÜBİTAK’ın projeye tahsis ettiği para kapsamında, projenin yürütüldüğü okulun hesabına yatırılmaktadır. Ancak üniversite muhtelif bahanelerle bazen maaşın görüşmeciye aktarımını 1520 gün geciktirmektedir. Zaten tatmin edici olmayan, yıllar içerisinde enflasyona bağlı artış dahi göstermeyen düşük bir maaşın bir de geç ödenmesi hâlinde, o ücrete bağlı yaşayan kişinin düşeceği sıkıntılar az-çok tahmin edilebilir.</p>
<p class="calibre1">Vakıf üniversitelerinin bir kısmında maaşların ödenmesiyle ilgili sıkıntılar ve gecikmeler olduğu yaygın olarak bilindiği için, pek çok akademisyenin, maaşının düzenli ödenmesine dahi sevindiğini ve bunu çalıştığı üniversitenin hanesine bir artı puan olarak yazdığını görüyoruz. Maaşlarının düzenli olarak ödendiğim söyleyen bazı görüşmecilerin, “yok, bizim okulun Allahı var, ödüyorlar”, “o konuda haklarım yiyemem” gibi, sanki maaşlarının ödenmesi bir lütuf-muşçasma minnet ifadeleri kullanmaları dikkat çekicidir.</p>
<p class="calibre1">Örneğin Görüşmeci 3 (41, kadın, doçent olmak üzere), halen çalışmakta bulunduğu kuruma 11 yıl önce asistan olarak başladığını ve ilk bir yıl “iç çekişmeler yüzünden” hiç maaş almadan çalıştığını ve bunlann geriye dönük olarak da ödenmediğini söylemiştir. İlk bir yılın sonunda maaş ödenmeye başladığında, sevdiği işi yaptığı için <span class="calibre2">“üstüne bir de para veriyorlar"</span> diye mutlu olduğunu söylemesi, bir bakıma, akademik emeğin ensesine vurup, lokmasını almanın ne kadar kolay olduğunu da göstermektedir.<a id="footnote2"></a><sup class="calibre5"><a href="#bookmark9">2</a></sup><sup class="calibre5"></sup></p>
<p class="calibre1">Görüşmeci 8 de (40, kadın, yrd. doç.), şu an bölüm başkanı olarak işe alındığı bir vakıf üniversitesinde kendisine aylardır maaş ödenmediğini söylemekte ve “Şu an maaşlarım o kadar düzensiz ki, yan desteksiz yaşamam çok zor” demektedir. Ailesinin kendisine destek olduğunu belirten Görüşmeci 6 da (33, kadın, yrd. doç.), bir birikimi olmadığı için, “her zaman” mutlak fakirlik durumuna düşebileceği korkusu taşıdığını belirtmektedir.</p>
<p class="calibre1">İşsizlik ve sabit pozisyon bulamama riskine bağlı gelir güvencesizliğinin yalnızca akademinin araştırma görevliliği ve yardımcı doçentlik gibi seviyeleriyle sınırlı olmadığının altını çizmek gerekir. Uzun yıllar devlet üniversitelerinde çalıştıktan sonra bir “sözde” vakıf üniversitesine geçmiş, ancak 2 yıl sonra yönetimin hak ihlallerine karşı koyduğu için işine son verilmiş olan Görüşmeci 13 de (56, kadın, prof.) 3 yıl işsiz kaldığı dönemde kirasını ödeyemeyecek duruma geldiğini ve bu yüzden çeşitli yerlerde geçici dersler vermek zorunda kaldığını anlatmıştır. Görüşmeci 13, yaşadıklarından sonra “sözde” vakıf üniversitelerine karşı güveni sarsıldığı için, kendisine teklif getiren başka bir vakıf üniversitesine kadrolu olarak girmek istememiş, “önce ne olacağını görmek” istemiştir:</p>
<p class="calibre1">“Ondan belki 3 yıl önce olsa kadrolu girerdim. Ama bütün bu süreçler beni ihtiyata ittiği için. [...] Çünkü 1 sene sonra verilen hiçbir sözün tutulmadığını, 5 saatlik sözleşmeyle gittiğin üniversitenin senden 15 saat iş beklediğini, bu olmadığında bunu çeşitli kıskaca alarak yaptırmaya çalıştığını, iş yükünü sürekli arttırdığım ve bunu hiç sizi önemsemeden yaptığını da gördükten sonra ve birçok sözün tutulmadığını gördükten sonra, yani <span class="calibre2">üniversitenin şirketleşmenin ötesinde kabzımallaşmaya başladığını</span> gördükten sonra böyle bir ihtiyata giriştim. İyi de yapmışım. İki senelik bir ders verme sürecinden sonra gerekçe gösterilmeden derslerime son verildi.”</p>
<p class="calibre1">Bunun yanı sıra, akademide maaşlar en fazla yıllık TEFE/ TÜFE oranına bağlı olarak cüzi enflasyon zamlanyla (ki bu zamların da her okulda verilmediğini belirtmek gerekir)<a id="footnote3"></a><sup class="calibre5"><a href="#bookmark10">3</a></sup><sup class="calibre5"></sup> veya akademik unvanın yükselmesiyle artmakta, onun dışında kişi unvanı yükselene dek giriş maaşıyla çalışmaya devam etmektedir. Bu noktada kıdemin hiçbir rol oynamıyor olması ve enflasyon zammından başka hiçbir ücret artışının ufukta görünmemesi de akademisyenliğin gelir konusundaki sıkıntılarından biridir. Bu anlamda akademisyenlik, akademik unvan aşamaları geçilmeksizin ücret artışının mümkün olmadığı ve kişinin yıllarca aynı maaş skalasına takılıp kaldığı bir meslektir ki, sözü edilen akademik unvanların geçilmesi için gerekli yayınların toparlanması da, vakıf üniversitelerinde akademisyenlere yüklenen ders yükü ve idari görevler dolayısıyla epey uzun sürebilmektedir. Örneğin Görüşmeci 14 (34, kadın, okutman), 10 yıldır çalışmakta olduğu üniversitede hâlâ yalnızca verdiği dersler üzerinden ücretlendi-rilmesini ve ders verme tecrübesinin hiç hesaba katılmamasını haksız bulmaktadır:</p>
<p class="calibre1">“Ben şahsi olarak haksız olduğunu düşündüğüm bir şey söyleyeyim. [...] Ben, evet, işimi iyi yapıyorum. [...] Sonuçta ben bunu 10 senedir yapıyorum. Benim bir <span class="calibre2">seniority</span> [kıdem] maaşımın olması gerekirdi bence. Çünkü herhangi bir çalıştığın yerde otomatik olarak olurdu. Ama benim bir <span class="calibre2">seniority</span> maaşım yok.”</p>
<p class="calibre1">Bunun yanında, eşit işe eşit ücret verilmemesi ve her geçen sene koşulların reel kazancı düşürecek ya da iş yükünü arttırmak suretiyle okulun kazancını arttıracak şekilde kötüleştirilmesi de mümkün olabilmektedir. Görüşmeci 24 (41, kadın, doç.), kısa süre önce istifa ettiği üniversitede sözleşmelerin her sene yenilendiğini ve “her sene kötüleştiğini” söylemiştir. Aynı görüşmeci, bu okulda ilk kez 3 yıl önce yaz okulu açıldığını, ama her geçen sene, öğrencilerden alman ücret sabit kalmasına rağmen yaz okulunda hocalara verilen ücretlerin azaltıldığını anlatmıştır. Bu ücret düşüşünün nedenini sorduğunda ise, yönetim hocalara zaten yazın da maaş verilmeye devam edildiği bahanesiyle karşılık vermiştir. Görüşmeci, bu durumu, bizim de dediğimiz gibi, akademisyenin giderek “mevsimlik işçi” konumuna itilmeye çalışılması şeklinde yorumlamıştır. Buna ek olarak, sözü edilen kurumda kendisi yardımcı doçentken üniversitenin en çok yayın yapan bir profesöründen daha yüksek maaş aldığını öğrenmiş ve şaşırmıştır. Yönetimin, ücret eşitsizliğine dair eleştirilere ise <span class="calibre2">“Alana veriyoruz; iyi pazarlık yapana, isteyene veriyoruz”</span> şeklinde cevap verdiğini duymuştur. Görüşmecimiz, akademideki gelir güvencesizliğine dair de “Ne evim var, ne arabam var; düzenli gelirim yok” demektedir.</p>
<p class="calibre1">Akademide doğru düzgün pazarlık yapma olanağının özellikle işe yeni başlayan genç akademisyenlere kesinlikle sunulmadığı düşünülecek olursa, ücret eşitsizliğinden en çok kimin zarar gördüğü ve para konuşmayı tabu hâline getiren akademik mitlerin de kime yaradığı anlaşılabilir. Bu noktada, ara kademe yöneticilerin de okul sahipleri lehine bu miti körükledikleri ve genç akademisyenleri baskı altına aldıkları görülmektedir. Örneğin Görüşmeci 26 (34, kadın, yrd. doç.) işe başlarken bölüm başkanına ve dekana maaşla ilgili soru sormuş, ancak kendisine bunu rektörle konuşması gerektiği söylenmiştir. Fakat nedense rektörle yapacağı görüşmeye aynı bölüm başkanı ve dekan da birlikte girmişler ve bütün görüşme boyunca adayı yalnız bırakmamışlardır. Görüşmeci 26, bunun kendisinin pazarlık gücünü kırmak ve engellemek için özellikle yapıldığını düşünmektedir. Nitekim alacağı maaşla ilgili pazarlık yapmak bir yana, maaşının ne kadar olacağını bile görüşmenin sonunda zar zor sorabilmiştir. Görüşmeci 27 de (34, erkek, yrd. doç.) dekanın özellikle kendisine verilecek ücreti düşürme yönünde inisiyatif kullandığını ifade etmiştir:</p>
<p class="calibre1">“İlk önce dekanla, sonra da rektörle görüştüm ve benle pazarlık yaptılar. Bir skala olduğundan bahsettiler, ama onun çok eğilip bükülen bir şey olduğu belliydi. Başka insanlara başka maaşlar öneriyorlardı. Banaysa çok daha düşük bir maaş önerdiler. Bunu yapma sebebi de, o zamanki dekanın ‘bak işte, ben kalifiye elemanı ucuza çalıştırtıyorum’ diye yukanya kendini sevdirme, iyi gözükme ihtiyacıydı.”</p>
<p class="calibre1">Bu durum, aynı zamanda IV. 1. g. bölümünde temsil meselesi kapsamında tartışacağımız “sözde” vakıf üniversitelerindeki ara kademe yöneticilerin işlevine dair de bir fikir vermektedir.</p>
<p class="calibre1"><a id="bookmark11"></a>Vakıf Üniversitelerinde yükselmenin ve yetilerini geliştirmenin zorluğu</p>
<p class="calibre1">Vakıf üniversitelerindeki akademisyenlerin hayatı, kurumun öğretim veya araştırma odaklı olmasına göre değişen ölçülerde, yoğun ders yükü, (varsa) idari görevler, katı mesai saatleri ve (tercihen uluslararası geçerliliği olan) yayınlar yapma zorunluluğu arasında geçer. Akademisyenin dönem içindeki gündelik iş yükü, gerek maliyeti kısmak isteyen yönetimlerin bölümlerdeki hoca sayılarını minimuma çekmesi, gerekse de idari görevlerdeki yoğunluğu hafifletebilecek veya ders ve sınav yüküyle ilgili en azından yardımcı yan işleri üstlenebilecek olan asistan kadrolarının gitgide ortadan kalkıyor olması sonucunda büyük ölçüde artmıştır. Akademisyeni, araştırma yapmaya elverişsiz ofis ortamlarında tutan (ve bu anlamda araştırma zamanından çalan) katı mesai uygulamaları da düşünülecek olursa, bu koşullar altında araştırma yapmanın zorluğu ortaya çıkar. Bu açıdan vakıf üniversitelerindeki akademik kadronun, ağırlıklı olarak yardımcı doçentlerle dolu olması; profesör sayısının, çoğunlukla kariyerlerini devlet üniversitelerinde yapıp, emekli olduktan sonra vakıf üniversitelerine geçen birkaç “numunelik”ten ibaret olması; buna karşın doçent sayısının ise dikkat çekecek kadar az olması şaşırtıcı değildir.</p>
<p class="calibre1">Katılımcıların hepsi, okulda bulundukları sürede kesinlikle araştırma yapamadıklarını söylemişlerdir. Bunun hem iş yoğunluğuyla, hem de okullarda çoğu kez araştırma için gerekli olan altyapının ve araştırma desteklerinin bulunmamasıyla ilgisi olduğu anlaşılmaktadır. Örneğin Görüşmeci 16 (25, kadın, arş. gör.) çalıştığı üniversitenin altyapısı ve araştırma imkânları için “her şeyi çok kötü” demekte; Görüşmeci 19 da (25, erkek, arş. gör.) “Rezalet. Ben bugüne kadar tek bir şeyini kullanmadım bu üniversitenin” demektedir. Görüşmeci 3 ise (41, kadın, doçent olmak üzere), okulun veritabanlarmm ve sınıfların bilgisayarlarının “çok kötü” olduğunu, yönetimin de bu durumu pek umursamadığını, okulun araştırma kaynağı konusunda destek olmadığını, yaym teşviklerinin de “çok, çok, çok sınırlı şeylere” ve “çok geç” verildiğini söylemiştir. Aynı görüşmeci, doçendi-ğe başvurduğunu, ama bunu okulla paylaşmak istemediğini, çünkü bu anlamda okulun kendisine hiçbir katkısı ve desteği olmadığı gibi, “hatta kösteğinin”<a id="footnote4"></a><sup class="calibre5"><a href="#bookmark12">4</a></sup><sup class="calibre5"></sup> olduğunu söylemektedir. Görüşmeci 5’in (43, kadın, yrd. doç.) “Kendi özel zamanımızdan çalarak bir şeyler üretmeye çalışıyoruz” sözleri de, okulda geçirilen zamanın araştırma anlamında verimsizliğini ve bu koşullarda araştırma yapmak isteyen akademisyenin okul içi ve dışında neredeyse sınırsız mesai yapmak durumunda kaldığını göstermektedir. Bu durum, prekarizas-yonun önemli bir bileşeni olan, iş ve iş dışı zaman sınırlarının bulanıklaşmasının canlı bir örneğidir.</p>
<p class="calibre1">Buna ek olarak, sıklıkla görevler arası geçişkenliğin da-yatılması söz konusudur. Örneğin, bölümlerdeki hoca sayılarının asgariye indirilmesi ve ders saat ücretli hoca sayısında kısıntıya gidilmesi nedeniyle, pek çok hocanın kendi bölümü ya da ilgi alanı dışında dersler vermek durumunda kaldığı görülmektedir. Görüşmecilerimizden biri, bu duruma karşı “çok mücadele ettiğini” ve ancak bu sayede kimsenin ona araştırma alanlarıyla alakasız dersler dayatamadığını söylemiştir (Görüşmeci 1, 37, kadın, doçent olmak üzere). Görüşmeci 5 (43, kadın, yrd. doç.) ise, uzmanlık alanı dışında dersler vermek zorunda kaldığını belirtmiştir. Bunun yanı sıra, aynı görüşmecinin ifadesiyle, “1.000-1.500 öğrenciye 25 ila 27 hoca” düştüğü için, ders yükü de çok yoğundur. Alanının çok dışında konularda dersler vermek zorunda kaldığını söyleyen bir diğer görüşmeci, özellikle herkesin her konuda iyi-kötü bir şey söyleyebileceğine inanılan ve bu anlamda mesleki uzmanlaşmaya saygının minimuma indiği sosyal bilimlerdeki duruma değinmiştir:</p>
<p class="calibre1">“Alanında ders vermemek [...] neoliberal sistemin bir parçası. Ama aynı zamanda bunun sosyal bilimciliğin bir parçası olduğunu düşünüyorum. [...] Sosyal bilimin muğlaklığı, sosyal bilimin [...] hobi olarak görülmesi [...], <span class="calibre2">ne iş</span> olsa yapar [düşüncesi]...” (Görüşmeci8,41, kadın, yrd. doç.)</p>
<p class="calibre1">Görüşmeci 8’in yukarıdaki sözlerinde ifade bulan muğlaklık ve neoliberal dönemin istihdam krizi, aynı zamanda, üniversitelerde kişisel uzmanlık alanına yönelik kadro bulmayı da güçleştirmektedir. Örneğin Görüşmeci 17 (35, kadın, yrd. doç.) uzmanlık alanında ders verme şansına sahip olup olmadığı sorusuna olumsuz yanıt vermektedir:</p>
<p class="calibre1"><span class="calibre2">“Ne ders olursa veririz</span> şeklinde çalışıyoruz. Çünkü maliyet minimizasyonu var burada. Adam almak yerine var olan adamı sonuna kadar kullanıyorlar. [...] ‘Ne var canım? Al bir kitabı, bir ay oku, çalış, anlat’ anlayışı var. Bunu dekan bir hocaya söyledi yani.”</p>
<p class="calibre1">Görüşmeci 9 da (33, erkek, yrd. doç.), kendi alanında kadro bulamadığı için şu anda çalıştığı bölümdeki işi kabul ettiğini, ama kendi alanının bu kadar dışındaki bir alanda ders vermenin kendisini zorladığını ve derslerin kalitesini de düşürdüğünü ifade etmektedir: “Dersin düzeyi biraz da hocayı motive ediyor. Çok kötü bir ders verirseniz, o yorucu oluyor.” Nitekim Görüşmeci 6 da (33, kadın, yrd. doç.), kadro olsa şu anda hemen devlet üniversitesine geçmeyi tercih edeceğini söylemektedir: “Özel üniversitede belki biraz daha fazla para alıyorsun, ama senin harcadığın enerjiyle araştırma yapamıyorsun.” Bunun yanı sıra, öğrenci profilinin de, kendisini geliştirme yönünde motive edici olmadığını, öğrenciye uyabilmesi için “ders konularım azaltmak” durumunda kaldığını da belirtmektedir. Görüşmeci 27 de (34, erkek, yrd. doç.) ders konularını ilk işe başladığı seneye oranla yüzde altmış oranında düşürmek durumunda kaldığını, normalde vizede soracağı soruları artık final sınavlarında sorduğunu söylemektedir. “Sözde” vakıf üniversitelerinde elbette ki, sadece diploma satın almak amacıyla gelen öğrencilerin yanında konuyla ilgili ve umut vaat eden çocukların da bulunduğunu, ancak bu ikisi arasındaki dengeyi ders içerisinde hocanın kurmaya çalışmasının çok yorucu olduğunu belirtmektedir. Aynı görüşmeci, öğrencilerin niteliksizliğinin, hoca-öğrenci ilişkisine de entelektüel bir uçurum olarak olumsuz yansıdığını anlatmaktadır:</p>
<p class="calibre1">“Ben derste çocukların ayağını frene bastığını ve beni çok yavaşlattıklarını düşünüyorum. [Benim alanım] popüler kültürle, günceli takip etmekle çok alakalı ve bunu takip etmeyen insanlarla aynı dili konuşamıyorum. [...] Bir de ‘bilmiyor musun?’ falan deyince bozuluyor. [...] Bu yaş grubu o kadar çabuk rencide olup, sonra da onun üzerinden seni acıtmak istiyor ki...”</p>
<p class="calibre1">Kısacası, bu örnekte de görüldüğü gibi, “sözde” vakıf üniversitelerine taban puanıyla giren çoğu öğrencinin ilgisizliği ve üniversite eğitimine bir sertifika programı gibi yaklaşıyor oluşu, hocanın entelektüel gelişimini yavaşlatmanın yanı sıra, hocayı duygusal ve psikolojik olarak da olumsuz etkileyen genel bir duyarsızlık ve umarsızlık ortamının oluşmasına neden olmaktadır. Yaptığı işin yalnızca kendisini istihdam edenler tarafından değil, aynı zamanda bizatihi bu hizmetin alıcıları tarafından da değersiz görülmesi, akademisyeni giderek artan bir anlamsızlık hissiyle yüz yüze bırakmaktadır.</p>
<p class="calibre1">Bunun yanı sıra, pek çok katılımcı, işteki mutsuzluklarının nedeni olarak, “akademi-dışı” işlere koşulmalarını göstermiştir. Örneğin Görüşmeci 5, yaptığı işten “tamamen akademik” olamadığı için mutsuzluk duyduğunu ifade etmiş ve akademi-dışı işleri “Öğrenci işleri, tanıtımlar -çok yoğun bir şekilde tanıtım isteniyor bizden-, [...] şehir dışı da oluyor, şehir içi de oluyor. [...] Her sene minimum bir hafta İstanbul dışındayız; onun dışında da fuarlar oluyor katılmamız gereken. Bunlar tabii hazırlanma açısından ve evi ayarlama açısından bize ekstra yük” diye özetlemiş ve bu görevleri kabul etmemek gibi bir şansı olmadığını söylemiştir: “Benim bulunduğum konumda şu an sunabileceğim hastalık dışında bir mazeret yok ve bu bekleniyor. İşin bir parçası ve sözleşmede de zaten madde olarak var” (43, kadın, yrd. doç.). Görüşmeci 17’nin (35, kadın, yrd. doç.) deneyimleri ise tanıtım faaliyetlerinin gelebileceği noktayı görmek açısından çok anlamlıdır:</p>
<p class="calibre1">“Kadıköy, Kartal ve Maltepe sahillerine kurulan karavanlarda, yoldan geçen insanlara üniversiteyi tanıtıyoruz. [...]</p>
<p class="calibre1">Karavanların fiziki şartları felaket; lavabo-tuvalet yok. Etraftaki cami ya da vesaireye gitmeniz söyleniyor. Yemeği de okuldan sandviç olarak gönderiyorlar. Ve rektör yardımcısı, makam arabasına binip oraları teftişe geliyor, kim gelmiş, kim gelmemiş diye.”</p>
<p class="calibre1">Görüşmeci 17, tanıtımlara gitmedikleri takdirde kesinlikle haklarında soruşturma açılacağını, gitmeyen kişinin “yukarıyla arası iyi olmayan bir kişi” olması hâlinde ise kesinlikle işine son verileceğini söylemiştir. Birçok hocanın gerek şehir içinde, gerekse şehir dışında yapmaya zorlandığı okul tanıtımları, gerçekten de Görüşmeci 13’ün (56, kadın, prof.) dediği gibi, “aslında mütevelli heyetinin ve okul yönetiminin yapması gereken ve beceremediği ticarileşmenin bütün sorumluluğunun akademisyene yüklenmesi” anlamına gelmektedir. Aynı şeyi, bugün hocalara yüklenen pek çok akademi ve bilim dışı angarya için söylemek mümkündür.</p>
<p class="calibre1">Görüşmeci 9’un (33, erkek, yrd. doç.) tecrübeleri de, bunu desteklemektedir:</p>
<p class="calibre1">“İş tanımımız dışına çıkan şeyler istiyorlar. Neymiş efendim; bir bölüm açacaklarmış, bilmem ne mühendisliği bölümü,<a id="footnote5"></a><sup class="calibre5"><a href="#bookmark13">5</a></sup><sup class="calibre5"></sup> onun 8 yıllık Bologna ders içeriklerini yapın, diyorlar. Yani düşünebiliyor musunuz, bir yardımcı doçentin 8 yıllık program girdilerini ve çıktılarını [yaptığını], hem de kendisine ait olmayan bir derste ve bölümde? [...] Sürekli iş tanımımız dışında işlerle uğraştırıyorlar. [...] Ben bilim yapmak istiyorum, [...] onlar ceplerini doldurmak istiyorlar.” (Görüşmeci 9, 33, erkek, yrd. doç.)</p>
<p class="calibre1">Bu “her işe koşulma” durumu da, elbette akademinin alt katmanlarına inildikçe artmaktadır. Araştırma görevlilerine ve proje asistanı gibi görevlerdeki akademik personele, görev tanımı dışında yüklenen işlerin haddi hesabı yok gibidir. Örneğin kısa süre önce araştırma görevlisi olarak çalıştığı üniversiteden atılmış olan Görüşmeci 11 (29, kadın, arş. gör., işsiz) asistanların dönem içerisinde 2-3 hafta süreyle okulun yüksek lisans kayıtlarını aldığını, aday öğrencilere yüksek lisans fiyatlarını aktarmak ve pazarlık etmek gibi işler yapmak zorunda kaldıklarını, hatta bazı arkadaşlarının Sosyal Bilimler Enstitüsü’nde pos cihazı kullanarak öğrencilerden ödeme dahi aldıklarını ve bunların kendilerinde yol açtığı kırılmayı aktarmıştır:</p>
<p class="calibre1">“Kendimize yakıştıramıyorduk. Bir pazarlamacı gibi... Hatta artık dalga geçiyorduk, satış-pazarlamayı da öğrendik diye.” (Görüşmeci 11, 29, kadın, arş. gör., işsiz)</p>
<p class="calibre1">Görüşmeci 11, okula optik okuyucu satın alınmadığı için uzaktan eğitim kapsamındaki derslerin test sonuçlarının da kendilerine okutulduğunu, yüzlerce testi okuyabilmek için asetat kâğıtlarını dikdörtgen şeklinde keserek tükenmez kalemle doğru cevapları işaretlediklerini, optiklerin üzerine koyarak bir hafta içinde yüzlerce kâğıdı okuduklarını anlatmıştır. Görüşmeci 7 de (32, kadın, arş. gör., işsiz), araştırma görevliliğini “tanımsız, belirsiz ve lanet” diye tanımlamış ve “akademiyle ilgisi olmayan ve bu işe soyunurken aklınızdan geçmeyen bin bir türlü iş üzerinize yıkılıyor” demiştir. Aynı görüşmeci, işten çıkarılmadan önce çalıştığı fakültedeki durumunu da şu sözlerle özetlemiştir:</p>
<p class="calibre1">“llgili-ilgisiz, dekandan ne gelirse yapıyorduk. [...] Artık sen orada akademik bir pozisyonda mısın, hademe misin, belli değildi.” (Görüşmeci 7, 32, kadın, arş. gör., işsiz)</p>
<p class="calibre1">TÜBİTAK destekli bir proje kapsamında proje asistanı olarak çalışan ve yüksek lisans yapan Görüşmeci 25 de (33, erkek), aslında TÜBİTAK tarafından istihdam edildiği halde, çalıştığı laboratuvann bünyesinde bulunduğu üniversite tarafından sınav gözetmenliği ve tanıtım işlerine zorlandığını anlatmıştır. Görüşmeci 25 zaten laboratuvar koordinatörlüğü yaptığı için projenin deney, araştırma, uluslararası projelerle senkronizasyon sağlama gibi işlerinden, laboratuvarda temizlik yapmaya ve güvenliksiz bir şekilde yüksek voltajlı laboratuvar gereçlerinin onanmma kadar her türlü işi yapmaktadır. Aynca TÜBİTAK resmi olarak proje asistanlarının çalışma sürelerini ve izinlerini proje direktörünün inisiyatifine bıraktığı için, sıklıkla hafta sonlan ve bazen sabaha karşı 04.00’e kadar laboratuvarda çalışması söz konusu olmaktadır. Buna ek olarak bir de aslında hiçbir sorumluluğunun bulunmadığı okuldaki tanıtım görevlerine zorlanmakta ve 2-3 hafta süren tanıtımlar süresince kendi yüksek lisans tezine ve çalıştığı projeye odaklanmasını güçleştirecek tanıtım işleriyle uğraşmaktadır ki, bu, hukuken de kendisinin görev tanımının tamamen dışındadır. Görüşmeci 25, “sözde” vakıf üniversitelerinin giderek artan bir şekilde sabit araştırma görevlisi pozisyonlannı ortadan kaldırıp, proje asistanlanna iş yıkma yoluna gittiklerini söylemektedir. Tamamen proje bazlı, yani geçici istihdam edilen ve sigortasız çalıştmlan proje asistanları, “sözde” vakıf üniversitelerinin yeni “parya-lan” olacak gibi gözükmektedir. Görüşmeci 25’in de belirttiği gibi, “sözde” vakıf üniversiteleri yürütülen projeler üzerinden “prestij sağlayalım, ama bunu etik olmayan yollarla yapalım” zihniyetindedirler.</p>
<p class="calibre1">Görüldüğü üzere, iş yoğunluğundan dolayı yetilerini geliştirme zorluğu, henüz yüksek lisans veya doktora sürecindeki asistanlar özelinde daha da yıkıcı bir hal almaktadır. Asistanlann çoğu, okulun tanıtım broşürlerini hazırlamaktan, web sayfası tasanmına, bağlı bulunduklan bölümlerin öğrenci işlerinden, sınav çoğaltmaya kadar sayısız işe koşulduklarını ifade etmişlerdir. Henüz doktorasını bitirmeye çalışan ve teoride yarı zamanlı çalışması gereken araştırma görevlilerinin, doktora çalışmalarını geri plana itecek derecede iş yüküne maruz bırakılmaları, birinci bölümde bahsetmiş olduğumuz hammadde-bilginin dahi oluşturulmasının, bizatihi üniversite kurumu tarafından engellendiğini göstermektedir. Görüşmeci 7’nin (32, kadın, arş. gör., işsiz), “Hem hızlıca doktoranı bitirmeni bekliyorlar, hem de bunu yapman için gereken ders, konferans ve benzeri şeylere gitmeni desteklemiyorlar” sözleri, bunu göstermektedir. Henüz yüksek lisans aşamasındaki Görüşmeci 12 de (25, kadın, arş. gör., işsiz) çalıştığı kurumdaki olanakların araştırma yapmak için yetersiz olduğunu, tebliğ sunmayacakları bilimsel konferanslara dinleyici olarak gitmelerine izin verilmediğini, tez araştırması kapsamında arşive gitmek için 1 saat izin istediğinde bile, daha evvel de birkaç kez işe 10 dakika geç kalmış olduğu hatırlatılarak kendisine “en kötü sözleşmen yenilenmez” şeklinde aba altından sopa gösterildiğini anlatmıştır. Görüşmeci 12, çalıştığı üniversitenin, kendi bilimsel gelişimi konusunda teşvik edici olmak bir yana, “caydırıcı” olduğunu belirtmiştir. Aynı görüşmeci, üstüne üstlük, kendi bölümüyle ilgili çalışacağını zannederken, Meslek Yüksek Okulu’nun işleriyle uğraşmak zorunda kaldığını da ifade etmiştir. Şu anda yardımcı doçent olan, ancak doktora aşamasındayken de gündüzleri ders verdiğini ve haftada 5 ders verme zorunluluğu olduğunu, akşamları da doktora derslerine katıldığını söyleyen Görüşmeci 5, doktora döneminde akademik kariyeri seçtiği için zaman zaman pişmanlık yaşadığını ifade etmiştir (43, kadın, yrd. doç.).</p>
<p class="calibre1">Henüz doktora tezi aşamasındaki Görüşmeci 11 de (29, kadın, arş. gör., işsiz) en son işten çıkarıldığı üniversitede normalde doktora sürecindeki asistanlara doktora derslerine gidebilmeleri için tanınan haftada bir günlük akademik iznin, önce iki haftada bire indirildiğini, daha sonra da hepten kaldırıldığını, yeni işe başlayan asistanlara haftada bir gün bile izin verilmediğini, yönetimin “sabahları bir dakika bile geç kalsalar işten çıkarılma nedeni olacağını” söylediğini anlatmıştır. Aynı görüşmeci, 08.30-17.30 arası mesai zorunlulukları olduğunu, okula girişte hem kart bastıklarını hem de imza attıklarını, kart girişiyle imzanın karşılaştırılarak okul yönetimi tarafından kontrol edildiğini ve geç kalanların uyarı aldığını belirtmiştir. Üstüne üstlük, böyle sıkı bir mesaiyle çalışılan kurumda akademik kadroya servis ve yemek hizmetleri de verilmemektedir. Kurum yöneticileri, idari kadroya yemek verilirken akademik kadroya yemek verilmemesini, akademik kadronun aslında resmi olarak part-time istihdam edilmesiyle açıklamışlardır. Görüşmeci 11, okuldaki yardımcı doçent, doçent ve profesörlerin okul politikası uyarınca part-time sözleşmeyle istihdam edildiğini söylemiştir. Kısacası, “sözde” vakıf üniversitelerindeki dehşet verici koşulların, yalnızca araştırma görevlilerine uygulanan zulümle sınırlı olmadığı anlaşılmaktadır.</p>
<p class="calibre1">Bunların yanında, vakıf üniversitelerinin birçoğunda araştırma yapmak için gereken altyapının bulunmadığını da belirtmek gerekir. Görüşmeci 17’nin (35, kadın, yrd. doç.) anlattıkları pek çok “sözde” vakıf üniversitesinde karşılaşılabilecek manzarayı özetlemektedir:</p>
<p class="calibre1">“Veri tabanları çok zayıf. Kütüphane çok zayıf. Bilgisayarlarımız eski model; ben arkadaşınkini ödünç aldım. [...] Ve gördüğünüz gibi klimamız yok; buralar yazın cehenneme dönüyor ve yazın burada olmamız bekleniyor bizden.”</p>
<p class="calibre1">Görüşmeci 24 de (41, kadın, doç.) kısa süre önce istifa ettiği üniversitede akademik/bilimsel yetilerinin nasıl köreltil-diğini anlatmaktadır:</p>
<p class="calibre1">“Akademisyenlik iki sacayağı olan bir etkinlik aslında. Araştırma yapmak, yayın yapmak, bilgi üretmek ve bunu paylaşmak; bir yandan da eğitim-öğretim. Ama ben 9 yıl çalıştığım devlet üniversitesinde araştırma daha ağırlıklı olmak üzere, eğitim-öğretim biraz daha az olmak üzere [...] öyle bir dengede o etkinliği sürdürürken, son 7 yıldır sadece eğitim-öğretime yönelik, yani tek sacayağı üzerinde bu etkinliği yürüttüm. [...] Mesela ben bu 7 yıl içerisinde, ilk yıl geldim, hiç bu kadar ders vermemiştim, yetişmeye çalıştım. Ama o kadar yoğunluğun içerisinde o önceki araştırma alışkanlığım nedeniyle bir tane yayın çıkardım, indeksli yayın yaptım. Ona rağmen şikâyetçiydim ‘ben burada araştırma yapamıyorum’ [diye] [...], ki o yayın da daha önceden toplamış olduğum bir verinin yayınıydı yani, yeni bir veri toplayamadığım halde. Sonraki sene yine şikâyetçiydim, ama şikâyetim azaldı. Çünkü yavaş yavaş alışıyorsun ortama. Sadece ders isteniyor, sadece derslere yetişebiliyorsun. Sürekli yayın yapabilmek için, sürekli araştırma yapabilmek lazım. Veri toplama sürecine birazcık ara verdiğinde yayın direkt aksıyor. Sonra bir tane oda istedim, sırf havaya girmek için yani. Orası benim ofisimin dışında bir laboratuvar ortamı [olacak]; gönüllü öğrenciler orada belki test uygulayacak, havayı koklayacak, atmosferi oluşturacak, derslerimin dışındaki zamanı orada geçireceğim... Tabii bu verilmedi. Mantık da şu: Vakıf üniversiteleri almadan vermezler. Önce bir TÜBİTAK’a rapor ver, proje ver, kabul edilsin, ondan sonra verilir.”</p>
<p class="calibre1">Aynı görüşmeci, okuldaki kütüphanenin “çok zayıf’ olduğunu, öğrencilerin de bundan şikâyet ettiklerini, ancak kütüphane yöneticilerinin öğrencilere “Biz kitap bağışı alan bir kütüphaneyiz. Dolayısıyla kitap satın alamıyoruz; bütçemiz elvermiyor” dediğini söylemiştir. Söz konusu okulun araştırma ve eğitime yatırım yapmaktan neredeyse özellikle imtina ettiğini kanıtlayacak şekilde, akademisyenlere verilen yaym teşvikleri de yıllar içerisinde giderek azaltılmıştır. Görüşmeci, yönetim kadrosundaki vasat akademisyenlerin bilhassa nitelikli araştırmacıları barındırmak istemedikleri ve uluslararası nitelikteki akademisyenlerin “hususi olarak uzaklaştırıldığı" yönünde bir izlenime sahiptir. Hem bu nedenlerle, hem de ders yükünün fazlalığından dolayı üniversitede kesinlikle canlı bir entelektüel ortam bulunamadığı fikrindedir. Nitekim kendisi de, “akademisyenliğin sacayaklarından biri” olarak gördüğü araştırma faaliyetine yeterince odaklanamadığı için özgüvenini ve yeterliliğine olan inancını kaybetmiş ve bu koşullara dayanamayarak istifa etmiştir.</p>
<p class="calibre1">Araştırma yapmak hem akademik kariyeri seçen insanların çoğu için bu mesleğin en çok tatmin sağlayan ve ihtiyaç duydukları yönüdür, hem de gerçekçi yaşam planları çerçevesinde düşünürsek, mesleki yükselmenin de tek yoludur. Gerekli sayıda araştırma ve yayın yapamayan bir akademisyenin mesleğinden ihtiyaç duyduğu tatmini sağ-layamamasınm yanında, o meslekte yükselmesi de mümkün değildir. “Sözde” vakıf üniversiteleri bu anlamda akademisyenlere yükledikleri akademi ve bilim dışı görevlerle, özellikle kariyerinin erken safhalarındaki akademisyenlerin kariyer gelişimlerinin ve camiada yer edinmelerinin de önünü kesmektedir. Kendi lisans ve yüksek lisans eğitimini yapmış olduğu devlet üniversitelerinde gördüğü ve “idealize ettiği yaşama” dair hayalleri, doktora sonrasında bir “sözde” vakıf üniversitesinde işe başlamasıyla yıkılan Görüşmeci 26 (34, kadın, yrd. doç.), genç akademisyenlerin içinde bulunduğu çıkmazı çok berrak bir şekilde özetlemektedir:</p>
<p class="calibre1">“Ben araştırma yapmak istiyorum, ama hiç vaktim yok. [...] Bir gün dedim ki, ben bu kadar doktora yaptım, [...] bir şeyler için uğraştım ve [...] <span class="calibre2">yardımcı doçent olarak emekli olmak üzere bu işe girmedim ben.</span> Ama dört sene önce doktoradan mezun oldum, kayda değer bir yayın yaptın mı dersen, hayır. [...] En azından belli bir alanda yayınlar başladıktan sonra gerisi çorap söküğü gibi gelir. Ama asıl başlangıçtır önemli olan. O başlangıcı yapmak için doktorandan sonra bir zamana ihtiyacın vardır. Ben o zamanı bir türlü bulamadım. İlk sene [...] ders hazırlıyordum. Önümüzdeki sene artık kendi işine odaklanırsın dediğim sene, bir sürü idari iş bindi. Dolayısıyla ben bir türlü o ivmeyi alıp da bu işin içine giremez halde buldum kendimi.”</p>
<p class="calibre1">“Sözde” vakıf üniversitelerinin pek çoğunun, zaten araştırma odaklı olmadığı, kuruluş amaçlarının bilimsel kaygılarla alakası olmadığı bilinmektedir. Ancak yine de, bazı örnekler, vakıf üniversitelerinin geneline hâkim olan “derme çatma bir dükkân” açıp, sürümden kazanma mantığını bilenler için dahi şaşırtıcıdır. Örneğin bir görüşmecimiz, çalıştığı üniversitenin, eski bir otopark olduğunu, okulun arka tarafının hâlâ otopark olduğunu, ofislerin kontrplaklarla bölündüğünü, kendilerinin de eksi ikinci katta çalıştıklarını söylemiştir (Görüşmeci 11, 29, kadın, arş. gör., işsiz). Aynı görüşmeci, asistanların ders çalışabilmek için sessiz bir alan bulabilmek amacıyla zaman zaman dersliklere gittiklerini, ama dersliklerin de havalandırma sisteminin yetersizliği nedeniyle çok kötü olduğunu, hatta bir seferinde bir öğrencinin sınıftaki havasızlıktan panik atak geçirdiğini, okulun genel olarak “çok sağlıksız” bir ortam olduğunu anlatmıştır. Başka bir görüşmeci de, çalıştığı okulun tapu dairesiyle aynı binayı paylaştığını söylemiştir (Görüşmeci 9, 33, erkek, yrd. doç.). Görüşmeci 9, işe girdiğinde karşılaştığı manzarayı şöyle aktarmıştır:</p>
<p class="calibre1">“XX’den<a id="footnote6"></a><sup class="calibre5"><a href="#bookmark14">6</a></sup><sup class="calibre5"></sup> dönmüşüm. Mütevelli heyeti başkanıyla telefonda görüştüm. Gayet güzel, görüşmeye gidiyorum. Rektör çağırıyor beni üç hafta sonra. YÛK’ten beni sordurtmuş-lar, oluyor mu, olmuyor mu diye. Ben gitmeden zaten beni işe almışlar. [...] Ben gittim, zaten adım kapıda yazıyor. Ama adımın kapıda yazdığını bile bilmiyorum, çünkü biz giriyoruz bir kata, rektör beyle görüşeceğim diye bekliyorum. Bekleyen bir sürü akademisyen var benim gibi, 7-8 tane sanırım. Herkes sıkıntılı, çok sıkıntılı bir şekilde bekliyor. <span class="calibre2">Üniversite adına hiçbir şey yok ortada.</span> Böyle, bir bina, masalar, birkaç tane masa, idari personel... [...] Rektör hoca da zaten acil işi çıkmış, toplantıya gitmiş. Sıkıntılı bir şekilde saatlerce bekledik. Sonra mütevelli heyeti başkam geldi ‘rektör hocanın işi çıktığı için ben sizi ağırlayacağım’ diye. Çıktık, ‘yukarıda odalarınız hazır’ deyip duruyorlar. [...] Beklenti vermeye çalışıyorlar, işte ‘işiniz oldu’ falan. Orada lütuf sunmuş gibi bir beklenti yarattılar. Hani biz sanki çok makam-mevki meraklısı olsak [...J zaten alırdık bu diplomalarla herhalde. Bir yandan da sürekli diyorlar “yukarıda masalarınız hazır, tabelanız hazır’, bunu sürekli vurguluyorlar. Ama gerçekten büyük bir şok yaşıyoruz. Herkes birbirinin çok gergin bir şekilde yüzüne bakıyor, çünkü <span class="calibre2">ortada üniversiteye benzeyen hiçbir şey yok.</span> Bir üst kata çıkalım dedik, asansör birden beşe atlıyor. İki-üç-dörtte ne var? Tapu var! [...] Odaya girdik ertesi gün - bir yandan mesai yapıp üniversite havası kazandırmaya çalışıyorlar. Bir girdik, kocaman bir masam var [...], ama lamba yok. Priz yok. [...] Bilgisayar falan yok. Masa... Masanın kenarında adım yazıyor, yardımcı doçent falan diye. Çok tuhaf bir tablo. [...] ilk gün aşağıdan sandalye getirttiler [...]. Feci bir manzara... [...]. Sanki bir Kafka romanındayım.”</p>
<p class="calibre1">Görüşmeci 9, tüm bunlara, sırf kendisine yüksek lisans ve doktora tezi yönetmek ve referans verebilmek gibi akademik paylaşım ve gelişim olanakları sağlayacak olan yardımcı doçentlik unvanını alabilmek için “katlandığını” söylemiştir. Aynı görüşmecinin şu sözleri ise, bugün Türkiye’de özellikle vakıf üniversitelerinin büyük bir kısmında hâkim olduğunu iddia ettiğimiz “anti-entelektüalizmi” ve bilimsel/akademik üretimin önünde engel teşkil etme işlevini doğrular niteliktedir:</p>
<p class="calibre1">“Üniversitede 40. tercihini yapmış olduğu bölümde adam bölüm başkanı oluyor. [...] Biliyorum, akademinin yüzde sekseni vasat insanlardan oluşuyor. [...] <span class="calibre2">Gitgide normal akademisyen figürünü dışlayan bir yapı var.</span> [...] <span class="calibre2">Şuan entelektüel figürünü akademi gitgide atıyor.</span> [...] <span class="calibre2">Klasik bilim adamı figürüne de hiç yer vermiyor.</span> Ya bürokratik devlet memuru olacaksın ya da piyasa adamı. İki figür; akademinin bugün açtığı yer bu. Burada da iki figür dışlanmış oluyor; klasik bilim adamı figürüyle entelektüel figürü. Akademinin dışladıkları bunlar oluyor. [...] Entelektüel bilim adamıysanız, kesin olarak azınlıksınız bir kere. [...] Sizin gibi bir ikinci yoktur o üniversitede; mutlaka başka bir üniversitenin bir yerinde sıkışıyordur çarklarda. Yani şöyle bir bölüm algısı yok: Geliyorsunuz bölüme, herkes sizin gibi okur-ya-zar; böyle bir bölüm yok artık Türkiye’de.” (Görüşmeci 9, 33, erkek, yrd. doç.)</p>
<p class="calibre1">Aynı görüşmecinin, kendi bilimsel/akademik performansını değerlendirirken “YZ’ye [çalıştığı üniversitenin ismini veriyor] <span class="calibre2">rağmen"</span> iki tane uluslararası yayın yapabildiği için mutlu olduğunu söylemesi, bugün “sözde” vakıf üniversitelerinin, akademik üretimin önünde engel oluşturacak şekilde yapılanmış, neye hizmet ettiği belli olmayan kurumlar olduğunu da açıkça ortaya koymaktadır. Bu kurumlarda bilimsel herhangi bir üretim yapılıyorsa, bu, tamamen onlara <span class="calibre2">rağmen</span> sağlanmış bir başan olarak görülmelidir. Akademisyene verilen maaş da, sağlanacak herhangi bir araştırma desteği de vakıf üniversitelerindeki yönetimler tarafından birer maliyet olarak değerlendirilmekte ve bu nedenle mümkün olduğu kadar kısılmaya çalışılmaktadır. Örneğin Görüşmeci 10 (40, kadın, doçent olmak üzere), önüne gelen birtakım yurtdışı araştırma olanaklarını, sırf yurtdışına gittiği süre izninden veya maaşından kesileceği ve döndüğünde işini kaybetmiş olabileceği endişesiyle reddettiğini söylemiştir. Aynı görüşmeci, vakıf üniversitelerinde akademik personele tanınan yılda bir kere yurtdışmda konferansa katılma hakkım dahi “uzun süre savaşarak” ve yönetimi “ikna ede ede” elde ettiklerini belirtmiştir.</p>
<p class="calibre1">Beş yıllık bir vakıf üniversitesi deneyiminin ardından kısa süre önce istifa etmiş olan bir başka görüşmeci ise, istifa gerekçesi olarak şunları göstermektedir:</p>
<p class="calibre1">“En az 16 saat ders yükü, kart basma, projeler, danışmanlıklar ve idari işlerin hiçbir şekilde ek iş kapsamına alınmaması. Yani dolayısıyla burada hem sekreterlik yapıyoruz, hem memurluk yapıyoruz idari işleri yapan anlamında, hem de bir kolej öğretmeni gibi olabildiğince çok derse giriyoruz. Araştırmaya zaman kalmıyor. [...] İkincisi [...] yaratıcı projelerime maddi-manevi destek alamıyorum.” (Görüşmeci 17, 35, kadın, yrd. doç.)</p>
<p class="calibre1">Aynı görüşmeci, yaratıcı öğretme metotları denediğini ve bu kapsamda öğrencilerle birlikte tiyatro düzenlediğini, oynadıkları oyunun çok ilgi görerek farklı üniversitelere de çağrıldığını anlatmıştır. Ancak tiyatro kapsamında bir yılda toplam sadece beş kez okula gelmediği ve kart basmadığı için dekan yardımcısının, bölüm başkanı üzerinden kendisine üstü kapalı bir işten çıkarma tehdidi gönderdiğini ve bunun üzerine dekanın kendisine tiyatrodan vazgeçmesini söylediğini belirtmiştir. Bu noktada bölüm başkanmm “çok çalışkan bir hocadır, çok severiz kendisini, böyle yaratıcı insanlardan çok bulunmaz” diyerek kendisini savunduğunu, buna karşılık olarak dekan yardımcısının “yo, öyle insanlardan çok bulunur” cevabını verdiğini de anlatmıştır. Görüldüğü üzere, “sözde” vakıf üniversiteleri, yaratıcı eğitim olanaklarına ve araştırmalara kendileri yatırım yapmadıkları gibi, öğretim üyesi tarafından bu yönde gösterilen çabalara da ket vurmaktadır.</p>
<p class="calibre1">“Sözde” vakıf üniversitelerinin kendi olanaklarının yetersiz olmasına ve araştırmaları desteklememe yönündeki olumsuz tutumlarına ilaveten, bu kurumlann şirketsel yapı-lannın bizatihi akademisyenlerin kendi çabalarıyla elde ettikleri araştırma olanaklanna da engel olabildiği görülmektedir. Örneğin bir akademisyenin kendi çabasıyla taslağını hazırlayıp sunduğu ve TÜBİTAK tarafından destek onayı alan projeleri de, yalnızca söz konusu araştırmacı bir okula bağlıysa desteklenmeye devam etmekte, hatta bazı örneklerde bir okula bağlı bile olsa, okulun veya okul sahibinin diğer şirketlerinin vergi borçları nedeniyle TÜBİTAK ödemesi kesilebilmektedir. Görüşmeci 13 (56, kadın, prof.), bağlı olduğu “sözde” vakıf üniversitesinin vergi borçlan nedeniyle kendisine tahsis edilen TÜBİTAK araştırma desteğinin kesildiğini, çok hevesle başladığı çalışmasını kendi imkânla-nyla sürdürmeye çalıştığını, ancak bu süreçte hem çalışmasını sürdürememekten, hem de birlikte bu işe giriştiği kişileri “ortada bırakmış olma” hissinden ötürü çok yıprandığını, fiziksel olarak da rahatsızlandığını anlatmıştır:</p>
<p class="calibre1">“Üniversite piyasada uçan kuşa borçlu olduğu için ve mâliyenin kara listesinde olduğu için, TÜBİTAK parayı yatırmamaya karar verdi. [...] SGK borçlan ve diğer piyasa borçlan. [...] Yani projeyi ben yapacağım, bununla ilgili olarak birkaç araştırmacı çalışacak, onlar bekliyor, araştırma yapacağız, malzeme alacağız, fakat TÜBİTAK üniversite dışında bir yere benim bütçemi yatırmıyor, benim bütçemi alacak üniversite de bunu alamıyor, çünkü SGK borcu var. İki taraf da ayak diredi. Sonuçta şöyle bir çözüm buldular: ‘Biz sana içeriden az az malzeme verelim bari, sen bu çalışmayı yapıyor gibi ol’. Fakat çok çirkin bir şey tabii. [...] Verdikleri malzeme kırık dökük işte dosya, jelatin falan filan... Dolayısıyla biz kendi paramızla bu projeyi yapmaya çalıştık ve o hem ciddi olarak beni sinirlendirdi, çok üzdü bir yandan da, saçlarım dökülüyordu ya. Bir yandan beraber olduğum, söz verdiğim arkadaşlarla bunu yapamıyor olmak beni çok üzdü, onları ortada bırakmış olmak. Öte yandan projeyi yapamıyoruz. TÜBİTAK üniversiteyi, bütçeyi yürütemediği için 3 yıl bütün projelere başvurmaktan yasaklı ilan etti. Bu, üniversiteye değil, benim diğer meslektaşlarıma verilmiş bir ceza oldu. Bu da beni çok üzdü. Çünkü üniversitenin bana aldırdığı yok, yani bir projeye başvurmuş olup olmamama. Hiç taş atmadan, kolu yorulmadan, yüz binlerce Euroluk bir projeyi alıp, bunun yüzde 13’ünü kendisine alacak olan bir üniversite çıkıp bana ‘<span class="calibre2">bizim böyle işlerle işimiz yok. Sen bize her sene 11 tane öğrenci getirsen çok daha yüksek para gelecek. Sen onunla ilgilen</span>’ dedi mesela.” (Görüşmeci 13, 56, kadm, prof.)</p>
<p class="calibre1">Görüşmeci 13 bütün bunların sonunda istifaya zorlandığım ve o dönemde çok yıprandığı için sağlıklı da düşüne-meyerek mücadele etmeden bunu kabul etmek durumunda kaldığını ifade etmiştir. Ayrıca istifaya zorlandığı süreçte rektörün kendisini “başına bin bir türlü iş getirmekle” tehdit ettiğini de aktarmıştır. Görüşmeci aynı dönemde, üniversitede mesai kontrolü gibi mütecaviz uygulamalara karşı koymaya çalışmak, doktora sürecindeki asistanlara haftada bir gün kütüphanede çalışma izni almak için mütevelliyle mücadele etmek ve kendisine yönelik atılma tehditleriyle uğraşmak gibi bir sürü zıtlaşma da yaşamak durumunda kalmıştır. Görüşmeci 13, bunları “insanları yıldırarak kaçırma gayreti” diye tanımlamaktadır.</p>
<p class="calibre1">Burada belirtilmesi gereken çok önemli bir nokta, üniversitelerdeki altyapı eksikliğinin, yalnızca üniversite sahiplerinin üniversiteye bir “dükkân” gibi bakmalarından kaynaklanmadığını, Türkiye’deki mevcut devlet yapısı tarafından da desteklenen ve beslenen bir vizyonsuzluk ve anti-ente-lektüalizme delalet olduğudur. Nitekim söz edilen üniversitelerin kurulmasına ve bu eksikliklerle, bu denli kalitesiz “eğitim” vermeye devam etmelerine izin veren YÖK adında bir üst kurum vardır. Görüşmeci 20’nin (68, erkek, prof.) kendisinin de kuruluşunda yer almış olduğu bir “sözde” vakıf üniversitesinin oluşum aşamasında yaşananlara dair anlattıkları, meselenin esas kaynağına işaret etmektedir:</p>
<p class="calibre1">“Zaten işte tek bina var, [...] çok küçük yani. Teneffüse çıkacak yer yok yani üniversitede. Zaten YÖK üyesi ilk kuruluşta geldiği zaman geldi, dedi ki kurucu rektöre, ‘Sen olmasaydın, bu binaya girmezdik biz’ dedi. [...] O gün YÖK üyeleri geldi. [Okulun sahibi], YÖK üyeleri falan, oturduk bir masanın başına. [Okulun sahibi] ‘bize Tıp Fakültesi için kontenjan verin’ diyor. Duvarlara da tıp fakültesinde labo-ratuvarlarda kullanılacak aletlerin resimleri [asılmış]. YÖK üyesi [okulun sahibine] dedi ki, “ya QY Bey, sen de cebinde akrep mi var?’ dedi, ‘böyle resimle fakülte mi açılır?’ dedi. QY de dedi ki, ‘proforma faturaları var, aldık’ dedi. ‘E aldın da’, dedi, ‘aletleri nereye koyacaksın’ falan dedi. Böyle konuşmalar oluyor. Hiçbir şey değişmedi; iki sene sonra kontenjan verdiler tıp fakültesine. Bu vatana ihanet değil de, nedir? Burada tıp eğitimi yapılacak! [...] Olacak şey değil! Ben şunu söylüyorum: <span class="calibre2">Bütün her şey YÖK’ün bilgisi dâhilinde oluyor.</span> [...] Ne değişti de, sen oraya tıp fakültesine kontenjan veriyorsun? Böyle bir şey olamaz yani. Oluyor ama. Türkiye’de her şey oluyor.”</p>
<p class="calibre1"><a id="bookmark15"></a><a id="bookmark16"></a>Performans baskısı</p>
<p class="calibre1">Vakıf üniversitelerindeki akademisyenler, yukarıda bahsedilen görevleriyle ilgili düze<span class="calibre6">nli</span> olarak performans değerlendirmelerine tabi tutulurlar. Bu performans değerlendirmelerinin bölüm başkanlan ile dekanlar olmak üzere üstler tarafından ve öğrenciler tarafından yapılan türleri vardır. Akademisyenliğe dair mesleki birtakım normların ve ölçütlerin gözetilmesinde prensip itibariyle bir yanlışlık yoktur. Uzun yıllar devlet üniversitelerinde de bulunmuş olan bir görüşmecimizin de vurguladığı gibi, istenen şey hocanın tamamen keyfi hareket etmesi, öğretim ve araştırma gibi kritik öneme haiz faaliyetlerin her türlü denetimden uzak tutularak kaderine terk edilmesi değildir (Görüşmeci 13, 56, kadın, prof.). Bununla birlikte, akademideki performans değerlendirmelerinin özellikle öğrenci ayağında tartışılması gereken noktalar vardır.</p>
<p class="calibre1">Öncelikle belirtilmesi gereken husus, vakıf üniversitelerinde öğrencinin, en azından üniversite yönetimlerinin gözünde, gerçekten de bir hizmetin alıcısı olan müşteri konumunda olduğudur. Dolayısıyla, öğrenci değerlendirmeleri, gerçekten eğitimin içeriğini denetlemek için değil, müşterinin memnuniyetini ölçmek amacıyla yapılır. Buradaki sıkıntı, vakıf üniversitesindeki “müşteri”nin memnuniyetinin, her zaman doğrudan eğitim kalitesine ve hocanın akademik/ bilimsel donanımına bağlı olmamasıdır. Hatta vakıf üniversitesi deneyimi olan çoğu akademisyenin doğrulayabileceği gibi, öğrencilerin büyük çoğunluğu entelektüel anlamda çok yüklü ve talepkâr hocaları ve çaba gerektiren dersleri pek sevmemekte, okuma gerektiren derslerden ve özellikle test usulü olmayan sınavlardan yaka silkmekte; daha ziyade “ahbap-çavuş” ilişkileri kurabildiği ve “iyi, hadi git, gözüm görmesin seni, eşek sıpası” tavrıyla sınıf geçmesine yardımcı olan umursamaz hoca profilini kesinlikle tercih etmektedir. Anonim olarak yapılan bu değerlendirmelerde öğrencilerin, kendilerini entelektüel anlamda zorlayan hocalarla veya zor buldukları için sevmedikleri derslerin hocalarıyla ilgili, hocanın derse düzenli gelmediği veya sınavları objektif değerlendirmediği gibi asılsız iddialarda dahi bulunabildiği de bilinmektedir.<a id="footnote7"></a><sup class="calibre5"><a href="#bookmark17">7</a></sup><sup class="calibre5"></sup> Bununla birlikte, üniversite yönetimleri bu değerlendirmeleri baz alarak hocaların işine son verebilmektedir. Bunun yarattığı kaygıyla, pek çok hocanın, dersin içeriğini hafifletmek, bol not vermek ve öğrencilerin bir üniversite için çocukça sayılabilecek birtakım aşırıya kaçan taleplerine boyun eğmek suretiyle öğrencinin “suyuna gitmek” durumunda kaldığı görülebilir. Örneğin Görüşmeci 6 (33, kadın, yrd. doç.), bu durumun hocalar üzerindeki tahribatını, ‘“beni gelecek sene görmek istiyorsanız ve notlarınızın iyi olmasını istiyorsanız, değerlendirmelerinizi ona göre yapın’ diyen hocalar bile var” şeklinde dile getirmiştir. Görüşmeci 10 da (40, kadın, doçent olmak üzere), çalıştığı üniversitede öğrenciler tarafından yapılan performans değerlendirmeleri doğrultusunda birçok hocanın işine son verildiğini belirtmiştir. Aynı görüşmeci, okul yönetiminin öğrenciye müşteri gibi yaklaştığını, bu nedenle hoca ile öğrenci arasında herhangi bir ihtilaf olduğunda hoca haklı dahi olsa öğrencinin tarafını tuttuğunu, aynca hocaların da ders verdikleri öğrenci sayısına göre değerlendirildiklerini, hocaların maaşının ders verdikleri öğrenci sayısına bölünmek suretiyle maliyet hesabına tâbi tutulduklannı söylemiştir.</p>
<p class="calibre1">Bunun yanı sıra, üstlerden gelen değerlendirmelerde, yönetimle olan kişisel ilişkilerin rol oynuyor olmasının da akademisyenleri tedirgin ettiği, hatta zaman zaman yönetimlerin dümen suyuna girmeye ittiği söylenebilir. Görüşmeci 4’ün “bir dönem önce başarısız, bir dönem sonra yıldız hoca muamelesi görebiliyorsun, sadece idareye bağlı olarak” sözleri bunu kanıtlar niteliktedir (39, kadın, yrd. doç.). Görüşmeci 8 de (41, kadın, yrd. doç.), tam zamanlı olarak çalışırken, sözde mesai kontrolü olmamasına rağmen, geç kaldığı zamanlarda bölüm başkanının bunu bir “<span class="calibre2">bullying</span>”,<a id="footnote8"></a><sup class="calibre5"><a href="#bookmark18">8</a></sup><sup class="calibre5"></sup> “koz” ve “şantaj” aracı olarak kullandığını belirtmiştir. Başka bir görüşmeci ise, yeni ayrılmış olduğu üniversitede 08.3017.30 arasında mesai zorunluluğu ve kartla giriş uygulaması bulunduğunu, 2-3 ayda bir de amirlerinden devamsızlık ve geç kalmalara dair uyanlar ve gecikmelerin maaşlanndan kesileceğine dair tehditler aldıklannı anlatmıştır. (Görüşmeci 24, 41, kadın, doç.)</p>
<p class="calibre1">Görüşmeci 3 (41, kadın, doçent olmak üzere), işyerindeki performans baskısının, akademik çalışmalannı “azalttığını” söylemiştir. Bunu da, okul içi işlerin, araştırmalannm önüne geçmesiyle ve kalan kısıtlı zamanda araştırmalanm baştan savma yapmak zorunda kalmasıyla açıklamıştır: <span class="calibre2">“Deadli-</span>nelan kaçınyorum, daha uyduruk yapıyorum, daha az vakit harcıyorum, <span class="calibre2">abstractleri</span> karalayıp yolluyorum falan. [...]”</p>
<p class="calibre1">Kariyerinin daha erken aşamalarındaki asistanlar içinse üstlerinin uyguladığı performans baskısı bizatihi akademik ilerlemeyi sekteye uğratan bir etken olmaktadır. Öme-ğin yüksek lisans aşamasındaki Görüşmeci 12 (25, kadın, arş. gör., işsiz) en son çıkarıldığı üniversitedeki baskı nedeniyle tezine odaklanamadığını ve ilerleyemediğini, hatta tezinde zorlandığı için yetersizlik hisleriyle boğuştuğunu anlatmıştır.</p>
<p class="calibre1"><a id="bookmark19"></a>Görüldüğü gibi, “sözde” vakıf üniversitelerinin büyük çoğunluğunda performanstan anlaşılan şey, akademik/bilimsel performans değil, hatta ona karşıt bir mecrada ilerleyen ve bilimsel üretimi de sekteye uğratan ağır ders yükü, tanıtım, bürokratik angaryalar ve benzeri şeylerdir. Yönetimler, maliyeti kısmak adına akademik olmayan pek çok işi de, bir hoca için fazla olacak ders yüklerini de az sayıda akademisyene yüklemekte ve gerçek anlamda bilimsel performansı olumsuz etkilemektedirler.</p>
<p class="calibre1"><a id="bookmark20"></a>Mesleki dayanışmanın yok olması ve işyerinde güvensizlik</p>
<p class="calibre1">Kapitalist işletmeyle özdeşleştirilen rekabet ve bu rekabet ortamında yükselebilmek için kullanıldığı düşünülen tüm hile ve kurnazlıkların, bugün aynı piyasa endeksli mantığı takip eden akademik ortamda da gözlenebileceğini söylemek yanlış olmayacaktır. Görüşmecilerimizden bazılarının sözleri, bu durumu açıkça ortaya koymaktadır:</p>
<p class="calibre1">“Akademi falan diye düşünmek yanlış bence. Tamamen bir şirket mantığı burası. Tek farkı şu: Özel şirkette kimin şirkete ne kadar para kazandırdığı tartışılıyor; bizde o yok. Ama bir de işin içine para işi girse, ben o entrikayı hayal bile edemeyeceğim.” (Görüşmeci 1, 37, kadın, doçent olmak üzere)</p>
<p class="calibre1">“İçinde olmadan anlamanızın mümkün olmadığı bir çapraşık sosyal yapı var. [Dışarıdan birine] bu yapıdaki gizli denklemleri anlatamam. [...] Burada dengeli bir şekilde herkes kendi pozisyonunu korumaya çalışıyor.” (Görüşmeci 9, 33, erkek, yrd. doç.)</p>
<p class="calibre1">Genel olarak mesleki dayanışmanın azlığı ve akademide sıklıkla karşılaşılabilen düşmanca iş ortamlarıyla ilgili duyumlar, akademisyenleri, bulundukları ortamdaki eksiklikleri kabullenmeye itiyor. Görüşmeci 4’ün “Buradan ayrılmak gibi bir şeyim yok, çünkü burada yarattığım dostluklarla yetebiliyorum ben... Öbür taraftan, ‘daha çok kazanayım diye zorlamayayım’ normalleştirmesi bendeki” sözleri buna örnek sayılabilir (39, kadın, yrd. doç.). Bu örnekte, başka bir ortamda karşılaşılabilecek olası düşmanca tutumlardan duyulan korku nedeniyle, uzun süre çalışılan kurumda yaratılan mikro-kozmosun ve nispi güvence hissinin, daha iyi koşullarda çalışmaya tercih edildiğini görüyoruz.</p>
<p class="calibre1">Bununla birlikte, bu tip nispeten güvenli bir mikro-kozmosun dahi yaratılamadığı örneklerin daha fazla olduğu söylenebilir. Örneğin Görüşmeci 2 (32, erkek, arş. gör., işsiz) , en son çıkarıldığı üniversitedeki akademisyenler arası ilişkilerle ilgili “Sanki herkes birbirinin kuyusunu kazıyor gibi. Rekabet keşke akademik anlamda olsa. O bahane edilerek, farklı anlamlarda olduğunu düşünüyorum” demektedir. Gene en son araştırma görevliliği pozisyonunda bulunmuş olan bir görüşmeci, çalışmış olduğu ortamdaki durumu “Aynı bölümde olmadıkların bile seninle rekabet etmeye çalışıyor. [...] Eğlence ortamında konuşulanlar, daha sonra sana laf sokmak için kullanılıyor” diye anlatmış ve “düşman bir çalışma ortamı” diye nitelemiştir (Görüşmeci 7, 32, kadın, arş. gör., işsiz). Aynı görüşmeci, iş arkadaşları için “Ben başta güven duydum, ama karşılık alamadım” demiş ve işe ilk başladığı gün ofislere giderek kendini tanıtmasının bile meslektaşları tarafından tuhaf karşılandığını söylemiştir.</p>
<p class="calibre1">Araştırma görevlileri gibi daha alt akademik pozisyonlarda bulunan personel, iş yerindeki güvensizliğin daha tehdit-kâr biçimlerine de maruz kalabilmektedir. Örneğin Görüşmeci 11 (29, kadın, arş. gör., işsiz), Mayıs 2013’te işten çıkarıldığı üniversitede kendilerine görevlerinin çok dışında angaryalar ve spontane fazla mesailer yüklendiğinde tepki gösterdikleri zaman üstleri tarafından net bir şekilde mimlendiklerini aktarmıştır. Görüşmeci 11, 2-3 hafta süreyle yüksek lisansa öğrenci kayıtlarını almakla görevlendirildikten sonra, kaydolan öğrencilerin ders işlemlerini de yapmak üzere hafta sonu göreve çağrıldıklarını, ancak görev kendilerine hafta sonundan hemen önce spontane bir şekilde tebliğ edildiği için yetkili hocaya Cumartesi günü gelemeyeceğini bildirmesi üzerine hocanın, bir arkadaşına “Bu asistanlardaki hava ne böyle? Bunları bana sözleşme zamanı hatırlat” dediğini söylemiştir. Görüşmeci 11 bunun kesinlikle <span class="calibre2">mobbing </span>olduğunu düşündüğünü, zaten tüm asistanların zaman zaman bu tip tehdit ve sindirmelere maruz kaldıklarını, ama bunu kanıtlayamadıkları için dava açamadıklarını da belirtmiştir. Görüşmeci 12 de (25, kadın, arş. gör., işsiz) kısa süre önce ayrıldığı üniversitede, kendisinden sadece 6 ay kadar daha kıdemli olan bir asistanın kendilerine baskı yaptığını, kendisinin yapması gereken işleri, diğer araştırma görevlilerinin üzerine yıkarak kendisi yapmış gibi gösterdiğini, performans değerlendirmelerinin bile birkaç kıdemli asistan tarafından ve hocalara dahi haber vermeden yapılıp yönetime bildirildiğini anlatmıştır:</p>
<p class="calibre1">“Beklediğimi bulamadım. Ben şöyle bir şey hayal ediyordum: Çalışmam gerektiği zaman ya da bir yere gitmem gerektiği zaman, konferans olsun, kütüphane olsun, hocamla görüşeceğim zaman olsun, problem olmayacağını düşündüm. Ben orada baskı altında olmayacağımı düşündüm.</p>
<p class="calibre1">Ben sadece hocamla muhatap olacağımı, dekanımla, dekan yardımcımla muhatap olacağımı düşündüm. Ama ben orada resmen araştırma görevlisi tarafından baskı yiyordum. [...] Benle aynı konumda, ama benden çok çok üstün; yardımcı doçentti diyebilirim, benim yardımcı doçentim gibiydi diyebilirim yani...”</p>
<p class="calibre1">Görüşmeci 12, daha kıdemli asistanlara kendilerinden daha fazla izin ve ücret verildiğini düşündüklerini de eklemiştir. Görüşmeci, bu koşullarda yaşadığı mutsuzluk ve güvensizlik durumunu “işyerinde çok mutsuzdum. Ayaklarım iki ileri, bir geri gidiyordu. [...] Oradaki ortamda bulunan insanlardan dolayı” diye ifade etmiştir.</p>
<p class="calibre1">Söz konusu güvensizlik ortamı, kariyerin ilerleyen safhalarında farklı şekillerde tezahür edebilmektedir. Meslektaşlar arası güvenin zayıflığı, araştırma projelerinin, hatta doçentlik başvurularının saklanmasına kadar varabilmektedir. Örneğin Görüşmeci 3 (41, kadın, doçent olmak üzere), bu dönem doçentliğe başvurduğunu, ama “bunu burada çok da dillendirmediğini” belirtmiştir. Bunun da, doçentlik başvurusu bahane edilerek bazı konularda suçlanmaktan çekindiği için olduğu anlaşılmaktadır:</p>
<p class="calibre1">“Ben bugün mesela geç gelsem, onun doçentliği geldiğinden beri çahşmıyor-etmiyor olmasın istiyorum. [...] Bir de, burada çok 20 yıldır yardımcı doçent olan arkadaşlar var; böyle tuhaf bir gerginlik olsun istemiyorum. Bir de, bence doçentlik benim özel hayatım, hamile kalmak gibi bir şey. Okulla onu özdeşleştirmek istemiyorum. Okulun bana o anlamda kattığı hiçbir şey olmadı. Ben de onları böyle taltif edip, ben buradan doçentliğimi aldım demek de istemiyorum açıkçası. Mümkün olsa, çok kolay olsa, istifa edip dışarıdan bile almayı daha iyi bir şey olarak görüyorum.”</p>
<p class="calibre1">Görüşmeci 6 da (33, kadın, yrd. doç.), iş ortamında gizlilik ve kulisin “kesinlikle” var olduğunu düşünmekte, iş arkadaşlarına karşı tutumunu ise şöyle özetlemektedir:</p>
<p class="calibre1">“Politik davranıyorum. Bilgi akışına katılmak zorunda kalıyorsun, o akıştan yararlanmak için. Güven konusunda... Hayır, güven duymuyorum aslında. Söyle bir şey var: Ben çok uzun zamandır çalıştığım için beni bilen biliyor aslında. Benim nasıl biri olduğumu herkes biliyor. O yüzden biri benim hakkımda bir söz söylediğinde, ona verilecek herkesin bir cevabı vardır objektif olarak. [...] Yani geçmiş bir performansım, [...] geçmiş bir repütasyonum var aslında olumlu anlamda.”</p>
<p class="calibre1">Bu ifadeler elbette ki, karşılıklı bir güven ve dayanışma duygusundan ziyade, herkesin birbirinin kurdu olduğu bir ortamda geliştirilmek zorunda kalman kendini savunma mekanizmalarım yansıtmaktadır.</p>
<p class="calibre1">Bunun yanı sıra, üniversitelerde, çalışanların adalet duygusunu yaralayan eşitsizlikler olması da, ortamdaki genel güven algısını etkilemektedir. Görüşmecilerin hepsi, akademide eşit işe eşit ücret verilmediği fikrinde olduklarını belirtmektedirler. Mesela Görüşmeci 3 (41, kadın, doçent olmak üzere), “Aynı seviyedeki insanların neye göre farklı maaş aldıkları hep bir soru işareti kafamda; [...] beni en çok rahatsız eden o” diyerek, ortamdaki eşitsizlikten duyduğu rahatsızlığı dile getirmiştir. Görüşmeci 1 de (37, kadın, doçent olmak üzere), “Para kazandıran bölümlerin eli daha güçlü” diyerek, karar alım mekanizmalannda bile, bölümler arası eşitsizlik olduğunu ifade etmiştir. Görüşmeci 6 ise (33, kadın, yrd. doç.), performans değerlendirmelerinde “sübjektif’ ve “kişi bazlı düzenlemeler” yapıldığı hissine sahiptir. Sözü edilen “kişi bazlı” düzenlemelerde, “para kazandıran” bir bölümde olmanın da ötesinde, kişisel ilişkilerin devreye girdiği de görülmektedir. Örneğin bir görüşmecimiz, çalıştığı üniversitedeki yardımcı doçentlerden birinin, sırf okulun kurucu kad-rosundakilerle ahbaplığı dolayısıyla diğer yardımcı doçentlerin iki katı maaş aldığını öğrendiklerini söylemiştir (Görüşmeci 9, 33, erkek, yrd. doç.). Bu kişinin, bilimsel/akademik olarak diğerlerine hiçbir üstünlüğü olmamasının -görüşmecimiz bu durumu “bir uluslararası yayını bile yok!” ve “İngilizce bile bilmeyen biri” diye ifade etmiştir- diğer çalışanların adalet duygusunu incittiği anlaşılmaktadır. Görüşmeci 17 de (35, kadın, yrd. doç.) benzer bir deneyimini paylaşmıştır:</p>
<p class="calibre1">“Fakültemizde benden daha yaşça küçük, kıdemce küçük, asistan olan bir arkadaş doktorasını bitirir bitirmez yardımcı doçent oldu ve aynı gün dekan yardımcısı yapıldı. Kendisi patronun yeğeni. Dolayısıyla müthiş bir ezdirme, sindirme politikası var burada; kimse korkudan ağzını açamıyor. Koskoca profesörler, dekan dâhil hepsi, dekan yardımcısı ne diyorsa onu yapıyor. Bu durum da çok rahatsız edici benim için.”</p>
<p class="calibre1">Gene tüm katılımcılar, maaşların kesinlikle konuşulmadığını, herkesin bu konuda ketum davrandığını, maaş sormanın tuhaf ve rahatsız edici bir şey gibi algılandığını da eklemektedirler. Buna ek olarak, bazı kurumlarda maaş konuşmanın sözleşmeyle yasaklandığına da rastlanmaktadır. Görüşmeci 5 (43, kadın, yrd. doç.), çalıştığı kurumda çalışanların maaş konuşmasının, sözleşmedeki bir maddeyle yasaklanmış olduğunu belirtmiştir. Görüşmeci 17 de (35, kadın, yrd. doç.) aynı şekilde sözleşmede böyle bir madde olduğunu,<a id="footnote9"></a><sup class="calibre5"><a href="#bookmark21">9</a></sup><sup class="calibre5"></sup> maaş konuştukları zaman da “bu bir işten atılma sebebidir” diye tehdit edildiklerini söylemektedir, istisnasız tüm katılımcılar, işe girerken, sözleşmeyi imzalayana dek koşullan bilmediklerini ve kesinlikle maaşla ilgili pazarlık edemediklerini, ancak daha sonra aslında bunun yapılması gereken bir şey olduğunu fark ettiklerini ve maaşlar arasında ciddi farklılıklar bulunduğunu öğrendiklerini söylemiştir.</p>
<p class="calibre1">Iş ortamındaki haksızlıklara karşı tavır alınıp alınmaması da gene çalışanlar arasındaki güven ilişkisini etkilemektedir. Pek çok örnekte, akademisyenlerin iş arkadaşlanna veya genel olarak kendi meslek gruplarına karşı güven derecelerini belirleyen şey, haksızlık anlannda etraflanndaki diğer akademisyenlerin tavn olmuştur. Bu anlamda işyerinde karşılaşılan haksızlıklar, meslek içi dayanışmaya dair inancı veya inançsızlığı belirleyen kritik kmlma anlan anlamına gelebilmektedir. Mesela Görüşmeci 18 (31, kadın, arş. gör.) çalıştığı üniversitedeki haksız bulduğu bir uygulamaya karşı, özellikle yaşça, kıdemce ve unvanca daha yüksek konumda bulunan akademisyenlerin pasifliğini gördüğü noktada meslek grubuna olan inancını yitirdiğini ifade etmektedir:</p>
<p class="calibre1">“Kart [uygulaması] getirildiğinde, biz burada örgütlenmeye çalıştık, karşı duralım diye. <span class="calibre2">En çekingen duranlar profesörlerdi.</span> En <span class="calibre2">önde olan araştırma görevlileri, yardımcı doçentlerdi.</span> Yani <span class="calibre2">bir profesör o kartı basarken incinmiyor demek ki </span>hissine kapılıyorum. Ben onu gördüğüm zaman kötü oluyorum, bir profesöre kart basmayı yakıştıramıyorum açıkçası. [... ] Dolayısıyla böyle bir basiretsizlik var genel olarak. O yüzden kime güven duyabilirsiniz ki?”</p>
<p class="calibre1">Benzer bir şekilde Görüşmeci 28 de (48, erkek, prof.) daha önce işten çıkartıldığı bir “sözde” vakıf üniversitesinde, normalde kendisini sol görüşlü olarak tanımlayan meslektaşlarının kendisine destek vermek bir yana, duygudaşlık bile yapmadıklarını gördüğü zaman akademideki ilişkilerin kirliliğine ve prensiplerin harcanabilirliğine şaşırarak, akademiyi seçmekten pişmanlık duyduğunu ifade etmektedir.</p>
<p class="calibre1">Görüşmeci 27 ise (34, erkek, yrd. doç.), samimi bir şekilde, kendisinde de gördüğü tepkisizlikten yola çıkarak akademisyenlerin örgütlenme imkânını düşük gördüğünü itiraf etmektedir. Görüşmeciye göre bu tepkisizlik, yönetimlerin her seferinde biraz daha kötü koşullar dayatabilmesinin de önünü açmaktadır:</p>
<p class="calibre1">“Pratikte olacağını sanmıyorum. [...] Günü kurtarıyoruz gibime geliyor. [...] Ben bölüm başkanı olarak benim bölümümde çalışan öğretim üyelerinin iyiliğini düşünmek istiyorum, kaybetmek istemiyorum çoğunu falan, ama genel olarak bilmem ne fakültesinde işten çıkartılan asistan ne kadar umurumda? Daha fazla olmalı yani. Çünkü dönüp dolaşıp, orada bir sıkıntı varsa er ya da geç beni de etkileyecek aslında. Bunu biliyorum. [...] Çünkü bence [yönetimler] sınır deniyorlar. Mütevelli heyetindekiler [...] bir şey yapıyor, bakıyor tepki almıyor, biraz daha yapıyor, biraz daha yapıyor. [...] Sınır deneyerek ilerliyorlar.”</p>
<p class="calibre1">İş ortamındaki güvensizliğin diğer bir veçhesi de, okul içi veya bölüm içi karar alımlarında lobi faaliyetlerinin öne çıkmasıdır. Görüşmeci 8 (41, kadın, yrd. doç.), tam zamanlı olarak çalıştığı üniversitelerde gözlemlediği kadarıyla, fakültelerde “dışlama mekanizmaları” bulunduğunu, kararların, toplantılardan önce informel ve grup içi kulislerde alındığım hissettiğini ifade etmiştir. Böyle bir ortamda meslektaşlarına güven duyup duymadığı sorusuna ise şu şekilde cevap vermiştir:</p>
<p class="calibre1">“Duymak istiyordum. [...] Duyduğum güvenin bedelini ödediğimi düşünüyorum. [...] Ve hâlâ güveniyorum ve hâlâ ödüyorum. [...] Ekstra yük alıp, karşılığını alamadım. Ve [bunlar] kendi akademik çalışmamı engelleyen yükler. Sanki bile bile gibi verilen yükler. [...]”</p>
<p class="calibre1">Bu noktada, birlikte geçirilen süre arttıkça güvenin de artması beklenirken, ilişkilerin daha da çetrefilli bir hal aldığını ifade eden görüşmeciler olmuştur. Örneğin Görüşmeci 3 (41, kadın, doçent olmak üzere) “Bölümde insanlar ne kadar eskiyse, o kadar bu kulis fazla oluyor. [...] ister istemez bir <span class="calibre2">mafyalaşma</span> oluyor” demiş ve belki de sırf bu nedenle hiçbir kurumda “beş yıldan fazla kalmamak gerektiğini” söylemiştir. Bununla birlikte, çalıştığı kurumda henüz bir yılını tamamlamamış genç bir bölüm başkanı da, akademik personel arasında “sürekli” bir gizlilik olduğu ve kulis yapıldığı algısını paylaşmıştır (Görüşmeci 9, 33, erkek, yrd. doç.).</p>
<p class="calibre1">Mafyalaşma ve tehdit, şantaj, yıldırma gibi pratiklerin egemen olduğu toksik ortam, yalnızca akademik personel arasındaki ilişkiler için geçerli değildir. Örneğin bir görüşmecimiz, çalıştığı kurumda okul ücretlerindeki artışı protesto eden öğrencilerin video kayıtlarıyla tespit edildiğini ve rektörün bu tespit edilen öğrencileri bizzat arayarak haklarında soruşturma açılması, sicillerinin kirlenmesi ve burslarının kesilmesiyle tehdit ettiğini anlatmıştır (Görüşmeci 24, 41, kadın, doç., görüşmeden kısa süre önce istifa etti). Başka bir görüşmeci de üniversite yönetiminin, çalıştığı bölümün yüksek lisans programına hem belli bir sayıda öğrenci alınmasını dayattığını, hem de programa alınması için spesifik olarak bazı öğrencilerin isimlerini verdiğini, enstitü müdürünün de <span class="calibre2">“üniversitenin âli çıkarları için bu isimlerin</span> alınması <span class="calibre2">gerekiyor</span>” dediğini anlatmıştır (Görüşmeci 26, 34, kadın, yrd. doç.). Bölüm, sözü edilen öğrencilerin yüksek lisansa kabul kriterlerini yerine getirmedikleri gerekçesiyle buna karşı çıkmış ve “resmi evrakta sahtecilik yapmadığımız müddetçe bunu yapmamız mümkün değil” demiş, ancak yönetim daha sonra asil listeye kendi istediği isimleri ekleyerek bu işi kılıfına uydurmuştur. Bu arada bu şekilde asil listeye eklemeler yapmak suretiyle, bölüme alman yüksek lisans öğrenci sayısı da seneden seneye arttırılmaktadır. Anlaşılan odur ki, burada sözü edilen sağlıksız ve güvensiz ilişki kültürü, en başta üniversite sahiplerinin mali kaygılarını akademik kadroya kabul ettirme işlevi gören yönetimlerin, üniversite kurumuna ve bu kurumdaki ilişkilere yaklaşımından kaynaklanmaktadır.</p>
<p class="calibre1">Başka bir görüşmecimizin “şirkete dönüşen her yapının, kendi içindeki her şeyi de şirketler hâline dönüştüreceği” ve dolayısıyla “şirketleşen üniversitede akademisyenin de giderek kendi adına kâr-zarar ve maliyet hesabı yaparak hareket eden bir mikro-şirkete dönüşeceği” yönündeki tespiti çok haklı görünmektedir (Görüşmeci 13, 56, kadın, prof.). Gerçekten de bir yapının temeline içkin olan mantık, o kuruma dâhil olan herkesi ve her türlü ilişkiyi de kendi yörüngesine sokar. Dolayısıyla tamamen basit kâr mantığıyla hareket eden ve kân maksimize etme gayesinin önünde etik engel de tanımayan bir yapı, ister istemez içerisindeki ilişkileri de bu hizaya getirecektir. Nitekim Görüşmeci 26, ilk başta bölümce karşı çıkmış oldukları kontenjan artırımlarına ve torpille öğrenci alımına giderek alıştıklarını ve kabullendiklerini fark etmiştir. Bunu fark etmesiyle birlikte, an itibariyle, kendisini de yozlaştırma riski taşıyan bu yapılanmadan uzaklaşma ihtiyacı içine girmiştir:</p>
<p class="calibre1">“Biraz akademiden çıkmakla ilgili fikirlerim var. [...] Çünkü <span class="calibre2">insan, içinde kaldıkça o kalıbın şeklini almaya başlıyor, esniyor, genişliyor</span> ve <span class="calibre2">ben öyle biri olmak istemiyorum.”</span> (Görüşmeci 26, 34, kadın, yrd. doç.)</p>
<p class="calibre1"><a id="bookmark8"><sup class="calibre5"><a href="#footnote1">1</a></sup></a></p>
<p class="calibre1"> Aynı görüşmeci, ilginç bir şekilde akademisyenliği seçme nedenini de geldiği sosyoekonomik arka plana ve o arka planın çok fazla alternatif içermeyen yoksunluğuna bağlamıştır: “Başka seçeneğim yoktu. [...] <span class="calibre2">Ben öyle çok süslü bir dünyadan gelmiyorum.</span> [...] Sen bu tarafa gitsene diye yol gösterilen biriyim. [...] Benim önümde pek bir seçenek yoktu.” Burada akademisyenliğin en baştan çi-leci ve kısıtlı bir yaşamla ilişkiLendirildiğirıi düşünebiliriz.</p>
<p class="calibre1"><a id="bookmark9"><sup class="calibre5"><a href="#footnote2">2</a></sup></a></p>
<p class="calibre1"> Aynı görüşmecinin, ders saat ücredi olarak ders verdiği başka bir üniversitede karşılaştığı bir olayın yorumunu ise okuyucuya bırakmak istiyoruz: “Size bir şey söyleyeyim... Eminim hiç rastlamamışsınızdır. XY Üniversitesinde part time ders veriyorum. Dersin sonunda bir öğrenci bir zarf uzattı; bunu, dedi, bilmem kim hoca yolladı diye; zarfla ders sonunda bana paramı verdiler; öğrenci verdi. Siz böyle bir şey gördünüz mü? Çok utandım.” (Görüşmeci 3,41, kadın, doçent olmak üzere).</p>
<p class="calibre1"><a id="bookmark10"><sup class="calibre5"><a href="#footnote3">3</a></sup></a></p>
<p class="calibre1"> Görüşmeci 17 (35, kadın, yrd. doç.) enflasyon zammı kadar dahi zam alamadıklarım, maaşının geçtiğimiz beş yıl içerisinde sadece 400 TL arttığını söylemiştir. Bu görüşmecinin, kesinlikle bu konuda tek örnek olmadığını belirtmek gerekir. Görüşmeci 27 ise (34, erkek, yrd. doç.) 4,5 yıldır çalıştığı üniversitede sözleşmelerin her yıl yenilendiğim, ama nedense sözleşmelerde hep geçen senenin maaşınm gözüktüğünü söylemektedir. Okul yönetimi, bunu sözleşmeler Mayıs’ta imzalandığı halde zamların Eylül-Ekim gibi yapılacak olmasıyla açıklamaktadır. Ancak Görüşmeci 27’nin de belirttiği gibi, bu uygulama akademisyeni kıskıvrak yakalamak ve çaresiz bırakmak için yapılan bir şeydir, çünkü sözleşmeyi imzaladıktan sonra, Eylül’de artık dönem başlamışken ve başka bir üniversitede kadro bulmak imkânsızken, zam almasalar veya verilen zamdan memnun olmasalar bile istifa edemeyeceklerdir. Görüşmeci 27, bu durumu “önce bir kucağına oturtuyor seni” diye tanımlamaktadır.</p>
<p class="calibre1"><a id="bookmark12"><sup class="calibre5"><a href="#footnote4">4</a></sup></a></p>
<p class="calibre1"> Görüşmecinin “köstek olmak” derken ne kastettiği, çalıştığı üniversitenin, doçentlik dosyasına koymak üzere yurtdışından ısmarlamak zorunda kaldığı, kendisine ait bir yayını bile getirtmemiş olmasından anlaşılabilir.</p>
<p class="calibre1"><a id="bookmark13"><sup class="calibre5"><a href="#footnote5">5</a></sup></a></p>
<p class="calibre1"> Bu noktada, istenen görevin ne kadar alakasız ve yersiz olduğunu anlatabilmek için, görüşmecinin felsefe alanından geldiğini belirtmekte fayda var.</p>
<p class="calibre1"><a id="bookmark14"><sup class="calibre5"><a href="#footnote6">6</a></sup></a></p>
<p class="calibre1"> Amerika Birleşik Devletleri’nde bir Ivy League üniversitesinin adım veriyor.</p>
<p class="calibre1"><a id="bookmark17"><sup class="calibre5"><a href="#footnote7">7</a></sup></a></p>
<p class="calibre1"> Anonim değerlendirmelerdeki haksız iddialara karşı çözüm, öğrenciye hiç değerlendirme şansı vermemek değildir. Alternatif olarak, dönem bittiğinde, yani öğrencinin not kaygısı dolayısıyla hocanın kendisine “takmasından” korkmadığı bir zamanda, öğrenciler, dekan, bölüm başkam ve hocanın beraber şeffaf bir toplantı yaparak dersi değerlendirmeleri ve bu değerlendirmenin tutanaklarının üniversite yönetimine sunulması önerilebilir.</p>
<p class="calibre1"><a id="bookmark18"><sup class="calibre5"><a href="#footnote8">8</a></sup></a></p>
<p class="calibre1"> <span class="calibre2">Bullying</span>, İngilizcede dayılanma, göz korkutma anlamında kullanılmaktadır.</p>
<p class="calibre1"><a id="bookmark21"><sup class="calibre5"><a href="#footnote9">9</a></sup></a></p>
<p class="calibre1"> Bu arada, diğer pek çok örnekte rastladığımız gibi, Görüşmeci 17 de çalıştığı kurumun, çalışanlara sözleşmeleri vermediğini ve talep edildiğinde de personelin ayak dirediğini aktarmıştır. Aynca üç yıllık sözleşmeleri olmasına rağmen, henüz üç yıl dolmadan kendilerine geçen sene tekrar bir senelik yeni bir sözleşme imzalatıldığım da söylemiştir.</p>
</body>
</html>
