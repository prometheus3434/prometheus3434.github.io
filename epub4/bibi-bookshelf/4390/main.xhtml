<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">ASLI VATANSEVER - MERAL GEZİCİ YALÇIN</p>
<p class="calibre1"></p>
<p class="calibre1">“Ne Ders Olsa Veririz”</p>
<p class="calibre1">ASLI VATANSEVER 1980 yılında İstanbul’da doğdu. 1999 yılında İstanbul Alman Li-sesi’ni, 2003 yılında Mimar Sinan Üniversitesi Sosyoloji Bölümü’nü bitirdikten sonra, 2010 yılında Hamburg Üniversitesi Sosyoloji Bölümü’nde doktorasını tamamladı. Doktora tezi Osmanlı’da İslamcılığın kökenleri üzerinedir. Halen İstanbul’da bir vakıf üniversitesinde yardımcı doçent olarak görev yapmaktadır.</p>
<p class="calibre1">MERAL GEZİCİ YALÇIN 1975 yılında Ankara’da doğdu. 1997 yılında Hacettepe Üniversitesi Psikoloji Bölümü’nü bitirdi. Aynı üniversitede 2001 yılında sosyal psikoloji yüksek lisansını tamamladı. 2007 yılında Almanya’da bulunan Marburg Üniversitesi Psikoloji Fakültesi Sosyal Psikoloji Anabilim Dalı’nda “Almanya’da yaşayan Türkiyelilerin kolektif eylemleri” adlı tez çalışması ile doktora derecesini aldı. 2014 Eylülü’nden beri Abam İzzet Baysal Üniversitesi Psikoloji Bölümü, Sosyal Psikoloji Anabilim Dalı’nda yardımcı doçent olarak görev yapmaktadır.</p>
<p class="calibre1">İletişim Yayınlan 2100 • Araştırma-lnceleme Dizisi 351 ISBN-13: 978-975-05-1692-4 © 2015 İletişim Yayıncılık A. Ş.</p>
<p class="calibre1">1. BASKI 2015, İstanbul</p>
<p class="calibre1"><span class="calibre2">EDİTÖR</span> Tanıl Bora</p>
<p class="calibre1"><span class="calibre2">DÎZİ KAPAK TASARIMI</span> Ümit Kıvanç</p>
<p class="calibre1"><span class="calibre2">KAPAK</span> Suat Aysu</p>
<p class="calibre1"><span class="calibre2">KAPAK FOTOĞRAFI</span> Sümbül Uğurlu <span class="calibre2">UYGULAMA</span> Hüsnü Abbas <span class="calibre2">DÜZELTİ</span> Remzi Abbas</p>
<p class="calibre1"><span class="calibre2">BASKI ve CİLT</span> Sena Ofset ■ SERTİFİKA NO. 12064</p>
<p class="calibre1">Litros Yolu 2. Matbaacılar Sitesi B Blok 6. Kat No. 4NB 7-9-11</p>
<p class="calibre1">Topkapı 34010 İstanbul Tel: 212.613 38 46</p>
<p class="calibre1">iletişim Yayınlan sertifika no. 10721</p>
<p class="calibre1">Binbirdirek Meydanı Sokak, İletişim Han 3, Fatih 34122 İstanbul</p>
<p class="calibre1">Tel: 212.516 22 60-61-62 • Faks: 212.516 12 58</p>
<p class="calibre1">e-mail: <a href="mailto:iletisim@iletisim.com.tr">iletisim@iletisim.com.tr</a> • web: <a href="http://www.iletisim.com.tr">www.iletisim.com.tr</a></p>
<p class="calibre1"><span class="calibre3">ASLI VATANSEVER </span></p>
<p class="calibre1"></p>
<p class="calibre1"><span class="calibre3">MERAL GEZİCİ YALÇIN</span></p>
<p class="calibre1"></p>
<p class="calibre1"><a id="bookmark0"></a><span class="calibre3">“Ne Ders Olsa Veririz”</span></p>
<p class="calibre1"><a id="bookmark1"></a><span class="calibre3">Akademisyenin Vasıfsız İşçiye Dönüşümü</span></p>
<p class="calibre1">ÜÇÖNCÜ BÖLÜM</p>
<p class="calibre1"><a id="bookmark2"></a><span class="calibre4">Önsöz ve Teşekkür</span></p>
<p class="calibre1">Bu çalışma, kendileri de vakıf üniversitesinde çalışan iki akademisyen tarafından, tam da sözleşme yenileme ve yönetimlerle kafa kafaya gelme anı olan Haziran ayında yapılmaya başlandı. Dolayısıyla her şeyden önce, bu çalışmada sözü edilen güvencesizlik, kötü çalışma koşulları, tükenmişlik ve motivasyonsuzluk gibi durumların da, işyerinde yaşanan muhtelif usulsüzlüklerin ve vicdani/ahlâki çelişkilerin de, bütün bunlarla başa çıkabilmek için zaman zaman başvurulan psikolojik ve duygusal mekanizmaların da, tıpkı alıntılanan görüşmeciler için olduğu gibi, bizim için de geçerli olduğunu söylemeliyiz. Bu anlamda çalışmamızın amacı kesinlikle bizim de bir parçası olduğumuz akademik dünyaya tepeden bakmak ve yargılamak değildir. Bir üst düzlemde emeğin ve bilginin metalaşmasıyla ilişkilendirdiğimiz akademik emeğin güvencesizliği mevzusu ve buna bağlı sıkıntılar, gerek uzun dönemli dinamikler açısından, gerekse bizim kişisel ve mesleki hayatımızda önemli bir yer tutmaktadır. Samimiyetle itiraf etmek gerekirse, bu kitapta sözü edilen datamn bir ay içerisinde toplanması ve neredeyse iki ay gibi kısa bir sürede yazıya dökülmesi, aslında bütün bir sene boyunca konuşmaktan usandığımız bu meselenin bizim adımıza taşma noktasına geldiğinin göstergesidir. Öyle ki, normalde bu kitapta da bahsettiğimiz çalışma koşulları dolayısıyla bir türlü bulamadığımız araştırma ilhamı ve enerjisi, bizatihi bu koşulların patlama noktasına getirmesiyle bir anda yeniden ortaya çıkmış ve bu çalışma içten bir aciliyet ve sorumluluk duygusuyla yürütülmüştür. Elbette ki, bir araştırmayı beraber yürüten iki ayrı araştırmacı olarak, araştırma sonuçlannı sanki bir elden çıkmışçasına uyumlu bir şekilde beraberce yazıya dökebilmemizi sağlayan da, yalnızca mevcut koşulların yarattığı duygudaşlık değil, bu mevcut koşullarda akademik sorumluluğun ne olması gerektiğine dair ortak bir vicdani paydaya sahip olmamızdır.</p>
<p class="calibre1">Bu kitapta da anlattığımız bugünkü üniversite ortamında böyle bir işbirliği ve vicdani ortaklık çok zor bulunan bir şans gibi görünebilir. Ancak meslektaşlarımızla yaptığımız görüşmeler ve onların bu görüşmelerdeki samimiyeti bizi, benzeri işbirliklerinin her şeye rağmen imkânsız olmadığına da inandırmıştır. Nitekim görüşme talebiyle kendisine ulaştığımız tüm akademisyenlerin derhal bize olumlu bir yanıtla geri dönmeleri, onca işlerinin arasında kendi vakitlerinden ayırarak bizimle uzun görüşmeler yapmaları, bize güvenerek deneyimlerini paylaşmaları akademide mesleki dayanışmanın da, insani paylaşım zemininin de her şeye rağmen hâlâ tamamen yok olmadığını göstermesi bakımından çok kıymetlidir. Ayrıca görüşmelerin görüşmecilerimiz için de, bizim için de hem bir dertleşme, hem de zaman zaman far-kmdalık yaratma işlevi gördüğünü söyleyebiliriz. Dolayısıyla bugün hem öğrenciyle, hem araştırmayla, hem de meslektaşlarımızla bağımızı aşındıran mevcut üniversite sistemini, ancak o bağlan yeniden kurma cesaretini ve sabrını göstererek değiştirebileceğimizi de gördük. Bu anlamda, görüşme-çilerimizin birçoğunun akademisyenlerin örgütlenebileceği-ne veya bir şeylerin daha iyiye gidebileceğine dair inançlarını kaybettiklerini söylemelerine rağmen, biz onlann içtenliğini ve desteğini görerek yeniden inanmaya başladık. Kendilerine hem gösterdikleri güven ve dayanışma, hem de verdikleri bilgi ve umut için çok teşekkür ediyoruz.</p>
<p class="calibre1">Görüşmecilerimizden direkt alıntıladığımız sözler kendilerine aittir; anlattıklarının içeriğine de elbette herhangi bir şey ekleyip çıkarmadık. Ancak o anlatılardan çıkardığımız tüm sonuçların ve anlatılar arasında ya da anlatılarla büyük resim arasında kurduğumuz tüm bağlantıların sorumluluğu bize aittir. Görüşmecilerimizin anlatılan üzerinden yaptığımız çıkarsamalann da kesinlikle görüşmeciye dair kişisel yargılar içerme amacında olmadığını, tüm bunlan genel bir olgunun birer örneği şeklinde ele almak istediğimizi belirtmek gerekir.</p>
<p class="calibre1">Görüşmecilerimizin kimlikleri ve bağlı bulunduklan bölümler ve kurumlar, bu çalışmada da sözü edilen güvensiz akademik ortam ve işten çıkarılma tehditleri nedeniyle her zaman bizde gizli kalacaktır. Günün birinde hepimizin korkmadan ve tehditlere maruz kalmadan fikirlerimizi söyleyebileceğimiz, eleştiri yapabileceğimiz ve deneyimlerimizi paylaşabileceğimiz bir akademik ortam oluşana kadar, şimdilik sadece kendi kimliğimizi açıklamakla ve kendimizi olası baskı ve işten çıkarılma gibi tehditlere açık hâle getirmekle yetiniyoruz.<a id="footnote1"></a><sup class="calibre5"><a href="#bookmark3">1</a></sup><sup class="calibre5"></sup></p>
<p class="calibre1">Bu olası riskleri göze alabilmemizin nedeni, elbette ki, her şeyden önce başta da belirttiğimiz sorumluluk duygusudur. Bu, yalnızca akademiye karşı değil, aynı zamanda akademik emeğin metalaşmasmm toplumsal yaşam açısından uzun vadeli sonuçlarını öngörebildiğimiz ölçüde, insan toplumlan-na karşı da duyduğumuz bir sorumluluktur. Bu nedenle bu çalışmanın yalnızca akademik emeğin sorunlarını dile getirmek ve “kendi derdimize yanmak” için yazılmadığını, modern kapitalizmin gösterdiği kanserojen büyüme ve metalaş-tırma eğiliminin bir veçhesi olarak akademik üretim alanını konu edindiğimizi söylemek isteriz.</p>
<p class="calibre1">İkinci olarak, akademisyenlerin hiçbir iş güvencelerinin olmadığı, her dönem farklı üniversitelerden art arda akademisyen çıkarıldığı bir dönemde, yönetimler açısından tam da işten çıkarma sebebi sayılabilecek bir kitap yazmaya cesaret edebilmemizin bir diğer nedeni de, hiç kuşkusuz etrafımızda bize destek olan yakınlarımızın olmasıdır. Bizimle aynı vicdani düzlemde bulunan ve bize hem çalışma süresince entelektüel, hem de işten çıkarılırsak yaşamsal anlamda ellerinden geldiğince destek olacaklarını her daim hissettiren ailelerimize teşekkür ediyoruz. Günün birinde böyle endişelerin yaşanmayacağı, ailevi desteklerin de yalnızca duygusal boyutta olmasının yeterli olacağı bir akademik hayatı görebilmeyi diliyoruz.</p>
<p class="calibre1">Ayrıca kitap daha tamamlanma aşamasındayken projemize ilgi göstererek ve bu kitabın yazılmasını gönülden desteklediklerini söyleyerek şevkimizi arttıran Barış Özkul ve Ta-ml Bora’ya gönülden teşekkür ediyoruz.</p>
<p class="calibre1"><span class="calibre4">Asli Vatansever - Meral Gezici Yalçin </span><span class="calibre2">Ağustos 2014, İstanbul</span></p>
<p class="calibre1"><a id="bookmark4"></a><a id="bookmark5"></a>GİRİŞ</p>
<p class="calibre1">20. yüzyılın son çeyreğinden beri, modem kapitalizmin “yeni” bir aşamasına girildiği büyük ölçüde kabul edilmektedir. Yaşanan sistemik dönüşümü üretim biçimindeki, üretim ilişkilerindeki, üretim süreçlerindeki veya emeğin ve sermayenin doğasındaki tezahürleriyle ele almak mümkündür. Bilgi, iletişim gibi maddi olmayan metalarm kitlesel üretimini mümkün kılan teknolojik yeniliklerden yola çıkarak, üretim biçimindeki ve üretim araçlarındaki değişim incelenebilir (örn. Castells, 1998; Haug, 2009). Veya sermaye-emek dengesini tartışılmaz biçimde sermaye lehine döndürmüş olan neoliberal politikalar üzerinden üretim ilişkilerindeki eşitsizliğin yeni boyutları ortaya konabilir (örn. Stre-eck, 2012; Graeber, 2012; Therborn, 2012; Ross, 2009; Har-vey, 2006; Bourdieu, 2006; Beck, [2000] 2008). Aynı şekilde, emeğin bilişsel, yaratıcı, duygulanımsal vb. diye tanımlanan türlerinin ortaya çıkışı üzerinde durarak üretici güçlerin değişen doğasından bahsedilebilir (örn. Bulut ve Pe-ters, 2011; Caffentzis, 2011; Berardi, 2009; Hardt ve Neg-ri, 2001; Negri; 1991; Gorz, [1982] 1997). Ya da maddi olmayan emek gücünü rekabetçi piyasa koşullarının talep ettiği şekilde “ehlileştirmeye” yönelik yeni bir işletme ideolojisinin hayata geçirilmesinden yola çıkarak, sermayenin değişen doğası üzerinde durulabilir (örn. de Gaulejac, 2013; Lichtenstein, Appay vd. içinde, 2011). Hiç kuşku yoktur ki, pek çok çalışmanın ortaya koyduğu gibi, bütün bu olgular aynı diyalektik sürecin, birbiriyle süreğen bir etkileşim halindeki veçheleridir. Ancak sisteme ve onun dönüşümüne dair bu saptamaların, bilgi üretiminin ve emeğin “akademik/ bilimsel” diye adlandırılan özel bir türünün verdiği ürünler olduğu unutulmamalıdır.</p>
<p class="calibre1">Her türlü üretim gibi, yaşanan dünyanın özdüşünüm mekanizmasını teşkil eden bilgi üretimi de, içinde yaşadığımız sistemin diğer veçhelerinden kesinlikle soyutlanamaya-cak bir üretim biçimi içerisinde ve bu üretim biçimine özgü bir emek gücü tarafından gerçekleştirilir. Dolayısıyla bütün bu olguları tespit etmek, tanımlamak ve eleştirel bir biçimde tartışmak kadar, bu işlevi yerine getirme hakkını ve sorumluluğunu taşıdığı varsayılan akademik emek gücünün, zihinsel emeğin bir türü olarak sözü edilen mevcut üretim ilişkileri içerisindeki güncel konumunu ve durumunu ortaya koymak da önemlidir. Eğer her anlamda büyük çaplı değişimler içeren tarihsel bir an yaşandığından yola çıkıyorsak, yaşanan anın dinamikleri ve olası sonuçlan kadar, o dinamikleri ve olasılıkları tanımlayan ve tartışanların, üzerine bilgi ürettikleri bu dönüşümü bizzat nasıl deneyimlediğini de tartışmaya açmalıyız. Bugün, genel anlamda bilgi ve eğitimin (ister mal, ister hizmet anlamında) bir meta olduğunu kabul edersek (Ünal, Ercan ve Korkusuz-Kurt içinde, 2011: 113), o metayı üretenlerin de mutlak surette ücretli emeğin bir çeşidi olduğunu kabul etmeli ve onu üretim ilişkileri içerisindeki konumu ile değerlendirmeliyiz. Bunu yapmak, akademisyenler olarak pek çoğumuzun varoluş amacımız olarak tanımladığı bilgi üretiminin hangi koşullarda ve nasıl devam edeceğini görebilmek açısından ertelenemeyecek önemde bir sorumluluktur. Diğer bir deyişle, içinde yaşadığımız dünya hakkında anlamlı ve insanlığın tarihsel deneyimine olumlu bir katkısı olacak şeyler söylemeye devam edebilmek istiyorsak, bu tartışmayı sürdürmesi gereken emek gücünün, bunu yapabilecek koşullara hâlâ sahip olup olmadığım sorgulamalıyız.</p>
<p class="calibre1">Bu çalışmada, bu amaçla kariyerlerinin farklı aşamalarında bulunan ve farklı disiplinlerden gelen akademisyenlerin, vasıflı emeğin giderek daha fazla maruz kaldığı güvencesizliği nasıl deneyimlediği/anlamlandırdığı sorgulanacak ve geniş anlamda akademik emek açısından güvencesizliğin ne anlama geldiği değerlendirilmeye çalışılacaktır. Bu değerlendirme çabasının arka planında emeğin doğasında ve sermaye-emek dengesinde, vasıflı emeği değersizleştirerek güvence-sizleştiren ve varoluş koşullarını yeniden üretmesini engelleyerek hiçleştiren bir dönüşüm yaşandığı varsayımı vardır. Çalışmamızın spesifik çıkış noktası ise, bu güvencesizleş-tirme ve hiçleştirmenin son yıllarda giderek artan bir şekilde akademik emeğe de sıçramış olmasıdır. Dolayısıyla güncel sosyolojide emeğin güvencesizleştirilmesine dair süregi-den <span class="calibre2">prekarya</span> ve <span class="calibre2">prekarizasyon</span> tartışmaları içerisinde akademik emeğin de değerlendirilmesi gerekli görünmektedir. İngilizcede belirsiz/muğlak anlamında kullanılan <span class="calibre2">precarious</span> ile proletarya sözcüklerinin bileşimi olan <span class="calibre2">prekaryayı,</span> salt bir ne-olojizmden veya Kıta Avrupa’sı sosyolojisinin, her daim mar-jinalize ve kriminalize edilerek belirsiz varoluş koşullarına mahkûm edilmiş olan kitleleri kapsayan tanımından farklı bir anlamda ele almak gerekir (örn. Wacquant, 2012; Wa-cquant, 2011; Castel, 2004; Feyerabend, 2006 vb.).<a id="footnote2"></a><sup class="calibre5"><a href="#bookmark6">2</a></sup><sup class="calibre5"></sup> Günümüz dünyasında yeni olan şey, bugüne dek sistemin taşıyıcısı konumunda olmuş olan, Bourdieu’nün bahsettiği anlamda toplumsal ve kültürel sermaye birikimini ekonomik sermaye birikimi ile denkleştirme hedefine yönelmiş ve kendisini sermaye ile çelişki içinde tanımlamamış bir sınıf olan eğitimli orta/üst-orta sınıfın <span class="calibre2">prekarize</span> olmasıdır. Bu anlamda, prekarizasyon meselesini, her daim belirsiz ve güvensiz yaşam koşullarıyla karakterize edilen ve toplumun kıyılarına itilmiş kesimlerden ziyade, vasıflı emeğin güvencesizleştirilme-si perspektifinden ele alıyoruz.</p>
<p class="calibre1">Anglosakson sosyolojisinde, özellikle de sistematik olarak prekarya üzerine çalışan Guy Standing’in analizlerinde öne çıkan yaklaşım, tam da anlatmak istediğimiz gibi, güvencesizliğin neoliberal dönemde yaygınlaşan ve nitelikli emeğe de sıçrayan hâline vurgu yapar. Standing, Alman ve Fransız literatüründeki örneklerden farklı olarak, prekaryayı yalnızca güvencesiz olma durumuyla tanımlamaz; <span class="calibre2">vasıflı</span> emeğin güvencesizleştirilen koşullarına vurgu yapar. Standing için prekarya, Wacquant, Bourdieu ya da Feyerabend’daki gibi, yoksul olmakla da özdeş değildir. Hatta Standing, preker diye nitelediği kesimlerin çoğunlukla dünya standartlarına göre yoksul bile sayılamayacağını, onları preker kılan şeyin gelirlerinin düşüklüğü değil, bu gelirin sürekliliğinin garanti altına alınmamış olması olduğunu belirtir (Standing, 2009: 111). Burada önemli olan nokta, sistemin sınıf atlamak için şart koştuğu tüm eğitimsel ve mesleki kalifikasyonlara sahip olduğu halde, kendisini sınıfsal düşüş içinde bulan bir beyaz yakalı kitlesinin oluşmuş olmasıdır.<a id="footnote3"></a><sup class="calibre5"><a href="#bookmark7">3</a></sup><sup class="calibre5"></sup> Niteliklerine ve deneyimlerine rağmen hiçbir kalıcı sosyal güvenceye sahip olamayan bu kesim için en ufak bir beklenmedik durum dahi anında her şeyini kaybetmesiyle sonuçlanacak bir krize yol açma riski taşır. Prekaryayı bu şekilde tanımladığımızda, son yıllarda giderek “şirketleştiği”nden dem vurulan üniversitelerde, geçici sözleşmelerle çalışan günümüz akademisyenlerinin de bu kategoride ele alınmaması için bir neden göremiyoruz.<a id="footnote4"></a><sup class="calibre5"><a href="#bookmark8">4</a></sup><sup class="calibre5"></sup></p>
<p class="calibre1">Bugüne kadar neoliberalizmin emek gücüne ve üniversiteye etkileri pek çok çalışmaya konu olmuş, ancak hep birbirinden ayrı iki düzlemde ele alınmıştır. Açıkça ifade etmek gerekirse, emeğin güvencesizleştirilmesi ve vasıfsızlaştınl-ması tartışılırken, akademik emeğin konu dışı bırakıldığını görüyoruz. Bu durum, akademisyenlerin kendilerini neredeyse özellikle işgücü tanımının dışında tuttuklarını düşündürecek kadar dikkat çekicidir. Elbette ki, özellikle geçici sözleşmelerle ve/veya ders saati ücreti üzerinden istihdam edilen akademisyenlerin durumuyla ilgili yapılan birkaç istisnai çalışma ve uluslararası medyada ara sıra dile getirilen örnekler mevcuttur (Gill, Flood ve Gill (ed.) içinde, 2009; Shaw ve Ward, 2014; Kilgannon, 2014; Maisto, Mc-Cartin ve Svvenson, 2013; Rhoades, 2013; Donoghue, 2008; Berry, 2005). Ancak prekarizasyon konusunun, genel olarak sosyal bilimsel söylemde ve özellikle Türkiye’de, daha ziyade geçici işlerde istihdam edilen başka işgücü katmanları veya “beyaz yakalı” diye tabir edilen vasıflı emeğin başka türleri üzerinden ele alındığı görülmektedir (bkz. Bora ve Erdoğan eds., 2011).</p>
<p class="calibre1">İçinde bulunduğumuz dönemin akademiye etkilerini ele alan çalışmalarda ise genelde iki yaklaşım göze çarpar. Bunlardan birincisi, mevcut koşullan eleştirellikten uzak bir şekilde ele alarak üniversiteyi “yeni çağa” uydurmanın yollarım tartışır ve günümüzün işletme ideolojisine uygun yeniden yapılandırma önerileri sunar (Breton ve Lambert eds., 2003). Üniversitenin bugünkü durumuna dair eleştirel bir tutum benimseyen çalışmalarda ise, üniversitenin piyasaya tabi kılınmasının yalnızca eğitimin kalitesi ve öğrenci profili üzerindeki olumsuz etkileri ele alınmaktadır (Rosicki, 2014; Evans, 2007; Bok, 2003; Leslie ve Slaughter, 1997).<a id="footnote5"></a><sup class="calibre5"><a href="#bookmark9">5</a></sup><sup class="calibre5"></sup> Bunlarda üniversitenin “şirketleştiğine”, öğrencinin “müşteri” gibi görülmeye başladığına ve üniversite eğitiminin yalnızca piyasaya işgücü yetiştirecek bir meslek okulu seviyesine indirgendiğine dair haklı birtakım saptamalar vardır. Üniversitenin evrensel bilgi üretme, tartışma açma ve gelecek nesillere bu tartışmayı sürdürebilecek yetileri kazandırma gibi işlevleri düşünüldüğünde, bu eleştirilerin önemini tabii ki yadsıyamayız. Bununla birlikte, üniversitenin “şirketleşmesi”nden bahsederken, akademik kadronun “şirket çalışanı” konumuna gelmesinin, akademik emeğin kendi varoluşu açısından ne anlama geldiğinin tartışılmaması ilginçtir. Şirketleşen neoliberal üniversite bağlamında akademisyenlerin durumuna değinen az sayıda çalışma ise, daha ziyade neoliberal zamanların rekabet koşullarına ayak uyduracak şekilde “profil oluşturan” ve akademik faaliyetlerine kariyerist bir işadamı/işkadmı perspektifinden yaklaşarak özgeçmişini parlatmaya çalışan genç “yuppie-aka-demisyen” profilini eleştirmekle yetinmiştir (Nalbantoğlu, Ercan ve Korkusuz-Kurt içinde, 2011: 21-74).<a id="footnote6"></a><sup class="calibre5"><a href="#bookmark10">6</a></sup><sup class="calibre5"></sup> Genç akademisyenlerin önemli bir kısmında gözlemlenen kariyerist ve faydacı/rekabetçi tavrın pek çok açıdan eleştirilecek bir şey olduğu konusunda hemfikir olabiliriz, ancak hiç kuşku yok ki, öncelikle ele alınması gereken şey, bu akademisyen tipolojisini yaratan toplumsal koşullann kendisidir. Akademisyenliğin “business” olarak ele alınması, sorunun kaynağım teşkil etmez. Sorunun kaynağında, akademinin evrensel işlevlerinden soyutlanarak, piyasaya iş gücü yetiştiren bir hizmet sektörü haline gelmesi vardır. Dolayısıyla, bilimle iştigal etmenin bir “business” şeklinde ele alınması, akademisyenin giderek daha fazla tabi olduğu vahşi piyasa koşullarının güvencesizliğiyle başa çıkmak için geliştirmek zorunda kaldığı hayatta kalma stratejilerinden bir tanesi olarak görülmeli ve daha geniş bir sistem eleştirisi içerisine oturtulmalıdır.</p>
<p class="calibre1">Yukarıda bahsedilen rekabetçi ve içeriksiz imaj çalışmaları örneğinin işaret ettiği “tamamen piyasaya endekslen-me” durumu, neoliberal dönemin akademik emek üzerindeki etkilerinden sadece bir tanesini yansıtır. Bunun yanında, geçici işlere mahkûm olma, kazanılmış vasıflarının piyasada değersizleştirilmesi, uzmanlık alanının dışında işlere zorlanma, süreğen bir işsizlik tehdidiyle sermaye karşısında sindirilme, konumunun ve eğitim seviyesinin vaat etmiş olduğu istihdam güvencesine ve sosyal güvenceye sahip olamama gibi prekarizasyonla özdeşleştirdiğimiz diğer tüm arazların da akademik emek için geçerli olduğunu görüyoruz. Hatta denilebilir ki, günümüz koşullarının dayattığı güvencesizlik ve belirsizlik, zaten akademik/bilimsel sektöre her daim hâkim olmuş olan “manevi tatmin” söylemleri ve bilim insanlarından beklenen “gönüllü çilecilik” gibi mitlerden beslenerek tam bir idealizm sömürüsü hâlini almıştır. Kişisel deneyimlerimizden, seyrek de olsa sosyal medyada dile getirilen örneklerden veya diğer meslektaşlarla nadiren yapılan samimi sohbetlerden yola çıkarak, bu idealizm sömürüsünün dünyanın her yerinde ve üniversiteler başta olmak üzere bilimle uğraşılan tüm kuramlarda farklı derecelerde ve şekillerde var olduğunu söylemek mümkündür. Ne var ki, bu kişisel deneyim ve gözlemler, ancak çalışmanın sezgisel çıkış noktasını oluşturabilir. Bu büyük çaplı meseleyi en yakınımızdaki örneklerden başlayarak sistematik bir şekilde ele almak ve aşama aşama tüme varmak gerekmektedir. Bu nedenle, akademik emeğin gü-vencesizleşmesini, en azından ilk etapta, birinci elden bilgi edinebileceğimiz ve son dönemde giderek artan şekilde Türkiye’nin akademik iklimindeki yozlaşmanın sembolü olarak gündeme gelen vakıf üniversiteleri üzerinden ele almanın uygun bir başlangıç noktası olabileceğini düşünüyoruz.</p>
<p class="calibre1">Türkiye bağlamında akademik emeğin güvencesizleşme-sini tartışmaya vakıf üniversitelerinden başlamamızın nedeni, yalnızca vakıf üniversitelerinin ücretli eğitim kurumlan olmaları, kâr amacı güttükleri için üniversiteyi dolmuş mantığıyla doldurmaları veya tanıtım sloganlarında bile geleneksel anlamda üniversite ile özdeşleştirilen değerlerden başka her şeye atıfta bulunmaları değildir. Vakıf üniversiteleri, akademik emeğin güvencesizleşmesinin en canlı örneğini sunar, çünkü öncelikle, bu kurumlar kamusal ve özel sektörün kesişme alanında bulunmaları nedeniyle işleyişi, tanımı ve dolayısıyla akıbeti belirsiz bir işletme biçimi teşkil etmektedirler. İkinci olarak da, zaten her daim akademisyenlere uygulanan idealizm sömürüsü, vakıf üniversitelerindeki kâr amacının yarattığı performans baskısıyla birleşmekte ve ortaya tam bir “akademik sweatshop”<a id="footnote7"></a><sup class="calibre5"><a href="#bookmark11">7</a></sup><sup class="calibre5"></sup> görüntüsü çıkmaktadır. Günümüzde dünyanın her yerinde ve her türlü kurumda akademik emek, emeğin diğer her türü gibi, piyasa koşullarına endekslenmiş ve güvencesizleşmiştir. Ancak Türkiye’deki “sözde” vakıf üniversitelerinde<a id="footnote8"></a><sup class="calibre5"><a href="#bookmark12">8</a></sup><sup class="calibre5"></sup> çalışan akademik kadroya yüklenen ders yükü, ders ve dönem dışı mesai zorunluluğu, üniversite tanıtımında yer alma yükümlülüğü ve süreli sözleşmelerle her daim hissettirilen işten atılma tehdidi gibi koşullar göz önüne alındığında, bu kurumlann akademik/bilimsel üretime alt yapı sağlamak bir yana, ona engel teşkil eden yerler hâline geldiği görülmektedir. İşin ilginç yanı, bütün bu koşullar bilinmekle ve samimi sohbetlerde dile getirilmekle birlikte, iş akademinin bugünkü durumunu eleştirmeye geldiğinde tüm akademisyenlerin, kendi güvencesizliklerini ve kaygılarını ve bunların bilimsel üretime etkilerini es geçip, yalnızca vakıf üniversitelerindeki kâr amaçlı eğitim anlayışım ve sırf “bir diploma almış olmak için” üniversiteye gelen müşteri-öğrenci profilini eleştirmekle yetinmeleridir.</p>
<p class="calibre1">Akademisyenlerin, kendilerini bir smıf veya ücretli emeğin bir türü olarak ele almaktan özenle uzak durmaları hem sınıfsal bir soruna, hem mesleki bir patolojiye, hem de daha geniş ölçekli sistemik bir probleme işaret etmesi bakımından önemlidir. Akademisyenlerin kendi sınıfsal konumları ve güvencesizlikleri üzerine konuşmaktan imtina etmeleri, bir yanıyla, prekaryanın orta/üst-orta katmanlar<span class="calibre6">ının</span> tamamında görülen bir sosyo-psikolojik mekanizmadan kaynaklanır. Tıpkı diğer güvencesiz beyaz yakalılar gibi akademisyenler de, artık reel olarak dâhil olamadıkları bir orta sınıf mitini sürdürmek isterler, çünkü <span class="calibre2">preker</span> olmanın, yani vasıflarına uygun makul bir orta sınıf yaşamın sürekliliğini sağlayamamış olmanın gurur duyulacak bir yanı yoktur. Prekarya, klasik sanayi proletaryasından farklı olarak, eğitimine ve vasıflarına tekabül etmeyen bir konumda yaşamaya mahkûm edilmiş katmanları ifade eden ilişkisel bir kategoridir. Dolayısıyla kültürel ve sosyal sermayesine denk olmayan iktisadi sınıfsal konumunu her şeyden önce kendisi kabullenmekte güçlük çeker. Buna ek olarak, bugün tüm beyaz yakalı sektörlerine enjekte edilmiş olan “istersen yaparsm”/“yeterince iyiysen yükselirsin” söylemlerinin yarattığı kişisel yetersizlik duygusu da, güvencesizliğin ve yenilgi hislerinin dile getirilmesini zorlaştırır.</p>
<p class="calibre1">Bu noktada, akademisyenler özelinde spesifik bir mesleki patoloji de devreye girer. Bunun temelinde, akademisyenliğin mesleki prestiji ile akademik emeğin reel sınıfsal konumu arasındaki derin uçurum yatar. Mesleğiyle etik ve kim-liksel düzlemde özdeşleşme düzeyi son derece yüksek olan akademik emek için, reel sınıfsal konumunu kabullenememe hâli neredeyse bilinçli bir ret halini alır. Akademisyenlik, entelektüel donanım gerektiren ve bu nedenle de (en azından geleneksel anlamda) statü değeri yüksek bir uğraş olarak kabul edilir. Bu statü değeri, her nedense, bu mesleğin sunduğu ve yetersiz olduğu herkesçe bilinen maddi koşulların bir telafisi gibi algılanır. Akademisyenlerin kendileri de, sınıfsal koordinatlarını salt ekonomik sermaye açısından tanımlamaz, hatta böyle bir tanımlamayı, kendilerini adadıkları yüce gayeye, bilgi üretme ve yeni nesilleri bu üretimi devam ettirme yetisiyle donatma gayesine, hakaret sayarlar. Böyle bir uğurda geçirilen bir yaşamda gündelik ve fani sıkıntılardan bahsetmek, bunlar yüzünden akademisyenlik gibi büyük bir idealden soğumak veya onu terk etmeyi düşünmek, “küçük” bir davranış olacaktır. Bu nedenle, yaptığı işin ona reva gördüğü yetersiz/olumsuz yaşam koşullarını dile getirmek, akademisyenler arasında çoğu kez bilimsel/akademik adanmışlığmın şüpheye düşeceği kaygısını yaratır.</p>
<p class="calibre1">Daha geniş bir tarihsel perspektiften ele alacak olursak, akademiye hâkim olan bu “kol kırılır, yen içinde kalır” tavrının, sistemin kendi kendini imha etme eğiliminin bir parçası da olabileceğini görmek mümkündür. Akademik/bilimsel emek, yaşanan dünyanın özdüşünüm mekanizmasını teşkil eden veya etmesi gerektiği varsayılan bir emek türüdür. Bu emek gücünün, bugün kendisini yeniden üretebilmek için mutlak surette gerekli olan minimum güvence ve varoluş koşullarına sahip olmaması, sistemin kendi özdüşünüm mekanizmasını yıkması anlamına gelir ve bu açıdan ölümcüldür.<a id="footnote9"></a><sup class="calibre5"><a href="#bookmark13">9</a></sup><sup class="calibre5"></sup> Bu nedenle her şeyden önce, akademisyenlerin söylemlerinde hâlâ çok büyük ölçüde yer bulan mesleki mitlerin deşifre edilmesi ve tartışmaya açılması gerekmektedir. Akademiye dair idealize edilmiş ve bugünün reel koşullarında artık büyük ölçüde geçerliliğini yitirmiş olan yargılar ortadan kalkmadan, akademisyenlerin içinde bulundukları gerçek koşullarla ve kendi sınıfsal koordinatlarıyla yüzleşmeleri, dolayısıyla da bu sınıfsal konumun (ve de hayatlarını adadıkları varsayılan bilgi üretimini devam ettirmenin) gerektirdiği varoluş mücadelesini vermeleri mümkün gözükmemektedir. Bu çalışmanın temel amaçlarından biri de bu sınıfsal yüzleşmeyi sağlayarak, mevcut koşulların ve akademisyenler olarak içinde bulunduğumuz konumun gerektirdiği mücadelenin oluşabilmesine katkıda bulunmaktır.</p>
<p class="calibre1"><a id="bookmark14"></a><a id="bookmark15"></a>Metodoloji</p>
<p class="calibre1">“İlkeler [...] doğaya ve insanların tarihine uygulanmazlar, bunlardan soyutlanırlar; doğa ve insan dünyası ilkelere uymaz, ilkeler ancak doğa ve tarihe uydukları ölçüde doğrudur.” (Engels, [1878] 1977: 92)</p>
<p class="calibre1">Çalışmamızda hem tümevarımcı hem tümdengelimci bir mantık (Popper, [1934] 1998) benimsenmiştir. Bir yandan prekarizasyonun nesnel/toplumsal öğelerini ortaya koyabilmek için akademideki preker emeğe ilişkin farklı kuramsal bakış açılarının ortaya koyduğu çeşitli göstergelerin izi sürülmüştür. Diğer yandan, bireysel deneyimlerdeki, kişilik özelliklerindeki ve çalışmaya ilişkin tutumlardaki çeşitliliğe bağlı olarak ortaya çıkabilecek bireysel farklılıkları ve akademisyenler arasında gözlenebilecek ortak örüntüleri betimleyebilmek hedeflenmiştir. Araştırmada tümdengelimci (yukarıdan aşağıya) ve tümevarımcı (aşağıdan yukarıya) mantığın birlikte kullanımı, bir olgunun farklı göstergeleriyle ve örüntüleriyle olduğu kadar bireysel farklarıyla da ortaya konulmasını sağlayabilecek bütüncül bir yaklaşımı ön-gerekti-rir. Hem literatürden yola çıkarak akademideki prekarizas-yonu ömeklemden elde ettiğimiz bulgular ışığında tarif edebilmek, hem de aynı zamanda özgül bir örneğin (Türkiye’de “sözde” vakıf üniversitelerinde çalışma durumunun) ortaya çıkarabileceği olasılıkları görebilmek ve gösterebilmek için, akademisyenlerle gerçekleştirdiğimiz görüşmelerde prekarizasyonun tanımları ve boyutlarıyla ilgili sorulara yer verdik. Böylece önceden belirlenmiş kavramsallaştırmaların ve kategorilerin belirli bir kültürde ve iş ilişkileri bağlamında aldığı biçimleri ve içerikleri görebilmek mümkün oldu.</p>
<p class="calibre1">Ancak bu yaklaşım, başka bir ifadeyle, araştırmacıların ön-belirlenimci tutumu ve bununla uyumlu veri toplama süreçleri, belirli yanlılıkları beraberinde getirebilirdi. Bunu aşmanın bir yolu olarak, önceden tasarlanan ve kararlaştırılan sorulara, katılımcıların serbest çağrışım ve anlatı yoluyla ya da söylemsel stratejilere başvurarak gerçekleştirdikleri konuşmaların analiz edilmesi dâhil edildi. Böyle-ce koşullanmışlık ve indirgemecilik atfedilebilecek bir yaklaşımın potansiyel sorunlarının üstesinden gelmek amaçlandı. Hem literatürde tespit edilen prekerleşmenin göstergelerinin, “sözde” vakıf üniversitelerinde çalışanlarda karşılığını görebilmek, hem söylemlerden yola çıkarak olgunun olası diğer göstergelerini tespit edebilmek ve kuramla örtüşen ya da örtüşmeyen unsurlarını ve boyutlarını gösterebilmek için yukarıdan aşağıya <span class="calibre2">(top-down)</span> bir araştırma süreci uyguladık. Diğer taraftan, sözü edilen tespitlerin yapılması, ister istemez aşağıdan yukarıya (<span class="calibre2">bottom-up</span>) bir araştırma ve analiz sürecini de gerekli kıldı. Ancak “bütün yöntembilimle-rin hatta en açık olanlarının bile, sınırları olduğunu” (Feye-rabend, [1975] 1991: 38) unutmamak gerekir. Aynca “bilimin işleyişini zıddına endüksiyonla ileri götürebiliriz” diyen Feyerabend’a (<span class="calibre2">a.g.e</span>.: 35) katıldığımızı belirtmeliyiz.</p>
<p class="calibre1">Araştırmaya yöntem (niteliksel ya da niceliksel) belirleyerek değil, araştırma sorusuna bağlı olarak hangi yöntemi kullanmanın gerekli ve doğru olacağına karar vererek başladık. Bu anlamda, seçmiş olduğumuz bu yöntembilimin, olgunun betimlenmesi açısından daha sağlam sonuçlar vereceği de görülebilir. Amacımız sadece prekerleşmenin literatürde ortaya konulan göstergelerini, bir ömeklemden elde edilen niceliksel veri ile ortaya koymak, ya da başka bir ifadeyle, kuramın hipotez yoluyla test edilmesi olsaydı, sayısal veri toplayarak belirli değişkenler arasında belirli ilişkiler ortaya koyabilirdik. Ancak amacımız, “sözde” vakıf üniversitelerindeki prekerleşmenin akademisyenler tarafından nasıl deneyimlendiğini, anlamlandırıldıgını ve meşrulaş-tınldığını görebilmek, bireysel farklılıkları ortaya koyabilmek ve aynı zamanda deneyimler ve anlatılar arasında olası bir örüntüyü görebilmek olduğu için, niteliksel bir araştırma yöntemi kullanmaya karar verdik. Bunu yaparken de (kuramsal ve görgül) literatür ile niteliksel veri (söylem ya da anlatı) arasında süreğen bir “gel-git” yaşadık. Bunun için araştırmacılardan biri (sosyolog), özellikle sosyoloji literatüründe ortaya konulmuş olan kuramsal yaklaşımların izini sürerek anlatılan ve söylemleri ele aldı. Diğer araştırmacı (sosyal psikolog) ise, bu literatürden bağımsız bir şekilde anlatı ve söylem analizi tekniklerini kullanarak belirli örün-tüler ortaya çıkarmayı hedefleyerek veriyi analiz etti. Birbirinden habersiz bir şekilde gerçekleştirilen bu analizler, daha sonra karşılaştırılarak ortak konular ve örüntüler tespit edildi ve bu kitapta aktarıldı. Bu aşamada niteliksel veriyi nasıl elde ettiğimizle ilgili bazı detaylan aktarmak istiyoruz.</p>
<p class="calibre1">“Neo-liberal üniversite” (Özbudun, 2011), “neoliberal akademi” (Gill, 2009) “üniversite A.Ş.” (Nalbantoğ-lu, 2011), “akademik kapitalizm” (Gill, 2009) gibi çeşitli kavramlarla nitelenen günümüz akademisinin Türkiye’deki sözde-vakıf üniversitelerinde çalışan öğretim üyeleri arasında nasıl deneyimlendiğini görmek istedik. Bu araştırmayı neden “sözde” vakıf üniversitelerinde çalışan akademisyenlerle gerçekleştirdiğimizi anlatmanın en etkili yolu ra-kamlann diliyle konuşmak olsa gerek. Türkiye’de ilk devlet üniversitesinin kurulduğu 1933 yılından itibaren 80 yılda 104 devlet üniversitesi açılmışken, ilk vakıf üniversitesinin kurulduğu 1992<a id="footnote10"></a><sup class="calibre5"><a href="#bookmark16">10</a></sup><sup class="calibre5"></sup> yılından bu yana geçen 21 yılda 66 vakıf üniversitesi açılmıştır. Vakıf üniversitelerinin 1990’lı yıllardan sonra yükseköğretim hayatındaki varlığı iniş-çıkış-lı bir serüven izlemiş ve örneğin 1996-1997 yıllan arasında 12 vakıf üniversitesi kurulmuştur. Ancak bu niceliksel anomali sadece vakıf üniversitelerine özgü değildir. Türkiye’de genel olarak üniversite kurma/açma anomalisi diye nitelendirilebilecek bir durum olduğu söylenebilir. Örneğin 1992 yılında ikisi enstitü olmak üzere 24 devlet üniversitesinin açılması,<a id="footnote11"></a><sup class="calibre5"><a href="#bookmark17">11</a></sup><sup class="calibre5"></sup> 2007 yılında 23 yeni üniversitenin (17 devlet, 5 vakıf) kurulması, üniversite kurmada siyasi kararların önemine işaret etmenin yanında, üniversiteye ilişkin zihinsel temsilin resmi dışavurumu olarak da görülebilir. Nitekim bu görüşümüzü doğrularcasına, 1994-2006 yılları arasında hiç devlet üniversitesi kurulmamıştır. Türkiye üniversite tarihine bakıldığında, bir yılda onlarca üniversitenin açıldığı zamanların tekil bir örnek olmadığı görülmektedir. Batı tipi üniversite geleneğinden<a id="footnote12"></a><sup class="calibre5"><a href="#bookmark18">12</a></sup><sup class="calibre5"></sup> ayrı olarak Türkiye’de üniversitenin temel misyonunun bilim/araştırmadan çok, vasıflı işçi/uzman/meslek insanı yetiştirme olarak görüldüğü söylenebilir. Vakıf üniversitesi sayısında kısa bir zaman içinde yaşanan bu dramatik artışın, endüstri ve örgüt psikolojisinin diliyle konuşursak, istihdam edilecek işçilerin (akademisyen) işe alımı, işten çıkarılması, çalışma koşullan ve iş doyumu gibi çalışma hayatına katılımıyla ilgili çeşitli sorunlara yol açabileceğini varsaymak için geçerli bir nedenimiz olduğu düşünülebilir.</p>
<p class="calibre1">Bu çalışmada prekarizasyonun farklı veçhelerinin dene-yimlenme, anlamlandırılma, meşrulaştırılma biçimlerini görebilmek, akademisyenlerin söylemlerinden yola çıkarak durumu detaylı bir şekilde betimlemek amacıyla, yan yapılandırılmış derinlemesine mülakat tekniklerini kullanarak yüz yüze görüşmeler gerçekleştirdik. Mülakatlarda katılımcılara yönelttiğimiz sorulan, prekarya konulu literatürde belirtilen göstergelerden olduğu kadar, kendi vakıf-üniversite-si çalışma deneyimlerimizden ve gözlemlerimizden yola çıkarak oluşturduk. Görüşmelerde sorulan yöneltme sıramız ve biçimimiz genelde aynı olmakla birlikte, bazı durumlarda katılımcılar buluştuğumuz anda çalışma deneyimlerini anlatmaya başladı ve böylesi durumlarda biz katılımcının anlatımına müdahale etmeksizin dinlemeyi ve sonrasında önceden belirlediğimiz bazı sorulan (katılımcımız zaten cevapla-mamışsa) yöneltmeyi tercih ettik.</p>
<p class="calibre1">Araştırmacılardan her birinin tek başına gerçekleştirdiği görüşmeler olduğu gibi, her iki araştırmacının birlikte bulunduğu görüşmeler de yürütüldü. Özellikle işten çıkarılmayı deneyimlemiş kişiler ile birlikte görüşme gerçekleştirildi. Birlikte görüşmelerde soruları yönelten ve not tutan bir araştırmacı ve dinleyerek aralarda ek sorular yöneltebi-len diğer araştırmacı gibi bir rol dağılımı önceden belirlendi.</p>
<p class="calibre1">Bir taraftan İstanbul’daki çeşitli vakıf üniversitelerinden çeşitli pozisyonlarda çalışan kişilere e-posta aracılığıyla ulaştık (birincil temas), bir taraftan ulaştığımız öğretim elemanlarının yönlendirdiği başka öğretim elemanları ile görüştük (kartopu tekniği). Çalışmamızı İstanbul’daki “sözde” vakıf üniversitelerinde çalışan öğretim üyeleriyle sınırladık. Bunun nedeni “sözde” vakıf üniversitelerinin büyük kısmının</p>
<p class="calibre1">İstanbul’da<a id="footnote13"></a><sup class="calibre5"><a href="#bookmark19">13</a></sup><sup class="calibre5"></sup> olmasından kaynaklandı. Araştırmamızda katılımcı olması için iletişim kurduğumuz kişilerin tamamı olumlu yaklaştı ve neredeyse tamamı (yoğunluğu nedeniyle katılamayan iki kişi hariç) çalışmamızda yer aldı. Her görüşmeden sonra ömeklemi belirli özellikler (cinsiyet, akademik pozisyon, sözde-vakıf üniversitesi) açısından dengelemeye çalıştık, ancak “sözde” vakıf üniversitelerinin reel durumlarından kaynaklı olarak, başka bir ifadeyle, yardımcı doçent istihdam etmenin daha çok tercih edilmesinden kaynaklı olarak, katılımcılarımızın büyük bir kısmı (% 42’si, 12 kişi) yardımcı doçentlerden oluştu.</p>
<p class="calibre1">Yardımcı doçent istihdam etmenin “işveren” açısından maliyeti düşürmek kadar, “söz dinletmek ve kontrol etmek” gibi faydaları olduğu, sadece bizim gözlemimizden ya da katılımcılarımızın söylemlerinden (örneğin Görüşmeci 17, kadın, yardımcı doçent) çıkardığımız bir sonuç değildir. Bugün “sözde” vakıf üniversitelerinin internet siteleri incelendiğinde, bu eğilim kolayca görülebilir. Bazen bir vakıf üniversitesinin bir bölümünde hiç yardımcı doçentin olmaması ve kadronun profesörlerden ve araştırma görevlilerinden oluşması göze çarparken, başka bir bölümünde ağırlıklı olarak yardımcı doçentlerin yer aldığı görülebilmektedir. Karşılaştırmalı istatistiksel bir veri olmamakla birlikte, 17 Temmuz 2014 tarihinde bir vakıf üniversitesinde İşletme Bölü-mü’nde 7 profesör (6’sı erkek), 2 doçent (erkek) ve 12 yardımcı doçent (9’u kadın) kadroda yer alırken, başka bir vakıf üniversitesinde İktisat Bölümü’nde kadroda sadece 2 profesör (erkek) ve 3 yardımcı doçent (biri kadın) görünmektedir. Ancak bu tablonun yukarıda saydığımız nedenler ve vakıf üniversitelerindeki geçicilik/güvencesizlik nedeniyle genellenebilir olmadığını belirtmek isteriz. Bir eğitim-öğretim döneminden bir sonraki eğitim-öğretim dönemine bölü<span class="calibre6">ml</span>erin kadrosu değişebilmektedir. Nitekim 2014 Hazi-ran’ında bölüm web sitesinden aktardığımız yukarıdaki sayılar Ekim 2014 itibariyle farklılaşmıştır; işletme bölümünde profesör sayısı bir yükselmiş, iktisat bölümünde bir azalmıştır. İktisat bölümündeki yardımcı doçent sayısı da bire düşmüştür. Tesadüfen seçtiğimiz bu iki üniversite ve iki bölüm yerine başka bölümler için böylesi kayıtlar düştüğümüzde iddia ettiğimiz geçicilik ve sirkülasyon çok daha iyi tespit edilebilecektir. Ayrıca, vakıf üniversitelerinde “eleman sıkıntısı” çekilmesinden kaynaklı olarak, o alanda kim varsa onun çalıştırılması söz konusu olabilmektedir. Bazen de (özellikle yeni kuruluş sürecinde) belirli kadrolar sadece kâğıt üzerinde gösterilmektedir.</p>
<p class="calibre1">Öte yandan, Sümer (2014), 2011 yılı için Psikoloji Bölümlerinde tam zamanlı çalışan öğretim üyelerinin sayısının devlet (M = 10.36, S = 4.34) ve vakıf (M = 6.38, S = 2.85) üniversitelerinde anlamlı bir şekilde farklı olduğunu belirtmiş ve öğretim üyelerinin % 45’inin yardımcı doçentlerden oluştuğunu aktarmıştır. Bu bulgu da “sözde” vakıf üniversitelerinde az sayıda tam zamanlı öğretim üyesi, özellikle yardımcı doçent istihdam edilmesinin tercih edildiği yönündeki savımızla uyuşmaktadır. Her ne kadar devlet üniversiteleri ile birlikte ele almış olsa da, YÖK’ün istatistiklerine bakmak da örneklemimizin neden ağırlıklı olarak yardımcı doçentlerden oluştuğunu anlamlandırmak açısından önemli olabilir. 2013 yılı itibariyle 130.993 öğretim üyesinin % 22’si (28.722) yardımcı doçent, % 14,16’sı (18.551) profesör, % 8.5’i (11.046) doçenttir. Genel olarak erkek akademisyenlerin kadın akademisyenlere oranının daha fazla olduğu görülmektedir: Kadınlara oranla, 2,5 kat daha fazla erkek profesör, 2 kat daha fazla sayıda erkek doçent ve 1,5 kat daha fazla sayıda erkek yardıma doçent çalışmaktadır. Ancak sadece vakıf üniversitesinde çalışan akademisyenlerle ilgili herhangi bir resmi kurum tarafından yayınlanmış istatistik! veriye sahip değiliz. Bizim örneklemimizde ağırlıklı olarak kadınların özellikle de kadın yardımcı doçentlerin olması, sosyal bilimler ağırlıklı bir alandan öğretim üyelerine ulaşmış olmamızdan kaynaklı olabilir. Bilimde cins aynmı (Reed, 1987) göz önünde bulundurulduğunda ve kadınların geleneksel “kadınlık rolleri” ile uyumlu olarak algılanan akademik alanlara daha fazla yöneldiği düşünülürse (sözel ağırlıklı ve hizmet sektöründe iş bulunabilecek alanlar), bu durum daha iyi anlaşılabilir.</p>
<p class="calibre1">Bu çalışma kapsamında yaşlan 25-68 arasında değişen 28 öğretim elemanı ile görüşmeler gerçekleştirdik. Üniversite giriş sınavlarında sınıflandığı biçimiyle, sözel alanlardan (sosyoloji, sosyal çalışma, felsefe, insan ve toplum bilimleri, tarih), sayısal alanlardan (ekonomi, işletme, matematik) eşit ağırlıklı alanlardan (psikoloji, uluslararası ilişkiler) ve bir MYO bölümünden (halka ilişkiler ve reklamcılık) olan öğretim üyeleri çalışmamızda yer aldı. Tamamı İstanbul’da bulunan 13 farklı “sözde” vakıf üniversitesinde çalışan öğretim elemanlarının çoğu yardımcı doçentlerden (14) oluştu. Ay-nca araştırma görevlileri (7), profesörler (4), okutman (1) ve araştırma asistanı (1) olarak çalışanlar çalışmamıza katıldılar. 8 öğretim üyesinin (üçü profesör) idari görevi bulunuyordu (7 bölüm başkam, 1 bölüm başkan yardımcı). Ka-tılımcılanmızın çoğu (20) kadınlardan oluştu.</p>
<p class="calibre1">Görüşmelerin tamamını yaklaşık bir ay (6 Haziran - 10 Temmuz 2014) içinde tamamladık. “Sözde” vakıf üniversitelerinde bu ayların sözleşme yenileme ya da işten çıkarma ayları olarak bilindiği düşünülürse, araştırma sorusu olan güvencesizliğin öğretim üyeleri için oldukça belirgin (<span class="calibre2">sali-ent)</span> olduğu ve bununla ilgili anlatımların daha detaylı olmasını beraberinde getirmiş olabileceği söylenebilir. Görüşmeler gerçekleştirildiği sırada işten çıkarılma deneyimi yaşamış olan öğretim üyelerinden (11 kişi) bir profesör ders saat ücretli ders verdiğini ve aynı zamanda bir belediyenin projesinde çalıştığını belirtti. Başka bir işsiz kalan profesör, bir süre ders saat ücretli olarak çalıştıktan sonra başka bir “sözde” vakıf üniversitesinde tam zamanlı olarak çalışmaya devam etmiş ve bölüm başkanlığı idari görevini de üstlenmiş olduğunu söyledi. Biz görüştüğümüz sırada eski vakıf üniversitesine açtığı dava sürüyordu. Başka bir profesör işten çıkarıldığı vakıf üniversitesine açtığı dava sürerken, yürütmeyi durdurma kararı ile işine ve bölüm başkanlığı görevine geri döndüğünü ifade etti. Bir yardımcı doçent, bölüm baş-kanımn ve dekanın baskılarına ve aşırı ders yüküne dayanamayarak işten ayrıldığım ve bir süre hiçbir vakıf üniversitesinde tam zamanlı olarak çalışmayı düşünmediğini, geçici bir süre dışarıdan ders vererek geçinmeye çalışacağım anlattı. Bir başka yardımcı doçent, tam zamanlı çalıştığı “sözde” vakıf üniversitesinden işten çıkarılmış olduğunu ve çeşitli vakıf üniversitelerinde ders saat ücretli olarak çalıştığını söyledi. Başka bir yardımcı doçent, görüşme yaptığımız sırada kısa bir süre önce istifa ettiğini ve İstanbul’a oldukça uzak bir devlet üniversitesinde çalışmaya başlayacağını bildirdi. Yine (doçent olmak üzere olan) bir yardımcı doçent, görüşmemizden çok kısa süre sonra, toplu bir işten çıkarma furyası kapsamında bölümünün kapatılması sonucu 12-13 senedir çalışmakta olduğu üniversiteden çıkarıldı. Bir araştırma görevlisi, yeni işten çıkarıldığım ve iş aradığını belirterek doktorayı bırakmak dâhil, birçok yaşamsal kararın arifesinde olduğunu ve kısa süre geçinmesini sağlayabilecek şekilde üniversite sınavlarına hazırlanan lise öğrencilerine özel ders verme seçeneği üzerinde düşündüğünü anlattı. Diğer araştırma görevlisi iki yıldır işsizdi, bir devlet üniversitesinde doktora eğitimine devam ediyor ve geçinmek için kısa süreli işlerde çalışıyordu. Bir araştırma görevlisi üniversite içinde başka bir pozisyona kaydırılarak idari kadroya geçirileceğini öğrenmişti. İki araştırma görevlisi, aynı üniversiteden birkaç hafta önce işten çıkarılmıştı ve hukuki yola başvurmak için arayış içinde olduklarını belirtti.</p>
<p class="calibre1">En kısa görüşme 40:09’, en uzun görüşme 1:53:00’ sürdü. Ses datalannın tümüyle metin haline dönüştürülmesi sadece iki araştırmacının kendi bütçeleriyle yürüttüğü bir araştırmada pratik olarak mümkün olamayacağından, ses data-lan birkaç kere dinlenerek analize tabi tutuldular. Ses data-smdan alıntıladığımız söylemleri, bu dinlemeler esnasında tespit ettik.</p>
<p class="calibre1">Araştırmacılar olarak, bizim de içinde bulunduğumuz akademik dünyaya tarih ve biyografi arasında gidip gelebilen, sezginin ve kişisel deneyimlerin gücünü yadsımadan nesnel kalabilen bir sosyolojik tahayyülle yaklaşmaya gayret ettik (Mills, [1959] 2000). Hem çıkış noktamızın, hem de tespitlerimizin, tarihin belirli bir anında geçerli olan koşullardan beslendiğinin ve kaçınılmaz olarak gene o koşulların çelişkilerini taşıyor olabileceğinin farkındayız. Bununla birlikte, aynı çelişkilerin, farkına varıldıkları takdirde, kendi çözümlerine dair ipuçlarını da içlerinde taşıdıkları görülebilecektir. Zira “[e]ğer doğruluk ve yanlışlık hakkında anlamlı bir şekilde konuşmak mümkünse, doğruluk, diyalektik süreçten türetilen ifadelerden çok, sürecin kendisinde yatar. Bu ifadeler ancak zamanın belli bir noktasında ‘doğru’ olarak belirtilebilir ve her halükârda başka ‘doğru’ ifadelerle çelişebilirler. Diyalektik yöntem gerektiğinde analizi tersine çevirmemize, çözümlere sorun, sorunlara çözüm gibi bakmamıza izin verir” (Harvey, [1988] 2013: 123).</p>
<p class="calibre1">BİRİNCİ BÖLÜM </p>
<p class="calibre1"><a id="bookmark20"></a><a id="bookmark21"></a>HİÇLEŞMENİN SİSTEMİK ARKA PLANI</p>
<p class="calibre1"><a id="bookmark22"></a><a id="bookmark23"></a>Akademik emeğin ve bilginin metalaşması</p>
<p class="calibre1">Kapitalizm, her daim kârı maksimize etmek için, mümkün olan her şeyi piyasaya sürme ve kendi birikim düzeneğine katma eğiliminde olmuştur. Bugün yeni olan şey, 20. yüzyılın son çeyreğinden beri, kapitalizmin bu yıkıcı itkisini dizginleyebilecek olan toplumsal ve siyasi mekanizmaların giderek aşınmakta olmasıdır. 1980’lerle birlikte, kapitalizmin üretim yapısında ve üretim ilişkilerinde yaşandığı kabul edilen değişimin arka planında, sermayenin, emek ve meta piyasalarında baş gösteren krizi aşmak için, emeği esnekleştirerek ve yeni teknolojileri kullanarak, üretimi talebe en-dekslemesi yatar (Castells, 1996, 1998; Graeber, 2011: 36; Harvey, 1999: 164; Standing, 2011a: 26; Streeck, 2012: 31<span class="calibre2">).<a id="footnote14"></a><sup class="calibre5"><a href="#bookmark24">14</a></sup><sup class="calibre5"></sup></span></p>
<p class="calibre1">Üretimin talebe endekslenmesi, yani emeğin piyasaya tâbi kılınması, siyasi ve sosyo-psikolojik olmak üzere iki cephede gerçekleştirilen düzenlemelerle sağlanmıştır. Siyasi düzlemde, Keynesçi sistemin üretim, örgütlenme ve regülasyon bağlamındaki katılıklarının aşılmasını sağlayacak olan ve <span class="calibre2">deregülasyon</span> kisvesi altında sermayenin lehine <span class="calibre2">re-regülas-yon</span> yapan neoliberal devlet modeli hayata geçirilmek suretiyle, refah devleti kazanımları aşama aşama geri çevrilmiştir (bkz. örn. Dardotve Laval, 2012: 6 vd.). Sosyo-psikolojik düzlemde de, emeği kendi isteğiyle piyasanın gerektirdiği sınırsız çalışma düzenine girecek hâle getirebilmek için, çalışanın işle özdeşleşme derecesini azamiye çıkartacak ve mer-kezsiz otorite konsepti üzerine kurulu yeni bir işletme modeli hayata geçirilmiştir (de Gaulejac, 2013; Lordon, 2011). Bu sayede, daha önce emeğin tümden metalaşmasının önünde duran siyasi ve psikolojik/zihinsel bariyerler, 25-30 yıllık bir süre zarfında büyük ölçüde bertaraf edilmiştir.</p>
<p class="calibre1">Sanayi kapitalizminden enformasyon kapitalizmine geçişin üretimin yapısında yol açtığı değişim ve 1980’lerin başından beri küresel çapta uygulamaya konan neoliberal politikalar, emeğin bütün türleri üzerinde aşındırıcı bir etki göstermiştir. Bu noktada, daha önceki dönemde kapitalize edilmemiş olan yaşamsal öğelerin de bugün artık metalaştığmı söylerken, bunun, aynı zamanda, ister istemez, o ürünü ortaya koyan insan emeğini de kapitalist ücretli emek ilişkisine sokması, yani onu da piyasada satışa çıkarılacak bir meta hâline getirmesi demek olduğunu unutmamak gerekir. Dolayısıyla, insan yaşamının ne kadar çok veçhesi piyasa koşullarına dâhil oluyorsa, insanın üretici gücü de o kadar çok cephede sermayenin tahakkümüne giriyor ve kendisine yabancılaşıyor demektir. Bu anlamda post-endüstriyel kapitalizm, simgeler, bilgi, iletişim, duygulanım, arzu gibi maddi olmayan (<span class="calibre2">immaterial</span>) ilişkisel öğeleri kapitalist üretim ve dolaşım süreçlerine sokarken, bunları üreten ve yeniden üretilmelerini sağlayan maddi olmayan emeği de (<span class="calibre2">immaterial labor),</span> ücretli emek ilişkisine sokmuştur. Franco Berar-di’nin, zihni ve ruhu<a id="footnote15"></a><sup class="calibre5"><a href="#bookmark25">15</a></sup><sup class="calibre5"></sup> işe koşan <span class="calibre2">semio-capitalism</span> (gösterge kapitalizmi) kavramı, post-endüstriyel kapitalizmin yayılan ve yoğunlaşan bu metalaştıncı karakterini ifade eder (Berar-di, 2009: 21-22). Berardi’nin gösterge kapitalizmi, semboller üzerinden emeğin sermayeyle had safhada özdeşleşmesini sağlayarak, kendi libidinal ve yaratıcı enerjisine yabancılaşmış bir “bilişsel emek” (<span class="calibre2">cognitive labor, cognitariat</span>) yaratır.</p>
<p class="calibre1">Buradaki yabancılaşmanın ikili bir boyutu olduğunu söyleyebiliriz. Birincisi, daha önce piyasa dışı ilişkilerin bir parçası olan hizmet, bakım, duygulanım, iletişim vb. temel toplumsal fonksiyonların metalaşmasıyla birlikte, artık bu işlevleri kapitalist üretim koşullan içerisinde yerine getirmek durumunda kalan emek biçimleri, aynı işlevleri, iş yaşamı dışında yerine getiremez hâle gelir. Örneğin Nancy Fraser’ın bahsettiği gibi, 20. yüzyılın ikinci yarısından itibaren kadınların artan bir şekilde işgücüne dâhil olmasıyla birlikte, daha önceleri ücretlendirilmemiş ev içi emeğin, yani aile içi duygusal destek mekanizmalarının ve bakımla ilgili hizmetlerin, hane içinde yeniden üretilemez hâle gelmesi, bunun sonucudur (Fraser, 2012: 9). Bu durum, yalnızca birincil yakınlıktaki ilişkilerin temel bazı işlevlerinden soyutlanarak erozyona uğramasına neden olmakla kalmaz. Bunun yanında üc-retlendirilmemiş emeği, yani kapitalist üretimin gereksindiği emek gücünün yeniden üretimini sağlaması bakımından sistem için elzem olan sistem-dışı bir mekanizmayı da saf dışı bırakır (Fraser, <span class="calibre2">a.g.e.).</span> Birincinin sonucu olan ikinci bir yabancılaşma boyutu ise, sözü edilen bu ücretlendirilmemiş hizmetlerin artık onlara ihtiyaç duyan kişiler tarafından bizzat yerine getirilememesi nedeniyle, “dışarıdan” satın alınmak zorunda kalmasıdır. Böylece, önceden gönüllülük, karşılıklılık ve paylaşım esasına dayanarak ve (bireylerin, bu öğeleri kendi ihtiyaçlan doğrultusunda, kendileri için üretmeleri anlamında) yabancılaşmamış bir emek tarafından gerçekleştirilen bu hizmetler de artık birer sektör ve piyasa ürünü hâline gelir.<a id="footnote16"></a><sup class="calibre5"><a href="#bookmark26">16</a></sup><sup class="calibre5"></sup> İnsan yaşamının giderek daha fazla veçhesinin piyasaya intikal etmesiyle kastedilen de budur.</p>
<p class="calibre1">1980’lerden başlayarak, İkinci Dünya Savaşı sonrası dönemin refah devleti kazammlannın altı oyulmak suretiyle, piyasa ilişkileri tüm toplumsal alanlara nüfuz ederken, akademik/bilimsel üretim alanı da elbette bunun dışında kal(a)mamıştır. Arzu, merak gibi kişisel itkilerle yapılagel-miş olan bilgi üretiminin de, aslen kolektif sorumluluğun alanına giren eğitimin de, artık kullanım değeri yerine piyasa değeri üzerinden tanımlanarak araçsallaştığı görülmektedir. Bu trend, sıklıkla, artık gündelik sohbetlerde bile kullanılır hâle gelmiş olan üniversitenin “şirketleşmesi” olgusu çerçevesinde ele alınır (Jo, 2014; Apple, 2004 vb.). Ancak “ticari üniversite”, “akademik kapitalizm” vb. sloganvari tanımlamalar, meselenin boyutlarıyla ilgili yüzeysel ve muğlak bir mefhum vermekten öteye gidemez. Bilimsel üretim ve eğitim kuramlarının piyasa kurallarıyla işlemeye başlamasını, yalnızca öğrencinin müşteri hâline gelmesinden öte, emeğin ve bilginin eşzamanlı metalaşması çerçevesinde ele almak gerekir. Aynı şekilde, emeğin güvencesizliği veya bu çalışma özelinde göstermeye çalışacağımız akademik emeğin güvencesizleşmesi meselesini de, salt prekarya analizinin ötesinde ele almak gerekir. Akademik emeğin (ya da genel anlamda emeğin) ve bilginin tamamen piyasaya endeks-lenmesinde ve meta hâline gelmesinde, istihdam güvencesi, iş güvenliği, kendini geliştirme ve yükselme imkânı, temsil hakkı güvencesi gibi mekanizmalann aşınmasıyla sınırlana-mayacak tehlikeler vardır.</p>
<p class="calibre1">Tehlikenin boyutunu anlatabilmek için, öncelikle piyasa ilişkilerinin emek ve bilgi de dâhil olmak üzere tüm toplumsal alanlara yayılmasının uzun vadede ne demek olduğunu açıklamak gerekir. Piyasa ilişkilerinin tüm toplumsal alanlara yayılmasını, kapitalizmin yalnızca teoride mümkün olabilecek sınırsız sermaye birikimi prensibi doğrultusunda, istisnasız her şeyi metalaştırma itkisinin dizginlerinden boşanması şeklinde okuyabiliriz. Bu bağlamda, Kari Polanyi’nin “hayali metalar” <span class="calibre2">(fictitious commodities)</span> kavramının son yıllarda sıklıkla tekrar gündeme gelmesi şaşırtıcı değildir (bkz. Streeck, 2014; Block ve Somers, 2014; Fraser, 2013; Fraser, 2012; Standing, 2009).<a id="footnote17"></a><sup class="calibre5"><a href="#bookmark27">17</a></sup><sup class="calibre5"></sup> Polanyi’nin “hayali meta” kavramı, bir piyasa değeri olmaksızın ya da kâr amacıyla ve rekabet baskısı altında üretilmemiş olan, yani kapitalist ekonomi içerisinde ister istemez bir fiyatı olan, ama onun dışında kapitalist meta tanımına uymayan üretim faktörlerini ifade eder. Polanyi’ye göre, insan (emek), toprak (doğa) ve para, hayali metalardır. Bu hayali metaların bir yanıyla kâr prensibinin dışında kalmaları ve yalnızca piyasa değeri olan “kapitalist metalar”<a id="footnote18"></a><sup class="calibre5"><a href="#bookmark28">18</a></sup><sup class="calibre5"></sup> gibi muamele görmemeleri, sermaye birikiminin sağlanması ve tabii en başta hayatın kendisinin yeniden üretilebilmesi için gereklidir. Çünkü Polanyi’ye göre, “üretim insanla doğanın karşılıklı etkileşimidir; eğer bu süreç değiş-tokuşun kendi kendini düzenleyen mekanizmasına terk edilirse, insan ve doğanın onun [piyasanın] yörüngesine girmesi gerekir; arz ve talebe tâbi olmaları, yani meta olarak, satılık mal gibi muamele görmeleri gerekir” (Polanyi, 1944/1957: 130). “Ancak, üretim teorik olarak bu şekilde örgütlenebilse dahi, [...] <span class="calibre2">toprağın ve insanın kaderini piyasaya bırakmak, onları hiçleştirmekle aynı şeydir”</span> (Polanyi, <span class="calibre2">a.g.e.:</span> 131 - vurgu eklenmiştir).</p>
<p class="calibre1">Bununla birlikte, en azından 20. yüzyılın son çeyreğinden beri, piyasanın, Polanyi’nin “hayali metalar” diye tabir ettiği ve tamamen metalaştırılmaları hâlinde (kendilerini yeniden üretememe anlamında) hiçleşecek olan insan (emek), toprak (doğa) ve parayı da sermaye birikimi mantığına tâbi kılacak derecede genişlediğine tanık olduk.<a id="footnote19"></a><sup class="calibre5"><a href="#bookmark29">19</a></sup><sup class="calibre5"></sup> Polanyi’nin “iktisadın toplumsal sistemin içinden çıkması” C<span class="calibre2">disembedding</span>) diye nitelediği bu durum, sermayenin, kendini yeniden üretebilmesi ve birikebilmesi için elzem olan üretim faktörlerini tüketmesi anlamına gelmektedir. Bu anlamda sermayenin, kendi birikim mantığını tamamen hayata geçirmeye çalışması hâlinde, o birikim mantığının kendi kendisiyle çelişen, kendini engelleyen bir hal aldığı görülmektedir.<a id="footnote20"></a><sup class="calibre5"><a href="#bookmark30">20</a></sup><sup class="calibre5"></sup> Bununla birlikte, Wolfgang Streeck’in de belirttiği gibi, sermaye yine bu sınırsız birikim mantığı yüzünden, kendi itkilerini dizginleyebilecek mekanizmalara da kendiliğinden sahip değildir (Streeck, 2014: 51-55). Yani piyasa, kendi hâline terk edildiği zaman, nihayetinde kendi kendisini yok edecek şekilde sınırsız bir metalaştırma düzeneğiyle her şeyi öğütür ve hayatın yeniden üretim mekanizmalarını da tahrip eder.</p>
<p class="calibre1">Polanyi’nin sanayi kapitalizmi çerçevesinde emek, doğa ve para olarak tanımladığı “hayali metalar” kapsamına, bugünün enformasyon kapitalizminde bilgiyi de dâhil etmek yanlış olmayacaktır (bkz. Jessop, Buğra ve Ağartan içinde, 2007). Günümüz kapitalizminde bilgi, hem sermaye hem de meta anlamında merkezi bir konumdadır. Ancak bu durum, giderek artan bir şekilde kapitalist meta muamelesi gören bilginin, sermaye olarak kendini yeniden üretebilme koşullarının altını oyar. Dahası, kapitalist rasyonalitenin çerçevesinden de çıkmak gerekirse (ki gerekir), bilgi yalnızca sermaye/üretim aracı olma işlevinin de ötesinde, insanın evrenle ilişkisinin bir türevi olarak, yaşanan dünyanın da kendini yeniden üretme mekanizmasının temelindedir. Dolayısıyla bugün bilginin metalaşması, onun kolektif olarak üretilen ve “amacı kendinde” bir içkin değer olarak görülmekten çıkıp, rekabet ve kâr mekanizmaları içerisinde üretilen, piyasaya sunulan ve tüketilen, araçsal değere sahip bir “şey” hâline gelmesi anlamını taşır.</p>
<p class="calibre1">20. yüzyılın son çeyreğinden itibaren sermaye mantığının dizginlerinden boşanmasıyla birlikte, emekle bilginin eşzamanlı olarak kapitalist metalar hâline geldiğini görüyoruz (bkz. Caffentzis, 2008).<a id="footnote21"></a><sup class="calibre5"><a href="#bookmark31">21</a></sup><sup class="calibre5"></sup> Akademik/bilimsel dünya, işte tam da bu ikisinin kesişme noktasında bulunur ve bu bakımdan, piyasanın tahrip edici etkisine belki de diğer pek çok alandan daha fazla maruz kalmıştır (bkz. Lawrence ve Sharma, 2002: 661-662; Gill, Flood ve Gill içinde, 2009).<a id="footnote22"></a><sup class="calibre5"><a href="#bookmark32">22</a></sup><sup class="calibre5"></sup> Akademik emeğin güvencesizleşmesini bu çerçevede ele almak gerekir.</p>
<p class="calibre1">Bilginin güncel kapitalizm içerisindeki sermaye ve meta olarak ikircikli konumu, akademik/b<span class="calibre6">ilim</span>sel emeği de çelişkili bir pozisyona sokmuştur. Akademik emek, hem enformasyon kapitalizminin başat sermayesi olan bilginin (hammadde olarak) sahibi, hem de bir meta olarak (enformasyon hâline gelecek) bilginin üreticisi konumundadır. Dahası, bu üretim faaliyeti kapitalist üretim ilişkileri içerisinde gerçekleştiği için, ürettiği şey üzerinde kontrol sahibi olmayan ücretli emek pozisyonundadır. Bu durumda, tuhaf bir şekilde, sahip olduğu sermayeyi (metalaştınlmaması gereken ham-madde-bilgiyi) yeniden üretebileceği yaşamsal koşullan sağlayabilmek için, emeğini de, bu emeğin ürünü olan enfor-masyon-bilgiyi de meta olarak piyasaya sunmak durumundadır. Birer hayali meta olarak emeğini de, bilgisini de kapitalist metalar hâline getirirken, bunu, kendisine ait olmayan bir işletmede gerçekleştirmek durumunda olduğu için, her ikisi üzerindeki kontrolünü de kaybeder.</p>
<p class="calibre1">Meseleyi daha somut bir şekilde anlatabilmek için, henüz akademisyen pozisyonuyla ücretli emek haline gelmemiş, bilimle iştigal eden/etmek isteyen ve bunun için (lisans, yüksek lisans, doktora vb. aşamalardan geçmek suretiyle) bir hammadde olarak bilgi sahibi olan insanı ele alalım. Bu bilim insanı, öncelikle, Marx’m <span class="calibre2">Das Kapitalde</span> mutlak artı-değerin üretimini anlattığı bölümde, <span class="calibre2">Arbeitsprozess</span> (emek süreci) başlığı altında bahsettiği “potansiyel” emek gücüdür (Marx, <span class="calibre2">Das Kapital I,</span> MEW 23, 1890/2007: 192), ama aynı zamanda (gelecekte sermayeye dönüştürülebilme potansiyeli taşıyan hammadde<a id="footnote23"></a><sup class="calibre5"><a href="#bookmark33">23</a></sup><sup class="calibre5"></sup> olarak) “hammadde-bilgi”ye sahiptir.</p>
<p class="calibre1">Ancak hem yaşamım idame ettirebilmek, hem de potansiyel sermayesi olan bu emek nesnesini,<a id="footnote24"></a><sup class="calibre5"><a href="#bookmark34">24</a></sup><sup class="calibre5"></sup> reel bir üretim aracına dönüştürebileceği ve biriktirebileceği koşullara sahip olabilmek için, emeğini meta olarak piyasada satmak zorundadır. Böylece, bir üniversiteye veya araştırma enstitüsüne vs. girerek “akademisyen” olarak çalışır. Bilimle uğraşmak isteyen insan, akademisyen olarak çalışmaya başladığı noktada, “potansiyel emek-gücü”nden “fiili emek-gücü”ne, yani işçiye dönüşmüştür. Bu noktadan itibaren, kendi hammaddesini, kendi emeğiyle, ama başkasının işletmesinde işlemek ve onu da işlenmiş haliyle meta olarak piyasaya sürmek durumundadır. Ve yine bu noktadan itibaren, bilgi biriki<span class="calibre6">mini</span>n mantığı ile kapitalist işletmeye içkin olan sermaye birikimi mantığı ister istemez karşı karşıya gelecektir.<a id="footnote25"></a><sup class="calibre5"><a href="#bookmark35">25</a></sup><sup class="calibre5"></sup> Kapitalist işletmedeki üretim sürecinin yörüngesine giren bilgi, kapitalist üretim koşullarında, ücretli emek tarafından ve kâr amacıyla üretilmiş bir “kapitalist meta” konumuna gelir.<a id="footnote26"></a><sup class="calibre5"><a href="#bookmark36">26</a></sup><sup class="calibre5"></sup></p>
<p class="calibre1">Buradaki sorun şudur: Evrenle ilişki kurma biçimimiz olarak bilginin, diğer tüm hayali metalar gibi, yeniden üretilebilmesi için bir kısmının kapitalist anlamda metalaşmama-sı gerekir. Diğer bir deyişle, bilgi akümülasyonunun sürmesi için, bilginin piyasaya derhal sürülemeyecek bir kısmının hammadde hâliyle “sahibinde” kalması veya artı-bilgi olarak geri dönmesi gerekir. Yani akademisyenin, doğrudan derslerde veya hemen yayınlarda kullanmayacağı, sırf merak için edindiği “gereksiz” bilgiyi; ya da piyasada kâr sağlama anlamında “pratik olmayan” bilgiyi de üretme eğiliminin saklı kalması gerekir.<a id="footnote27"></a><sup class="calibre5"><a href="#bookmark37">27</a></sup><sup class="calibre5"></sup> Ancak bugün kapitalist işletme mantığına tâbi olan akademik kuramlardaki üretim koşulları (ve tabii buna bağlı olarak, ücretli akademik emeğin çalışma temposundan ve maddi imkânsızlıklarından dolayı mahkûm olduğu kısıtlı yaşam koşulları), akademisyenin derhal piyasaya süreceğinden fazlasını biriktirmesine ancak çok sınırlı bir şekilde izin verir.<sup class="calibre5">15</sup> Dolayısıyla bu tip bir kapitalist akademik üretim sürecinde hammadde-bilgi giderek aşınma riskiyle karşı karşıya kalır. Bunu, tıpkı sanayi kapitalizminde hammadde olarak doğanın aşınması gibi, enformasyon kapitalizminde de bilginin ve insan zihninin sürekli tahrip edilmesi ve yeniden üretimin koşullarının bizatihi sistem tarafından aşmdırılması şeklinde yorumlayabiliriz. Yani kısacası, kâr amaçlı akademik işletmelerde, akademisyenin kendi bilgi sermayesini akümüle etmek için ihtiyaç duyduğu “kâr” olan <span class="calibre2">artı-bilgi,</span> akademik işletme sahibinin para formundaki “kâr”ı için feda edilmektedir.</p>
<p class="calibre1">Bilginin meta hâline gelmesiyle, onu üreten emeğin meta-laşması kaçınılmaz bir biçimde iç içe geçen süreçlerdir. Bir şeyin kapitalist meta hâline gelmesi, onun mümkün olduğu kadar düşük maliyetle ve yüksek kâr getirecek şekilde üretilmesi demektir. Bu da, emek-değer yasasına biraz aşinalığı olan herkesin bilebileceği gibi, emeğin “maliyetini” kısıp, “verimliliğini” arttırmak suretiyle olabilir. Marx, kapitalist rasyonalite içerisinde emeğin verimliliğinin ne anlama geldiğini, üstelik de ilginç bir biçimde maddi olmayan/zihinsel emek üzerinden örnekleyerek açıklamıştır:</p>
<p class="calibre1">“Yalnızca, kapitalist için artı-değer üreten, böylece sermayenin kendi değerini arttırması [<span class="calibre2">Selbstverwertııng</span>; <span class="calibre2">self-valoriza-tion</span>1 için çalışan emekçi üretkendir. Maddi nesneler üretiminin dışında kalan bir alandan örnek alırsak, bir öğretmen, öğrencilerin kafaları üzerinde emek harcamasının yanı sıra, eger okul sahibini zenginleştirmek için de eşek gibi çalışıyorsa, üretken bir emekçi sayılır. Okul sahibinin, sermayesini, sosis fabrikası yerine <span class="calibre2">öğretim fabrikasına</span> yatırmış olması bu durumu değiştirmez. Bu nedenle, üretken emek kavramı yalnızca faaliyet ve kullanım etkisi arasındaki, emek ve emeğin ürünü arasındaki bir ilişkiyi kapsamakla kalmaz, aynı zamanda emeği doğrudan sermayenin kendi değerim arttırmasının bir aracına indirgeyen ve tarihsel olarak ortaya çıkmış, özgül bir toplumsal üretim ilişkisini de içerir. Bu nedenledir ki, üretken emekçi olmak bir şans değil, bahtsızlıktır.” (Marx, <span class="calibre2">Das Kapital</span> I, MEW 23: 532 - vurgu eklenmiştir)</p>
<p class="calibre1">Marx’ın, üretken ve üretken olmayan emek ayrımım maddi olmayan/entelektüel emek üzerinden örneklendirmesi kadar, okul yerine “öğretim fabrikası” (Lehr<span class="calibre2">fabrik)</span> demesi de ilginçtir. Gerçekten de bugün, kapitalist üretkenlik mantığının, diğer tüm alanlara olduğu gibi, bilgi üretimi ve eğitim alanına da nüfuz ettiğini ve zihinsel emeğin her türünün de bir üretim faktörüne indirgendiğini görmek mümkündür. Bu mantık çerçevesinde, entelektüel/akademik emek “maliyet” hesabına, onun ürünü olan bilgi ve eğitim ise kapitalist verimlilik mantığına tâbi kılınmıştır. Ancak akademik emeğin, maliyet faktörü şeklinde ele alınması, zihinsel emeğin özgül yapısından dolayı, aynı zamanda eğitimin ve bilimsel aktivi-tenin kendisinin bir maliyet olarak görülmesi demektir. Üniversitelerin, maliyeti giderek kısmak adına yaptıkları şey, işte bu kaliteli eğitim ve bilimsel araştırma yapılabilmesi için gereken koşullardan ödün vermektir. Üniversite, gelir kaynağı olan öğrenci sayısını arttırırken, maliyet olarak gördüğü hoca sayısını kısar; ayrıca hocaların okula kısa vadede maddi bir getirisi olmayacak olan bilimsel araştırmalarına destek ve zaman vermez. Burada önemli olan, mümkün olan en fazla sayıda öğrenciye, mümkün olan en az sayıda hoca ile “hizmet” sunmaktır. Az sayıda ve güvencesiz koşullarda “çalıştırılan” hoca ile çok sayıda öğrenciye verilecek derslerin kalita-tif içeriği ya da o az sayıdaki hocanın ders dışı araştırmaya ve bilgi birikimine ne kadar vakit ve eneıji ayırabileceği gibi sorular, kapitalist işletmenin gündemine girmez. Bugün, akademisyenin (dolayısıyla eğitimin kendisinin) maliyet olarak görüldüğü bu tip işletmelerin, bilimsel üretimle taban tabana zıt yapılar teşkil ettiği anlaşılmaktadır.</p>
<p class="calibre1">Bu şekilde, emeğin ve bilginin eşzamanlı metalaşması, her ikisinin de yeniden üretim koşullarım tehlikeye atar. Bilgiyi üreten akademik emeğin güvencesizleşmesi, hem bu meta-Iaşma sürecinin sonucudur, hem de meta olmayan hammad-de-bilginin aşınmasını hızlandırır.<a id="footnote28"></a><sup class="calibre5"><a href="#bookmark38">28</a></sup><sup class="calibre5"></sup></p>
<p class="calibre1"><a id="bookmark39"></a><a id="bookmark40"></a>Prekarizasyon</p>
<p class="calibre1">Bugün sosyal bilim literatüründe emeğin konumuna dair dile getirilen güvencesizleşme, bahsettiğimiz metalaşma eğiliminin emek üzerindeki görünür etkilerinden biridir. Bunu, Ulrich Beck’in bahsettiği anlamda, deregülasyon ve esnekleştirmeye bağlı olarak “emek toplumundan risk toplu-muna” geçişin bir veçhesi olarak da okumak mümkündür (Beck, 2008 [2000]: 5). Emek açısından risk toplumuna geçişin anlamı, üretimin talebe endekslenmesiyle birlikte çalışma koşullarının ve süresinin esnekleştirilmesi bağlamında anlaşılabilir. Bu esnekleştirme, yan-zamanlı, esnek veya geçici sözleşme bazlı işe alım, profesyonel işçi yerine stajyer çalıştırma gibi pratiklerle desteklenmektedir. Ancak aynı zamanda, esneklik adı altında sömürünün zamansal ve hukuki engellerden sıyrılmasını ve bu durumun emek gücü tarafından uysalca kabulünü mümkün kılan çok önemli bir bileşen, sürekli işsizlik tehdididir. Bourdieu’nün tespit ettiği “işsizlik ve geçicilik tehdidiyle uysallaştırılmış işgücü yedeği ordusunun varlığının ürettiği geçicileştirilmiş yapılar”, emeği istihdam piyasasında neredeyse tamamen edilgen bir konuma itmiştir. Bourdieu’nün “korkunun yapısal şiddeti” diye adlandırdığı bu sosyo-psikolojik baskı mekanizması, emeği bir daha iş bulamayacağı korkusuyla her türlü çalışma koşulunu kabul etmeye zorlar (Bourdieu, 2006: 84).</p>
<p class="calibre1"><span class="calibre2">Prekarizasyon</span> (prekerleşme, güvencesizleşme) emeğin, iş piyasalarının acımasız rekabet koşullarında her an sistemin dışına itilme korkusundan dolayı, haklarının çiğnenmesine, vasıflarının önemsizleştirilmesine ve sömürüyü içselleş-tirmeye razı gelecek derecede sindirilmesi sürecidir (Vatansever, 2013). Elbette ki, sözü edilen korku ve güvencesizlik, emeğin farklı katmanlarında farklı ölçülerde ve biçimlerde tecrübe edilmektedir. Bu konuda yapılan kapsamlı çalışmalar genel anlamda üretim ilişkilerinin dışına itilerek güven-cesizleştirilen katmanları ya da üretim ilişkileri içerisinde piyasanın şiddetine maruz kalarak güvencesizleşen nitelikli emeği konu edinir (bkz. Castel, 2004; Bourdieu, 2006; Wa-cquant, 2012; Ross, 2009; Standing, 2009, 2011). Bununla birlikte, bugün düzenli gelir ve istihdam garantisinin giderek daha az sayıda insana nasip olan bir “ayrıcalık” olduğu kabul edilmektedir (Bora ve Erdoğan eds., 2011). Emeğin hem şahsi ve mesleki vasıflarının hiçleştirilmesi, hem de geleceğinin belirsizleştirilmesi anlamında prekarizasyonun, iş gücünün giderek daha fazla kısmım kapsadığı anlaşılmaktadır. Buradan yola çıkarak, “üretim ilişkileri içerisindeki konumuna bağlı olarak, sürekli kaygı ve kontrolü kaybetme korkusu yaşayan herkes” artık preker olarak tanımlanabilir (Standing, 2011a: 24). Dolayısıyla, artık <span class="calibre2">prekaryamn</span> içine zaten esnek istihdam ve çalışma koşullarıyla özdeşleştirilen hizmet sektörü vb. sektörlerin çalışanları veya toplumsal olarak hep belirsiz çalışma koşullarına mahkûm edilmiş olan göçmenler, kadınlar vb. grupların yanında, eskiden nispeten güvenli ve yüksek prestijli sayılan meslek gruplarının da dâhil edilmesi gerekir (bkz. Bora ve Erdoğan eds., 2011; Grosser, 2008). Buna göre, artık vasıflarına uygun iş bulabilme şansı sınırlı olan, işten çıkarılmaya, iş kazalanna ve işten kaynaklı sağlık sorunlarına karşı güvencesi olmayan, gelir düzenliliği ve temsil hakkı güvence altına alınmamış olan ve yetilerini yeniden üretebilme koşullarını kaybeden tüm emek gücü bu kategoriye dâhildir (Standing, 2011: 10).</p>
<p class="calibre1">Sydney Üniversitesi Sağlık Bilimleri Fakültesi’ndeki İş ve Sağlık Araştırma Ekibi, emeğin güvencesizliğini, <span class="calibre2">iktidarsızlık, harcanabilirlik</span> ve <span class="calibre2">iş güvencesizliği</span> şeklinde özetlemiştir (Bohle, Quinlan, Willaby ve Pitts, 2009). Bu noktada, iş güvencesizliği kavramının açılması gerekir. Klaus Dörre, belirsizlik ve güvencesizliği, işin yapısından kaynaklanan fiziki güvencesizlik (<span class="calibre2">precarity of</span> w örfe), sözleşmenin yapısına bağlı olarak istihdam güvencesizliği <span class="calibre2">(precarity of employment) </span>ve yaşam koşullarının güvencesizliği <span class="calibre2">(precarization of living conditions)</span> olmak üzere üç farklı düzlemde ele alır (Dörre, 2011). Bugün, vasıflı emeğin büyük kısmında görülen işten kaynaklı kaygılar, intiharlar ve psikosomatik rahatsızlıklar da göz önüne alınacak olursa, fiziki güvencesizliğin dahi, yalnızca kol emeğinin bazı sektörlerine hâkim olan tehlikelerle sınırlı olmadığı anlaşılabilir. Bunun yanında, kısa süreli işler arasında gidip-gelme, mesleki unvanların geçiciliği, sosyal güvenceden mahrumiyet, birden fazla ve tanımı belirsiz görevleri aynı anda yerine getirme zorunluluğu, gelir güvencesizliği, birikim yapılamaması nedeniyle yaşamdaki ani darbelere karşı savunmasızlık, sınıfsal düşüş, iş ve yaşam üzerinde kontrol kaybı, kişisel tatmin sağlamayan araç-sal işlere sıkışıp kalma gibi prekerlikle özdeşleştirilen özelliklerin, emeğin tüm katmanlarında az-çok hissedildiği söylenebilir (Standing, 2009: 109-114). Bu noktada, sözü edilen muğlaklık ve güvencesizliğin, yalnızca sekreterlik, kasi-yerlik, satış elemanlığı gibi “kariyersiz” mesleklerle sınırlı olmadığını da belirtmek gerekir.<sup class="calibre5">17</sup> Hatta denilebilir ki, eme<a id="bookmark41"></a>ğin esnek-sömürüsü (Bourdieu), yaratıcılıkla özdeşleştirilen zihinsel/bilişsel/kültürel sektörlerde, bu sektörlerin özgül yapılarından dolayı çok daha yüksek oranda hissedilmektedir. Kültürel/kreatif emeğin mesleki kimlikle özdeşleşme derecesinin yüksekliği ve işinden aldığı varsayılan kişisel haz, bu sektörlerde gönüllü olarak uzun mesailerin ve yıkıcı bir iş yoğunluğunun kabulünü, iş ve özel yaşam arasındaki sınırların bulanıklaşmasını kolaylaştırmıştır. Gene aynı şekilde, yaratıcı sektörlerdeki “bohemlikle girişimcilik karışımı zihin yapısı” ve yapılan işin yüksek eğitim gerektirdiği için en baştan sunduğu sınıfsal ayrıcalık hissi, bu mesleklerde çalışan emeğin, istihdam güvencesizliği, düşük ücret, görevler arası geçişkenlik ve sendika vb. temsil mekanizmalarından yoksunluk gibi olumsuz koşulları gönüllü olarak kabullenmesi sonucunu da getirmiştir (Gill ve Pratt, 2008).</p>
<p class="calibre1"><a id="bookmark42"></a>Akademik emeğin prekarizasyonu</p>
<p class="calibre1">Akademik emek de, diğer tüm emek türleri gibi, sermaye karşısındaki savunma mekanizmalarını kaybederek güvencesiz-leşmiştir. Akademide güvencesizliğin, üniversitenin giderek artan ölçüde piyasaya endekslenmeye başladığı 1980’lerdeki neoliberal dönüm noktasından<a id="footnote29"></a><sup class="calibre5"><a href="#bookmark43">29</a></sup><sup class="calibre5"></sup> itibaren yükselişe geçtiğini söylemek yanlış olmayacaktır (Leslie ve Slaughter, 1997: 5; Apple, 2004: 1; Slade, 2011; Evans, 2007; Hail, 2012).</p>
<p class="calibre1">Neoliberal dönemde akademide de sözleşmeli ve geçici personelin oramnın arttığından yola çıkan Jacob Kramer,</p>
<p class="calibre1">akademide standardize edilmiş sınavların hâkim olması ve kalıcı sözleşmeli kadroların erozyona uğraması nedeniyle, normalde kendine has özelliklerinden dolayı “proleterleşmeyeceği” düşünülen akademik emeğin de metalaştığmı söyler ve bunu, “akademik emeğin <span class="calibre2">Taylorizasyonu”</span> diye tanımlar (Kramer, 2008). Gerçekten de, bugün geçici sözleşmelerin hâkim olduğu akademide “uzun vadeli akademik bir kariyere sahip bilim adamı, artık nispeten az bulunur bir canlı türü” görünümündedir (Evans, 2007: 147). Öyle ki, ders saat ücretli işlerde sıkışıp kalan, kira ödeyecek imkânı olmadığı için ailelerinin bodrumlarında veya arabalarında yaşayan, çalıştıkları üniversitenin tesislerinde duş almak zorunda kalan akademisyenlerin görüldüğü bir dünyada,<sup class="calibre5">19</sup> bir yıllık sözleşmeyle kadrolu bir pozisyon bulabilen akademisyenler artık “emek aristokrasisi” <span class="calibre2">(aristocracy of labor)</span> olarak görülmektedir (Gill, Flood ve Gill içinde, 2009).</p>
<p class="calibre1">Bunlara rağmen ve ek olarak, yaratıcı/entelektüel emeğin diğer türlerinde de görüldüğü gibi, akademisyenler yaptıkları işi önemsedikleri ve mesleki kimlikleriyle yüksek ölçüde özdeşleştikleri için, verimliliği arttırarak kârı arttırmak isteyen yeni bir idari yapıya yem olup fazladan mesai yapmaktadırlar (Hail, 2012). Bizim bu çalışmada, akademik mitlerden beslenen bir sömürü kültürü olarak gördüğümüz bu örün-tüyü, Richard Hail “toplumsal fabrikanın tuzağı” <span class="calibre2">(trop of so-cialfactory</span>) diye tanımlamaktadır. Hall’un, bu tuzak yüzünden “akademisyenlerin hayatlarını yüksek öğrenimin akışkan yapılan içerisinde bilişsel kapitalizme zincirlenmiş bir biçimde geçirdikleri” yönündeki savma katılmamak mümkün değildir. Modern kapitalizmin yegâne servet kaynağı olarak öne sürdüğü emek, gerçekte iktisadi güvencesizlik ve varoluşsal krizlerle giderek parçalanmakta ve değersiz-leşmekte; dolayısıyla kolektif bir kimlik kaynağı olmaktan da, servet aracı olmaktan da gitgide uzaklaşmaktadır. Akademide pozisyon bulmanın zorluğu, geçici sözleşmelerin ve ders saat ücretli bazlı istihdamın artışı, akademisyenliğin temelindeki eğitim ve araştırmanın metalaşması gibi gerçekler göz önüne alındığında, akademik emeğin de aynı değersiz-leştirilme sürecine tabi olduğu açıktır.</p>
<p class="calibre1">Yoğun ders yükü ve mesaiden arta kalan zamanda da neoliberal akademinin <span class="calibre2">“publish or perish"<sup class="calibre5">20</sup></span> dayatması nedeniyle sürekli yayın yapma baskısı duyan günümüz akademisyenleri, gerekli tüm koşulları yerine getirseler bile, kendilerini sürekli bir yetersizlik ve değersizlik hissiyle yüz yüze bulurlar. Sistemin yapısal hâle getirdiği işsizlik problemi (Bora ve Erdoğan, eds., 2011), işten çıkarılan veya iş bulamayanları “yeterince iyi” olmadıkları imasıyla kendini suçlamaya iterken, iş bulabilen “şanslı azınlığı” ise, iş bulmuş olmalarının bir tesadüf veya hak etmedikleri bir kısmetten ibaret olduğu iması ve her an durumun tersine dönebileceği tehdidiyle sindirir. Böyle bir durumda, işsizlik ve işten çıkarmalar, sanki sistemik bir sorunun parçası değil de, kişinin kendi suçuymuş gibi algılanırken, işyerindeki hak ihlalleri ve tacizler de, “kırk yılda bir ele geçecek bir çalışma fırsatı”nı kaçırmamak için sineye çekilmesi gereken gündelik sıkıntılar gibi kabul edilir. Akademisyenlerin büyük kısmı, üniversite yönetimlerinin hasmane tutumlarına, düşük ücretlere, maaşların düzenli olarak ödenmemesi veya zam yapılmaması gibi hak ihlallerine, sınırları belirsiz mesailere, yoğun ders yüküne, uzmanlık alanı dışında dersler vermeye, çoğu kez tatmin edici olmayan bir öğrenci kitlesiyle ortaokul seviyesinde ders işlemeye, geçici sözleşmelere ve daha pek çok olumsuz koşula, başlarının üstünde Damokles’in kılıcı gibi sallanan işsizlik tehdidi nedeniyle razı gelir. Bu razı oluşu, salt iktisadi güvencesizlikle açıklamayı ayıp sayan akademik kültürden dolayı da manevi tatmin ve bilime adanmışlık gibi, artık mevcut koşullarda var olduğu şüpheli birtakım mesleki mitlere sığınmak durumunda kalırlar. Ancak işin gerçeği, ücretli emeğin her türünde olduğu gibi, akademik emeğin de yapısal bir güvencesizlik kâbusu ile istemediği koşullarda çalışmaya zorlandığıdır.</p>
<p class="calibre1">Elbette ki, güvencesizlik akademinin farklı katmanlarında farklı düzeyde yaşanmaktadır. Andrew Ross da, akademik işgücünün büyük kısmının geçici istihdama mahkûm edildiğini ve “akademik özgürlük gibi en temel mesleki akidelerin dahi çoğunluk için çölde bir seraptan fazlasını ifade etmediğini” belirtmekle birlikte, bu eşitsizliğin yalnızca akademinin alt katmanlarında hissedildiğini, üst düzey idarecilerin maaşlarının ise giderek katlandığım söyler (Ross, 2009: 197-198). Ama özünde bu da zaten, akademinin, ge-nel-geçer istihdam standartlarından yoksun bir meslek olma anlamında güvencesiz bir üretim alanı hâline geldiğinin göstergesidir. İş bulmada, işi korumada veya yükselmede adam kayırmacılığın, kişisel ilişkilerin, pazarlık gücünün veya salt şansın, bilimsel yeti ve donanımdan daha fazla rol oynadığı bir ortamın, artık akademi tanımını hak edip etmediği dahi tartışmalıdır. Ancak aynı zamanda, zamanının büyük kısmını araştırma yapmak yerine o araştırmayı yapabilmenin koşullarını hazırlamak üzere teknik/bürokratik detaylarla ve lobi faaliyetleriyle geçirmek durumunda olan bireylerin akademisyen/bilim insanı tanımını karşılayıp karşılamadıkları da sorgulanmalıdır. Bütün bunlar, akademisyenliğin sahip olduğu varsayılan (ve aslında sahip olması gereken) mesleki temellerinden giderek uzaklaşmakta olduğunun belirtileridir.</p>
<p class="calibre1">Bir yandan istihdam konusundaki standart ve güvence azalırken, diğer yandan akademisyenlerin sürekli olarak uluslararası piyasa kurallarınca belirlenen (ancak kazanılmaları hâlinde bile güvence sunmayan) sınamalara tabi tutulmalan da mesleğin niteliksel anlamda vasıfsızlaşması-nı ve mesleki dayanışmanın erozyonunu hızlandırmaktadır. Standing’in metalaşmanın önemli bir ayağı olarak gördüğü <span class="calibre2">“occupational dismantling”</span>, yani meslek gruplarının kendine has ethosunun yerine standardize uygulama ve yeterlilik sınavlarının geçirilmesi akademide had safhadadır (Standing, 2009: 147-179). Buna bağlı olarak, meslek içi kardeşlik (fra-<span class="calibre2">temity),</span> toplumsal dayanışma (<span class="calibre2">social solidarity</span>) ve akademik üretimin devamını sağlayan meslektaşlar arası saygının (<span class="calibre2">reproductive respect)</span> düşüşe geçtiği söylenebilir (178). Görüldüğü üzere, bilgi ve emeğin eşzamanlı metalaşması, akademik/bilimsel üretim alanını deforme etmektedir. Ancak akademinin meslek ahlâkını ve bilimsel faaliyetin yeniden üretim mekanizmalarını giderek kaybetmesi, yalnızca akademisyenlerin yaşam koşulları açısından kritik değildir. Akademisyenlerin yaşam koşulları, aynı zamanda bilgi üretiminin ve dolayısıyla toplumsal yeniden üretimin koşulları olma anlamını taşıdığı için acilen tartışılması gereken bir konudur.</p>
<p class="calibre1"><span class="calibre3">İKİNCİ BÖLÜM</span></p>
<ul class="calibre7"><li class="calibre8"><a href="main-1.xhtml">TÜRKİYE'NİN AKADEMİK SWEATSHOPLARI: VAKIF ÜNİVERSİTELERİ</a></li><li class="calibre8"><a href="main-2.xhtml">VAKIF ÜNİVERSİTELERİNDEN HİÇLEŞME MANZARALARI</a></li><li class="calibre8"><a href="main-3.xhtml">Temsil mekanizmalarının yokluğu</a></li><li class="calibre8"><a href="main-4.xhtml">Alternatiflerle karşılaştırma</a></li></ul>
<p class="calibre1"><a id="bookmark3"><sup class="calibre5"><a href="#footnote1">1</a></sup></a></p>
<p class="calibre1"> Kitabın yazarlarından Meral Gezici Yalçın, Ağustos 2014 tarihinde bu satırlar kaleme alınırken bir “sözde” vakıf üniversitesinde çalışıyordu. Ancak bundan birkaç ay önce, çalıştığı “sözde” vakıf üniversitesi ile sözleşme imzalama konusunda ihtilaf yaşadı; kendisine (ve kurumda çalışan tüm akademisyenlere) dayatılan yeni sözleşmeyi imzalamadı. Çünkü yeni iş sözleşmesine, kurumda çalışan tüm diğer akademisyenler için de geçerli olan, çalışma koşullarını kötüleştiren yeni maddeler eklenmişti. Sözleşme yenilememe olayından ve kitapta yer verilen katılımcı görüşmelerinin tamamlanmasından sadece bir ay sonra ise bir devlet üniversitesine başvurdu ve Eylül 2014 itibariyle şu an çalışmakta olduğu devlet üniversitesine ataması yapıldı.</p>
<p class="calibre1"><a id="bookmark6"><sup class="calibre5"><a href="#footnote2">2</a></sup></a></p>
<p class="calibre1">toplumsal entegrasyon sağlayamayanlar” olarak tanımladığı ölçüde daha ziyade prekaryanın alt segmentlerini ifade ediyor gibidir. Dörre, prekaritenin mutlak surette ücretli emek piyasasından dışlanma, toplumsal izolasyon ve mutlak fakirlik anlamına gelmek zorunda olmadığını, ama toplumdaki normallik olgusunun nasıl tanımlandığına göre bunun dışında kalanlan ifade etmekte kullanılacak ilişkisel bir kategori olduğunu söyler. İş bağlamında prekariteyi ise toplumsal standartlann altında kalan bir gelir düzeyi ve iş kontrolü ile özdeşleştirir (Dörre, 2011).</p>
<p class="calibre1"><a id="bookmark7"><sup class="calibre5"><a href="#footnote3">3</a></sup></a></p>
<p class="calibre1"> Bu bakımdan Standing’in prekarya tanımı, büyük ölçüde Paul Mason’ın bahsettiği ve Occupy hareketlerinde ön plana çıkan “geleceği olmayan üniversite mezunlarına <span class="calibre2">(graduates with nofutııre)</span> tekabül etmektedir (Mason, 2012: 66).</p>
<p class="calibre1"><a id="bookmark8"><sup class="calibre5"><a href="#footnote4">4</a></sup></a></p>
<p class="calibre1"> Rosalind Gill ve Andy Pratt de prekaryayı, hem yeni türde bir sömürü deneyimi, hem de olası bir siyasi özne olarak tanımlarlar ve her türlü geçici, esnek ve freelance işle özdeşleştirdikleri güvencesizliğin belki de en çok “kültürel”/“yaratıcı emek” <span class="calibre2">(cultural/creative laborers)</span> üzerinde gözlemlenebileceğini söylerler (Gill ve Pratt, 2008). Mario Candeias da, Fransız ve Alman sosyolojisinde ağır basan “imkânsız sınıf’ yaklaşımının aksine, siyasi bir özne olabilme potansiyeli taşıdığını düşündüğü prekaryayı “işçi sınıfının, kendi emek gücünü yeniden üretebilme koşullanna sahip olmayan bir kısmı” şeklinde tanımlar (Candeias, 2007).</p>
<p class="calibre1"><a id="bookmark9"><sup class="calibre5"><a href="#footnote5">5</a></sup></a></p>
<p class="calibre1"> Üniversitenin “bilgi üreticisi”, öğrencinin “aktif bir element”, öğretim görevlisinin ise “transdisipliner yetilerine ve başarılarına göre” yükseltileceği bir “Mi-lenyum üniversitesi” fikri (Pines), “eleştirel düşünce motoru" olarak üniversitenin 21. yüzyıldaki ana işlevinin “sosyal sermaye” yaratarak (ağın gerektirdiği kurumsal dönüşümleri gerçekleştirmek olduğunu savunan görüşler (Duenas), üniversitenin bugün doğrudan reel toplumsal hayatın gerekliliklerine odaklanması ve iş yaşamı için öğrenci yetiştirmeye yönelmesi gerektiği savı (Fric-ke) ve “kalite ve mükemmeliyet” hırsının üniversite düşüncesine yön vermesi gerektiğini savunan tezler (Van Den Bosch), bu piyasa odaklı reformist söylemin çeşidemeleri olarak görülebilir (referans verilenlerin hepsi Babüroğlu ve Emery içinde, 2000: 64-101).</p>
<p class="calibre1"><a id="bookmark10"><sup class="calibre5"><a href="#footnote6">6</a></sup></a></p>
<p class="calibre1"> Yayın ve faaliyet sayısını arttırmak suretiyle özgeçmişini doldurmaya çalışan kariyerist ve performans fetişisti akademisyen profilinin yanında, akademinin güvencesiz koşullarını kendisi için kısa yoldan para kazanmayı sağlayacak bir kazanç kapısı hâline getirmeye çalışan akademisyenler de ortaya çıkmaktadır. Bu bağlamda akademisyenliğin geldiği noktayı göstermesi bakımından çok ilginç bir örnek, Kanadalı bir sosyal bilimcinin, diğer akademisyenlere günümüzün güvencesiz akademik ortamında iş bulmada yardımcı olacak teknikleri anlattığı kişisel internet bloğudur. Jo Van Every, akademideki rekabet ortamını cesaret kırıcı bulduğunu ve sosyolog olduğu için bazı şeyleri farklı bir perspektiften değerlendirebildiğini, bu nedenle aynı durumdaki diğer meslektaşlarıyla deneyimlerini paylaşarak onlara yardım etmek istediğini söylemekte ve bir saatlik bir telefon görüşmesi karşılığında 250 dolara kariyer danışmanlığı hizmeti sunduğunu belirtmektedir. Bkz. <a href="http://jovanevery.ca/blog">http://jovanevery.ca/blog.</a></p>
<p class="calibre1"><a id="bookmark11"><sup class="calibre5"><a href="#footnote7">7</a></sup></a></p>
<p class="calibre1"> Akademik sweatshop ifadesi, Jagda Wojcicka Sharff ve Johanna Lessinger tarafından “The Academic Sweatshop: Changes in the Academic Infrastructu-re and the Part-Time Academic” başlığıyla ilk kez <span class="calibre2">Anthropology of Work Revi-</span>ew’un Mart 1994 tarihli 15/1. sayısında yayınlanmış olan bir makalede de geçmektedir. Ancak Wojcicka Sharff ve Lessinger, akademik sweatshop ifadesini akademide geçici işlerin hâkim olmaya başladığım vurgulamak üzere kullanmaktadırlar. Bu kitapta ise, “akademik sweatshop” ifadesiyle anlatılmak istenen geçici sözleşmelerin ve yan-zamanlı pozisyonların yanı sıra, akademinin bugün bütünüyle gerek istihdam, gerek sözleşme, gerekse de fiziki altyapı bağlamında güvenceden yoksun, akademik emeği tamamen tüketerek ve bilimsel/ akademik üretimi de değersizleştirerek işleyen bir sektör hâline geldiğidir. Burada söz konusu edilen, yalnızca akademisyenin güvencesizliği değil, akademik üretim biçiminin ve o üretim biçimi etrafında gelişen üretim ilişkilerinin tamamına hâkim olan zehirli çalışma ve üretim koşullarıdır. Bu anlamda tıpkı işçinin güvencesiz koşullarda, düşük ücretle ve uzun saatler çalıştırıldığı imalathaneler gibi, “sözde” vakıf üniversiteleri de akademisyenin bilgiyi yeniden üretme mekanizmalarım tahrip edercesine kötü koşullarda ve düşük ücretle çalıştırıldığı yerler görünümündedirler.</p>
<p class="calibre1"><a id="bookmark12"><sup class="calibre5"><a href="#footnote8">8</a></sup></a></p>
<p class="calibre1"> “Sözde" dememizin nedeni, bu kurumlann çoğunun ismen “vakıf” üniversitesi olmasına rağmen, bir vakıftan farklı olarak kamu yararından önce ve had safhada kâr amacı gütmeleri ve dahası üniversiteden sağlanan kân, üniversite sahiplerinin diğer sektörlerdeki yatınmlanna aktardıklarının düşünülmesidir.</p>
<p class="calibre1"><a id="bookmark13"><sup class="calibre5"><a href="#footnote9">9</a></sup></a></p>
<p class="calibre1"> Henry A. Giroux da akademik emeğin güvencesizleşmesi ve metalaşması meselesine, demokratik kamusal alan perspektifinden yaklaşır ve üniversitenin bugün “bir toplumun kendisini sorgulayabileceği, yaşanan gerçeklikle demokratik pratik ve ideallerin nasıl karşı karşıya geldiği üzerine düşünebileceği nadir alanlardan biri” olduğunu söyleyerek, akademik emeğin metalaşmasına karşı çıkar (Giroux, 2009).</p>
<p class="calibre1"><a id="bookmark16"><sup class="calibre5"><a href="#footnote10">10</a></sup></a></p>
<p class="calibre1"> Bilkent Üniversitesi 1984 yılında kurulmuş olmakla birlikte hukuksallığını 1992 yılında tamamladığı için bu tarihi esas aldık. Kaldı ki ikinci vakıf üniversitesi olan Koç Üniversitesi de 1992 yılında kurulmuştur.</p>
<p class="calibre1"><a id="bookmark17"><sup class="calibre5"><a href="#footnote11">11</a></sup></a></p>
<p class="calibre1"> Bu bölümdeki sayıların tamamı 30.4.2013 tarihinde var olan sayılan kapsayan ve 2013 yılında basılan YÛK 2012 Mali Yılı İdare Faaliyet Raporu’ndan alınmıştır.</p>
<p class="calibre1"><a id="bookmark18"><sup class="calibre5"><a href="#footnote12">12</a></sup></a></p>
<p class="calibre1"> “Batı’da Kilise-Okul, OsmanlIlarda ise Cami-Medrese İkilisi denetiminde olan skolastik öğretim, temelde neo-Platonist senteze ve Aristo’nun bilimler tasnifine, bu çerçevede klasik metinlere ve bunlan yorumlamada geçerli yöntemlere dayanıyordu” (Timur, 2000:40). Ancak “Osmanhlarda ve Batı’da, temel zihniyeti oluşturan öğretinin (hâkim çizgileri itibariyle) benzerliğine rağmen, üretim biçimindeki ve devlet tipindeki gelişmeler değişik olmuştur. Bu evrimden kaynaklanan öğretimin örgütlenme biçimindeki farklılaşmalar, Batı’da yeni bir zihniyetin doğmasına, aynı bağlamda modem bilim ve felsefenin yaratılmasına ve giderek rasyonel düşüncenin egemen olmasına yol açmıştır.” (Timur, 2000: 41). George Makdisi, Ortaçağ üniversiteleri ile ilk İslâm üniversiteleri sayılan Nizamiye Medreseleri arasındaki farklan şöyle saymıştır: “Üniversitelerde birleştirici olan ‘cemaat’ olgusu, medreselerde ise vakfedilen ‘bina’ idi. Üniversite diploması kurumsal, medrese icazeti ise, müderrisle öğrenci arasında kişisel bir belge idi. Nihayet üniversite bir tüzel kişilik iken, İslâm hukukunda fizik şahıslann dışında bir hukuki kişilik yoktu.” (Timur, 2000: 44).</p>
<p class="calibre1"><a id="bookmark19"><sup class="calibre5"><a href="#footnote13">13</a></sup></a></p>
<p class="calibre1"> 2014 ÖSYS Tercih Kılavuzu’na (Temmuz 2014) göre öğrenci kontenjanları açıklanan 37 vakıf üniversitesi İstanbul’da bulunuyor.</p>
<p class="calibre1"><a id="bookmark24"><sup class="calibre5"><a href="#footnote14">14</a></sup></a></p>
<p class="calibre1">mamn netleştirici bir özeti için bkz. Fuchs, Bulut ve Peters vd. içinde, 2011: 78-85. Nesnel faktörlere vurgu yapan “radikal kopuş” tezlerine örnek olarak bkz. Bell, 1974; Castells, 1998: 371-380. Sistemik dönüşümün zihinsel, etik ve epistemolojik boyutlarım ele alan yaklaşımlar için bkz. Bauman, 1998; Baud-rillard, [1983] 2002; Lyotard, 1984. Post-modernite tezlerine eleştiri niteliğinde olan ve sermayenin birikim mantığındaki devamlılığı esas alan yaklaşımlar için bkz. Jameson, 1991; Harvey, 1999; Featherstone, [1996] 2013. Sermaye-emek ilişkisindeki dönüşüme vurgu yaparak, emeğin ve tahakkümün yeni biçimlerini ele alan yaklaşımlar içinse, Negri (1991, 2001) ve Berardi (2009) gibi otonomist-Marksist geleneğin temsilcileri önerilebilir.</p>
<p class="calibre1"><a id="bookmark25"><sup class="calibre5"><a href="#footnote15">15</a></sup></a></p>
<p class="calibre1"> Berardi, Marx’m “genel akıl” <span class="calibre2">(general intellect)</span> kavramına, duygusal, duygula-nımsal ve estetik dokuları, muhayyileyi ve arzuyu, tecrübeleri ve şehevi eneıji-yi de ekleyerek, semio-capitalism’de işe koşulanın “ruh” olduğunu söylemektedir. Berardi'ye göre, post-endüstriyel dönemde sermaye, yalnızca bedeni işe koşan sanayi kapitalizminden farkh olarak, semboller üzerinden insanın ruhunu seferber etmektedir (bkz. Berardi, 2009'un önsözünde Smith).</p>
<p class="calibre1"><a id="bookmark26"><sup class="calibre5"><a href="#footnote16">16</a></sup></a></p>
<p class="calibre1"> Örneğin evdeki çocukların veya yaşlıların bakımını üstlenmesi için işe alınan bakıcılar bunun tipik bir örneğidir.</p>
<p class="calibre1"><a id="bookmark27"><sup class="calibre5"><a href="#footnote17">17</a></sup></a></p>
<p class="calibre1"> David Harvey de <span class="calibre2">Spaces of Global Capitalism</span> kitabında küresel kapitalizmi, Polanyi’nin <span class="calibre2">embeddedness</span> (iktisadın sosyal ilişkiler içine yerleşmesi) ve <span class="calibre2">disembed-dedness</span> (iktisadın toplumsal ilişkilerden çıkması ve sermaye birikimi mantığım hayatın her alanına hâkim kılacak derecede bağımsızlaşması) kavramları üzerinden tartışmıştır (Harvey, 2006: 80-81, 113).</p>
<p class="calibre1"><a id="bookmark28"><sup class="calibre5"><a href="#footnote18">18</a></sup></a></p>
<p class="calibre1"> Kari Polanyi’nin terminolojisinde “kapitalist meta”, kapitalist rekabet baskısı altında ve tamamen kân arttırmak üzere üretilen ve piyasaya sunulan mallar için kullanılır.</p>
<p class="calibre1"><a id="bookmark29"><sup class="calibre5"><a href="#footnote19">19</a></sup></a></p>
<p class="calibre1"> Wolfgang Streeck de, Nancy Fraser da ekolojik, finansal ve sosyal olmak üzere günümüzün üç ana krizinin, Polanyi’nin yarım yüzyıl kadar önce ortaya koyduğu gibi, bu üç hayali metanın sermaye mantığına terk edilmesinin sonucu olduğunu söylerler (Streeck, <span class="calibre2">a.g.e.;</span> Fraser, <span class="calibre2">a.g.e.).</span> Piene Dardot ve Christian Laval ise, Polanyi’nin ticarileşme eğilimi ile ticarileşmeye direnen “toplumsal karşı-hareket” arasındaki çelişkiyi betimleyen “ikili hareket” kavramını tartışırlar. Dardot ve Laval, Polanyi’yi devletin “piyasanın sürmesi için” yaptığı sabit müdahaleleri gözden kaçırarak, “liberalizmin kesin ölümüne çok çabuk inandığı” için eleştirirler (Dardot ve Laval, 2012: 132-136).</p>
<p class="calibre1"><a id="bookmark30"><sup class="calibre5"><a href="#footnote20">20</a></sup></a></p>
<p class="calibre1"> Bu noktada, bu birikim mantığım formüle etmiş olan iktisat biliminin işlevini de sorgulayabiliriz. Örneğin Andrea Micocci, başta reel ekonomi iktisat bilimine şekil verirken, daha sonra iktisat biliminin, piyasanın işleyişine dair kendi yarattığı kavramlarla reel iktisada yön verir hâle geldiğini ve kapitalizme dair kamların “metafizik” bir hal aldığını söylemektedir (Micocci, 2009: 16-20). Roger E. Backhouse da, bugün iktisat tarihi yazımında iktisadi düşüncenin temeli veya tarihsel öncülleri olarak görülen fikirlerin, bugünün iktisat perspektifinden bakılarak ve bugünün sisteminden yola çıkarak <span class="calibre2">seçilen</span> düşünceler olduğunu söylemektedir (Backhouse, 2002:6-7). Dolayısıyla iktisat biliminin tarihi de, iktisadi olarak nitelenen düşünceler de kaçınılmaz olarak bugünkü sistemin ekonomiye yaklaşımını yansıtmaktadır. Ayrıca Jens Beckert’in belirttiği gibi, iktisat biliminin formüle ettiği “piyasadaki fiyatlara göre eylemlerini ayarlayarak çıkarlarım maksimize etmeye çalışan bireyselleşmiş aktör" (homo <span class="calibre2">oeco-nomicus)</span> modeli, bireyler arasındaki <span class="calibre2">işbirliği</span> veya kararların sonuçlarını önceden hesaplamayı imkânsız hâle getiren <span class="calibre2">belirsizlik</span> gibi faktörleri anlamaya uygun bir çerçeve sunmamaktadır. Reel olarak piyasa denilen yer de bu gibi sistematik sorunların çözümüne uygun bir koordinasyon mekanizması değildir (Beckert, 2002: 288-289).</p>
<p class="calibre1"><a id="bookmark31"><sup class="calibre5"><a href="#footnote21">21</a></sup></a></p>
<p class="calibre1"> George Caffentzis, Platon ve Sofistler arasındaki münakaşadan itibaren, tarihin her döneminde bilginin ve eğitimin metalaştınlması üzerine bir mücadelenin var olmıış olduğundan bahseder. Bu mücadelenin temelinde, bilgiyi kişi tarafından zihinsel olarak üretilen ve dolayısıyla kişinin özel mülkiyeti gibi gören yaklaşımla, bilginin toplumsal olarak üretildiğini savunan yaklaşım arasındaki uyuşmazlık vardır. Caffentzis’e göre, 20. yüzyılda bu mücadele derinleşmiştir, ancak her şeye rağmen üniversitenin kâr amaçlı olmama statüsünün az-çok devam ediyor olması ve telif ve patentlerin, fikri mülkiyeti hâlâ tam anlamıyla özel mülkiyete çevirememiş olmaları, bilginin metalaşmasımn önünde umut verici birer bariyerdir (Caffentzis, <span class="calibre2">a.</span>g.e.).</p>
<p class="calibre1"><a id="bookmark32"><sup class="calibre5"><a href="#footnote22">22</a></sup></a></p>
<p class="calibre1"> Stewart Lawrence ve Umesh Sharma, 1980’lerden itibaren kamu işletmelerinin özelleştirilmesiyle birlikte, işletme terminolojisinin ve yaklaşımının, üniversite idaresine de nüfuz ettiğinden yola çıkar ve piyasa temelli bu dilin, öğrenciyi de, akademik emeği de metalaştırarak, üniversitenin özüne zarar verdiğini savlarlar (Lawrence ve Sharma, <span class="calibre2">a.g.e.).</span></p>
<p class="calibre1"><a id="bookmark33"><sup class="calibre5"><a href="#footnote23">23</a></sup></a></p>
<p class="calibre1"> Marx, burada “işlenebilecek konu/çalışma nesnesi” anlamında <span class="calibre2">Arbeitsgegens-tand</span> ile daha önceki bir emeğin süzgecinden geçmiş konu olarak <span class="calibre2">Rohmaterial </span>(hammadde) arasında ayrım yapar. Bizim de burada hammadde-bilgi ile kastettiğimiz şey, tam da Marx’ın kullandığı anlamda “daha önceki bir emeğin süzgecinden geçmiş olan çalışma nesnesf’ne tekabül eder. Bilimle iştigal etmek isteyen insanın sahip olduğu hammadde-bilgi de, gene o kişinin emeğinin süzgecinden geçmiş olan bir çalışma nesnesidir (Marx, a.g.e.: 193).</p>
<p class="calibre1"><a id="bookmark34"><sup class="calibre5"><a href="#footnote24">24</a></sup></a></p>
<p class="calibre1"> <span class="calibre2">Das Kapitai'ia</span> Sol Yayınlan’ndan çıkan 1997 tarihli 5. baskısında <span class="calibre2">Arbeitsge-genstand</span> Tûrkçeye “emek konusu” olarak çevrilmiştir. Ancak Marx’ın kullandığı bağlamda, özellikle de <span class="calibre2">Gegenstand</span> kökünden gelen <span class="calibre2">Vergegenstândlic-hung</span> kavramının da nesneleşmek/nesneleştirmek anlamına geldiği düşünülecek olursa, “emek nesnesi” tanımını daha uygun buluyoruz (Marx, <span class="calibre2">Kapital</span> I, 1997: 181-183).</p>
<p class="calibre1"><a id="bookmark35"><sup class="calibre5"><a href="#footnote25">25</a></sup></a></p>
<p class="calibre1"> Bilgi birikiminin manuğı ile sermaye birikiminin mantığı hem birbirlerine çok benzer, hem de birbrrleriyle uzlaşmaz bir çelişki içindedirler. Her ikisi de biriktirmek istedikleri nesneye temelde aynı şekilde yaklaşırlar: Bilgi birikiminin saiki, bilgi için bilgidir, npkı sermaye birikiminin de salt sermayenin maksi-mizasyonu prensibiyle işlemesi gibi. Bilgi de, içinde yaşadığımız evreni nesne-leştirerek ürettiğimiz bir şeydir; sermaye de kendi birikim mantığı içinde doğayı nesneleştirir. Ancak bilgi, nesnesini tüketmeden birikirken, sermaye, üretim nesnesini meta olarak piyasada tüketime sunar ve onunla negatif bir korelasyon içerisinde birikir. Charles Jo da, yüksek öğrenimin metalaşmasını tartıştığı yazısında, “Batıcı kalkınma modelinin kapitalist ideallerinin, bir üniversite eğitiminin sağlaması gereken değerler ve prensiplerle uyuşmadığını; bilgi tedarikinin, ticaretin kısa vadeli ve piyasa odaklı zihniyetinden etkilenmemesi gerektiğini” söylerken, aslında bilgi birikimiyle sermaye birikimi mantığının zıtlığından bahsetmektedir (Jo, 2014).</p>
<p class="calibre1"><a id="bookmark36"><sup class="calibre5"><a href="#footnote26">26</a></sup></a></p>
<p class="calibre1">ve “sermayenin emeğe gerçek açıdan el koyması” <span class="calibre2">(real subsumptiorı of labor) </span>ayrımı kullanılarak da yaklaşılabilir (Slade, 2011: 34-36).</p>
<p class="calibre1"><a id="bookmark37"><sup class="calibre5"><a href="#footnote27">27</a></sup></a></p>
<p class="calibre1"> Charles Jo, somut piyasa getirisi olmayan, ancak uzun vadeli faydalan kanti-tatif ölçülebilirliğin ötesine geçen bilimsel disiplinlerde kısıntıya gidilmesinin, bilgi üretiminde “odağın daraltılması" anlamına geldiğini söyler 0°, <span class="calibre2">a.g.e.). </span>Haşan Onal Nalbantoğlu da, benzer bir tanım kullanarak, akademide “dar uzmanlaşma”nın hâkim olmaya başlamasından ve “akademik ufku son derece sınırlı bir uzmanlaşmış ‘akademik işçi’ kiüesi”nin belirdiğinden bahsetmiştir (Nalbantoğlu, Ercan ve Korkusuz-Kurt içinde, 2011: 29,41).</p>
<p class="calibre1"> Bob Jessop, bilginin metalaşması konusunda Polanyi’nin hayali metalar kavramının katkılarını ve sınırlarını tartıştığı makalesinde, bilginin metalaşmasına</p>
<p class="calibre1"><a id="bookmark38"><sup class="calibre5"><a href="#footnote28">28</a></sup></a></p>
<p class="calibre1">farklı bir açıdan yaklaşarak, bilgi-bazlı ekonomide <span class="calibre2">(knowledge-based economy), </span>bilginin nasıl fikri mülkiyet şeklinde sermayeye çevrildiği ve bunun üzerinden parasal sermaye birikiminin nasıl gerçekleştiği sorusu üzerinde durmuştur. Jessop’a göre, sermaye, önce daha önceki nesillerden aktarılan kolektif bilgiye el koyup onu fikri mülkiyete dönüştürerek ilkel sermaye birikimim sağlar. Daha sonra, düşünsel teknoloji <span class="calibre2">(intellectual technology</span>) ile zihinsel ve fiziksel emeği kontrolüne alır. Ortaya çıkan yeni bilgi, kâr sağlar ve genelleşir, ama genelleştiği anda da piyasadaki rekabet dolayısıyla kendisini yeniden değersizleş-tirir. Jessop’a göre bu, sermayenin perspektifinden “enformasyon devriminin kendi kendini yenilgiye uğratan karakteri’’dir (Jessop, Buğra ve Ağartan içinde, 2007:115-134). Jessop’un tezini, Marx’m tespit etmiş olduğu “kâr oranlarının düşme eğilimi yasası’’nm, enformasyon kapitalizmine tercüme edilmiş hâli olarak da okumak mümkündür.</p>
<p class="calibre1"> Örneğin, bu çalışmada konu edilen akademik emek için de, piyasa koşullarına tabi olan üniversitelerde, yalnızca diploma “satın almak” için okuyan öğren-</p>
<p class="calibre1">çilere giderek artan saatlerde ders verme veya bürokratik angaryalarla uğraşma zorunluluğu, sırf para kazanmak için ve günün birinde araştırma kısmına odaklanabilme umuduyla “katlanılması gereken” bir çileden fazlasını ifade etmemektedir (bkz. Üçüncü Bölüm).</p>
<p class="calibre1"><a id="bookmark43"><sup class="calibre5"><a href="#footnote29">29</a></sup></a></p>
<p class="calibre1"> Türkiye özelinde, buna ek olarak, 1980 darbesi sonrasında kurulan YÖK aracılığıyla üniversitelerin akademik özerkliğinin ortadan kaldırılmasının da, akademinin bugünkü durumunda rol oynadığını söylemek gerekir (bkz. Hamza-oğlu, Ercan ve Korkusuz-Kurt içinde, 2011: 75-76; Hatipoğlu, 2007).</p>
<p class="calibre1"> Bahsedilen örnekler için Corey Kilgannon’ın 27.03.2014 tarihinde “Without Tenure or A Home” başlığıyla <span class="calibre2">New York</span> Times’da, Maria Maisto, Joseph Mc-Cartin ve Jacob Swenson’ın 17.10.2013 tarihinde “Unethical Academia: The Next Front for Low-wage Worker Uprising?” başlığıyla <span class="calibre2">Huffington Post</span>’ta ve Gary Rhoades’un 25.09.2013’te “Adjunct Professors are the new working po-or” başlığıyla <a href="http://edition.cnn.com">http://edition.cnn.com</a> adresinde yayınlanan makalelerine bakılabilir.</p>
<p class="calibre1"> “Yayın yap ya da yok ol!” anlamına gelen ve bugünün akademik ortamını yansıttığı düşünülen kalıp söz. Eugene Garfield, bu sözün nereden kaynaklandığını araştırmış ve İlk olarak Logan Wilson’m 1942 yılında yayınlanan <span class="calibre2">The Academic Man: A Study in the Sociology of a Profession</span> kitabında, daha sonra da Mars-hall McLuhan’ın 22 Haziran 1951 tarihinde Ezra Pound’a yazmış olduğu bir mektupta bu kalıbın kullanıldığını görmüştür (Garfield, 1996).</p>
</body>
</html>
