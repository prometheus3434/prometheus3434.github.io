<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Unknown</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter"><section><header><h1><span epub:type="pagebreak" title="9" id="page9"></span><st c="8"> 1</st></h1><h2><span><st c="10">Ferman</st></span></h2><h3><st c="16"> Kayıp Bir Yıldız</st></h3></header><p><st c="33"> Benim vatanım çocukluğumdu ve ben büyüdükçe uzaklaştım ondan, uzaklaştıkça da o büyüdü içimde. </st><st c="129">O zamanlar Haymana Ovası’nın bütün sırlarını yoksul bir derviş gibi toplayan Hatip dayım, bir bahar sabahı herkes uykudayken çıkıp gelirdi. </st><st c="269">Radyosunu açmadan önce anneme en son cinayetlerin, kocasını bırakıp sevdiğiyle kaçan kadınların ve kimsesiz kalmış çocukların haberlerini anlatırdı. </st><st c="418">Hayat, kırık köprülerden geçen bir yoldu onun için. </st><st c="470">Tabanca, tespih ve çakmaklarla dolu heybesinden tabakasını çıkarır, yatağımın başucunda tütün sarardı. </st><st c="573">Parmakları toprak gibi çatlamıştı. </st><st c="608">İşlemeli bir bardaktan çayını içerken, ben onun radyosunda biriktirdiği sesleri düşünürdüm. </st><st c="700">Geçen yaz yarım kalan, şimdi unutmak üzere olduğum bir hikâyenin devamını getirip getirmediğini merak ederdim. </st><st c="811">Sadece bir hafta kalıp tekrar uzaklara gideceğini hatırlardım birden. </st><st c="881">Büyüyüp yetişkinler safına erdiğim zaman da peşimi bırakmayan ve annemden bana geçtiğine inandığım bir hüzün dolardı kalbime. </st><st c="1007">Dayımın, saçlarımda dolanan ağır ve narin elinin verdiği mutluluğa sahip çıkardım.</st></p><p><span epub:type="pagebreak" title="10" id="page10"></span><st c="1089"> Annem dayıma, Ferman’ın türkülerini söylerdi. </st><st c="1136">Küçük köyümüz ölülerle birlikte kalabalık bir köydü. </st><st c="1189">Dayım, türküleri dinlerken eski günleri hatırlardı.</st></p><p><st c="1240"> Ben doğmadan yıllar önce, Ferman utangaç bir kız olan Asya’yı sevmiş, askerden döndükten sonra onu ailesinden istetmişti. </st><st c="1363">Kızın ağbileri buna baş döndüren bir hiddetle karşı çıkmış, aracı olan yaşlılara hakaret etmişlerdi. </st><st c="1464">Kötü haberi alan Ferman, askerliği sırasında gördüğü denizi hatırladı. </st><st c="1535">Bindikleri gemi üç gün karaya uğramayınca denizin ortasında her bozkırlı gibi düştüğü yokluk korkusunun şimdi kendi köyünde gerçek hale geldiğini anladı ve Asya’yı kaçırmaya karar verdi. </st><st c="1722">Ama ertesi gün otlaktaki ineği dönmedi, dere kenarında leşini buldular. </st><st c="1794">Bir gece sonra ağılından yirmi koyunu çalındı ve harman yerindeki saman yığını yandı. </st><st c="1880">Bir sabah köpeğini delik deşik edilmiş, kuyruğunu da kesilip dama atılmış bulunca, sıranın kendisine gelmek üzere olduğunu anladı.</st></p><p><st c="2010"> Asya’nın iki ağbisi, delikanlıların biriktirmeyi sevdiği kinle, nedeni neredeyse unutulmuş bir sürtüşmeden dolayı Ferman’a mesafeli durmuş ve belki de hep böyle kalacak zararsız bir düşmanlığı, bu serseri, kız kardeşlerine göz koyunca kanlı bir gözdağına çevirmişlerdi. </st><st c="2281">Namus diye herkesin koynunda taşıdığı bıçak kan akıtmaya zaten hazırdı. </st><st c="2353">Yıllardır Ferman’ın umuduyla rüyalara dalan Asya ise şimdi kuyuya düşmüş bir çocuk gibi çaresiz, dışarıdaki dünyadan gelen bağrışları dinleyip ağlıyordu.</st></p><p><st c="2506"> Kış sonuydu ve yerde kar vardı. </st><st c="2539">Ferman artık gündüz uyuyup geceleri evinin önündeki taşların arasına gizleniyor, bu seferki saldırıya hazır bekliyordu. </st><st c="2659">Yukarıdan, Asyaların tarafından yaklaşan iki kişiden birinin tüfek taşıdığını fark ettiği gece onun kanını akıtmaya geldiklerini düşünerek mavzerini doğrulttu, önce uzun boylu olanını, sonra diğerini vurdu. </st><st c="2866">Buna benzer bir destanı vardı babamın. </st><st c="2905">Güzel ses</st><span epub:type="pagebreak" title="11" id="page11"></span><st c="2914"> li dengbejlere özenerek söylediği destanda bir delikanlı, sevdiği kızın ailesiyle çatışır, kızın erkek kardeşlerinden altısını öldürüp ocakları sönmesin diye sadece birini sağ bırakır ve adı Kejê olan kızla ömür boyu mutlu yaşardı. </st><st c="3147">“Kejê Mirzobege, gul sore, por drêje,” derdi babam.</st></p><p><st c="3198"> Artık büyük şehirler, kalabalık okullar ve yabancı memleketlerden geçerek geldiğim bu yaşımda bana tuhaf görünse de, o zamanlar sevdiği kızın kardeşlerini öldürmekten çekinmeyen geleneğin koynunda bu aşk destanını bıkmadan dinler ve her seferinde yıldızlara ermiş gibi huzurla uyurdum. </st><st c="3485">Ama Ferman ne o gece, ne de ondan sonraki gecelerde hiç uyumadı. </st><st c="3550">Silah sesine kalkanlarla birlikte aşağı indiğinde yerde yatan iki kişinin kendi kardeşleri olduğunu gördü ve o gün orada olanların anlattığına göre, aklını o anda yitirip, köpekler gibi uluya uluya karanlığın içine yürüyüp kayboldu.</st></p><p><st c="3782"> Ferman’ın kendinden küçük iki kardeşi Haymana’da okumaya başlamıştı. </st><st c="3852">Başka kimsesi olmayan Ferman, bu köyden okula giden ilk kişiler olmalarının kıvancıyla onlar adına hayaller kuruyor, ama böyle ansızın bir gece önüne çıkmalarını beklemiyordu. </st><st c="4028">İki kardeş, okul tatilinin ilk gününde yarı yola kadar bir at arabasıyla gelmiş, araba sahibinin evinde bir gece kaldıktan sonra, ondan aç kurtlara karşı aldıkları emanet bir tüfekle bütün gün yürümüş ve ağbilerinin elindeki ecele ancak soğuktan takatleri kesilmek üzereyken yetişmişlerdi.</st></p><p><st c="4317"> Kardeşlerin adı hiç anılmazdı. </st><st c="4349">Kini taşıyan tarafta Asya’nın kardeşleri, diğer tarafta Ferman’ın bilinmez kitapları okuyamadan ölen kardeşleri, hikâyede asıl kişiler olduklarını kabul ettiremeden gece sohbetlerinde isimsiz birer mezar gibi dururlardı.</st></p><p><st c="4569"> Ferman yıllarca mağaralarda, koyaklarda, kaya diplerinde yaşadı. </st><st c="4635">Karanlıkta uyumaktan korkarak, küçükken gör</st><span epub:type="pagebreak" title="12" id="page12"></span><st c="4678"> düğü yaralı askerlerinkinden daha büyük bir acıyla bağırıp şarkılar yaktı. </st><st c="4754">Asya’nın kara sesli şairi, geceleri tabutlara rastlıyor; hem sevdiğinden ayrı hem de kardeşlerinin kanı elinde, herkesin ölümden daha çok korktuğu bir kaderi hiç silinmeyen bir yazıt gibi boynunda taşıyordu. </st><st c="4962">“Bilmiyorum güneş nereden gelir / Artık nerede batar” diyordu bir ağıdında.</st></p><p><st c="5037"> Mecnun, cinlenmiş kişi demekti, aşk yüzünden kendini kaybedenlere, hayatın uzak kıyısına savrulanlara denirdi. </st><st c="5149">Eğer Leyla’nın Mecnun’u bir aşkın elinde cinlenmiş ve aklını yitirip çöllere düşmüşse, Ferman iki kez mecnundu, hem aşkın hem de ölümün cinlerine uğramıştı. </st><st c="5306">Ovanın bütün kuytularını, tepelerini, insansız yerlerini öğrenerek karanlıkta dolaşıyor, sadece kalbindeki düğümün biraz gevşediği tan vaktinde uykuya yenik düşüyordu. </st><st c="5474">Acılarının dinmesi için yıldızlara bakarak dua ediyordu. </st><st c="5531">Ferman bir ermiş değildi, aklını yitirip kırlara düştüğünde de böyle bir sanıya kapılmadı. </st><st c="5622">Aşkın ve ölümün mecnunuydu o yalnızca, kendi cinleriyle yaşayıp kendi karanlığında ölümü bekliyordu. </st><st c="5723">Şairin dediği gibi:</st></p><blockquote><p><st c="5742"> Sen gece gündüz uğraşır didinirsin de</st></p><p><st c="5780"> Kendin mi yarattın sanırsın hayatı</st></p><p><st c="5815"> Nice gelip zamanın içinde heba olanların hikâyesini dinle</st></p><p><st c="5873"> Kalplerin efendisi kader</st></p><p><st c="5898"> Her kapıyı açandır ve kapatır onu dilediğine</st></p></blockquote><p><st c="5943"> Bir yaz günü Mangal Dağı’nın doğu tarafından geçerken bir kayanın arkasında uyuyan Ferman’ı gören Tatar fotoğrafçı, suretinden değil ama bu civardaki herkes gibi onu adıyla bütünleşmiş kaderinden tanıyarak bir süre sıcakta kıpırdamadan durdu. </st><st c="6187">Sonra korkmaya gerek olmadığını düşünerek, çantasından fotoğraf makinesini çıkardı.</st></p><p><span epub:type="pagebreak" title="13" id="page13"></span><st c="6270"> Ferman’ın tedirgin rüyalarının birinden fotoğrafçının deklanşör sesine uyanmasıyla, iki adam yirmi beş yıl önce bu dağda yaşanan savaşta siperlerini kaybedip birdenbire karşılaşan bir Yunan ile bir Türk askeri gibi şaşkınlığa uğradılar. </st><st c="6508">Yükselen güneşin altında buraya kadar birlikte yolculuk etmiş gibi durup soluklandılar, sonra göz göze geldiklerinde birbirlerine zarar vermeyeceklerine emin oldular. </st><st c="6675">Tatar, iki yıldır ovada köy köy dolaşıp ucuza fotoğraf çektiğini, geçen yaz çektiklerini sahiplerine ulaştırmak için şimdi onların köyüne gitmekte olduğunu söyledi. </st><st c="6840">Ferman’ın ağzından, “Asya” ismi çıktı.</st></p><p><st c="6878"> Öğleden sonra köye varan Tatar fotoğrafçı, pınar başındaki kızlarla gelinlerin meraklı bakışlarını geçerek Kewê’nin evine gitti. </st><st c="7008">Büyükannem Kewê ile son kocası Haco elma ağacının altında oturuyorlardı. </st><st c="7081">Tatar onlara, fotoğraflara hayretle bakan Ferman’dan söz etti. </st><st c="7144">Tanıdığı kişilerin değişip yaşlandığını gören Ferman, her fotoğrafın altından bir ayna çıkacağını ve hatırlamadığı kendi yüzüyle karşılaşacağını sanmıştı. </st><st c="7299">Köyünde yaşarken tek parça bir alem içinde, sabah akşam ezeli çemberinde dönen bir dünyadaydı. </st><st c="7394">Ama şimdi kaybolmuş, nerede duracağını bilmeyen bir yıldız gibi oradan oraya kayıyordu.</st></p><p><st c="7481"> “Asya’nın resmini görünce kendisi de siyah-beyaz fotoğrafların içine düşmüş gibi kıpırtısız kaldı,” dedi Tatar. </st><st c="7594">“Sonra diğer fotoğrafları yere bırakarak ayağa kalktı, silahını ve heybesini almadan ötelere yürüdü. </st><st c="7695">Ben, artık gideceğimi söylediğimde karşılık vermedi; çantamdaki ekmek, peynir ve tütünü heybesinin yanına koyduğumu fark etmedi. </st><st c="7824">Kayaların arkasındaki siyah atları o zaman gördüm.”</st></p><p><st c="7875"> Ferman’ın incelmiş parmaklarının arasında acele etmeden baktığı fotoğraflar, kardeşlerini vurduğu on altı yıl önceki kış gecesi kadar uzak ve ürkütücüydü. </st><st c="8031">Ferman geçmişi hep hatırlayacağını bilmeden, sadece uzaklaşarak oradaki </st><span epub:type="pagebreak" title="14" id="page14"></span><st c="8103">dehşetten kurtulmayı ümit etmişti. </st><st c="8138">Çünkü mekânın zamana, zamanın da acıya hükmettiğini sanıyordu. </st><st c="8201">İki kardeşini onsuz gömdüler, evinin kapısına da kilit vurdular. </st><st c="8266">Asya’nın annesiyle babası, bunun kefaretini, birer ay arayla, hayatları boyunca unuttukları eski yaraları da hatırlayıp üzüntü içinde ölerek ödediler. </st><st c="8417">Çocuklarının diyetini üstlenmenin erdem olduğu zamanlardı. </st><st c="8476">Artık kendileriyle konuşmayan ve baygınlık nöbetlerine tutulan Asya’yı geride bırakan ağbiler ise, Ferman’ın her an intikam için dönmesini beklemek yerine, hakkında uzaklığından başka bir şey duyulmayan bir ülkeye gidip adlarını hafızalardan sildiler. </st><st c="8728">Doğup büyüdükleri yer başlangıçta onların hayatının hâkimiyken, sonra bunu inkâr edenlerin safına katıldılar.</st></p><p><st c="8837"> Tatar fotoğrafçının geldiği gün iki ineğini eve kadar kuyruklarından tutarak koşturan on yaşındaki annem, yıllar sonra bu hikâyeleri anlatırken, iyi ya da kötü fark etmez herkese “masum” derdi. </st><st c="9032">Ferman’dan, Kewê’den ve Pençeyüzlü kadından söz ederken bunu özellikle söylerdi.</st></p><p><st c="9112"> Pençeyüzlü kadın bütün gün ortalıkta görünmeyen kızlarını sormak üzere Kewê’ye geldiğinde, fotoğraflardan korktuğunu herkes bilirdi, ama fotoğrafçıdan da korktuğunu belli etmemeye çalışarak, bahçesinden topladığı semizotlarını fistanının kenarından çıkarıp bir kaba koydu. </st><st c="9386">Kewê’ye bakarak, “Benim kızlar ortalıkta yok, Asya da görmemiş onları. </st><st c="9457">Senin yanında olduklarını sandım,” dedi. </st><st c="9498">Pençeyüzlü kadının iki kızı ergenlik çağında olmalarına rağmen ağır başlı davranıp taliplerini beklemek yerine artık herkesin alıştığı deliliklerini ve kahkahalarını bütün gün köyün içinde dolandırırlardı. </st><st c="9704">İhtiyarlar arasında en çok Kewê’yi sayarlardı.</st></p><p><st c="9750"> Suskun ve içine kapanık bir çocuk olan annem, “Derede yıkandıklarını görmedim bugün,” dedi kızlar için. </st><st c="9855">Pençeyüzlü kadın, “Ah Kewê, keşke senin şu kızın gibi benimkilerin de aklı başında olsaydı,” dedi. </st><st c="9954">Kewê ise kızların da</st><span epub:type="pagebreak" title="15" id="page15"></span><st c="9974"> ha önce de eve geç döndüklerini hatırlattı ve meraklanmamasını söyledi.</st></p><p><st c="10046"> Kızlar geçen ay doğum yapan bir koyunun yanında gece yarısına kadar beklemişler, ertesi gün, saatlerce küfrettikleri çerçi hiçbir küfürlerini beğenmedi diye onun at arabasının peşinden koşmuşlardı. </st><st c="10245">Çerçi, güzel küfürleri toplar, karşılığında çocuklara yiyecek verirdi. </st><st c="10316">Çerçinin arkasından uzun süre koşan kızlar, onlara rastlayan tepedeki köylülerle dönmeyi reddetmişler, ancak haberi alan Pençeyüzlü kadın ile Kewê razı edince eve gelmişlerdi. </st><st c="10492">Haftalardır birçok küfür hazırladıklarını, çerçinin ise, “Kara eşeklerin tokmağı anana dayansın, ama o yetmiş tanesine bile doymasın!” gibi güzellerini dahi kabul etmeyip onları leblebiden ve keçiboynuzundan mahrum bıraktığını söylemişlerdi. </st><st c="10734">Bağıra çağıra tekrar küfrederek, bir dahaki sefere daha iyi kafiyeler hazırlamaya, hiç tanımadıkları babalarının başı üzerine yemin etmişlerdi.</st></p><p><st c="10877"> Asya’nın ağbilerinin gittiği ülke kadar uzak yerlerde büyük bir savaş çıktığını duyan köylüler, birçok milletin birbirine girdiğini ve Almanların herkese meydan okuduğunu biliyor, ama Stalingrad’dan, Normandiya çıkarmasından ve Berlin’in düşmesinden habersiz, bu kuru bozkırın dışında 1946 yılında savaşın hâlâ sürdüğünü sanıyorlardı. </st><st c="11213">Tatar fotoğrafçı kendisini görmeye gelenlere savaşın bittiğini söylediğinde Almanların yenilmiş olmasına ihtimal vermedikleri için pek önemsemediler. </st><st c="11363">Mustafa Kemal’in sekiz yıl önce öldüğü haberineyse şaşırarak, neden geçen yıl geldiğinde bundan söz etmediğini sordular. </st><st c="11484">“Nereden bileyim duymadığınızı. </st><st c="11516">Dağ taş inledi, dünyanın bütün kralları cenazesine gelip üç gün üç gece ağladılar,” diyen Tatar daha ileri giderek, yıllar önce bu bozkırda büyük bir orduyu yenmiş komutanın, Atatürk’le aynı kişi olduğunu üstelik savaştan kalma bir yara veya düşmanlarının zehriyle değil normal biri </st><span epub:type="pagebreak" title="16" id="page16"></span><st c="11799">gibi yatağında öldüğünü öne sürünce, köylüler buna inanmak yerine, ihtiyar Os’un geçen yıl söylediklerini hatırladılar. </st><st c="11919">“Tanrıya özenerek sahte insan sureti yaratan fotoğrafçıların sözlerinden de şüphe etmek gerekir.”</st></p></section><div id="charCountTotal" value="12017"></div></body>
</html>
