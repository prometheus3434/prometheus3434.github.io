<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Unknown</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter"><section><header><h1><span epub:type="pagebreak" title="27" id="page27"></span><st c="8"> 3</st></h1><h2><span><st c="10">Kewê</st></span></h2><h3><st c="14"> Bozkırın Türküsü</st></h3></header><p><st c="31"> Tatar fotoğrafçı geçen yaz köye geldiğinde, büyükannem Kewê zamanı durdurduğu söylenen bu adamın makinesine kıpırtısız bakmış, mezar taşları gibi ağır bir hayatın altında bükülen sırtını elma ağacına yaslamıştı. </st><st c="244">Şimdi parmaklarının arasında bu fotoğrafa dokunurken, uzak bir köyde geçen çocukluğunu hatırladı. </st><st c="342">Başını kaldırıp açık kapıdaki alacakaranlığın içinde dilsiz bir çocuk gibi duran ağaca baktı. </st><st c="436">Yaşlı gözleri karardı.</st></p><p><st c="458"> Babasının bu dünyada bir tek kızıyla kalıp gece yarıları dualara daldığı eski zamanlarda Kewê, kader denen kılıca boyun eğmişti. </st><st c="588">Küçüklüğünde annesi ve yedi ağbisi pusular ve hastalıklarla birer birer ölürken, bahçedeki elma ağacının altında kuşlarla sabah akşam konuşmayı alışkanlık edinmişti.</st></p><p><st c="753"> Ölüm hep etrafındaydı, çünkü yıllar önce bir beye konuk olan babası, çorba, et yemeği ve mercimekli bulgur sofrası yerine yağsız börekle ağırlanınca, gururuna kapılıp dışarıdaki doru atı üzerine acı bir yemin etmişti. </st><st c="972">Kewê’nin babası, beyin aklının, önceki gün evine gelip ancak bir şerbet içi</st><span epub:type="pagebreak" title="28" id="page28"></span><st c="1047"> mi oturan iki İngiliz ile yanlarındaki zabitte olduğunu bilmiyordu. </st><st c="1116">Osmanlı’ya vergi vermediği günlerdeki asiliğiyle beraber asaleti de geride kalan beyin bu ani ziyaretçiler yüzünden gözlerine uyku girmemişti. </st><st c="1259">Çok geçmeden, beyin istetmek üzere olduğu güzel kız kimsenin tanımadığı bir adamla kaçmış ve ovadaki herkes bunu Kewê’nin babasından bilerek, evlerin arasında yaz sıcakları gibi ağır halde dolanan intikamın gelip onların kapısına dayanacağını anlamıştı.</st></p><p><st c="1512"> Bir lanetin gölgesinde büyüyen Kewê zamanının çoğunu elma ağacının altında geçirirken, fidan boyunu, ak yüzünü ve kadife sesini unuttu. </st><st c="1649">Bu yüzden pınar başındaki her kızın göz süzdüğü Allodin başkasını değil de onu sevdiğini söyleyince inanamadı ve babaları başlıkta anlaşamayınca Allodin’e onu kaçırmaktan başka yol kalmadı. </st><st c="1839">Köyün kızlarının çalı toplamak için yaylaya çıktığı bir gün Allodin’in beyaz atıyla gelip onu terkisine atacağını ve kızların zılgıt seslerine kendi narasını katarak batıdaki köylere doğru uzaklaşacağını bir tek Kewê bilmiyordu. </st><st c="2068">Kewê bunları eski bir masal gibi anlatırken “Dur Allodin, ölüme hızlı sürme atını!” der ve çocuk annem her seferinde diğer masallar gibi bunun da güzel biteceğini sanırdı.</st></p><p><st c="2239"> İlk oğluna hamileyken, işçilerin ekinleri biçtiği bir gün Kewê kuzu eti, bulgur ve soğan dolu bohçayı eşek sırtında tarlaya götürmüştü. </st><st c="2376">Güneş batıp artık ekinler karanlıktan görünmez olunca hep birlikte saman yığınlarının yanına oturmuşlardı. </st><st c="2483">Ovanın en muhteşem yıldızları o gece pare pare oradaydı, dört bir yana ateş böcekleri yayılıyordu. </st><st c="2582">Doğu’nun uzak şehirlerinden omuzlarında silah gibi taşıdıkları tırpanlarıyla gelip, kollarının, nefeslerinin ve efendilerinin merhametinden başka hiçbir şeye sığınmayan işçilerin çoğu tanrının onlardan umudu kestiğine inanan gariplerdi.</st></p><p><st c="2818"> İşçilerin başı olan Begohan, kumarına ve utancından anlatamadığı her tür rezilliğine bedel olarak evinden kopmuş, </st><span epub:type="pagebreak" title="29" id="page29"></span><st c="2933">şimdi gurbet elde kendi teriyle arınırken, karısının ve çocuklarının onun keskin yeminlerini kabul edeceği günün hayaliyle yaşıyordu. </st><st c="3067">Begohan, hikâyesini bitirdikten sonra gözlerini kapatıp bir türkü söyledi. </st><st c="3142">Usul usul bir kırmızı rüzgâr esti. </st><st c="3177">Kewê tek dinleyişte ezberlediği bu türküyü kırk yıl sonra anneme söyledi. </st><st c="3251">Bir kırk yıl sonra da annem gözlerini yumarak bana okudu. </st><st c="3309">Şimdi ben yabancı bir şehirde akşamları taş binaların arasında aynı türküyü kendi kendime mırıldanıyorum. </st><st c="3415">Hayata yaşlı binalar gibi dayanabilmek için bazen ben de gözlerimi kapatıyorum.</st></p><p><st c="3494"> İşçibaşı Begohan, “Allodin Ağa,” dedi o akşam, “eğer çocuğunuz erkek olursa benim adımı koyun.” Sonbahardaki doğumda bunu unutup başka bir isim bulmak üzereyken kocasına yıldızların altında verdiği sözü Kewê hatırlattı ve işçilerin dost, göğün sonsuz ve kendisinin sevdalı olduğu gecenin hatırasına ve bozkırın türküsüne sadık kaldı.</st></p><p><st c="3828"> Annesi ve yedi ağbisi öldüğünde elma ağacına her biri için bez bağlayan Kewê, babası ve kayınbabası peş peşe ölünce aynısını yaptı. </st><st c="3961">Ama bir akşam kapının eşiğinde kocası da yere yığılınca, ağlayan dört çocuğundan başka kimseye sarılmamaya yemin etti ve ağaca bez bağlamak yerine, kanın dehşetinden kurtulmak için yine kana sığınan Haymana Ovası’ndaki herkes gibi bir kurban kesti. </st><st c="4210">Parmağına aldığı kanı tek tek çocuklarının alnına bastı: Begohan, Şemil, Sıtê, Mâna.</st></p><p><st c="4294"> Günler ağırlaşıyordu. </st><st c="4317">Kaynanası ve iki görümcesi Kewê’yi çiftlikten attılar ve çocuklarını elinden zorla aldılar. </st><st c="4409">Kewê kendisine verilen yirmi koyunu, köpeği ve eşeğiyle birlikte ıssız baba evine sığındı. </st><st c="4500">Dul bir kadın olarak kocasının ceketini giydi. </st><st c="4547">Gündüz ve geceleri elma ağacının altında yine kuşlarla konuşmaya başladığında daha otuzuna varmamıştı.</st></p><p><st c="4649"> Kış biterken, bir akşam büyük oğlu Begohan yağmur, çamur, rüzgârla gelip, “Ninem gönderdi, kardeşim Şemil hasta,” dedi. </st><st c="4770">Yayladaki çiftliğe gece yarısı vardılar ve kızamık </st><span epub:type="pagebreak" title="30" id="page30"></span><st c="4821">esiri Şemil’in şafak vakti ölümünde başucunda bulundular. </st><st c="4879">Çocuğun geride bıraktığı kızamıkla üç gün sonra adı tırpanlı bir işçiden yadigar Begohan da öldü. </st><st c="4977">Bahar geçip yaz ortasında kaynanası da ölünce, Kewê iki kızını yanına aldı.</st></p><p><st c="5052"> Kızlarını elma ağacının altına oturtup, onlara türkü söyledi, sonu güzel masallar anlattı. </st><st c="5144">Büyük kızı Sıtê’nin endamı, lambaların ince boyunlu şişeleri gibi uzundu, bakmaya kıyılmazdı. </st><st c="5238">Köyün çocuksuz kadınlarından biri Sıtê’yi, boynundaki altınları vaat ederek, kocasının ikinci karısı olmaya ikna etti. </st><st c="5357">Kewê’nin gönlü varmadı ama kızı gidip o eve yerleşti. </st><st c="5411">Bir gün köyün kadınlarıyla yaylaya çalı toplamaya giden Sıtê birden yere çöktü ve kan kusmaya başladı. </st><st c="5514">Köye getirdiklerinde neredeyse kıpırdamıyordu. </st><st c="5561">Kewê bütün gece kızının başında ağladı, Sıtê gözlerini açıp, “Anê, beni tatlı bir uykudan uyandırdın,” dedi. </st><st c="5670">Sıtê’yi ertesi gün toprağa verdiler. </st><st c="5707">Kewê küçük kızı Mâna ile bir başına kaldı.</st></p><p><st c="5749"> Bir sabah Yunan askerleri bütün Anadolu’yu aşıp Haymana Ovası’na yaklaşırken davullarla uyandılar. </st><st c="5849">Erkeklere savaş veya eşkiyalık, Kewê gibi annelere genç kızlarını korumak için uzak köylerin yolu düştü. </st><st c="5954">Tek azıkları, torbalarındaki arpa ve buğdaydı. </st><st c="6001">Kaynar suya yarım avuç karıştırarak içerlerdi. </st><st c="6048">Dağların ardından ancak bir yıl sonra döndüklerinde, kızı Mâna’yı köyün toy gençlerinden birine istediler. </st><st c="6155">Ama düğün gecesi gerdek odasına genç damadı değil yarım akıllı ağbisini koyup, Mâna’yı yarım akıllı birine eş yaptılar. </st><st c="6275">Büyükannem Kewê hayatta yalnız kaldığına ve bu kadere artık güç yetiremeyeceğine inandı. </st><st c="6364">Sırtındaki erkek ceketini çıkardı, yıllar önce kocası öldüğünde ettiği yemini geride bırakarak, ikinci kez evlendi.</st></p><p><st c="6479"> “Bu köye gelip babanla evlendim, çünkü artık umudum kalmamıştı,” dedi çocuk yaştaki anneme. </st><st c="6572">“Baban Abdo fakir bir çobandı, elde avuçta bir şey yoktu. </st><st c="6630">Gurbete gitmeye karar verdik, eşeğe tencere ve bir yorgan yükleyip yola düştük. </st><span epub:type="pagebreak" title="31" id="page31"></span><st c="6710">Polatlı’yı, Sivrihisar’ı, Çifteler’i, Eskişehir’i, Bozüyük’ü, Bursa’yı dolanıp çiftliklerde hizmetçilik yaptık, tarlalarda çalıştık. </st><st c="6843">Yedi yıl sonra bir kağnı ve bir çift öküzle köye döndük. </st><st c="6900">Biriktirdiğimiz parayla, altmış koyun satın aldık ve bu tek odalı evi yaptırdık.”</st></p><p><st c="6981"> Kewê kendi köyündeki elma ağacından çekirdekler getirip şimdiki evinin önüne ekti ve küçüklüğünden beri yaslandığı ağaca burada da sahip oldu. </st><st c="7125">Eski günlerdeki gibi ağacın altında oturarak, kendi başına konuşmak için kuşları beklemeye başladı.</st></p><p><st c="7224"> Karlı bir kış sabahı kızı Mâna’nın ölüm haberi geldi. </st><st c="7279">Kewê hasta kocasını ateşler içinde bırakarak yola çıktı. </st><st c="7336">Haberi Mâna’nın yarım akıllı kocası getirmişti. </st><st c="7384">Birlikte eski köyündeki uçurum tepesine vardıklarında ayakları buza kesmişti.</st></p><p><st c="7461"> Kewê, köylüler arasında adı anılan ve asırlar önce bu uçurumdan kendini atan Moğol kızını düşündü. </st><st c="7561">Çaresizlik en büyük celladımızdı bu hayatta. </st><st c="7606">Çok eskiden Moğol imparatoru Timur’un askerleri Osmanlıları yendikten sonra bu tepede mola vermiş, yaz sıcağında çadırlarını yıldızlar kadar kalabalık yaymışlar. </st><st c="7768">Timur’un yanındaki kızı Mâna daha ergenlik çağındaymış ve kimse bilmeden geceleyin bir korkuya sarınarak kendini bu uçurumdan aşağıya bırakmış. </st><st c="7912">Kızına yürekten bağlı olan Timur, bir savaşta yaralanan ve sonraki savaşlarda intikamını fazlasıyla aldığı aksak bacağıyla gelip, uçurumun karanlığına ve gökyüzündeki kudretli yıldızlara bakmış. </st><st c="8107">Yumruklarını göğe doğru sıkıp, “Hey Mâna!” diye bağırmış. </st><st c="8165">Onun hıçkırıklarına ilk kez tanık olan savaşçılar burayı Hey-mâna Ovası diye anmışlar ve bu isim söylencelere karışıp nice ölümlerden geçerek Kewê’ye kadar ulaşmış. </st><st c="8330">Şairin dediği gibi:</st></p><blockquote><p><st c="8349"> Sabahları doğan güneşin yeni ışığına ve yeni rengine aldanma</st></p><p><st c="8410"> Şu ağacın yemişi dünden yeşillendi adı ise daha eskiden kalma</st></p></blockquote><p><span epub:type="pagebreak" title="32" id="page32"></span><st c="8472"> Son çocuğuna Mâna adını veren Kewê, yanında damadıyla fırtınaya bulanmış halde köye vardığında hava kararmıştı. </st><st c="8585">Mâna’nın iki kızına sarılarak bütün gece ağladı, sabaha doğru onları koynuna alıp yatağa uzandı. </st><st c="8682">Yatakta yalnız kaldıklarında, iki küçük kız, “Sana bir şey söyleyeceğiz, annemizi canlı olarak mezara koydular,” dedi. </st><st c="8801">Kewê köyün içinde konuşulanları öğrendi. </st><st c="8842">Mâna üç gün ateşle yattıktan sonra kendinden geçince öldü sanmışlar ve bir akşam üzeri yıkayıp mezara koymuşlar. </st><st c="8955">Her gün köyün çobanı Hılo gidermiş davara, ama o gün küçük kardeşi gitmiş. </st><st c="9030">Sürü mezarlıktan çan sesleriyle geçerken, taze toprağın altındaki Mâna, “Hılo Hılo, çıkar beni buradan!” diye bağırmış. </st><st c="9150">Ağbisine seslenildiğini duyan küçük çoban korkarak, ölü evine koşmuş. </st><st c="9220">Evde sadece Manâ’nın kaynanası varmış ve “Sakın kimseye söz etme, ölüyü mezardan çıkarırlarsa ömür boyu korkarız,” demiş.</st></p><p><st c="9341"> Mâna’nın kızları da bir ay sonra kızamıktan öldüler ve yan yana kazılan iki küçük mezara kondular.</st></p><p><st c="9440"> Geride kimsesi kalmayan Kewê, ikinci kocası Abdo’yu evlendirmeye ve eve bir çocuk getirmeye karar verdi. </st><st c="9546">“Ne yapacağız çocuğu, deli kadın. </st><st c="9580">Ben altmış yaşında bir adamım.” Yıl 1935’ti. </st><st c="9625">Kewê, köydeki akrabalarını uzaklardan ziyarete gelen Emine adlı genç bir kızı gidip ninesinden istedi. </st><st c="9728">Yıllar önce kendi kızı evli bir adamın ikinci karısı olduğu zaman kapıldığı kederin üzerine kül serpmişti.</st></p><p><st c="9834"> “O gün tarlada çalıştık,” diye anlattı on yaşındaki anneme. </st><st c="9895">“Baban tırpan sallıyor, annen Emine arkasından sapları bir araya getiriyor, ben de artıkları topluyordum. </st><st c="10001">Emine’nin sancısı tutunca eve geldik. </st><st c="10039">Sabaha sen doğdun. </st><st c="10058">Abdo dışarıda bekliyordu, ‘Deli kadın, neyin oldu?’ diye sordu. </st><st c="10122">‘Kız,’ dedim. </st><st c="10136">‘Olsun, üzülme,’ diye beni teselli etti. </st><st c="10177">Emine esmer, sense beyaz tenliydin, kara koyunun önünde ak kuzuydun. </st><st c="10246">Harman geçti ve baban kış ortasında yatağa düş</st><span epub:type="pagebreak" title="33" id="page33"></span><st c="10292"> tü. </st><st c="10297">Bir bayram günü aralıksız yağan yağmur altında toprağa verdik onu.”</st></p><p><st c="10364"> Emine genç bir kızdı daha. </st><st c="10392">Baharda ağbisi Hatip geldi, kendi köylerinde Emine’nin bir talibi olduğunu söyledi. </st><st c="10476">Elma ağacının altında oturuyorlardı. </st><st c="10513">Kalbi çarpan ve nefesi daralan Kewê, bebeği ona bırakmalarını istedi. </st><st c="10583">Yeni evine çocuksuz bir gelin olarak gitmesinin daha iyi olacağını bilen Emine, Kewê’nin önünde diz çöküp gözyaşı döktü. </st><st c="10704">Ve sürekli gelip su vereceği bir ağaç gibi annemi geride bırakıp ağbisi Hatip ile bir şafak vakti çıkıp gitti. </st><st c="10815">Zamanın ağır kağnısı ilerledi. </st><st c="10846">Köye cami yapılınca yaşlı Haco, imamlığa başladı ve Kewê’nin evine taşındı. </st><st c="10922">Ayrı nehirlerde yıkanmış ve hayatta kimseleri kalmamış iki ihtiyar, birbirlerinden çok, gerçek annesi uzak bir köyde yaşayan çocuk anneme sarılarak uyudular.</st></p><p><st c="11079"> Kewê’yi sessizce dinleyen Tatar, zamanı durdurmaya ve ertesi gün elma ağacının altında Kewê’nin, Haco’nun ve annemin birlikte bir fotoğrafını çekmeye karar verdi. </st><st c="11243">Garip olan, hayat değil ölümdü; doymayacağını bile bile önüne gelen her şeyi arzulardı. </st><st c="11331">Camiye giden Haco biraz sonra köylülerle döner ve çaylı tütünlü bir sohbete dalarlardı. </st><st c="11419">Pençeyüzlü kadının tekrar gelip, “Kızlarım nerede!” diye bağırmasına ise daha çok vardı. </st><st c="11508">Gece yeni başlıyor ve dışarıda elma ağacına konmuş bir garip kuş ötüyordu.</st></p></section><div id="charCountTotal" value="11583"></div></body>
</html>
