<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Unknown</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter"><section><header><h1><span epub:type="pagebreak" title="133" id="page133"></span><st c="8"> 14</st></h1><h2><span><st c="11"> O’Hara</st></span></h2><h3><st c="18"> Şiir Sanatı</st></h3></header><p><st c="30"> Telefon çaldı.</st></p><p><st c="45"> Londra’dan bir arkadaşım arıyordu.</st></p><p><st c="80"> “Dün mitingde görüşemedik...”</st></p><p><st c="110"> “Gelemedim.”</st></p><p><st c="123"> “Uyku sorunu mu yine?”</st></p><p><st c="146"> “Evet.”</st></p><p><st c="154"> “İstanbul’daki olaylardan haberin var mı?”</st></p><p><st c="197"> “Geceleyin aradılar. </st><st c="219">Birkaç arkadaşımız gözaltında.”</st></p><p><st c="250"> “Toplantı tarihini erkene alalım diyoruz, ne dersin?”</st></p><p><st c="304"> “İyi olur, gününü belirleyip bana haber verin.”</st></p><p><st c="352"> “Sen yazıyı bitirdin mi?”</st></p><p><st c="378"> “Az kaldı. </st><st c="390">İstanbul’dan gelen dosyaları inceliyorum.”</st></p><p><st c="432"> Telefonu yere bıraktım.</st></p><p><st c="456"> Bir saat daha yatakta kaldım.</st></p><p><st c="486"> Tavan penceresinden gökyüzüne bakıp dışarıdaki havayı tahmin etmeye çalıştım.</st></p><p><st c="564"> Kalkıp televizyonu açtım.</st></p><p><st c="590"> Tercümanlık ofisini aradım. </st><st c="619">Önümüzdeki hafta iş olup olmadığını sordum.</st></p><p><st c="662"> Dışarı çıktım. </st><st c="678">Temiz havayı soludum.</st></p><p><span epub:type="pagebreak" title="134" id="page134"></span><st c="699"> Nehirde bir iki sandal vardı.</st></p><p><st c="729"> Tenha sokaklarda, beyaz sıvalı evlerin arasında dolaştım.</st></p><p><st c="787"> Alışveriş merkezinin yanındaki altgeçide girince, duvardaki yazı dikkatimi çekti. </st><st c="870">Gençler geçen hafta “Şiir sanatı” diye başladıkları ama boyaları bittiği için yarım bıraktıkları grafitiyi tamamlamışlardı. </st><st c="994">Yukarı tırmanarak, “Şiir sanatı ölüyor,” yazmışlardı.</st></p><p><st c="1047"> Grafitinin önünde durdum. </st><st c="1074">Yanımdan geçenler şiir sanatının ölümüne değil bana baktılar.</st></p><p><st c="1135"> Şehir merkezine gittim.</st></p><p><st c="1159"> Sokak müzisyenlerini dinledim.</st></p><p><st c="1190"> Pazar yerinde renkli elbiselere, boncuklu takılara ve taze meyvelere baktım.</st></p><p><st c="1267"> Seyyar arabadan bir kahve aldım. </st><st c="1301">Pazar meydanındaki çeşmenin yanına oturdum.</st></p><p><st c="1344"> Farklı ülkelerden birkaç öğrenci aldıkları eşyaları birbirlerine gösteriyorlardı. </st><st c="1427">Hint işi bir tişört, turuncu bir fular ve deri bir bileklik elden ele dolaşıyordu.</st></p><p><st c="1509"> Kahvemi bitirip, tekrar tezgâhların arasında dolandım.</st></p><p><st c="1564"> İkinci el kitaplara göz attım.</st></p><p><st c="1595"> Ekmek tezgâhında duran yaşlı adamın yüzü dikkatimi çekti. </st><st c="1654">Nereli olduğunu sordum.</st></p><p><st c="1677"> “İrlanda...” dedi arkadan bir ses.</st></p><p><st c="1712"> Dönüp bakınca sesin sahibini tanıdım. </st><st c="1751">Azita Hanım’ın doğum gününde tanıştığım siyah gözlüklü adamdı.</st></p><p><st c="1813"> “Merhaba O’Hara,” dedim.</st></p><p><st c="1838"> Gelip elimi sıktı.</st></p><p><st c="1857"> “Merhaba Brani Tawo,” dedi.</st></p><p><st c="1885"> “Adımı hatırlıyorsun,” dedim.</st></p><p><st c="1915"> “Elbette,” dedi. </st><st c="1933">“Babamla tanışın.”</st></p><p><st c="1951"> Tezgâhtaki yaşlı adama selam verdim.</st></p><p><st c="1988"> “Sana benzettim, o yüzden nereli olduğunu sordum,” dedim.</st></p><p><span epub:type="pagebreak" title="135" id="page135"></span><st c="2046"> “Gözlüğüme rağmen mi benzettin?” dedi O’Hara.</st></p><p><st c="2092"> “Evet.”</st></p><p><st c="2100"> Babası bana memleketimi, ne iş yaptığımı ve kaç yıldır burada olduğumu sordu. </st><st c="2179">İngiltere’deki hayata katlanmaya çalışmamı söyledi.</st></p><p><st c="2230"> Yan tezgâhtaki ihtiyar satıcıyı gösterdi. </st><st c="2273">“Şu kahrolası İngilizler olmasa burası bir şeye benzerdi,” dedi.</st></p><p><st c="2337"> İhtiyar satıcı, “Biz olmasak, köyünüzde çürüyecektiniz,” diye karşılık verdi.</st></p><p><st c="2415"> “Şehirlerinize geldik de kadınlarınız erkek gördü...”</st></p><p><st c="2469"> İki ihtiyar kahkaha attılar.</st></p><p><st c="2498"> “Gene başladılar,” dedi O’Hara.</st></p><p><st c="2530"> “Bitecek bir tartışmaya benzemiyor,” dedim.</st></p><p><st c="2574"> Önümüzden küçük bir kız çocuğu küçük adımlarıyla koştu, annesi gelip yakaladı.</st></p><p><st c="2653"> O’Hara, “Feruzeh’ten senin telefon numaranı almıştım,” dedi.</st></p><p><st c="2714"> “Öyle mi?”</st></p><p><st c="2725"> “Bu hafta arayacaktım seni,” dedi.</st></p><p><st c="2760"> “Tina’yı görüyor musun bugünlerde?” diye sordum.</st></p><p><st c="2809"> “Hayır. </st><st c="2818">Paris’te bir konferanstaydım, bu sabah döndüm.”</st></p><p><st c="2865"> “Konferans mı?”</st></p><p><st c="2881"> “Felsefe Konferansı.”</st></p><p><st c="2903"> “Sen ekmekçi değil misin?”</st></p><p><st c="2930"> “Burayı babam çalıştırıyor, bazen yardıma geliyorum,” dedi.</st></p><p><st c="2990"> Bir an durdum.</st></p><p><st c="3005"> “Tina’nın telefon numarası var mı sende?” dedim.</st></p><p><st c="3054"> “Evet. </st><st c="3062">Ne oldu?”</st></p><p><st c="3071"> Geçen hafta olanları anlattım. </st><st c="3103">Feruzeh’in İran’a gittiğini, Azita Hanım’ın da evde olmadığını söyledim.</st></p><p><st c="3175"> O’Hara telefon etti. </st><st c="3197">Tina’ya ulaşamadı.</st></p><p><st c="3215"> “Vaktin var mı? </st><st c="3232">Biraz yürüyelim,” dedim.</st></p><p><span epub:type="pagebreak" title="136" id="page136"></span><st c="3256"> Babası ve komşusu, birbirlerine laf atıp gülmeye devam ediyorlardı.</st></p><p><st c="3324"> Seyyar arabadan birer kahve aldık.</st></p><p><st c="3359"> Kilisenin yan sokağından geçtik.</st></p><p><st c="3392"> Arka caddede King’s Fakültesi’nin duvarına oturduk.</st></p><p><st c="3444"> “Feruzeh bana senden, siyasi durumundan söz etti,” dedim.</st></p><p><st c="3502"> “Bana da senden söz etti,” dedi.</st></p><p><st c="3535"> Güldük.</st></p><p><st c="3543"> “Bize sormadan aramızda örgüt kuryeliği yaptı.”</st></p><p><st c="3591"> “Bu işler, bazen sezgiyle yol alır.”</st></p><p><st c="3628"> İhtiyar bir çift gelip önümüzde durdu. </st><st c="3668">Karşıdaki evin ikinci katında asılı olan plakete baktılar.</st></p><p><st c="3726"> “Bizim arkadaşlar Londra’da sizinkilerle bir görüşme ayarlamaya çalışıyor,” dedim.</st></p><p><st c="3809"> “Bağlantınız var mı?” dedi O’Hara.</st></p><p><st c="3844"> “Eskiden vardı. </st><st c="3861">Siz hükümetle barış görüşmelerine yoğunlaşınca bir kopukluk oldu.”</st></p><p><st c="3927"> “Yardım gerekirse bana haber ver,” dedi.</st></p><p><st c="3968"> “Tamam, sağol,” dedim.</st></p><p><st c="3991"> O’Hara kahvesini kadeh tutar gibi kaldırdı, “Daha iyi günlerimiz için,” dedi.</st></p><p><st c="4069"> Ben de kahvemi kaldırdım.</st></p><p><st c="4095"> “Daha iyi günlerimiz için.”</st></p><p><st c="4123"> Yoldan geçenlere baktık.</st></p><p><st c="4148"> “Feruzeh İran’a gidebilir. </st><st c="4176">Ama Tina ve Azita’nın hukuki engelleri var,” dedi O’Hara.</st></p><p><st c="4233"> “Bunu göze almışlardır,” dedim.</st></p><p><st c="4265"> “Sahte pasaportları olmadan mümkün değil.”</st></p><p><st c="4308"> “Ayarlamışlardır.”</st></p><p><st c="4327"> “Yok, bensiz yapamazlar,” dedi.</st></p><p><st c="4359"> “Pasaport mu bulacaktın onlara?”</st></p><p><st c="4392"> “Evet, Tina böyle bir imkânım olduğunu biliyor.”</st></p><p><span epub:type="pagebreak" title="137" id="page137"></span><st c="4441"> Biraz ileride bir kız keman çalıyor, başka bir kız dans ediyordu.</st></p><p><st c="4507"> “Sence geri döner mi?” diye sordum.</st></p><p><st c="4543"> “Feruzeh mi?”</st></p><p><st c="4557"> “Evet.”</st></p><p><st c="4565"> “Sen döneceğini düşünmüyor musun?”</st></p><p><st c="4600"> “Bilmiyorum,” dedim.</st></p><p><st c="4621"> “İki hafta önce Olaudah adlı kölenin temsili nikâh törenine gelmiştin...”</st></p><p><st c="4695"> “Feruzeh’le karşılaştığım tören...”</st></p><p><st c="4731"> “Tina grip olduğu için gelememiş, Feruzeh onun davetiyesini almıştı.”</st></p><p><st c="4801"> “Sen orada mıydın?” dedim.</st></p><p><st c="4828"> “O gece konuşma yaptım,” dedi.</st></p><p><st c="4859"> “Kader üzerine konuşan sen miydin yoksa?”</st></p><p><st c="4901"> “Bendim.”</st></p><p><st c="4911"> “Gözlüklerin yoktu,” dedim.</st></p><p><st c="4939"> “Lens takmıştım,” dedi.</st></p><p><st c="4963"> “Olaudah, Afrika’dan kaçırılan bir köle olmasına rağmen kendi kaderini belirledi, demiştin.”</st></p><p><st c="5056"> “Afrika’ya gidemedi, ama kendi Afrika’sını yarattı.”</st></p><p><st c="5109"> “Feruzeh olmadan ben Afrika’yı nasıl yaratabilirim?” dedim.</st></p><p><st c="5169"> “Senin Afrika’n Feruzeh değil mi?”</st></p><p><st c="5204"> Başımla onayladım.</st></p><p><st c="5223"> “Ya Afrika’nın sana gelmesini bekleyeceksin, ya da kendi Afrika’nın peşinden gideceksin,” dedi.</st></p><p><st c="5319"> “Peşinden gideceğim,” dedim.</st></p><p><st c="5348"> “İran’a mı?”</st></p><p><st c="5361"> “Evet, ama...” dedim.</st></p><p><st c="5383"> Durdum.</st></p><p><st c="5391"> Kahvemden bir yudum aldım.</st></p><p><st c="5418"> O’Hara yüzüme baktı.</st></p><p><span epub:type="pagebreak" title="138" id="page138"></span><st c="5439"> “Ama...” diye beni tekrar etti.</st></p><p><st c="5471"> “Pasaporta ihtiyacım var,” dedim.</st></p><p><st c="5505"> Genç bir çift, fotoğraflarını çekmemi rica etti. </st><st c="5555">Karşıdaki evi arkalarına aldılar. </st><st c="5589">Kol kola poz verdiler.</st></p><p><st c="5611"> “Benden bir pasaport ayarlamamı istiyorsun,” dedi O’Hara.</st></p><p><st c="5669"> “Mümkünse,” dedim.</st></p><p><st c="5688"> “Mümkün, ama zaman alır,” dedi.</st></p><p><st c="5720"> “Ne kadar?”</st></p><p><st c="5732"> “Birkaç hafta,” dedi.</st></p><p><st c="5754"> “Böyle kişisel bir meseleden dolayı kendi arkadaşlarımdan yardım isteyemezdim,” dedim.</st></p><p><st c="5841"> “Anlıyorum,” dedi.</st></p><p><st c="5860"> “Çok teşekkür ederim,” dedim, “Afrika için.”</st></p><p><st c="5905"> Güldü.</st></p><p><st c="5912"> Kahvesini kaldırdı.</st></p><p><st c="5932"> “Bütün Afrikalar için,” dedi.</st></p><p><st c="5962"> “Bütün Afrikalar için.”</st></p><p><st c="5986"> Cadde kalabalıklaşmış, keman çalan kızın ezgileri kaybolmuştu.</st></p><p><st c="6049"> “Feruzeh ile seni birbirinize yakıştırdık,” dedi.</st></p><p><st c="6099"> “Kim?”</st></p><p><st c="6106"> “Ben, Tina ve Azita.”</st></p><p><st c="6128"> “Azita Hanım mı söyledi bunu?”</st></p><p><st c="6159"> “Tam sayılmaz. </st><st c="6175">Ama İranlı kadınların ne düşündüğünü anlayabilirim.”</st></p><p><st c="6227"> “İranlı kadınlar mı? </st><st c="6249">Böyle ortak bir karakter mi var?”</st></p><p><st c="6282"> “Pekâlâ. </st><st c="6292">Bu ailedeki kadınları anlıyorum desem, olur mu?”</st></p><p><st c="6340"> “Bana da öğret,” dedim.</st></p><p><st c="6364"> “Neyi?”</st></p><p><st c="6372"> “Onları nasıl anladığını öğret bana,” dedim.</st></p><p><st c="6417"> “Öğretilmez ki bu,” dedi, “Ancak onlara dahil olarak öğrenebilirsin.”</st></p><p><span epub:type="pagebreak" title="139" id="page139"></span><st c="6487"> Yüzüme bakıp gülümsedi.</st></p><p><st c="6511"> O’Hara ile telefon kullanmamaya karar verdik. </st><st c="6558">Haberleşmek için ekmek tezgâhına uğrayacak ve bir fotoğrafımı babasına bırakacaktım.</st></p><p><st c="6642"> Vedalaşıp evin yolunu tuttum.</st></p><p><st c="6672"> Altgeçitten geçerken “Şiir sanatı ölüyor” yazısının önünde bir kadın gördüm. </st><st c="6750">Yanında küçük bir kız vardı. </st><st c="6779">Grafitiye bakıyorlardı.</st></p><p><st c="6802"> Eve vardığımda ellerim titriyordu.</st></p><p><st c="6837"> Bir şey yapmadığım halde yorgundum.</st></p><p><st c="6873"> Banyo iyi gelirdi.</st></p><p><st c="6892"> Küveti doldurdum. </st><st c="6911">Sıcak suya uzanıp gözlerimi kapattım.</st></p><p><st c="6948"> Hayalimde memlekete gittim. </st><st c="6977">Sevdiklerimi gördüm. </st><st c="6998">Ekin tarlalarında dolaştım. </st><st c="7026">Bir sokak kahvehanesinde oturdum.</st></p><p><st c="7059"> Ani yorgunluk geldiğinde başım döner, kaslarım boşalırdı.</st></p><p><st c="7117"> Banyodan çıktığımda ellerim hâlâ titriyordu.</st></p><p><st c="7162"> Aylardır baygınlık geçirmemiştim. </st><st c="7197">Bilincimi kaybetmek üzere olduğumu hissediyordum.</st></p><p><st c="7246"> Yatağa uzandım.</st></p><p><st c="7262"> Bir rüyaya daldım. </st><st c="7282">Etraftaki kalabalığa baktım. </st><st c="7311">Bana doğru koşan askerler gördüm. </st><st c="7345">Güneş aniden gitti, zaman sonsuz oldu. </st><st c="7384">Askerler vurdukça bağırdılar. </st><st c="7414">Yüzümdeki kemiklerin kırılırken çıkardığı sesi duydum. </st><st c="7469">Üstüm başım kan içinde kaldı. </st><st c="7499">Küçük bir kız çocuğuyla göz göze geldim. </st><st c="7540">Yardım etmek için elini uzattı. </st><st c="7572">Gülümsedim. </st><st c="7584">O da gülümsedi. </st><st c="7600">Dönüp arkama baktım. </st><st c="7621">Geniş bir ekin tarlası gördüm. </st><st c="7652">Kanım daha çok aktı. </st><st c="7673">Buğday başakları kızıllaştı. </st><st c="7702">“Tamam artık öldü,” diyen bir ses duydum. </st><st c="7744">Genzime kan kokusu doldu. </st><st c="7770">Bütün evren karardı. </st><st c="7791">Uzaklarda bir kadın aynı şarkıyı tekrar tekrar söyledi ve bir telefon ısrarla çaldı.</st></p><p><st c="7875"> Geniş kanatlı zaman kuşu, boşlukta asılı kaldı.</st></p><p><st c="7923"> Gözlerimi yavaşça açtım.</st></p><p><st c="7948"> Saate baktım. </st><st c="7963">Yatağa gireli üç saat olmuştu.</st></p><p><span epub:type="pagebreak" title="140" id="page140"></span><st c="7993"> Uzun zamandan sonra ilk defa rüya görüyordum. </st><st c="8040">Bayılmak, zihnimdeki yorgunluğa iyi geliyordu.</st></p><p><st c="8086"> Telefon yine çaldı.</st></p><p><st c="8106"> Karşıdaki kadın, “Brani Tawo,” dedi.</st></p><p><st c="8143"> Bu sesi bin sesin arasında tanırdım.</st></p><p><st c="8180"> “Azita Hanım,” dedim.</st></p><p><st c="8202"> “Yanlış zamanda mı aradım, nefes nefesesin...”</st></p><p><st c="8249"> “Hayır, hayır, hayır...”</st></p><p><st c="8274"> Her yanım ter içindeydi, boynum, sırtım, karnım.</st></p><p><st c="8323"> Derin bir soluk aldım.</st></p><p><st c="8346"> Azita Hanım, Tina’nın evindeymiş. </st><st c="8381">Feruzeh’i yolcu ettikten sonra Londra’ya gitmişler. </st><st c="8433">Bugün hastanede kontrolü olduğu için O’Hara’nın mesajını geç almışlar.</st></p><p><st c="8503"> Evlerine not bıraktığımı, ortak tanıdıklarımızı aradığımı, Stella’nın kalp krizi geçirdiğini, O’Hara’yı pazarda gördüğümü söyledim.</st></p><p><st c="8635"> “Telaş içindeydik. </st><st c="8655">Feruzeh’ten senin telefonunu istemeyi akıl edemedik,” dedi.</st></p><p><st c="8714"> “Feruzeh’e ulaşamıyorum,” dedim.</st></p><p><st c="8747"> “Telefonu yurtdışına kapalıymış. </st><st c="8781">O da oraya gidince fark etmiş,” dedi.</st></p><p><st c="8818"> “Haberleşiyor musunuz?”</st></p><p><st c="8842"> “Bir kez aradı,” dedi.</st></p><p><st c="8865"> “Benim arayabileceğim bir numara var mı?”</st></p><p><st c="8907"> “Maalesef yok,” dedi.</st></p><p><st c="8929"> “Roya nasıl, iyi mi?”</st></p><p><st c="8951"> “Hastanede yatıyor,” dedi.</st></p><p><st c="8978"> Sesinin kırıldığını fark ettim.</st></p><p><st c="9010"> “Daha önce atlatmış, yine atlatır,” dedim.</st></p><p><st c="9053"> “Ben İran’dan uzakta ölmekten korkarken, şimdi kızım orada ölümle boğuşuyor.”</st></p><p><st c="9131"> Azita Hanım’a İran’a gideceğimi söylemedim. </st><st c="9176">Henüz zaman vardı.</st></p><p><span epub:type="pagebreak" title="141" id="page141"></span><st c="9194"> “Kitap falı baktınız mı bugünlerde?” diye sordum.</st></p><p><st c="9244"> Sessizleşti. </st><st c="9258">Biraz bekledi.</st></p><p><st c="9272"> “Hayır bakmadım,” dedi. </st><st c="9297">“Kocam hapse atıldığında kitap falına bakmaktan korkmuş, o korkunun benzerini bir daha yaşamayacağımı sanmıştım.”</st></p><p><st c="9410"> “Doğum gününüzde size hediye ettiğim kitabı deneyin,” dedim.</st></p><p><st c="9471"> “İyi ki hatırlattın, sana tekrar teşekkür etmek isterim hediyen için.”</st></p><p><st c="9542"> “Rica ederim, beğendiniz mi?”</st></p><p><st c="9572"> “Hem beğendim, hem şaşırdım.”</st></p><p><st c="9602"> “Neden?”</st></p><p><st c="9611"> “Süslemek için yıllarca uğraştığın belli. </st><st c="9654">Kitabın her sayfasına ayrı bir çiçek koymuşsun.”</st></p><p><st c="9702"> “İngiltere’de aldığım ilk şiir kitabıydı o. </st><st c="9747">Bahçelerden topladığım küçük çiçekleri kurutup, sayfa kenarlarına yapıştırmıştım.”</st></p><p><st c="9829"> “Bu kitabın verileceği gerçek kişinin ben olduğumdan emin değilim,” dedi.</st></p><p><st c="9903"> “Ben sadece içimdeki çağrıya uydum,” dedim. </st><st c="9948">“Fal bakarken hangi sayfayı açarsanız açın, o kitapta önünüze mutlaka bir çiçek çıkar.”</st></p><p><st c="10035"> Karşılıklı bekledik.</st></p><p><st c="10056"> Telefondaki uğultuyu dinledik.</st></p><p><st c="10087"> “O şarkıyı nereden buldun?” diye sordu.</st></p><p><st c="10127"> “Hangi şarkıyı?” dedim.</st></p><p><st c="10151"> “‘Hejrat</st><em><st c="10160"> ’</st></em><st c="10162">ı. </st><st c="10165">Telefondan duyabiliyorum,” dedi.</st></p><p><st c="10197"> Bir an durdum.</st></p><p><st c="10212"> CD çaları ne zaman açtığımı hatırlayamadım.</st></p><p><st c="10256"> “Feruzeh verdi,” dedim.</st></p><p><st c="10280"> “Brani Tawo...”</st></p><p><st c="10296"> “Efendim...”</st></p><p><st c="10309"> “Hüzünlü şarkılar dinlemen iyi değil,” dedi.</st></p><p><span epub:type="pagebreak" title="142" id="page142"></span><st c="10354"> “Tamam,” dedim.</st></p><p><st c="10370"> Telefon elimde, başımı öne eğdim.</st></p><p><st c="10404"> “Sabırlı biri misin?” diye sordu.</st></p><p><st c="10438"> “Sonunu bilsem, sabırlı olurum. </st><st c="10471">Ama belirsizlik, zamandan daha ağır,” dedim.</st></p><p><st c="10515"> “Brani Tawo...”</st></p><p><st c="10531"> Azita Hanım adımı telaffuz ettikçe kalbim rahatlıyordu.</st></p><p><st c="10587"> “Sen Feruzeh’te yarattığın değişimin farkında mısın?” dedi.</st></p><p><st c="10647"> “Bilmiyorum,” dedim.</st></p><p><st c="10668"> “Feruzeh, kız kardeşi gittikten sonra ‘sır kitabı’nı bir daha eline almamıştı. </st><st c="10748">Şiire olan inancını yitirmişti. </st><st c="10780">Ama iki hafta önce seninle tanıştı. </st><st c="10816">Gül desenli kitabını dolaptan geri çıkardı. </st><st c="10860">Her gün yanında taşımaya başladı.”</st></p><p><st c="10894"> Başımı kaldırıp tavan penceresinden gökyüzüne baktım.</st></p><p><st c="10948"> Yıldızlar parlıyordu.</st></p></section><div id="charCountTotal" value="10971"></div></body>
</html>
