<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Unknown</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter"><section><header><h1><span epub:type="pagebreak" title="115" id="page115"></span><st c="8"> 12</st></h1><h2><span><st c="11"> Stella</st></span></h2><h3><st c="18"> Beyaz Gömlek</st></h3></header><p><st c="31"> Yataktan kalktım.</st></p><p><st c="49"> Arayan var mı diye telefona baktım.</st></p><p><st c="85"> Duş aldım.</st></p><p><st c="96"> Televizyonun karşısında kahvaltı yaptım.</st></p><p><st c="137"> Hava güzeldi.</st></p><p><st c="151"> Dışarıdaki aydınlık, insanı çağırıyordu.</st></p><p><st c="192"> Yıkanmış çamaşırlar arasından beyaz gömleğimi alıp ütüledim. </st><st c="254">Feruzeh’le ilk karşılaşmamızda üzerimde bu gömlek vardı.</st></p><p><st c="310"> Evden çıkarken duvarda asılı duran resme bakmadım.</st></p><p><st c="361"> Nehir yoluna indim.</st></p><p><st c="381"> Koşu yapanların ve nehirde kürek çekenlerin yanı sıra yürüdüm.</st></p><p><st c="444"> Kalabalık sokaklardan geçerek Wittgenstein’ın yattığı mezarlığa vardım.</st></p><p><st c="516"> Giriş yolundaki evin penceresinde geçen haftaki yaşlı adamı gördüm. </st><st c="585">Dışarıyı seyrediyordu. </st><st c="608">Tebessüm ederek selam verdim.</st></p><p><st c="637"> Tam şimdi birisi arayacakmış gibi elimdeki telefona baktım.</st></p><p><span epub:type="pagebreak" title="116" id="page116"></span><st c="697"> Yaprakların hışırtıları altında yavaş yavaş dolandım.</st></p><p><st c="751"> Etrafta mezarcıları göremedim. </st><st c="783">Yağmurda çalışıyor, güneşli havada dinleniyor muydu mezarcılar?</st></p><p><st c="846"> Birkaç mezarın başında durup, ölülerin hikâyelerini tahmin etmeye çalıştım.</st></p><p><st c="922"> Mezarlara vuran ağaç gölgeleri el falındaki çizgiler gibi ölülerin hayatları hakkında işaretler veriyordu.</st></p><p><st c="1029"> Kilisenin arka tarafından geçtim.</st></p><p><st c="1063"> Wittgenstein’ın mezarına geldim. </st><st c="1097">Ölüm yıldönümünü hatırlayanlar, başucuna çiçek demetleri bırakmıştı.</st></p><p><st c="1165"> Kuru toprağa oturdum.</st></p><p><st c="1187"> Mezarın üzerindeki birkaç yaprağı temizledim. </st><st c="1234">Yanımdaki su şişesinden su serptim.</st></p><p><st c="1269"> Biri görse bütün günü burada geçirmeye niyetli olduğumu anlardı.</st></p><p><st c="1334"> Güneş alnımı yakıyordu.</st></p><p><st c="1358"> Çantamdan bir şiir kitabı çıkardım. </st><st c="1395">Herhangi bir sayfayı açtım.</st></p><p><st c="1422"> Çocukluğumda bir gün radyoda şiir okuyan bir adamın ağladığını hatırlıyorum. </st><st c="1500">Şiir okurken ağlamamak gerektiğini o zaman anlamıştım.</st></p><p><st c="1554"> Köy harmanında çocukların payı olurdu. </st><st c="1594">Hasat kaldıran herkes çocuklara ikişer avuç buğday verirdi. </st><st c="1654">Çerçi geldiğinde bu sayede bisküvi ve lokum alırdık. </st><st c="1707">Buğdaylarını şiir okumam için bana teklif eden çocuklara, “hayır” derdim. </st><st c="1781">O zamanlar dua gibi kutsal sayılan şiir, buğdayla tartılmazdı. </st><st c="1844">Ama şiir okuduktan sonra uzatılan lokumlardan yediğim olurdu.</st></p><p><st c="1905"> Toprağa ve buğdaya dokunurken varlığımı hissederdim çocukluğumda. </st><st c="1972">Köyümüz, toprak ve buğdayla birlikte zamanın içine kök salardı. </st><st c="2036">Şehirde sanıldığı gibi, bir insanın tarihi, bildiği en eski aile üyesiyle başlamazdı.</st></p><p><st c="2121"> Şiiri bitirdim. </st><st c="2138">Kitabı çantama koydum.</st></p><p><span epub:type="pagebreak" title="117" id="page117"></span><st c="2160"> Etrafa baktım.</st></p><p><st c="2175"> Birkaç yüz mezarla baş başaydım.</st></p><p><st c="2208"> Wittgenstein’ın mezarının yanına uzandım. </st><st c="2251">Altımızda aynı toprak, üstümüzde aynı gökyüzü vardı.</st></p><p><st c="2303"> Gözlerimi yumdum.</st></p><p><st c="2321"> Üzerimde bir mezar taşı olduğunu hayal ettim. </st><st c="2368">Geniş, gri ve hafif.</st></p><p><st c="2388"> Duvar dibindeki son ölü duyacak şekilde bir türkü söylemeye başladım.</st></p><p><st c="2458"> Kuşlar kanatlandı. </st><st c="2478">Dallar hışırdadı.</st></p><p><st c="2495"> Duvarın öbür tarafından müzik sesi geldi.</st></p><p><st c="2537"> Bir keman çalıyordu.</st></p><p><st c="2558"> Dinlemek için durdum. </st><st c="2581">Keman da durdu.</st></p><p><st c="2596"> Gözlerimi açtım.</st></p><p><st c="2613"> Biraz bekledim.</st></p><p><st c="2629"> Türküye tekrar başladım.</st></p><p><st c="2654"> Sesimle beraber kemanın sesi de yükseldi.</st></p><p><st c="2696"> Birlikte devam ettik.</st></p><p><st c="2718"> Kewê’nin tarlada işçilerden dinleyip, kırk yıl sonra anneme söylediği türküydü bu. </st><st c="2802">Ne zaman bu türküyü söylesem, kendimi o geceki kırmızı rüzgârın altında hissederdim. </st><st c="2887">Gökyüzünün yıldızlı ve Kewê’nin sevdalı olduğu gecenin hatırasına sadık kalırdım.</st></p><p><st c="2968"> Kewê’nin hikâyesini anlattığım gün Feruzeh bu türküyü istemişti benden. </st><st c="3041">Utangaç çocuklar gibi kızarmış, “Daha gün, o gün değil,” demiştim.</st></p><p><st c="3107"> Hiç kimsenin yanında söylemediğim bu türküyü şimdi ölülerle paylaşıyordum.</st></p><p><st c="3182"> Güneş yüzümü ve sesimi ısıtıyordu.</st></p><p><st c="3217"> Kaç yıldır yere uzanmamıştım böyle. </st><st c="3254">Tenim toprağa kök salıyordu.</st></p><p><st c="3282"> Türküm bitti.</st></p><p><st c="3296"> Keman sustu.</st></p><p><span epub:type="pagebreak" title="118" id="page118"></span><st c="3309"> Kuşlar geri geldi, dalların gölgesi titreşti.</st></p><p><st c="3355"> Kalkıp çantamdan ekmek çıkarmalı, kırıntılarını mezara serpmeliydim. </st><st c="3425">Bir Dostoyevski romanında okumuştum bunu. </st><st c="3467">Kuşlar ekmekleri yemeye gelince, ölüler onların sesini duyardı.</st></p><p><st c="3530"> Telefonum çaldı. </st><st c="3548">Kim olduğuna bakmadan açtım.</st></p><p><st c="3576"> Bir arkadaşım arıyor, nehir kıyısında pikniğe çağırıyordu.</st></p><p><st c="3635"> Telefonu burada kapalı tutmalıydım. </st><st c="3672">Ölülerle olmak, uyku tapınağına girmek kadar kutsaldı.</st></p><p><st c="3726"> Ama birkaç gündür, uyurken de telefonu açık bırakıyordum.</st></p><p><st c="3784"> Yattığım yerden doğruldum.</st></p><p><st c="3811"> Wittgenstein’ın mezarına baktım. </st><st c="3845">Başucundaki kırmızı güller parlıyordu.</st></p><p><st c="3883"> Bir serçe gelip güllerin yanına kondu. </st><st c="3923">Bir iki adım attı.</st></p><p><st c="3941"> Telefonum yine çaldı.</st></p><p><st c="3963"> Serçe kanat çırpıp uzaklaştı.</st></p><p><st c="3993"> Bilmediğim bir numaraydı. </st><st c="4020">Bir kadın, BatıCephesi antika dükkânından aradığını söylüyordu.</st></p><p><st c="4083"> Stella’nın arkadaşıymış. </st><st c="4109">Bir iki eşya almak için dükkâna uğradığında, bıraktığım notu görmüş.</st></p><p><st c="4177"> “Stella hastanede yatıyor,” dedi.</st></p><p><st c="4211"> Çantamdaki ekmek dilimlerini çıkardım. </st><st c="4251">Ufalayıp, Wittgenstein’ın mezarına serpiştirdim.</st></p><p><st c="4299"> Otobüs durağına gittim.</st></p><p><st c="4323"> Addenbrookes Hastanesi’ne varana kadar bin bir şey düşündüm.</st></p><p><st c="4384"> Hastanenin girişinde bir demet çiçek aldım.</st></p><p><st c="4428"> Üçüncü kata çıktım. </st><st c="4449">Stella’nın odasını buldum.</st></p><p><st c="4475"> Hemşire pencere kenarındaki yatağı gösterdi.</st></p><p><st c="4520"> Gidip perdesini araladım.</st></p><p><st c="4546"> Stella uyuyordu.</st></p><p><st c="4563"> Yanındaki sandalyeye oturdum.</st></p><p><span epub:type="pagebreak" title="119" id="page119"></span><st c="4593"> Elimdeki çiçekleri komodinin üzerine bıraktım.</st></p><p><st c="4640"> Stella’nın göğsündeki kablolar bir ekrana bağlıydı.</st></p><p><st c="4692"> Ekranı inceledim. </st><st c="4711">Anlamasam da sayıların ve çizgilerin iyi olduğunu düşündüm.</st></p><p><st c="4770"> Yüzündeki kırışıklara baktım.</st></p><p><st c="4800"> Solgun teni biraz daha sararmış, saçları incelmişti.</st></p><p><st c="4853"> Eğilip nefesini dinledim. </st><st c="4880">Derin, sıcak ve yaşlı soluyordu.</st></p><p><st c="4912"> Feruzeh bana Stella’nın bir oğlu olduğunu ve yurtdışında yaşadığını söylemişti. </st><st c="4993">Onun haberi var mıydı acaba?</st></p><p><st c="5021"> Stella gözlerini yavaşça araladı. </st><st c="5056">Biraz bekledi.</st></p><p><st c="5070"> “Merhaba genç adam,” dedi.</st></p><p><st c="5097"> “Merhaba sevgili bayan,” dedim.</st></p><p><st c="5129"> Doğrulmak istedi.</st></p><p><st c="5147"> Yatağının arkasını dikleştirdim. </st><st c="5181">Yastıklarını düzelttim.</st></p><p><st c="5204"> “Saat kaç?” diye sordu.</st></p><p><st c="5228"> Söyledim.</st></p><p><st c="5238"> “Su ister misiniz?” dedim.</st></p><p><st c="5265"> “Evet, lütfen.”</st></p><p><st c="5281"> Bir gece kalbi sıkışmış. </st><st c="5307">Acil servisi aramış. </st><st c="5328">Ambulans zamanında yetişmiş.</st></p><p><st c="5356"> “Doktorlar ne diyor?”</st></p><p><st c="5378"> “Ben sınırı geçtim. </st><st c="5399">Ama onlar iyileşeceğimi söylüyorlar.”</st></p><p><st c="5436"> “Ne kadar kalacaksınız burada?”</st></p><p><st c="5468"> “Belli değil.”</st></p><p><st c="5483"> “Çıkmak için acele etmeyin,” dedim.</st></p><p><st c="5519"> Gülümsedi.</st></p><p><st c="5530"> “Ölümle ilk karşılaşmamı düşünüyorum kaç gündür...” dedi.</st></p><p><st c="5588"> “Nerede karşılaşmıştınız?”</st></p><p><st c="5615"> “Bir geminin güvertesinde.”</st></p><p><st c="5643"> “Çok mu eskiden?”</st></p><p><st c="5661"> “İkinci Dünya Savaşı’nda ergenlik çağımdaydım. </st><st c="5709">Sağlık hizmetine aldılar beni. </st><st c="5740">Bir gün ülke dışına gideceğimiz söy</st><span epub:type="pagebreak" title="120" id="page120"></span><st c="5775"> lendi. </st><st c="5783">Fırtınalı bir gecede gemiye bindik. </st><st c="5819">Çok geçmeden Almanların saldırısına uğradık, gemimiz battı. </st><st c="5879">Dalgaların arasından dört kişi sağ çıktık. </st><st c="5922">Zayıf bir oğlan çocuğu gibiydim. </st><st c="5955">Saçlarım kısaydı. </st><st c="5973">Üstümüz petrole bulanmıştı. </st><st c="6001">Bizi güvertede soydular, hortumla yıkadılar. </st><st c="6046">O gece, dedem gibi savaşta öleceğimi düşündüm. </st><st c="6093">Dedem bir önceki savaşta Somme cephesinde ölen bir milyon askerin arasındaydı.”</st></p><p><st c="6172"> Durdu.</st></p><p><st c="6179"> “Su ister misiniz?” dedim.</st></p><p><st c="6206"> “Biraz soluklansam yeter,” dedi.</st></p><p><st c="6239"> Bekledi.</st></p><p><st c="6248"> “Kadın olduğumu gören Alman subayı, ‘Bu küçük kızın ne işi var bu gemide?’ dedi. </st><st c="6330">Beni ayırdı, İngiltere’ye geri gönderdi. </st><st c="6371">Ölüm duygusunu kısa sürede atlattım, ama savaşın bitiminde tekrar yakalandım. </st><st c="6449">Sevdiğim oğlan savaştan geri dönmedi, bir mezarı bile olmadı...”</st></p><p><st c="6513"> Sormadan su bardağını uzattım.</st></p><p><st c="6544"> Bir yudum içti.</st></p><p><st c="6560"> “Geminin güvertesindeki o yağmurlu ve rüzgârlı geceyi dün gibi hatırlıyorum,” dedi.</st></p><p><st c="6644"> “Savaş filmlerine benziyor,” dedim.</st></p><p><st c="6680"> “Savaş filmleri bana kendi kuşağımı hatırlatır,” dedi. </st><st c="6736">“Siz şanslısınız, bizim gibi savaşmak zorunda kalmadınız.”</st></p><p><st c="6794"> Ses etmedim. </st><st c="6808">Biraz bekledim.</st></p><p><st c="6823"> Elindeki bardağı aldım.</st></p><p><st c="6847"> “Bir ihtiyacınız var mı?” dedim.</st></p><p><st c="6880"> “Teşekkür ederim. </st><st c="6899">Bir arkadaşım geldi bu sabah, ondan bir şeyler istedim.”</st></p><p><st c="6955"> “Oğlunuz durumunuzu biliyor mu?” dedim.</st></p><p><st c="6995"> “Hayır. </st><st c="7004">Meraklanmasına gerek yok.”</st></p><p><st c="7030"> “Siz bu haldeyken gelmek isterdi,” dedim.</st></p><p><st c="7072"> “Kanada’da yaşıyor. </st><st c="7093">İşi yoğun.”</st></p><p><st c="7104"> “En azından bir günlüğüne...”</st></p><p><span epub:type="pagebreak" title="121" id="page121"></span><st c="7134"> “Daha geçen ay buradaydı.”</st></p><p><st c="7161"> Uzak ülkelerde yaşayan oğulların yalnızlığını değil, onların yalnız bıraktığı annelerini düşündüm.</st></p><p><st c="7260"> Annem de her şeyi anlatmazdı telefon ettiğimde. </st><st c="7309">Ben onun söylediklerini dinler, ama neler söylemediğini anlamaya çalışırdım.</st></p><p><st c="7385"> “Yalnız mı geldin?” diye sordu Stella.</st></p><p><st c="7424"> Feruzeh’ten haberi yoktu.</st></p><p><st c="7450"> Olanları anlattım.</st></p><p><st c="7469"> “Ben hastaneye yattığım gün İran’a gitmiş demek. </st><st c="7519">Telefonunun neden kapalı olduğu anlaşılıyor, dün hemşirelere Feruzeh’in numarasını aratmıştım,” dedi.</st></p><p><st c="7620"> “Bildiğinizi sanıyordum.”</st></p><p><st c="7646"> “Feruzeh giderken antika dükkânına ve eve telefon etmiştir,” dedi düşünceli bir halde. </st><st c="7734">“Cep telefonu kullanmıyorum zaten.”</st></p><p><st c="7769"> Telefonların burada kapalı tutulması gerektiğini hatırladım.</st></p><p><st c="7830"> Bir an tereddüt ettim.</st></p><p><st c="7853"> Cebimden telefonumu çıkardım. </st><st c="7884">Kapama düğmesine bastım. </st><st c="7909">Işığı sönene kadar ekranına baktım.</st></p><p><st c="7944"> “Feruzeh’in annesinin cep telefonu numarası var mı sizde?” diye sordum.</st></p><p><st c="8016"> “Ev telefonlarını biliyorum,” dedi.</st></p><p><st c="8052"> “Evde yoklar,” dedim.</st></p><p><st c="8074"> Perdenin öbür tarafında yatan hastanın ziyaretçileri, yaz tatili hakkında konuşuyorlardı. </st><st c="8165">Biraz onları dinledik.</st></p><p><st c="8187"> Stella saati sordu.</st></p><p><st c="8207"> Söyledim.</st></p><p><st c="8217"> “Senin aradığın fotoğraf makinesinin markasını öğrendim,” dedi.</st></p><p><st c="8281"> “Gerçekten mi?”</st></p><p><st c="8297"> Tebessüm etti.</st></p><p><span epub:type="pagebreak" title="122" id="page122"></span><st c="8312"> “Olympus Six,” dedi.</st></p><p><st c="8333"> “Bilinen bir makine mi?” diye sordum.</st></p><p><st c="8371"> “Evet, İkinci Dünya Savaşı sırasında çıkan bir alet,” dedi. </st><st c="8432">“Zaten fotoğrafta görür görmez tanıdık gelmişti bana.”</st></p><p><st c="8486"> “Bulabilir miyiz peki?”</st></p><p><st c="8510"> “Einstein’ın fotoğraf makinesini bulmaktan daha kolaydır. </st><st c="8569">Londra’da bir arkadaşıma söyledim bakması için.”</st></p><p><st c="8617"> “Teşekkür ederim.”</st></p><p><st c="8636"> “Çok mu önemli bu makine?”</st></p><p><st c="8663"> “Anneme vereceğim.”</st></p><p><st c="8683"> “Feruzeh bana, annenin ve dayının hikâyelerini anlattı biraz.”</st></p><p><st c="8746"> “Aslında annemin dayısıydı o. </st><st c="8777">Biz de dayı derdik,” dedim.</st></p><p><st c="8804"> “Köyde kalsaydın o güneşin altında dayına benzerdin.”</st></p><p><st c="8858"> “Annem de öyle söylüyor,” dedim.</st></p><p><st c="8891"> Stella yorulmuş gibi durdu. </st><st c="8920">Derin bir nefes aldı.</st></p><p><st c="8941"> “İyi misiniz, hemşireyi çağırayım mı?” dedim.</st></p><p><st c="8987"> “Bu benim normal halim. </st><st c="9012">Bazen soluklanmaya ihtiyaç duyarım.”</st></p><p><st c="9048"> “Su vereyim mi?” dedim.</st></p><p><st c="9072"> “Yok, sağol,” dedi.</st></p><p><st c="9092"> Biraz bekledi.</st></p><p><st c="9107"> “Dayından söz ediyordun...” dedi.</st></p><p><st c="9141"> “Çocukluğumda, ‘Ben nereden geldim?’ diye sorardım. </st><st c="9194">Annem ve yengelerim gülerdi. </st><st c="9223">İnanmadığım cevaplar verirlerdi. </st><st c="9256">Bazen gece yarısı uyanır, sessizliği dinlerdim. </st><st c="9304">Karanlıkta yok olduğumu sanırdım. </st><st c="9338">Bu dünyaya nasıl geldiğimi ölüm kadar merak ederdim.”</st></p><p><st c="9391"> Stella, “Cevabını şimdi biliyor musun bu sorunun?” dedi.</st></p><p><st c="9448"> Gülümserken yüzündeki kırışıklar çoğaldı.</st></p><p><st c="9490"> “Hatip dayım köye son gelişinde fotoğraf makinesini anneme bırakmıştı. </st><st c="9562">Bu makinenin nasıl insan yarattığını öğrenirsem, kendimle ilgili sorunun cevabını da bulmuş olurdum. </st><span epub:type="pagebreak" title="123" id="page123"></span><st c="9663">Bir gün evde kimse yokken, sandıktaki renkli yazmalar arasından fotoğraf makinesini aldım. </st><st c="9754">Dere kenarına gittim. </st><st c="9776">Kalbim heyecandan yarılmak üzereydi. </st><st c="9813">Makineyi taşla kırdım, içini açtım. </st><st c="9849">Vidalardan ve küçük metal parçalarından başka bir şey bulamadım. </st><st c="9914">Kalbimdeki soru, zayıf aklımın taşıyamayacağı kadar ağırlaştı. </st><st c="9977">Hıçkıra hıçkıra ağladım.”</st></p><p><st c="10002"> Biraz bekledim.</st></p><p><st c="10018"> Yaşlılar gibi derin bir nefes alıp, devam ettim.</st></p><p><st c="10067"> “Kırık parçaları otların arasından topladım. </st><st c="10113">Götürüp sandığa geri koydum. </st><st c="10142">Annem aylarca fark etmedi. </st><st c="10169">Yağmurlu bir günde dayımın ölüm haberi geldi. </st><st c="10215">Annem ağıtlar yaktı. </st><st c="10236">Sandıktan dayımın eşyalarını çıkardı. </st><st c="10274">Renkli yazmaların arasında fotoğraf makinesinin kırık parçalarını görünce durdu. </st><st c="10355">Nefesi tutuldu. </st><st c="10371">Ağlayarak koştum, boynuna sarıldım. </st><st c="10407">Annem gözyaşları içinde saçlarımı öptü. </st><st c="10447">Bu konuyu sonraları hiç açmadı.”</st></p><p><st c="10479"> Sustum.</st></p><p><st c="10487"> Stella yüzüme annemmiş gibi baktı.</st></p><p><st c="10522"> “Feruzeh’le kendi kendimize bazı hikâyeler uydurmuştuk bu konuda,” dedi.</st></p><p><st c="10595"> “Nasıl hikâyeler?” dedim.</st></p><p><st c="10621"> “İlk geldiğin gün, bu fotoğraf makinesini neden arıyor olabileceğin üzerine konuşmuştuk. </st><st c="10711">Tahminlerimiz tutmamış.”</st></p><p><st c="10735"> “Bana sorsaydınız söylerdim.”</st></p><p><st c="10765"> “Feruzeh’e söylemedin mi daha?”</st></p><p><st c="10797"> “Hayır,” dedim.</st></p><p><st c="10813"> “Döndüğünde anlatırsın.”</st></p><p><st c="10838"> “Döndüğünde...”</st></p><p><st c="10854"> “Merak etme, geri döner,” dedi.</st></p><p><st c="10886"> “Umarım...” dedim.</st></p><p><st c="10905"> Umut veren bir tebessüm yayıldı yüzüne.</st></p><p><st c="10945"> Gözlerini kısarak baktı.</st></p><p><st c="10970"> “Bu sayede kız kardeşiyle barışmış olur,” dedi.</st></p><p><span epub:type="pagebreak" title="124" id="page124"></span><st c="11018"> “Birbirleriyle küsler miydi?” diye sordum.</st></p><p><st c="11061"> “Bilmiyor muydun?” dedi.</st></p><p><st c="11086"> “Hayır,” dedim.</st></p><p><st c="11102"> Durdu. </st><st c="11110">Gözlerini kapattı.</st></p><p><st c="11128"> Yan taraftakiler, geçen yıl tatil yaptıkları yerin ne kadar kötü olduğundan söz ediyorlardı.</st></p><p><st c="11221"> Stella gözlerini açıp bana baktı.</st></p><p><st c="11255"> “Beyaz gömlek sana yakışmış,” dedi.</st></p><p><st c="11291"> “Baharda beyaz giymeyi severim,” dedim.</st></p><p><st c="11331"> Mezarlığa gittiğimi söylemedim.</st></p><p><st c="11363"> Biraz bekledik.</st></p><p><st c="11379"> “Feruzeh sana anlatacaktı...” dedi Stella. </st><st c="11423">“Onun yerine benim mi anlatmam gerekiyor şimdi?”</st></p><p><st c="11471"> “Sanırım öyle,” dedim.</st></p><p><st c="11494"> “Söz ağzımdan çıktı bir kere. </st><st c="11525">Seni böyle askıda bırakamam.”</st></p><p><st c="11554"> “Evet, bırakamazsınız,” dedim.</st></p><p><st c="11585"> Su istedi.</st></p><p><st c="11596"> Sürahiden bardağını doldurdum.</st></p><p><st c="11627"> Sadece iki yudum alıp dudaklarını ıslattı.</st></p><p><st c="11670"> “Saat kaç?” diye sordu.</st></p><p><st c="11694"> Söyledim.</st></p><p><st c="11704"> Sonra yavaş yavaş konuştu.</st></p><p><st c="11731"> “Feruzeh, İranlı biriyle tanışmıştı. </st><st c="11769">Uzun boylu bir gençti, adını hatırlamıyorum, gözleri seninki gibi kocaman ve karaydı. </st><st c="11855">Evlenip İran’a gideceklerdi. </st><st c="11884">Ama neden olduğunu anlayamadık, İranlı genç ülkesine yalnız döndü. </st><st c="11951">Roya o sırada Londra’da okuyordu.”</st></p><p><st c="11985"> “Roya?”</st></p><p><st c="11993"> “Feruzeh’in ikiz kardeşi.”</st></p><p><st c="12020"> “Adını bilmiyordum.”</st></p><p><st c="12041"> “Londra’da olduğu sanılan Roya’nın İran’dan bir mektubu geldi. </st><st c="12105">İranlı genci sevdiğini, kendine engel olmak için ça</st><span epub:type="pagebreak" title="125" id="page125"></span><st c="12156"> baladığını, hatta ilaç içip intihara teşebbüs ettiğini söylüyordu. </st><st c="12224">Ev arkadaşları hastaneye yetiştirmiş onu. </st><st c="12266">Roya’nın ondan sonra ne ölmeye ne de kendini engellemeye gücü kalmış. </st><st c="12336">İranlı gençle konuşup, onunla beraber gitmiş.”</st></p><p><st c="12382"> Stella yan taraftakiler duymasın diye fısıltıyla konuşuyordu.</st></p><p><st c="12444"> “Roya, Feruzeh’i suçluyordu. </st><st c="12474">İranlı gencin kendi arkadaşı olduğunu, ondan hoşlandığını söylüyordu. </st><st c="12544">Onu Feruzeh’le o tanıştırmış, ama onların arasında bir ilişki başlayacağını tahmin etmemiş. </st><st c="12636">Sonra sessiz kalmış. </st><st c="12657">Uzun süre boyun eğmiş.”</st></p><p><st c="12680"> Nefesim duracak kadar yavaşladı.</st></p><p><st c="12713"> Çantamdan su şişesini çıkardım.</st></p><p><st c="12745"> Bir yudum içtim.</st></p><p><st c="12762"> Bekledim.</st></p><p><st c="12772"> Bir yudum daha içtim.</st></p><p><st c="12794"> Stella sözünü tamamladı. </st><st c="12820">“Feruzeh bunun doğru olmadığını, Roya’nın sevgisini bilmediğini söyledi.”</st></p><p><st c="12893"> Elimdeki su şişesi düştü.</st></p><p><st c="12919"> Perde açıldı.</st></p><p><st c="12933"> Hemşire, “İyi misiniz?” dedi.</st></p><p><st c="12963"> Pet şişeyi yerden aldım.</st></p><p><st c="12988"> “Sorun yok, bunu düşürdüm,” dedim.</st></p><p><st c="13023"> Stella da, “Her şey yolunda,” dedi.</st></p><p><st c="13059"> Hemşire gülücükler saçarak gitti.</st></p><p><st c="13093"> “Gururu incinmiş bir kadın mı daha tehlikelidir, yaralı bir kaplan mı?” diye sordu Stella.</st></p><p><st c="13184"> “Cevabı biliyorum,” dedim.</st></p><p><st c="13211"> “Feruzeh ile Roya hem incindiler, hem de birbirlerini incittiler,” dedi.</st></p><p><st c="13284"> Buradan çıkıp tekrar Wittgenstein’ın mezarına gitmeliydim.</st></p><p><st c="13343"> Beyaz giyinmiş başka insanlara rastlardım orada.</st></p><p><st c="13392"> Stella, adımı bir kâğıda yazmamı istedi.</st></p><p><span epub:type="pagebreak" title="126" id="page126"></span><st c="13433"> “Adını söylemeye çalışacağım,” dedi.</st></p><p><st c="13470"> Yazıp verdim.</st></p><p><st c="13484"> Heceleyerek okudu.</st></p><p><st c="13503"> “Bre-ni Te-wo.”</st></p><p><st c="13519"> Sonra ben söyledim, o tekrar etti.</st></p><p><st c="13554"> “Bra-ni Ta-wo...”</st></p><p><st c="13572"> Yüzüme pırıl pırıl bir ayna gibi baktı.</st></p><p><st c="13612"> Elini uzatıp parmaklarıma dokundu.</st></p><p><st c="13647"> Ben başımı eğdim, gözlerimi sakladım.</st></p></section><div id="charCountTotal" value="13686"></div></body>
</html>
