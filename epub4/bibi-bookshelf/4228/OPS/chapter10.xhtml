<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Unknown</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter"><section><header><h1><span epub:type="pagebreak" title="97" id="page97"></span><st c="8"> 10</st></h1><h2><span><st c="11"> Brani Tawo</st></span></h2><h3><st c="22"> Soğuk Mevsimin Başlangıcı</st></h3></header><p><st c="48"> Üç gece boyunca en güzel uykulara daldım. </st><st c="91">Kendimi küçük bir bebek kadar mutlu hissettim. </st><st c="138">İyi hayallerle gözlerimi yumdum, aynı hayallerle uyandım.</st></p><p><st c="195"> Ama uzun sürmedi.</st></p><p><st c="213"> İki gündür uykuya, o karanlık gölün dibine yine dalamıyorum.</st></p><p><st c="274"> Bugün de gece yarısı oldu.</st></p><p><st c="301"> Dinlediğim şeyi dinleyememek, gördüğüm şeyi görememek benim cezamdı uyuyamadığım zaman. </st><st c="390">Okuduğum şeyi de anlamazdım. </st><em><st c="419">Batı Cephesinde Yeni Bir Şey Yok</st></em><st c="451"> adlı romanın birkaç sayfası kalmıştı. </st><st c="490">Televizyonu kapattıktan sonra kitabı elime aldım. </st><st c="540">Ama satırları, paragrafları, sayfaları anlamadım, her defasında başladığım yere geri döndüm.</st></p><p><st c="632"> Sonunda pes ettim.</st></p><p><st c="651"> Günlerdir kaynatıp içtiğim ıhlamur çayını bir daha ısıttım.</st></p><p><st c="711"> Raftan bir resimli roman aldım. </st><st c="744">Yatağımın başucuna bıraktım.</st></p><p><st c="772"> CD çaları açtım.</st></p><p><st c="789"> Bir flüt sesi başladı. </st><st c="813">Usulca inleyen nağmeler uzak bir bahçeden gelir gibiydi.</st></p><p><span epub:type="pagebreak" title="98" id="page98"></span><st c="869"> Bir bardak çay doldurdum.</st></p><p><st c="895"> “O”nun benden istediği bedel ne olabilirdi? </st><st c="940">Uyuyamadığım zamanlarda </st><em><st c="964">insomnia</st></em><st c="972"> illetine “o” der, adını kendi kendime bile anmazdım. </st><st c="1026">Yurdumdan ayrıldım yetmedi, kanım aktı, kemiklerim kırıldı, annemden babamdan uzağa düştüm.</st></p><p><st c="1117"> Ama “o” insaf etmedi, beni takatsiz düşürmek için yine geldi.</st></p><p><st c="1179"> Başımın ağrısı artıyordu.</st></p><p><st c="1205"> Baş ağrısı yoksulluğa benzer, çaresiz bırakırdı insanı.</st></p><p><st c="1261"> Dünden beri aldığım dört uyku hapının faydası olmadı. </st><st c="1316">Ne uyku yaklaştı yanıma ne de ağrım azaldı.</st></p><p><st c="1359"> Çayımı bitirdim.</st></p><p><st c="1376"> Elimdeki resimli romanı daha ikinci sayfasında bıraktım. </st><st c="1434">Işığı kapatıp yatağa girdim. </st><st c="1463">Yorganı kafama çektim.</st></p><p><st c="1485"> Uyku gölü işte oradaydı.</st></p><p><st c="1510"> Karanlık suya baktım. </st><st c="1533">Bir uçurumun üstünden bıraktım kendimi. </st><st c="1573">Ama boşlukta asılı kaldım. </st><st c="1600">Karanlık uyku gölüne düşüp yok olamadım.</st></p><p><st c="1640"> Suyun dibine dalmayı, bir daha yüzeye çıkmamayı arzuladım.</st></p><p><st c="1699"> Ruhumuzda gizli olan ölüm sevgisinin buna benzediğini düşündüm.</st></p><p><st c="1763"> İki ya da üç gün uyuyamamaktan değil, daha kötüsünden korkardım. </st><st c="1829">Eskiden olduğu gibi.</st></p><p><st c="1849"> Gözlerim kapalı ama zihnim açık halde saatlerce öyle kaldım.</st></p><p><st c="1910"> Bazen sokaktan gelen sesleri, bazen flüt ezgilerini fark ederken, sonra onları kaybettim. </st><st c="2001">Ne olduğunu bir dakika sonra hatırlamadığım sonsuz düşünceler arasında dolandım.</st></p><p><st c="2081"> Sabah saat onda yorganı başımın üstünden çektiğimde, gözlerim yarılmak üzereydi.</st></p><p><st c="2162"> Bir saniye bile uyuyamamıştım.</st></p><p><span epub:type="pagebreak" title="99" id="page99"></span><st c="2193"> Göz kapaklarım ağrıyor, etrafı bulanık görüyordum.</st></p><p><st c="2244"> Duş aldım.</st></p><p><st c="2255"> Çay için ısıtıcıya su koydum.</st></p><p><st c="2285"> Pencereye gidip dışarıdaki yağmura baktım. </st><st c="2329">Gece mi başlamıştı yağmur, sabah mı? </st><st c="2366">Hatırlayamadım.</st></p><p><st c="2381"> Cep telefonum dün değil önceki günden beri kapalıydı.</st></p><p><st c="2435"> Uyku, kutsal hazine odamdı benim. </st><st c="2470">Orada kimsenin telefonuyla rahatsız edilmemeliydim.</st></p><p><st c="2521"> Telefonu açtığımda yazılı mesajları gördüm. </st><st c="2566">İkisi Feruzeh’tendi. </st><st c="2587">“Neredesin?” diyordu. </st><st c="2609">“Beni ara,” diyordu.</st></p><p><st c="2629"> Bıraktığı üç sesli mesajı dinledim.</st></p><p><st c="2665"> İran’a gitmek üzere olduğunu söylüyordu. </st><st c="2707">Kız kardeşi İran’da yaşıyormuş, rahatsızlanmış. </st><st c="2755">Hemen yola çıkması gerekiyormuş.</st></p><p><st c="2787"> En son mesajı havaalanından bırakmıştı. </st><st c="2828">Sadece “Brani Tawo” diyerek adımı tekrarlıyordu. </st><st c="2877">Kalkmakta olan uçakların anonsları duyuluyordu arkadan.</st></p><p><st c="2932"> Birkaç kez aradım. </st><st c="2952">Telefonu kapalıydı.</st></p><p><st c="2971"> Evlerine gitmeliydim.</st></p><p><st c="2993"> Taksi çağırsam cebimdeki bozuk para yetmezdi.</st></p><p><st c="3039"> Böyle zamanlarda şu duvarı kafamla yıkmak gelirdi içimden.</st></p><p><st c="3098"> Bisiklete bindim. </st><st c="3117">Yağmurun altında deliler gibi pedal çevirdim. </st><st c="3163">Nehir kıyısında bir kez yere düştüm. </st><st c="3200">Genç bir çift kalkmama yardım etti. </st><st c="3236">Bisikletin atan zincirini yerine taktım. </st><st c="3277">Sürmeye devam ettim.</st></p><p><st c="3297"> Feruzehlerin evine vardığımda yağmur her yanıma işlemişti. </st><st c="3357">Atletim bile ıslanmıştı.</st></p><p><st c="3381"> Zile basıp bekledim.</st></p><p><st c="3402"> Yine bastım.</st></p><p><st c="3415"> Pencereye baktım, perdeler kapalıydı.</st></p><p><st c="3453"> Kapıya vurdum. </st><st c="3469">Açan olmadı.</st></p><p><st c="3481"> Perdeler hiç kıpırdamadı.</st></p><p><span epub:type="pagebreak" title="100" id="page100"></span><st c="3507"> Tanıdık biri geçecekmiş gibi etrafa baktım. </st><st c="3552">Sokakta kimseler yoktu.</st></p><p><st c="3575"> Azita Hanım ve Tina, İran’a gitmiş olamazlardı. </st><st c="3624">Feruzeh mesajında öyle bir şey söylemiyordu.</st></p><p><st c="3668"> Bisikletimi duvara yasladım. </st><st c="3698">Sokağın karşı tarafındaki bakkala gittim. </st><st c="3740">Bir kalem ve kâğıt rica ettim. </st><st c="3771">Kısa bir not yazıp telefon numaramı ekledim. </st><st c="3816">Kâğıdı götürüp kapıdaki mektup deliğinden içeri attım.</st></p><p><st c="3870"> Eve döndüklerinde beni mutlaka ararlardı.</st></p><p><st c="3912"> Duvara yasladığım bisikleti yerinde göremedim.</st></p><p><st c="3959"> İleriye baktım. </st><st c="3976">İki kişi bisikletleriyle gidiyordu. </st><st c="4012">Gözlerim yağmurdan ve uykusuzluktan bulanık görüyordu. </st><st c="4067">Ama bisikletlerden birinin benim olduğuna emindim. </st><st c="4118">Yoksullar böyle zamanlarda emin olmak zorundaydı.</st></p><p><st c="4167"> Koşmaya başladım ve arkalarından seslendim.</st></p><p><st c="4211"> Durup bana baktılar.</st></p><p><st c="4232"> Ergenlik çağında iki gençti. </st><st c="4262">Birisi orta parmağıyla bir işaret yaptı. </st><st c="4303">Diğeri, “Siktir ülkene git!” diye bağırdı.</st></p><p><st c="4345"> Burada fazlalık bir yabancı olduğumu hemen anlamışlardı.</st></p><p><st c="4402"> Bir ara sokağa girdiler.</st></p><p><st c="4427"> Sokağın başına kadar koştum.</st></p><p><st c="4456"> Kimseyi göremedim.</st></p><p><st c="4475"> Belanın biri gelince, diğerleri arkasından sökün edermiş. </st><st c="4534">Bugün benim bela günümdü.</st></p><p><st c="4559"> Uykusuzluk zamanlarında içime şiddet dolardı. </st><st c="4606">Acımı bu iki gençten çıkarabilirdim.</st></p><p><st c="4642"> Eve sahipsiz köpekler gibi sırılsıklam vardığımda yorgunluktan, soğuktan ve uykusuzluktan bayılmak üzereydim. </st><st c="4753">Hemen duşa girdim. </st><st c="4772">Ellerim öyle üşümüştü ki duşun musluğunu zor açtım. </st><st c="4824">Uzun süre sıcak suyun altında kaldım.</st></p><p><st c="4861"> İçimin titremesi geçmedi. </st><st c="4888">Üstüme bir kazak giyip yatağa girdim.</st></p><p><span epub:type="pagebreak" title="101" id="page101"></span><st c="4925"> Telefonu aldım, Feruzeh’in sesini duymak istedim.</st></p><p><st c="4975"> Mesajlarında, “Telefonun dünden beri kapalı, hasta mısın yoksa?” diyordu. </st><st c="5050">“Evinin yerini bilsem gelirdim,” diyordu.</st></p><p><st c="5091"> Aynı mesajları defalarca dinledim.</st></p><p><st c="5126"> Sonunda kendimi, havaalanından beni ararken sürekli “Brani Tawo” diyen Feruzeh’in yerinde hissettim.</st></p><p><st c="5227"> Çok eskiden Doğulu bir üstad, bütün gece bir kelebeğin hikâyesini yazdıktan sonra kendini o kelebek sanmıştı da sabaha kadar mum ışığı altında oturup yazan üstadın uykusuzluğuna üzülmüştü.</st></p><p><st c="5416"> Ben de İran’a gitmekte olan ve son saatlerinde sürekli bana ulaşmaya çalışan Feruzeh’in çaresizliği ve korkusu içinde buldum kendimi. </st><st c="5551">Hem onun için, hem de onun merak ettiği kendim için üzüldüm.</st></p><p><st c="5611"> Numarasını aradım, telefonu hâlâ kapalıydı.</st></p><p><st c="5655"> Yazılı bir mesaj gönderdim.</st></p><p><st c="5683"> Yatağımın üstünde çatı penceresi vardı. </st><st c="5724">Bulutların kapladığı gökyüzüne baktım. </st><st c="5763">Açık gecelerde, ay ışığını ve yıldızları görebiliyordum yattığım yerden.</st></p><p><st c="5835"> Üç gündür uyku beklemekten ağrıyan gözlerimi bir dakikalığına kapattım.</st></p><p><st c="5907"> Uyku evimin anahtarı kırıktı. </st><st c="5938">Kapısının ne zaman açılıp ne zaman kapanacağı belli olmazdı.</st></p><p><st c="5998"> Gözlerimi biraz sonra tekrar araladım.</st></p><p><st c="6037"> Duvardaki saati fark edince, tam on iki saattir uyuduğumu anladım.</st></p><p><st c="6104"> Sanki bir anlık zaman içinde geçmişti bütün gece.</st></p><p><st c="6154"> Yataktan fırladım.</st></p><p><st c="6173"> Telefonumu nereye koyduğumu hatırlayamadım.</st></p><p><st c="6217"> Yere düşmüş, yatağın altına girmişti.</st></p><p><st c="6255"> Birkaç mesaj vardı. </st><st c="6276">Hiçbiri beklediğim kişilerden değildi.</st></p><p><st c="6314"> Sabah olmak üzereydi.</st></p><p><st c="6336"> Feruzeh’i bir daha aradım. </st><st c="6364">Ulaşılamıyordu.</st></p><p><span epub:type="pagebreak" title="102" id="page102"></span><st c="6379"> Dünden beri bir şey yememiştim.</st></p><p><st c="6411"> Acıktığımı hissettim.</st></p><p><st c="6433"> Çay suyu koydum.</st></p><p><st c="6450"> Bayat ekmeğe yağ ve reçel sürüp kahvaltı yaptım.</st></p><p><st c="6499"> Televizyonda haberleri izledim.</st></p><p><st c="6531"> Somali’nin başkenti Mogadişu’da günlerdir yaşanan çatışmaları, Türkiye’de yeni cumhurbaşkanı seçimindeki olayları ve Irak’ta İngiliz askerleri tarafından işkenceyle öldürülen bir adamın fotoğrafını veren haberler iki gün önce olsaydı meraklanırdım.</st></p><p><st c="6780"> İşkencede öldürülen Iraklı kadar bu dünyadan kopmuş hissediyordum kendimi.</st></p><p><st c="6855"> İki tane ağrı kesici içtim.</st></p><p><st c="6883"> Evden çıkmadan önce dinlediğim son haberde, Kent bölgesinde deprem olduğu söyleniyordu.</st></p><p><st c="6971"> Mesai saati başlarken tercümanlık ofisine uğradım. </st><st c="7023">Türk bir arkadaşımdan borç para, İranlı bir tercümandan Farsça-İngilizce Sözlük aldım.</st></p><p><st c="7109"> Yorgun göründüğümü söylediler. </st><st c="7141">İşlerin giderek azalmasından şikâyet ettiler. </st><st c="7187">Haftaya birlikte sinemaya gitmek üzere sözleştik.</st></p><p><st c="7236"> Bugün yağmur yoktu.</st></p><p><st c="7256"> Alışveriş merkezinin yanındaki altgeçitten geçerken, yarım kalmış duvar yazısını gördüm. </st><st c="7346">Geçen hafta gençlerin birbirlerinin sırtına çıkarak yüksek duvara yazmaya çalıştığı grafiti eksik kalmıştı. </st><st c="7454">“Şiir sanatı” diye yazmış, gerisini getirememişlerdi. </st><st c="7508">Son iki harfin rengi solgundu, gençlerin boyası bitmiş olmalıydı.</st></p><p><st c="7573"> Şiir sanatı. </st><st c="7587">Yıllar önce iç savaş zamanında bir gecekondu evinde toplanmıştık. </st><st c="7653">İçimizden biri, “Savaş koşullarında devrimcilerin ömrü kısa olur,” demişti. </st><st c="7729">Kısa bir ömre ne sığdırabilirdik? </st><st c="7763">Herkes hayalini söylemişti. </st><st c="7791">Benim hayalim bir şiir kitabımın çıkması ve ardımdan asılacak afişlerde masum </st><span epub:type="pagebreak" title="103" id="page103"></span><st c="7869">bakışlı bir resmimin yer almasıydı. </st><st c="7905">Savaşta ölen Lorca gibi. </st><st c="7930">Ama ne şiirlerimi kitap haline getirmeyi ne de ölmeyi becerebildim.</st></p><p><st c="7997"> Feruzeh’in çalıştığı BatıCephesi antika dükkânına kadar yürüdüm.</st></p><p><st c="8062"> Stella’yla konuşmalı, Azita Hanım’ın telefon numarasını almalıydım.</st></p><p><st c="8130"> Antika dükkânı daha açılmamıştı.</st></p><p><st c="8163"> Yan taraftaki kafeye girdim.</st></p><p><st c="8192"> Bir kahve içtim. </st><st c="8210">Masadaki bulvar gazetelerini okudum.</st></p><p><st c="8246"> Öğle vakti yaklaşırken Stella hâlâ ortalıkta yoktu.</st></p><p><st c="8298"> Kafede çalışanlara sordum. </st><st c="8326">Antikacının dün de kapalı olduğunu söylediler.</st></p><p><st c="8372"> Bir çıkış yolu düşünürken, bu küçük şehirde geçen hafta hayatıma giren herkesin bir anda yok olduğunu fark ettim.</st></p><p><st c="8486"> Bir kâğıda kısa bir not yazıp, antika dükkânının mektup kutusuna attım.</st></p><p><st c="8558"> Cadde boyunca yürüdüm. </st><st c="8582">Havuzun yanından ve büyük parktan geçtim.</st></p><p><st c="8623"> Şehir merkezindeki pazar yerini dolaştım.</st></p><p><st c="8665"> Tezgâhlarda satılan yiyeceklere göz attım, renk renk takıları inceledim, ikinci el kitapları karıştırdım. </st><st c="8772">Her tezgâhta, satıcıların yüzüne dikkatlice baktım.</st></p><p><st c="8823"> Elimdeki cep telefonundaydı aklım. </st><st c="8859">Feruzeh her an arayabilirdi.</st></p><p><st c="8887"> Nehir kıyısına gittim. </st><st c="8911">Jesus Green Park’ta çimenlere yayılmış kalabalığa karıştım.</st></p><p><st c="8970"> Bütün öğleden sonrayı parktaki insanların arasında dolaşarak geçirdim. </st><st c="9042">Mangal yapanlar, voleybol oynayanlar, öpüşenler, kahkaha atanlar, güneşlenenler ve kitap okuyanlar mutluydular.</st></p><p><st c="9153"> Tanıdıklar gördüm, ama ihtiyacım olan hiçbir yüze rastlamadım.</st></p><p><span epub:type="pagebreak" title="104" id="page104"></span><st c="9216"> Bir erguvan ağacının altına oturdum. </st><st c="9254">Başımı kaldırıp ağacın pembe çiçeklerine baktım.</st></p><p><st c="9302"> Şimdi burada, güneşin koynunda uyusam sonsuz olurdu dünya.</st></p><p><st c="9361"> Belki uyandığımda Feruzeh’in sesini duyardım. </st><st c="9408">Günahlarımızdan değil umutlarımızdan söz ederdik. </st><st c="9458">Boynumuzun hafif yan duruşuna, ince uzun parmaklarımıza ve erguvanlara bakardık.</st></p><p><st c="9538"> Telefonum çaldı. </st><st c="9556">Heyecanla açtım.</st></p><p><st c="9572"> Arayan bir arkadaşımdı.</st></p><p><st c="9596"> Zayıf kalbim biraz daha zayıfladı.</st></p><p><st c="9631"> Ne yapacağımı bilemez halde nehir kıyısında yürüdüm. </st><st c="9685">Geri dönüp aynı kıyı boyunca sandalları izledim.</st></p><p><st c="9733"> Feruzehlerin evine gittim.</st></p><p><st c="9760"> Perdeler hâlâ kapalıydı.</st></p><p><st c="9785"> Zile bastım. </st><st c="9799">Kapıya vurdum.</st></p><p><st c="9813"> Dün bisikletimi yasladığım duvarın dibine oturdum.</st></p><p><st c="9864"> Gözlerimi kapatıp başımı geriye attım. </st><st c="9904">Güneş alnımdan boynuma doğru sıcak bir su gibi aktı.</st></p><p><st c="9956"> Önümden geçen çocukların sesini duydum.</st></p><p><st c="9996"> Bir bisikletin zili çaldı. </st><st c="10024">Bir kız telefonla konuşarak geçti.</st></p><p><st c="10058"> Sonra uzun bir sessizlik oldu.</st></p><p><st c="10089"> İçimden bir dilek tutup gözlerimi açtım. </st><st c="10131">Ama etrafta istediğim hiç kimseyi göremedim.</st></p><p><st c="10175"> Dün yağmurda üşüyerek döndüğüm yolu ağır ağır yürüdüm.</st></p><p><st c="10230"> Uykum vardı.</st></p><p><st c="10243"> Uykusuz kaldığım gecelerden sonra tekrar uyumaya başladığımda, intikam etkisi ortaya çıkardı. </st><st c="10338">Gündüz bile gözlerim kapanırdı.</st></p><p><st c="10369"> Gözlerim şimdi bulanık görüyor, başım dönüyordu.</st></p><p><st c="10418"> Dalgın yürüyüşümden beni sarhoş sananlar oldu.</st></p><p><st c="10465"> Trafik lambasına bakmadan karşıya geçerken bir sürücü </st><span epub:type="pagebreak" title="105" id="page105"></span><st c="10520">küfretti, “Ayyaş!” diye bağırdı.</st></p><p><st c="10552"> Feruzeh’le ilk buluştuğumuz Fort St. </st><st c="10590">George pubına geldiğimde güneş batmıştı.</st></p><p><st c="10630"> Dışarıda bir masaya oturdum.</st></p><p><st c="10659"> Büyük masanın öbür ucundaki iki hanımdan sigara rica ettim.</st></p><p><st c="10719"> Bu yaşa kadar sigara içmeye alışamamıştım. </st><st c="10763">Acemiliğim belli olmasın diye yüzümü öbür tarafa çevirdim. </st><st c="10822">Dumandan öksürürken, ağzımı elimle kapattım.</st></p><p><st c="10866"> Pubın önündeki büyük park, yetim kalmış ağaçlarıyla alabildiğine uzuyordu. </st><st c="10942">Bir zamanlar veba salgınında ölenlerin gömüldüğü yeşil çimenler şimdi dingindi. </st><st c="11022">Karşı taraftaki evlerin ışıkları, bir dağın ardındaki yıldızlar kadar uzak görünüyordu.</st></p><p><st c="11109"> Sarhoşlar gibi bağırmak istedim.</st></p><p><st c="11142"> “İyi akşamlar,” diyerek masadan kalktım.</st></p><p><st c="11183"> Gördüğüm her bisiklete kendi bisikletimmiş gibi baktım.</st></p><p><st c="11239"> Bakkaldan alışveriş yaptım.</st></p><p><st c="11267"> Eve vardığımda artık dermanım tükenmişti.</st></p><p><st c="11309"> Yarım ekmeğin arasına peynir ve domates koydum. </st><st c="11358">Karnımı doyurdum.</st></p><p><st c="11375"> Ihlamur içtim.</st></p><p><st c="11390"> Televizyon hâlâ İngiliz askerlerin işkenceyle öldürdüğü Iraklı adamdan söz ediyordu.</st></p><p><st c="11475"> Sonraki haber depremle ilgiliydi.</st></p><p><st c="11509"> Televizyonu ve ışığı kapatıp yatağa girdim.</st></p><p><st c="11553"> Uyku evimin kapısı açık mıydı bilmiyordum. </st><st c="11597">Gecelerimin kaderi, kırık bir anahtara bağlıydı.</st></p><p><st c="11645"> Geçen hafta kitap falımda çıkan şiiri düşündüm.</st></p><p><st c="11693"> Feruzeh’in benim için Farsçadan İngilizceye çevirdiği dizeleri hatırladım: “Soğuk mevsimin başlangıcına inanalım.”</st></p><p><st c="11808"> Zaman geçti.</st></p><p><st c="11821"> Yatağın içinde sağa döndüm olmadı, sola döndüm olmadı.</st></p><p><span epub:type="pagebreak" title="106" id="page106"></span><st c="11876"> Soğuk mevsimin başlangıcından söz eden kelimeleri tekrar ede ede bir girdaba kapıldığımı anladım.</st></p><p><st c="11974"> Gözlerimi açtım.</st></p><p><st c="11991"> Başucumdaki Farsça-İngilizce sözlüğü aldım.</st></p><p><st c="12035"> Yataktan kalkıp lambayı yakmaya gerek duymadım. </st><st c="12084">Üstümdeki çatı penceresinden gelen ay ışığı yeterdi.</st></p><p><st c="12136"> Ay ışığının altında sözlüğün sayfalarını karıştırdım.</st></p><p><st c="12190"> Kendimi dokuz yaşındaki Bach gibi hissettim.</st></p><p><st c="12235"> Bach, annesini ve babasını küçük yaşta kaybetmişti. </st><st c="12288">Ağbisinin yanında kalıyor, ondan müzik dersleri alıyordu. </st><st c="12346">Ağbisi bazı müzik notlarını sakınıyor, dolaba kilitliyordu. </st><st c="12406">Bach geceleri herkesin uyumasını bekledikten sonra yataktan sessizce çıkıyordu. </st><st c="12486">İnce elini dolabın parmaklıkları arasından geçirerek notları alıyor, sabaha kadar ay ışığı altında okuyup, başka kâğıtlara geçiriyordu.</st></p><p><st c="12621"> Bach’ın ay ışığı notları kadar kıymetliydi elimdeki sözlük.</st></p><p><st c="12681"> Feruzeh’in diline ve nefesine değen kelimelerin Farsça karşılığını arıyordum. </st><st c="12760">Soğuk mevsimin başlangıcına inanan sözleri görmek istiyordum.</st></p><p><st c="12821"> “İman beyaverim be agazê faslê serd.”</st></p></section><div id="charCountTotal" value="12860"></div></body>
</html>
