<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Unknown</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter"><section><header><h1><span epub:type="pagebreak" title="17" id="page17"></span><st c="8"> 2</st></h1><h2><span><st c="10">Feruzeh</st></span></h2><h3><st c="17"> BatıCephesi</st></h3></header><p><st c="29"> “Dayımdan geriye kalan tek fotoğraf bu. </st><st c="70">Bir sokak kahvehanesinde çekilmiş. </st><st c="105">Yanındaki adam Tatar fotoğrafçıymış. </st><st c="142">Tatar kendi fotoğraf makinesini elinde tuttuğuna göre, bunu bir başkası çekmiş.”</st></p><p><st c="222"> Sözlerim bitince Feruzeh fotoğrafı aldı.</st></p><p><st c="263"> Dışarıda yağmur çiseliyordu.</st></p><p><st c="292"> Feruzeh’le tanışalı üç gün olmuştu. </st><st c="329">Salı günü Mill Caddesi üzerindeki BatıCephesi adlı antikacıya gitmiştim. </st><st c="402">Dükkânın sahibi yaşlı kadın arka taraftaki iç avluda çiçekleri suluyordu. </st><st c="476">Böyle yerlere nedensiz girip eski eşyaların arasında dolanan ve bir şey almadan çıkan kuru müşterilerden sandı beni. </st><st c="593">İçeride rahatça dolanayım diye çiçeklerini sulamaya devam etti. </st><st c="657">Yanına gittim.</st></p><p><st c="671"> “Ne güzel bir gün,” dedim.</st></p><p><st c="698"> “Evet öyle. </st><st c="711">Buna ihtiyacımız vardı,” dedi.</st></p><p><st c="741"> “Nisan ayı için oldukça güneşli,” diye ekledim.</st></p><p><st c="789"> “Senin ülkende hep güneşli olmalı bu mevsimde.”</st></p><p><st c="837"> Aksanımdan ve yüzümün esmerliğinden Akdenizli olduğumu düşünmüştü.</st></p><p><span epub:type="pagebreak" title="18" id="page18"></span><st c="904"> Boşalan sürahiyi masaya bıraktı.</st></p><p><st c="937"> Elimdeki fotoğrafı uzattım. </st><st c="966">Resimdeki fotoğraf makinesini aradığımı söyledim.</st></p><p><st c="1015"> Alıp baktı.</st></p><p><st c="1027"> “Bu adamlar hayatta mı?” diye sordu.</st></p><p><st c="1064"> “Hayır,” dedim.</st></p><p><st c="1080"> Hatip dayım ile Tatar, kahvehanenin kaldırıma yayılı taburelerinde oturuyorlardı. </st><st c="1163">Önlerinde bir sürü boş çay bardağı vardı. </st><st c="1205">Tatar’ın elindeki fotoğraf makinesinin markası görünmüyordu, objektifi öne doğru çıkıp körük gibi kapanan, el büyüklüğünde bir aletti.</st></p><p><st c="1339"> “Bu adam fotoğrafçı mıydı?” diye sordu.</st></p><p><st c="1379"> “Evet.”</st></p><p><st c="1387"> Önce yüzüme, sonra resme daha yakından baktı.</st></p><p><st c="1433"> “Sana benzemiyor,” dedi.</st></p><p><st c="1458"> “Haklısınız,” dedim.</st></p><p><st c="1479"> Masanın yanındaki sandalyeye otururken, bana da bir tabure gösterdi.</st></p><p><st c="1548"> “Keşke bu sıcak hava birkaç gün sürse,” dedi.</st></p><p><st c="1594"> Başını yukarı kaldırdı. </st><st c="1619">Kısılmış gözleri tatlı bir uykuya hazırdı.</st></p><p><st c="1661"> “Umarım sürer,” dedim.</st></p><p><st c="1684"> Benimle sohbet etmeye vakti vardı.</st></p><p><st c="1719"> “İngiltere’yi seviyor musun?” diye sordu.</st></p><p><st c="1761"> “Cambridge’i seviyorum,” dedim.</st></p><p><st c="1793"> “Güzel bir şehir. </st><st c="1812">Ben burada doğdum,” dedi.</st></p><p><st c="1837"> “Şanslısınız,” dedim.</st></p><p><st c="1859"> Elini başında gezdirdi ve güneşin aydınlattığı bahçeyi süzdü.</st></p><p><st c="1921"> “Haklısın, artık kimse doğduğu yerde yaşlanmıyor,” diye karşılık verdi.</st></p><p><st c="1993"> “Evet, öyle,” dedim.</st></p><p><st c="2014"> Adının Stella olduğunu söyledi. </st><st c="2047">Ben de kendimi tanıttım.</st></p><p><span epub:type="pagebreak" title="19" id="page19"></span><st c="2071"> Güldü, “Telaffuz etmeye çalışmayacağım, yabancı isimler konusunda çok kötüyüm,” dedi.</st></p><p><st c="2157"> Kapıya asılı çan çaldı, mavi elbiseli genç bir kadın girdi içeri. </st><st c="2224">Ben orada çan olduğunu fark etmemiştim. </st><st c="2264">Gelen kadın evsahiplerine özgü bir sadelikle uzaktan tebessüm etti ve mutfağa geçti. </st><st c="2349">Elinde süt kutusu ve kahve kavanozu vardı.</st></p><p><st c="2391"> Stella tekrar fotoğrafa baktı.</st></p><p><st c="2422"> “Öteki adam kim?” diye sordu.</st></p><p><st c="2452"> “Dayım,” dedim.</st></p><p><st c="2468"> Masadaki gözlüğünü alıp taktı.</st></p><p><st c="2499"> “Bu makine Olympus’un ilk ürünlerinden birine benziyor,” dedi.</st></p><p><st c="2562"> Mavi elbiseli kadın iki fincan kahve getirip masamıza bıraktı. </st><st c="2626">Şaşırdım. </st><st c="2636">Teşekkür ettim. </st><st c="2652">Kahveme süt ve şeker koydum.</st></p><p><st c="2680"> “Umarım fotoğraf makinesini bulmak mümkün olur,” dedim.</st></p><p><st c="2736"> Stella bahçe kapısının yanındaki cam dolabı işaret etti. </st><st c="2794">Eski fotoğraf makineleriyle doluydu.</st></p><p><st c="2830"> “Seninki kadar eski değil bunlar,” dedi. </st><st c="2872">“Bu akşam evdeki kataloglara bakayım, belki bir şey bulabilirim. </st><st c="2937">Fotoğraf bende kalabilir mi?”</st></p><p><st c="2966"> “Kalabilir, bende bir kopyası daha var,” dedim.</st></p><p><st c="3014"> “Bu arada, King’s Parade’deki fotoğrafçıya uğradın mı?” diye sordu.</st></p><p><st c="3082"> “Daha gitmedim,” dedim.</st></p><p><st c="3106"> Stella, İkinci Dünya Savaşı’nın ardından yerel </st><em><st c="3154">News</st></em><st c="3158"> gazetesinde çalışmış. </st><st c="3181">O zamandan beri fotoğrafa merakı olduğunu söyledi.</st></p><p><st c="3231"> Kahvemi bitirdim.</st></p><p><st c="3249"> “Yarın görüşmek üzere,” dedim.</st></p><p><st c="3280"> Etraftaki eski tablolara, avizelere ve ahşap oymalara takılmadan kapıya yöneldim. </st><st c="3363">Bir aslan heykelinin yanında mavi elbiseli kadını gördüm. </st><st c="3421">Kahve için tekrar teşekkür ettim.</st></p><p><span epub:type="pagebreak" title="20" id="page20"></span><st c="3454"> “Rica ederim,” diye karşılık verdi. </st><st c="3491">Hoş bir aksanı vardı.</st></p><p><st c="3512"> Benim aksanım ona nasıl geldiyse, “İranlı mısınız?” diye sordu.</st></p><p><st c="3576"> “Hayır,” dedim.</st></p><p><st c="3592"> Duraladı.</st></p><p><st c="3602"> “Nereli olduğunuzu söylemeyin. </st><st c="3634">Ben bulmaya çalışayım.”</st></p><p><st c="3657"> “Yarın tekrar geleceğim,” dedim ve gülümseyerek ekledim, “O zamana kadar süreniz var.”</st></p><p><st c="3744"> Dışarı çıktım. </st><st c="3760">Güneşli günlerde dünya daha geniş görünürdü. </st><st c="3805">Cambridge’in caddeleri de genişlemişti. </st><st c="3845">Dil okulu öğrencilerinin ve köpekleriyle dolaşan evsizlerin yanından geçtim. </st><st c="3922">Bisikletlilere yol verdim. </st><st c="3949">Şehir merkezinde kitapçıları dolaştım.</st></p><p><st c="3987"> Akşam üzeri bir nikâh töreni için Soham kasabasına gittim. </st><st c="4047">Kasabaya vardığımda saat daha 18:30 olmamıştı. </st><st c="4094">Ama uzaktan St. </st><st c="4110">Andrew Kilisesi’nin kapısındaki kuyruğu görünce, iki yüz on yıl önce vefat etmiş Afrikalı bir kölenin bu akşam tekrar edilecek temsili nikâh töreninin sandığımdan daha önemli olduğunu anladım. </st><st c="4303">Davetiyemi cebimden çıkardım, adımlarımı sıklaştırdım. </st><st c="4358">Siyah ve kırmızı renkli gece elbiselerini giymiş hanımların ve şık beylerin arkasında sıraya girdim. </st><st c="4459">Pazar yerinde karşılaşsanız gösteremeyecekleri bir asalete bürünmüştü herkes. </st><st c="4537">Parfüm kokuları kilisenin yanındaki mezarlara kadar yayılıyordu.</st></p><p><st c="4601"> Birkaç dakika sonra arkamda uzayan sıranın içinde antikacıdaki mavili kadını gördüm. </st><st c="4687">Şimdi siyah bir elbise giymişti. </st><st c="4720">Baktım, yalnızdı. </st><st c="4738">Yanına gittim.</st></p><p><st c="4752"> “Merhaba, İranlı mısınız?” dedim.</st></p><p><st c="4786"> “Evet,” dedi.</st></p><p><st c="4800"> Gülümsedik.</st></p><p><st c="4812"> “Dükkânda, ben İranlı olmadığımı söyleyince üzüldünüz,” dedim.</st></p><p><st c="4875"> “Hayır, hayır,” dedi özür diler gibi. </st><st c="4914">“Ben sadece tahminimde yanılmayı beklemiyordum.”</st></p><p><span epub:type="pagebreak" title="21" id="page21"></span><st c="4962"> “Türkiyeliyim,” dedim.</st></p><p><st c="4985"> “İşte buna şaşırdım. </st><st c="5007">Aksanınız hiç benzemiyor,” dedi.</st></p><p><st c="5039"> Adı Feruzeh’miş. </st><st c="5057">Hem çalışıyor, hem de İngiliz Edebiyatı üzerine doktora yapıyormuş.</st></p><p><st c="5124"> Girişte davetiyemi ikimiz adına uzattım, Feruzeh kendi davetiyesini çıkarmadı. </st><st c="5204">Kilisenin içi kalabalıktı. </st><st c="5231">Arkalarda bir yer bulup oturduk.</st></p><p><st c="5263"> Konuşmalar başladı. </st><st c="5284">Bu törenin aslı 1792 yılında yapılmıştı. </st><st c="5325">Olaudah adlı eski bir köle ile Susannah adlı buralı bir kadının nikâhı bu kilisede kıyılmıştı. </st><st c="5420">Her şey Afrikalı Olaudah’ın köyünden kaçırılmasıyla başlamıştı. </st><st c="5484">Daha on bir yaşındaydı. </st><st c="5508">Bunu duyunca Feruzeh’le birbirimize baktık.</st></p><p><st c="5551"> Bir çocuk korosu çıktı sahneye. </st><st c="5584">Okyanusu aşan geminin ambarındaki Olaudah için şarkı söylediler. </st><st c="5649">Ambar dardı, rutubetliydi ve kalabalıktı. </st><st c="5691">Köleler hastalanarak veya zincirlerinden kurtulup denize atlayarak ölüyorlardı. </st><st c="5771">Olaudah ölmeyi başaramadı. </st><st c="5798">İyi bir denizci oldu, okuma yazmayı öğrendi. </st><st c="5843">On yıl sonra özgürlüğünü kazandı. </st><st c="5877">Başından geçenleri kitap haline getirdi ve köleliğin kaldırılması için uğraştı. </st><st c="5957">Olaudah’ın kitabı, </st><em><st c="5976">Robinson Crusoe</st></em><st c="5991"> adlı romanla yarışır hale geldi. </st><st c="6025">Aslında ikisi de aynı şeyi anlatıyordu. </st><st c="6065">Siyah köleler, beyaz efendilerine benzeyerek özgürleşiyorlardı. </st><st c="6129">Çocuk korosu şarkısını bitirdiğinde ambardaki Olaudah geminin güvertesine sağ çıkabilmiş ve derin bir nefes almıştı.</st></p><p><st c="6245"> Olaudah ile Susannah’ın nikâhını tekrar kıydıktan ve onları iyilikle andıktan sonra Feruzeh sigara içmek istedi. </st><st c="6359">Kalabalıktan sıyrıldık. </st><st c="6383">Dışarıda mezar taşlarının yanında durduk. </st><st c="6425">Serindi. </st><st c="6434">Feruzeh ince şalına sarıldı. </st><st c="6463">Yan tarafta sigara içen bir delikanlı beraberindeki hanıma ceketini verdi. </st><st c="6538">Ben de ceketimi çıkarmaya yeltendim, ama Feruzeh istemedi.</st></p><p><st c="6596"> O saatte otobüs beklemedik. </st><st c="6625">Bir taksiye bindik. </st><st c="6645">Feruzeh’i bıraktıktan ve bir haftalık yemek paramı taksiye verdikten sonra eve geldim. </st><st c="6732">Geç saate kadar şiir okudum.</st></p><p><span epub:type="pagebreak" title="22" id="page22"></span><st c="6760"> Ertesi gün antikacıya gittiğimde Stella yalnızdı.</st></p><p><st c="6810"> “Merhaba genç adam,” dedi. </st><st c="6838">“Fotoğraf makinesiyle ilgili bir şey bulamadım henüz. </st><st c="6892">Kamera Kulubü’nden bir arkadaşımda büyük bir katalog var. </st><st c="6950">Ona bakacağım. </st><st c="6965">Eminim bir ize rastlarız.”</st></p><p><st c="6991"> “Teşekkür ederim.”</st></p><p><st c="7010"> “Benim için zevk.”</st></p><p><st c="7029"> Masasında eski bir kitabın cildini tamir ediyordu.</st></p><p><st c="7080"> “Hava bugün de güneşli,” dedim.</st></p><p><st c="7112"> “Tanrıya şükür,” dedi.</st></p><p><st c="7135"> “Güneşli günlerde insanın yalnızlık duygusu azalırmış,” dedim.</st></p><p><st c="7198"> Yüzüme baktı.</st></p><p><st c="7212"> “Yalnız mısın burada?” dedi.</st></p><p><st c="7241"> “Dostlarım var.”</st></p><p><st c="7258"> “Yalnızlığa engel değil bu.”</st></p><p><st c="7287"> Düşündüm. </st><st c="7298">Arka taraftaki aydınlık bahçeye baktım.</st></p><p><st c="7337"> “Yalnızlık da çeşit çeşit, biri diğerine benzemiyor,” dedim.</st></p><p><st c="7398"> “Haklısın,” dedi. </st><st c="7417">“Benim yalnızlığım akşamları gelir.”</st></p><p><st c="7453"> Biraz bekledim. </st><st c="7470">Sonra eşyaların arasında dolaştım.</st></p><p><st c="7504"> “Kitap okumayı sever misin?” diye seslendi.</st></p><p><st c="7548"> “Evet,” dedim.</st></p><p><st c="7563"> Elindeki kitabı kaldırıp yıpranmış kapağını gösterdi: </st><em><st c="7618">Batı Cephesinde Yeni Bir Şey Yok.</st></em></p><p><st c="7651"> “İlk baskısı. </st><st c="7666">Yılı, 1929,” dedi.</st></p><p><st c="7684"> Yeniden kitabı tamire döndü Stella.</st></p><p><st c="7720"> Eski tablolara baktım. </st><st c="7744">Avizelere ve ahşap oymalara tek tek dokundum. </st><st c="7790">Aslan heykelinin yanındaki aynanın işlemeleri dallı güllüydü. </st><st c="7852">Aynada gözlüğümü düzelttim.</st></p><p><st c="7879"> “Hoşçakalın,” diyerek çıktım.</st></p><p><st c="7909"> Kapıya asılı çanın sesi dışarıdaki araba gürültüsünden duyulmadı. </st><st c="7976">Sıcaktı. </st><st c="7985">Cadde kalabalıklaşmış, dünkü genişliğinden eser kalmamıştı.</st></p><p><span epub:type="pagebreak" title="23" id="page23"></span><st c="8044"> Bir sonraki gün, Feruzeh’le üçüncü kez şehir merkezinde karşılaştım. </st><st c="8114">Cumartesi, annesinin doğum günüymüş. </st><st c="8151">Hediye bakıyormuş.</st></p><p><st c="8169"> “Üç günde bu üçüncü karşılaşmamız,” dedim.</st></p><p><st c="8212"> “Evet, küçük şehirlerin tesadüfü bol olur,” dedi.</st></p><p><st c="8262"> “Bugün çalışmıyorsun herhalde. </st><st c="8294">Bir kahve içelim mi alışverişinden sonra?” dedim.</st></p><p><st c="8343"> “Evet, neden olmasın,” dedi.</st></p><p><st c="8372"> “Benim birazdan bir randevum var. </st><st c="8407">Yarım saat sürer,” dedim.</st></p><p><st c="8432"> “Tamam. </st><st c="8441">Ben de alışverişi bitirmiş olurum. </st><st c="8476">Nerede buluşalım?”</st></p><p><st c="8494"> “Fort St. </st><st c="8505">George pubını bilirsin. </st><st c="8529">Nehir kıyısında.”</st></p><p><st c="8546"> “Bir saat sonra görüşürüz,” dedi.</st></p><p><st c="8580"> Evlerimizin tam ortasına düşüyordu pub. </st><st c="8621">Geç kaldım. </st><st c="8633">Feruzeh arka odada, nehir tarafında bir masaya oturmuştu. </st><st c="8691">Önünde bir kitap vardı.</st></p><p><st c="8714"> “Özür dilerim. </st><st c="8730">Randevu tahminimden uzun sürdü. </st><st c="8762">Telefon numaran olmadığı için arayıp haber veremedim,” dedim.</st></p><p><st c="8823"> “Önemli değil. </st><st c="8839">Kitap okudum,” dedi.</st></p><p><st c="8859"> Elimdeki dosyayı masaya bıraktım.</st></p><p><st c="8893"> “Sağlık merkezinde bir hasta için tercümanlık yaptım. </st><st c="8948">Doktor bizi bekletti,” dedim.</st></p><p><st c="8977"> “Her gün tercümanlık mı yapıyorsun?” diye sordu.</st></p><p><st c="9026"> “Haftada iki üç gün.”</st></p><p><st c="9048"> “Ben de o kadar çalışıyorum, haftada üç gün Stella’ya yardım ediyorum.”</st></p><p><st c="9120"> “Stella hoş birisi,” dedim.</st></p><p><st c="9148"> “Uzun zamandır yanındayım, annem gibi oldu,” dedi.</st></p><p><st c="9199"> “Bir şey içtin mi?” diye sordum.</st></p><p><st c="9232"> “Hayır,” dedi.</st></p><p><st c="9247"> “Ne içersin?”</st></p><p><st c="9261"> “Çay.”</st></p><p><span epub:type="pagebreak" title="24" id="page24"></span><st c="9268"> Bara gidip sipariş verdim.</st></p><p><st c="9295"> “Biliyor musun, yıllardır Cambridge’te yaşıyorum, bu puba ilk gelişim. </st><st c="9367">Güzel olduğunu duymuştum. </st><st c="9393">Ama bu kadar sakin olduğunu tahmin etmemiştim,” dedi.</st></p><p><st c="9446"> “Hafta içi, gündüzleri böyledir. </st><st c="9480">Kitap okumak için kendime birkaç mekân belirledim şehirde. </st><st c="9539">Burası onlardan biri. </st><st c="9561">Kalabalık olmaz. </st><st c="9578">Benim masamı seçmişsin, hep buraya otururum. </st><st c="9623">Nehirden geçen botları izlerim. </st><st c="9655">Saatlerce okurum.”</st></p><p><st c="9673"> Feruzeh’in önündeki gül desenli kitaba baktım. </st><st c="9721">Farsça olmalıydı. </st><st c="9739">Bana doğru çevirdi.</st></p><p><st c="9758"> “Bunu okuyabilir misin?”</st></p><p><st c="9783"> “Yazıdan çok nakışa benziyor,” dedim.</st></p><p><st c="9821"> O sırada çaylarımız geldi. </st><st c="9849">İkimiz de süt ekledik. </st><st c="9872">O şeker aldı, ben almadım.</st></p><p><st c="9898"> “Kahvene şeker koyuyorsun ama,” dedi.</st></p><p><st c="9936"> “Çok dikkatlisin,” dedim.</st></p><p><st c="9962"> Kitabına baktı.</st></p><p><st c="9978"> “Eski zamanlarda herkesin kendi ruhuna uygun bir kitabı olurmuş. </st><st c="10044">‘Sır kitabı’ der, ömür boyu yanlarında taşırlarmış. </st><st c="10096">Bu da benimki,” dedi.</st></p><p><st c="10117"> İnce, narin parmakları kitabın üstünde duruyordu. </st><st c="10168">Bir kuş sürüsü gibi yayılan harflerin arasında.</st></p><p><st c="10215"> “İran’da herkes elinde bir ‘sır kitabı’yla mı dolaşır?” dedim.</st></p><p><st c="10278"> “Keşke öyle olsaydı,” dedi.</st></p><p><st c="10306"> Saçlarını arkada toplamıştı. </st><st c="10336">Kolyesinin ortasında bir gül vardı.</st></p><p><st c="10371"> “Sık sık gidiyor musun İran’a?” diye sordum.</st></p><p><st c="10416"> “Yok,” dedi.</st></p><p><st c="10429"> “Doktora tezin İran edebiyatındaki sırlar üzerine olabilir mi?”</st></p><p><st c="10493"> “Tezim,” dedi hafif bir tebessümle, “Birinci Dünya Savaşı’nın İngiliz şiirindeki etkisi üzerine.”</st></p><p><span epub:type="pagebreak" title="25" id="page25"></span><st c="10591"> “Neden İngiliz ve İran şiirlerinin ilişkisi üzerine bir şey seçmedin? </st><st c="10662">Senin konumuna da uygun.”</st></p><p><st c="10687"> “Nasılmış benim konumum?”</st></p><p><st c="10713"> “Yani iki dili ve kültürü bildiğin için bunları birleştirebilirdin.”</st></p><p><st c="10782"> “Annem gibi düşünüyorsun. </st><st c="10809">Kadınım, kadın sorunu üzerine çalışabilirdim. </st><st c="10855">Müslümanım, din üzerine okuyabilirdim. </st><st c="10894">İranlıyım, Doğu meselesine el atabilirdim. </st><st c="10937">Neden bu sınırlar belirleyici olsun?”</st></p><p><st c="10974"> “Şiir yazıyorsun, değil mi?”</st></p><p><st c="11003"> “Böyle bir sebep mi gerekiyor İngiliz şiiri üzerine okumak için?”</st></p><p><st c="11069"> Yavaşça çayımı yudumladım.</st></p><p><st c="11096"> Feruzeh devam etti. </st><st c="11117">“Sevdiğin bir alanda tez çalışmak yeterli değil mi?”</st></p><p><st c="11169"> “Söylediklerin makul. </st><st c="11192">Bak, annen gibi düşünmüyorum.”</st></p><p><st c="11222"> “Yani tezimin konusundan memnunsun...”</st></p><p><st c="11261"> “Evet.”</st></p><p><st c="11269"> Fincanındaki son yudumu içti.</st></p><p><st c="11299"> Demin sorduğum soruyu hatırlar gibi, “Yedi yaşındayken annem beni ve kız kardeşimi alıp İran’dan ayrılmış. </st><st c="11407">O zamandan beri geri dönmedim,” dedi.</st></p><p><st c="11444"> “İran Devrimi sırasında mı ayrıldınız?”</st></p><p><st c="11484"> “Evet rejim değişikliğinden sonra.”</st></p><p><st c="11520"> “Akrabanız var mı orada?”</st></p><p><st c="11546"> “Evet.”</st></p><p><st c="11554"> “Baban?”</st></p><p><st c="11563"> “Şah ülkeden kaçmadan birkaç gün önce babamı hapse atmışlardı. </st><st c="11627">Mollalar iktidara geçince, öldüğünü söylediler. </st><st c="11675">Ne olduğunu hiç öğrenemedik.”</st></p><p><st c="11704"> “Siyasetin içinde biri miydi?” diye sordum.</st></p><p><st c="11748"> “Üniversitede ders veriyordu. </st><st c="11779">Annem, her iki rejimi de suçladı babamın ölümünden dolayı.”</st></p><p><span epub:type="pagebreak" title="26" id="page26"></span><st c="11838"> “Özlüyor musun?”</st></p><p><st c="11855"> “Babamı mı?”</st></p><p><st c="11868"> “İran’ı kastetmiştim...”</st></p><p><st c="11893"> “Az şey hatırlıyorum, ama özlüyorum. </st><st c="11931">Ne özlediğimi tam olarak bilmiyorum. </st><st c="11968">İran, babam gibi. </st><st c="11986">Gerçekte yoklar, sadece hafızamda var olan bir dünyadalar.”</st></p><p><st c="12045"> “Nerede ölmek isterdin?” diye sordum.</st></p><p><st c="12083"> “Burası olabilir.”</st></p><p><st c="12102"> “Annen İran’ı tercih ederdi, değil mi?”</st></p><p><st c="12142"> “Kesinlikle. </st><st c="12156">Küçüklüğümde bana ve kardeşime Farsça yazmayı öğretirken, bir gün geri döneceğimizi ısrarla söylerdi,” dedi.</st></p><p><st c="12264"> “Bir arkadaşım, tez araştırması için bu soruyu değişik ülkelerden insanlara sormuş. </st><st c="12349">Çoğunluk, ya doğduğu yerde ya da büyüdüğü yerde ölmek istediğini söylemiş. </st><st c="12424">Arkadaşım bunu, insanlar nerede ölmek istiyorsa orası onların vatan duygusunun karşılığı olmalı, diye yorumluyor.”</st></p><p><st c="12538"> “Mümkün. </st><st c="12548">Peki sen?”</st></p><p><st c="12558"> “Mezarımın doğduğum köyde olmasını isterdim,” dedim.</st></p><p><st c="12611"> Boşalan fincanlarımıza çay doldurdum.</st></p><p><st c="12649"> “Stella’ya bıraktığın fotoğrafı gördüm. </st><st c="12690">Köydeki yakınların mı onlar?” diye sordu.</st></p><p><st c="12731"> Dosyamı açtım. </st><st c="12747">Fotoğrafın bendeki kopyasını çıkardım.</st></p><p><st c="12785"> “Dayımdan geriye kalan tek fotoğraf bu. </st><st c="12826">Bir sokak kahvehanesinde çekilmiş. </st><st c="12861">Yanındaki adam Tatar fotoğrafçıymış. </st><st c="12898">Tatar kendi fotoğraf makinesini elinde tuttuğuna göre, bunu bir başkası çekmiş.”</st></p><p><st c="12978"> Feruzeh fotoğrafı aldı.</st></p><p><st c="13002"> Ona Tatar fotoğrafçıyı, dayımı ve büyükannemi anlattım.</st></p><p><st c="13058"> Dışarıda yağmur çiseliyordu.</st></p></section><div id="charCountTotal" value="13088"></div></body>
</html>
