<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Unknown</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter"><section><header><h1><span epub:type="pagebreak" title="55" id="page55"></span><st c="8"> 5</st></h1><h2><span><st c="10">Koca İsmail</st></span></h2><h3><st c="21"> Karanlıkta Yol Arayanlar</st></h3></header><p><st c="46"> Tatar fotoğrafçının geldiği akşam Kewê’nin evinde sohbet edenler, Pençeyüzlü kadının ortalıkta görünmeyen ikiz kızlarından çok Koca İsmail’i merak ettiler. </st><st c="203">Kızlar delice dolanır sonra gelirlerdi, ama kendi başına koyun güden Koca İsmail genç çobanlar gibi gece kırda kalmaz, bu saate kadar dönmüş olurdu. </st><st c="352">Tatar fotoğrafçı, Mangal Dağı’ndan gelirken bir delikanlının ona Koca İsmail’i sorduğunu söyledi. </st><st c="450">Herkes meraklandı.</st></p><p><st c="468"> Yirmi yıl kadar önce savaşın bittiği günlerde köylerde kadın, çocuk ve yaşlılardan başkası yoktu. </st><st c="567">Tufan sonrası, her yer ıssız, her ev yalnızdı. </st><st c="614">Koca İsmail altmış yaşındaydı ve silah altına girenler, iğnesinden nakışlı halısına kadar mallarını ona emanet etmişlerdi. </st><st c="737">Bunu öğrenen eşkiyalar bir gece yarısı, kardaki aç kurtlar gibi indiğinde, dolunay tam tepedeydi ve köyün evleri uykudaydı. </st><st c="861">Açıl susam açıl, her taşı oynatacak bir sır, her kilidi açacak bir anahtar bulunurdu. </st><st c="947">Eşkiyalar önce ahıra gittiler ve doğurmak üzere olan koyunların yanında yatan oğlanı uyandırdılar. </st><st c="1046">Alnına namlu dayayıp, birlikte evin kapısına yanaştılar. </st><st c="1103">Oğlan, “Baba, kapıyı aç,” </st><span epub:type="pagebreak" title="56" id="page56"></span><st c="1129">diye seslendi. </st><st c="1144">“Ne oldu?” dedi İsmail. </st><st c="1168">Oğlan karşılık verdi: “Koyunlardan biri doğurdu. </st><st c="1217">Burası soğuk, içeri alalım.” Koca İsmail, “Bir şey olmaz, samanların arasına koy,” dedi. </st><st c="1306">Oğlan ısrar etti. </st><st c="1324">O sırada İsmail’in genç karısı, “Sürgülemedim, kapı zaten açık,” deyince, yer sarsıldı ve adamlar sel gibi içeri daldı. </st><st c="1444">Ortalığı kar tozları, ayaz ve soluksuz bir korku sardı.</st></p><p><st c="1499"> İsmail adamlara ne istiyorlarsa almalarını, ama kadınlara dokunmamalarını söyledi. </st><st c="1583">Adamlardan biri gaz lambasını yakarken, Koca İsmail durdurdu onu. </st><st c="1649">“Işığı yakmayın, yüzünüzü görmek istemem.” İsmail’in ellerini bağladılar. </st><st c="1723">Işığı yakmadan evde altın ve gümüş aradılar, ama bir şey bulamadılar. </st><st c="1793">İsmail’e, emanetleri nerede sakladığını sordular, bir cevap alamadılar. </st><st c="1865">Adamlar İsmail’in ikinci karısından olma dört aylık bebeğini dışarı çıkardılar. </st><st c="1945">Karların üzerine bir kuzu gibi yatırıp, boğazına bıçak dayadılar. </st><st c="2011">Bebeğin yüzüne dolunay vurdu ve bir çığlık attıktan sonra aynaya düşmüş gibi dili tutuldu. </st><st c="2102">Bebeğin kaderini hisseden Koca İsmail emanetlerin eski kuyuda olduğunu söyledi. </st><st c="2182">Evin arkasına geçtiler. </st><st c="2206">Kuyunun ağzındaki taşları kaldırdılar, ağaç dallarını çıkardılar. </st><st c="2272">Eşkiyalar, halatlara bağlı çuvalları tek tek yukarı çekerken, dişlerinden kan damlayan kurtlar gibi soludular.</st></p><p><st c="2382"> Dolunayın altında dili tutulan bebek, ağlamadan geçirdiği iki günün sonunda canını teslim etti. </st><st c="2479">Bebeği toprağa veren Koca İsmail, zayıf düşmüş atını eyerleyip, Haymana şehrine gitti. </st><st c="2566">Savaşın ardından tekrar açılan askerlik şubesinde, evini basan eşkiyaları ve masum ruhunu terk eden bebeği anlatırken ağladı. </st><st c="2692">Yüzbaşı ona birkaç gün beklemesini söyleyecekken, bir grup soyguncunun yakalandığı haberi geldi.</st></p><p><st c="2788"> İki yüz yıl önce Fransız bilimci Tournefort, seyahat defterine, Türkmen eşkiyaların tersine Kürt eşkiyaların gece saldırmadığını yazmıştı. </st><st c="2928">Ama savaşlar, vergiler ve yoklukla geçen zaman içinde gecenin karanlığı artık her eşkiyayı kendine mecbur etmişti. </st><st c="3043">Koca İsmail’in baskın yemesinden iki </st><span epub:type="pagebreak" title="57" id="page57"></span><st c="3080">gece sonra eşkiyalar yan köyde yün ve tiftik balyalarıyla dolu bir ambara inmiş, kerpiç duvarı yıkarak içeri girmişlerdi. </st><st c="3202">Kaçarken karda iz bırakmamak için peşlerinde çalı demeti sürükleyen eşkiyalar, ambardan aldıkları bir iğde çuvalının delik olduğunu fark etmemişlerdi. </st><st c="3353">Köyün, sabah uyanan yaşlı erkekleri silahlarını kuşandılar ve karı eşeleye eşeleye buldukları iğde tanelerinin izini sürdüler. </st><st c="3480">Mangal Dağı’nın eteğindeki bir dereye öğlen vakti vardıklarında, yedi adamın keçelerine sarınmış halde yattığını gördüler. </st><st c="3603">Hepsinin başucundaki tüfekleri aldılar ve sonra onları bir kurşun sesiyle uyandırdılar. </st><st c="3691">Yanlarında bağlı yedi eşkiyayla ertesi gün Haymana şehrine varan yaşlılar, peşlerine takılan çocukların arasında askerlik şubesine gittiler.</st></p><p><st c="3831"> Komutan, Koca İsmail’e bu eşkiyaları tanıyıp tanımadığını sordu. </st><st c="3897">İsmail, karanlıkta yüzlerini görmediğini ama elini bağlayan adamı parmaklarından tanıyabileceğini söyledi. </st><st c="4004">Eşkiyaları dizdiler, Koca İsmail sırayla her birinin ellerine dokundu. </st><st c="4075">İçlerinde gencecik ve ay ışığı gibi yakışıklı olan biri vardı. </st><st c="4138">İsmail o gece elini bağlayan eşkiyanın parmaklarına dokunur gibi dokundu ona ve “Beni bağlayan eller bunlardı,” dedi. </st><st c="4256">Genç eşkiyanın adı Lille’ydi. </st><st c="4286">Daha on yedisinde, soluğu gül gibi taze ve yüzünde yetim bir ışık vardı.</st></p><p><st c="4358"> Askerler yedi eşkiyayı hapishaneye götürürken, tutuklular bağırıp olay çıkardılar. </st><st c="4442">Bu fırsatla Lille eski Rum kilisesinin yıkıntılarına kaçtı. </st><st c="4502">Orada bir ata atlayarak yanından geçen kurşunlara ve peşine düşen süvarilere rağmen izini kaybettirmeyi başardı. </st><st c="4615">Bir hafta boyunca kuytularda yol aldı, soğuktan ve açlıktan dermanının kesildiği bir gece yarısı köyüne ulaştı. </st><st c="4727">Kadife kaplı yün yorganlara sarınıp iki gün ateşler içinde yattı. </st><st c="4793">Bir öğle vakti ovada askerlerin görüldüğü haberi geldi. </st><st c="4849">Kadınlar hemen tandırı kurdular, tandır ocağının içine aylardır eşkiyalıktan toplanan altın ve gümüşleri koydular, üzerine bir sıra taş ve yakılacak samanı dizdiler. </st><st c="5015">Ha</st><span epub:type="pagebreak" title="58" id="page58"></span><st c="5017"> mur açıp, yufka yapıp, şarkı söylemeye başladılar. </st><st c="5069">Lille kadın elbiseleri giydi, kaftanlara sarındı ve yayık dövmeye başladı. </st><st c="5144">Gözüne çektiği sürmesi, tülbentine tutuşturduğu küçük boncuklarıyla köyün en güzeliydi.</st></p><p><st c="5231"> Askerler köşe bucağı aradı, ne altınları ne de Lille’yi buldular. </st><st c="5298">Toy bir asker çekingen halde kadınların alımlı yüzüne ve kınalı parmaklarına bakarken, sadece bir kadında kına olmadığını fark etti. </st><st c="5431">Asker gidip kınasız elleri tuttu. </st><st c="5465">Lille “ah,” dedi ve kalbi bıçak değen taze dal gibi acıdı. </st><st c="5524">Tenine bir kırmızı rüzgâr çarpıp geçti. </st><st c="5564">Ortalığı kadınların feryadı, yakarışı ve yeri göğü inleten avazı sardı.</st></p><p><st c="5635"> Haymana’da hüküm kesindi, korkudan ölen bebeğe bedel olarak Lille canını ipin ucunda verecekti. </st><st c="5732">Lille’nin kız kardeşleri ve halaları, saklı altınları getirip Koca İsmail’in önüne döktüler. </st><st c="5825">Ellerine sarılıp gözyaşı içinde diz çöktüler. </st><st c="5871">Koca İsmail affetse asker idamdan vazgeçecek ve kadınlar ailesinin savaştan arta kalan tek erkeği hayata dönecekti. </st><st c="5987">Ama İsmail küçük bebeğinin baskın gecesi dolunaya asılan çığlığını unutmadı. </st><st c="6064">Kalbi buz olup dondu, güneşte eriyen kar gibi yumuşamadı.</st></p><p><st c="6121"> Lille’yi darağacına getirdiler; gelenek bakiydi, son arzusunu sordular. </st><st c="6194">İsteği üzerine kutsal Kur’an yerine eline bir kaval verdiler. </st><st c="6256">Lille ölümsüz bir bozkır ezgisini meydandaki kalabalığa, uzakta duran çocuklara ve karda yem arayan sığırcıklara çaldı.</st></p><blockquote><p><st c="6375"> Sus dinle rüzgâr sana söylesin hangi rüya kolay bozulur ve</st></p><p><st c="6434"> Hangi rüyaya geri döner insan sus dinle rüzgâr sana söylesin</st></p><p><st c="6495"> Gül açar yel eser ince</st></p><p><st c="6518"> Leyli leyli sevdalı gence</st></p><p><st c="6544"> Bir ömür kuş kanadında kırık geçince</st></p><p><st c="6581"> Son nefeste insan neye hasret kalır sus dinle rüzgâr sana söylesin</st></p></blockquote><p><span epub:type="pagebreak" title="59" id="page59"></span><st c="6648"> Lille’nin kız kardeşleri savaştan dönen erkeklerle evlendiler ve bu dünyaya çocuk değil birer intikam kılıcı getirmeye yemin ettiler. </st><st c="6783">Ailenin ilk erkek çocuğuna kardeşlerinin hatırasına Lille adını verdiler. </st><st c="6857">Yeni Lille’yi on yedi yaşına gelince belinde bir silahla Koca İsmail’i bulmaya gönderdiler.</st></p><p><st c="6948"> Lille, çerçilere, çobanlara ve yolda rastladığı Tatar fotoğrafçıya sora sora yol aldı. </st><st c="7036">Öğlen vakti Koca İsmail’i bulunca duraladı, başını kaldırıp göğe baktı. </st><st c="7108">Güneş altında çatlayan dudağından bir damla kan aktı. </st><st c="7162">Kutsal bir yemin eder gibi adını söyledi Lille ve bozkırın acımasızlığı içinde silahını çekip tetiğe bastı. </st><st c="7270">Kaderin kendine göre bir hesabı vardı Haymana Ovası’nda, her Lille’nin ömrü aynı nehre akardı. </st><st c="7365">Silah tutukluk yaptı. </st><st c="7387">Koca İsmail, “Git buradan,” dedi “bir ölüm yeter bir ömrü perişan etmek için.” Bıçağına sarılan Lille onu dinlemedi, dağdan inen aç bir kurt gibi saldırdı. </st><st c="7543">Ama Koca İsmail yaşına rağmen güçlüydü ve kendi çoban bıçağını delikanlının kalbine sapladı. </st><st c="7636">Köpekler uludu, tarlakuşları havalandı. </st><st c="7676">Koca İsmail, eğer bu Lille onu öldürseydi, daha önceki ölümün acısından da kurtulacaktı. </st><st c="7765">Akşama kadar keçesine sarılı yatarken anladı bunu, sara nöbetine tutulmuş gibi ateş içinde titreyip ağladı.</st></p><p><st c="7872"> Ölüyü buradan götürmeli, sabah olmadan güneydeki çay kenarına atmalıydı. </st><st c="7946">Hava kararırken Koca İsmail cesedi omuzladı, Mangal Dağı’nın eteklerinde önce doğuya sonra güneye doğru yol aldı. </st><st c="8060">Gece çobanlarına görünmemek için kuytulardan geçti, dere yataklarına daldı. </st><st c="8136">Bir kaya başında cesedi indirip soluklanırken, karanlığın içine yayılan kahkahaları duydu. </st><st c="8227">Seslerin olduğu tarafa gidip gizlice baktı, Ferman’ı gördü. </st><st c="8287">Ferman yeni açılmış bir mezarın başında oturuyor, karşısında iki kız kahkaha atıp oynuyordu. </st><st c="8380">Bir ateş yakmışlardı. </st><st c="8402">Genç bir ölünün kederine batmış olan Koca İsmail buğulanmış gözleriyle Ferman’ı tanıdı, ama diğerlerinin Pençeyüzlü kadının ikiz kızları olduğunu anlamadı. </st><st c="8558">Onları kız kılığına girmiş birer peri sandı. </st><st c="8603">Bir mezar kazdıklarına göre bir ölüyü bekliyor</st><span epub:type="pagebreak" title="60" id="page60"></span><st c="8649"> lar, belki Koca İsmail’in birini öldürdüğünü biliyorlardı.</st></p><p><st c="8708"> Koca İsmail gece yarısından sonra çay kenarına vardığında ter içinde ıslanmıştı. </st><st c="8790">Cesedi sazlıkların arasına sakladı. </st><st c="8826">Avuçlarına doldurduğu suyla saçlarını ve boynunu yıkadı. </st><st c="8883">Yıllardır, biri kendisi biri de idam edilmiş Lille için olmak üzere çifte namaz kılmıştı, ama duaların yeni bir ölüyü taşıyacak dermanı kalmamıştı. </st><st c="9031">Vebali neyse çekecekti öbür dünyada. </st><st c="9068">Bu toprak, bu gök, yaşlı bir adamın yarasını sarmaya yetmezdi. </st><st c="9131">Sürüsünün yanına dönmeden önce toprağa uzanıp soluklandı, ışıl ışıl göğe baktı. </st><st c="9211">Yıldızlar usulca salınıyor, ay ışığı yorgun bir su gibi damlıyordu. </st><st c="9279">Tepedeki sürülerin çan sesleri ve bir çobanın kaval sesi duyuluyordu.</st></p><p><st c="9348"> Bu sırada bir yıldırım düştü, karanlıkta aniden parlayıp yok olan bir hançer gibi. </st><st c="9432">Tepeden aşağıya doğru bir çığlık yayıldı. </st><st c="9474">İsmail ayağa kalkıp geniş gökyüzünü doğudan batıya taradı. </st><st c="9533">Yaz gecesinde bu gizli yıldırımın nereden çıktığını bilemedi. </st><st c="9595">Soluk soluğa tepeye tırmandı. </st><st c="9625">Düzlüğe vardığında koyunların dağıldığını, köpeklerinse yerde yatan bir çobanın yanında beklediğini gördü. </st><st c="9732">Kıpırtısız haldeki çobana yıldırım çarpmış, sol tarafı tamamen kararmıştı. </st><st c="9807">Ortalığı yanık et kokusu sarmıştı.</st></p><p><st c="9841"> Yıldırım sesi köyden de duyulmuş, ama bir felaket olabileceği kimsenin aklına gelmemişti. </st><st c="9932">Birkaç kişi köyün ahırlarında Pençeyüzlü kadının kızlarını arıyordu. </st><st c="10001">Kewê’nin evinde oturanlarsa, bugün Tatar fotoğrafçıya Koca İsmail’i soran gencin kim olabileceği hakkında konuşuyorlardı. </st><st c="10123">Tatar, fotoğrafını çekerken gencin dişlerinin kenetli olduğunu ve ustura gibi keskin baktığını söyledi. </st><st c="10227">Bu fotoğrafı şehre dönünce basacak, ancak ertesi yıl getirdiğinde Koca İsmail fotoğraftaki yüzü tanıyacaktı. </st><st c="10336">Öldürdüğü gencin suretiyle bir yıl sonra karşılaşınca, bunun Azrail’in bir oyunu olduğuna inanan Koca İsmail o geceyi uyumadan geçirecek ve seher vaktinde canını teslim edecekti.</st></p></section><div id="charCountTotal" value="10515"></div></body>
</html>
