<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Unknown</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter"><section><header><h1><span epub:type="pagebreak" title="143" id="page143"></span><st c="8"> 15</st></h1><h2><span><st c="11"> Haco</st></span></h2><h3><st c="16"> İnsan İnsanın Sığınağıdır</st></h3></header><p><st c="42"> Tatar fotoğrafçının köye geldiği gün Kewê ile Haco’nun evinde toplananlar gece yarısı dağıldılar. </st><st c="141">Bir kısmı Pençeyüzlü kadının kızlarını aramaya çıktı, diğerleri ise babama yıldırım çarptığını duyunca güney tepesine gitti. </st><st c="266">Bütün evler boşaldı, köyde genç kızlardan, çocuklardan ve yaşlılardan başka kimse kalmadı.</st></p><p><st c="356"> Misafirleri uğurlayan Haco bir sigara sarıp, kapının önüne oturdu. </st><st c="424">Karanlıkta elma ağacına konmuş bir garip kuş ötüyordu yine. </st><st c="484">Pınarın suyu hiç yorulmayan bir çocuk gibi neşeyle akıyordu. </st><st c="545">Kewê yatakları serdikten sonra kapıya çıktı. </st><st c="590">Haco’nun yere yığıldığını görünce telaşlandı, on yaşındaki annemi çağırdı. </st><st c="665">Haco’yu yatağa taşıdılar, yüzüne su serptiler. </st><st c="712">Haco gözlerini açıp Kewê’ye baktı. </st><st c="747">“Ben senden sonra ölmek istiyordum,” dedi, “bu hayatta bir kez daha yalnız kalmayasın diye.”</st></p><p><st c="839"> Haco yaşlı bir adam olarak geldiği bu köyde imamlık yapmaya başlamış ve bir gün Kewê’ye, “Beni kocalığa kabul eder misin?” diye sormuştu. </st><st c="978">Kewê elma ağacının altında oturuyordu. </st><st c="1017">Haco’nun uzun, ak saçlarına bakmış, elindeki elma</st><span epub:type="pagebreak" title="144" id="page144"></span><st c="1066"> dan bir parça kesip ona uzatmıştı. </st><st c="1102">Haco orada eski hayatından söz etmişti:</st></p><p><st c="1141"> “Babamla birlikte köylerde bıçak bileyler, yanımızda bir at sürüsüyle dolaşırdık. </st><st c="1224">Kuşçulara kuş, âşıklara sevgili ne ise, babam da siyah atlara öyle bağlıydı. </st><st c="1301">Kör bıçakları bileği taşında çevirir, etrafına toplananlara at hikâyeleri anlatırdı. </st><st c="1386">Benim saçıma dokunurken, eli sanki bir atın yelesini okşardı. </st><st c="1448">Ölmeden önce, bana atları bozkıra salmamı söyledi. </st><st c="1499">Babamın öldüğü köyde evlendim. </st><st c="1530">İmamlık yapıp, kendimi çocuk sevmeye hazırladım. </st><st c="1579">Ama hiç çocuğum olmadı, karımla uzun yıllar yalnız yaşadım. </st><st c="1639">Karım öldükten sonra babamın yoluna döndüm, onun gibi siyah atlar topladım. </st><st c="1715">Köy köy dolaşıp bıçak biledim. </st><st c="1746">Kışların ve baharların içinden geçerken bir gün Mangal Dağı’nda Ferman’a rastladım. </st><st c="1830">Artık yorulduğumu hissediyordum. </st><st c="1863">Bıçak bileylerken ellerim eskisi kadar güçlü değildi, sık sık parmaklarımı kesiyordum. </st><st c="1950">Durmaya, gömüleceğim toprakta dinlenmeye ihtiyacım vardı. </st><st c="2008">Ferman, bu köyün camisinde imamlık yapmamı, atlara ise kırlarda kendisinin bakacağını söyledi.”</st></p><p><st c="2103"> Haco ile Kewê, harmanın dibinde kalmış tanelerin kıymetini bilen kuşlar gibi birbirlerine sahip çıktılar. </st><st c="2210">Hayat, sessiz akan bir nehirdi. </st><st c="2242">İki ihtiyar, sabahları birlikte uyandılar, küçük bahçelerini birlikte işlediler. </st><st c="2323">Gökyüzü bugün var yarın yoktu. </st><st c="2354">Hasta düştüklerinde alınlarındaki ateşe kendi canlarını kattılar, uyku tutmadığında karanlığa birlikte baktılar. </st><st c="2467">İnsan insanın en iyi sığınağıydı. </st><st c="2501">Elma ağacının altına oturup, çocuk anneme, sevdalı ve perili masallar anlattılar.</st></p><p><st c="2582"> Annem de Haco ile Kewê’nin mutluluğunu paylaştı. </st><st c="2632">Soğuk gecelerde onların nefesinde ısındı, ellerinin yaşlı ağaçlar kadar ulu olduğuna inandı. </st><st c="2725">Annem bazen onları öksüz birer çocuk sandı, küçük kollarıyla sarıldı onlara, uykuda terli saçlarını okşadı. </st><st c="2833">Her çocuk dünyayı taşımaya hazırlardı kendini, annem iki dünyaya birden sahip çıktı.</st></p><p><span epub:type="pagebreak" title="145" id="page145"></span><st c="2917"> Haco o gece yere yığılınca, bu dünyadan göçmekte olan bütün iyi insanlar gibi yüzü gevşedi, rahatladı. </st><st c="3021">Derin bir nefes aldı. </st><st c="3043">Gözünün önüne en son üç yaşındayken gördüğü annesi geldi. </st><st c="3101">Ölümün kötü bir şey olmadığını anladı. </st><st c="3140">Eski bir bileği taşının yorgun dönmesi gibi, ağır ağır konuştu. </st><st c="3204">“Uzaktan siyah atlar yaklaşıyor,” dedi.</st></p><p><st c="3243"> Kewê Haco’nun gözlerini kapattı, yüzüne yorganı örttü. </st><st c="3299">Duvarda asılı Kur’an’ı alıp başucuna koydu. </st><st c="3343">Açık kapıdan içeri kırmızı bir rüzgâr esti. </st><st c="3387">Kewê hayatının durmak bilmeyen bir nehir gibi uzadığını, tanık olduğu ölümleri artık sayamadığını fark etti. </st><st c="3496">Yerde ne yapacağını bilemez halde oturan anneme baktı. </st><st c="3551">Bu dünyada yalnızlığın başka halini yaşayan bir kız gördü karşısında. </st><st c="3621">Ona pınara gidip yüzünü yıkamasını ve su getirmesini söyledi. </st><st c="3683">Böylece ölümün ağırlığından biraz uzaklaşırdı.</st></p><p><st c="3729"> Annem karanlıkta dışarı çıktı, başını kaldırıp yıldızlı gökyüzüne baktı. </st><st c="3803">Çıplak ayaklarıyla usulca yürüdü. </st><st c="3837">Toprağın bu gece bereketli bir anne değil, aç bir çocuk olduğunu düşündü. </st><st c="3911">Elma ağacının yanına gitti, sessizce ağladı. </st><st c="3956">Yaprakların arasında bekleyen kuşları ürkütmedi. </st><st c="4005">Alçak bir dala bez bağladı. </st><st c="4033">Pınarda başını serin suyun altına koydu, sonra üzerinde eski Roma yazıları bulunan bir taşa oturdu, ağlaması geçene kadar orada kaldı. </st><st c="4168">“Yağmur gelmeden güneşin, kış gelmeden baharın tadı bilinmez,” diyen şarkıyı hatırladı. </st><st c="4256">Ölüm olmadan hayatın kıymeti anlaşılmazdı. </st><st c="4299">Şairin dediği gibi:</st></p><blockquote><p><st c="4318"> Sevmenin ve beraber uyumanın hazzı</st></p><p><st c="4353"> Bütün âşıklar söyler bunu</st></p><p><st c="4379"> Ölüm de hayata öyle sevdalıdır</st></p><p><st c="4410"> Ölüm de hayata öyle sevdalıdır</st></p></blockquote><p><st c="4441"> Yıllarca tek başına dolanan Ferman, Haco’nun siyah atlarını alınca rüzgâra benzedi. </st><st c="4526">Bir Haymana Ovası’nın bu ya</st><span epub:type="pagebreak" title="146" id="page146"></span><st c="4553"> nında, bir öbür ucunda göründü. </st><st c="4586">Tepeleri karış karış gezdi. </st><st c="4614">Çobanlarla sohbet ederek köylerde neler olup bittiğini öğrendi. </st><st c="4678">Boz ayının saklandığı vadiyi bulunca bir evliya gibi ona kol kanat gerdi, kervanları ve çobanları o vadiye yaklaştırmadı. </st><st c="4800">Birkaç kez çatıştığı askerler artık peşinde değildi, genel af çıktığından beri onu rahat bırakmışlardı.</st></p><p><st c="4903"> Ferman, köydeki zamanın hiç değişmediğini düşündü. </st><st c="4955">Hayat orada on altı yıl önce durmuştu. </st><st c="4994">Köye biraz yaklaşsa, kardeşlerini vurduğu kış gecesi gibi hâlâ kar yağdığını görecekti. </st><st c="5082">Buna inandı, inanmayanlara öfkelendi, namlu uzattı. </st><st c="5134">Kırlarda tek başına ölmeye hazırlandı.</st></p><p><st c="5172"> İnsan kaderini kabullendiğinde, ecelden başka bekleyeceği bir şey kalmazdı. </st><st c="5249">Ferman kendisine bir mezar kazdı. </st><st c="5283">Mezarı başında ateş yaktı, türkü söyledi. </st><st c="5325">Aklını yitirmenin de bir huzuru varsa oradaki yalnızlığa alıştı ve Tatar fotoğrafçıyla karşılaşana dek öyle yaşadı. </st><st c="5441">Ama kader bahçesinin kapısı daha kapanmamıştı. </st><st c="5488">Tatar’ın verdiği fotoğraflara baktığı gün Ferman’ın aklı karıştı. </st><st c="5554">Ruhunda yosun tutmuş bir taş çatladı. </st><st c="5592">Asya’nın fotoğrafını ince parmaklarının arasından kayıp düşecek bir ayna gibi tuttu, onun yüzüne bakarken kendisini hatırladı. </st><st c="5719">İnsan zihni bazen bir yansımaya ihtiyaç duyardı. </st><st c="5768">Kırlara çıktığından beri Ferman ilk kez böyle bir aynaya baktı.</st></p><p><st c="5831"> Pençeyüzlü kadının ikiz kızları ansızın geldiğinde Ferman bu yüzden şaşırmadı. </st><st c="5911">Yıllar süren bir uykudan yeni kalkmıştı. </st><st c="5952">Kızları siyah atlara bindirdi, tepelerde gezdirdi. </st><st c="6003">Yetişkinlermiş gibi onlara tütün sardı. </st><st c="6043">Sonra “Siz kimsiniz?” diye sordu. </st><st c="6077">Kızlar kahkaha attılar. </st><st c="6101">Gelip boynuna sarıldılar. </st><st c="6127">Asya’nın sırdaşı olduklarını söylediler. </st><st c="6168">Yıllardır hiçbir yolcuya ve aklı başında çobana kulak asmayan Ferman küçük kızlara inandı. </st><st c="6259">Onları mezarının yanına götürdü. </st><st c="6292">Büyük bir ateş yaktı. </st><st c="6314">Öldüğünde bu mezara gömüleceğini söyledi. </st><st c="6356">Kızlar, “Merak etme, seni buraya gömer, başında da oynarız,” </st><span epub:type="pagebreak" title="147" id="page147"></span><st c="6417">dediler. </st><st c="6426">Elleri havada, saçlarını döne döne savurarak mezarın etrafında dans ettiler. </st><st c="6503">Peri kızları geceleri çobanlara nasıl görünürse öyle neşeliydiler. </st><st c="6570">Ferman da güldü, kol kola girip yoruluncaya kadar onlarla oynadı. </st><st c="6636">Artık nefesi kesilince, ter içinde toprağa uzandı. </st><st c="6687">Başının üzerinde kayan yıldızlara baktı. </st><st c="6728">Kızlar ona, Asya’dan söz ettiler. </st><st c="6762">Asya’nın da geceleri mezarların yanına uzandığını ve yıldızlara bakarak hayal kurduğunu söylediler. </st><st c="6862">Ardından bir oyun oynadılar, kızlardan biri Asya niyetine ağladı, diğeri Ferman olup etrafında bir süvari gibi dolandı. </st><st c="6982">Ferman hem bu kızların hem de Asya’nın kendisine benzediğini anladı.</st></p><p><st c="7050"> Dolunay iyice yükselirken ikiz kızlar, “Haydi gidelim,” dediler. </st><st c="7116">Ferman, “Nereye?” diye sordu. </st><st c="7146">“Nereye olacak, Asya’ya.” O sırada gök gürledi, güney tarafında bir şimşek çaktı. </st><st c="7228">Su gibi berrak gecede ne olduğunu anlamadılar. </st><st c="7275">Karşı tepede çobanlık yapan babama yıldırım çarparken, Ferman ile ikiz kızlar, göğün sonsuzluğuna hayretle baktılar. </st><st c="7392">Sonra siyah atlara bindiler. </st><st c="7421">Harlı ateşi kendi başına bırakıp, doludizgin karanlığın içine daldılar.</st></p></section><div id="charCountTotal" value="7493"></div></body>
</html>
