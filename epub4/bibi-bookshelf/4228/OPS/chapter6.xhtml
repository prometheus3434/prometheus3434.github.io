<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Unknown</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter"><section><header><h1><span epub:type="pagebreak" title="61" id="page61"></span><st c="8"> 6</st></h1><h2><span><st c="10">Wittgenstein</st></span></h2><h3><st c="22"> Bütün Ruhların Yolu</st></h3></header><p><st c="42"> Gözlerimi yavaşça araladım.</st></p><p><st c="70"> Feruzeh’in dün akşam okuduğu şiirin sözleri vardı aklımda: “Soğuk mevsimin başlangıcına inanalım.”</st></p><p><st c="169"> Başımdaki ağrı, yataktan kalkmama imkân vermedi. </st><st c="219">Geri uykuya daldım.</st></p><p><st c="238"> Ne kadar zaman sonra, bir çarpma sesiyle uyandım. </st><st c="289">Saat on iki olmuştu.</st></p><p><st c="309"> Uzun ve yorucu uykumda yine rüya görmedim.</st></p><p><st c="352"> Duş aldım.</st></p><p><st c="363"> Çay koyup yağ, peynir ve reçelle kahvaltı yaptım.</st></p><p><st c="413"> Pencereden dışarıya göz attım. </st><st c="445">Dünkü bahar havası yoktu. </st><st c="471">Her yanı bulutlar sarmıştı.</st></p><p><st c="498"> Evden çıkarken, duvarda asılı duran resme baktım. </st><st c="549">Juliette Binoche masum bakışıyla beni uğurladı. </st><st c="597">Evde beni bekleyen birinin olduğunu düşünmek güzeldi.</st></p><p><st c="650"> Bisikletimi almadım. </st><st c="672">Yürümek iyi gelirdi.</st></p><p><st c="692"> Nehir yoluna indim. </st><st c="713">Serin havayı soludum, tenimin canlandığını hissettim. </st><st c="767">Nehir boyunda koşu yapanlar ve botlarda kürek çekenler, güne benden çok önce başlamışlardı.</st></p><p><span epub:type="pagebreak" title="62" id="page62"></span><st c="858"> Bridge Sokağı’na kadar hızlı tempoyla yürüdüm. </st><st c="906">Sonra yokuş yukarı çıkarken nefesimi idareli kullandım. </st><st c="962">Huntingdon Caddesi’nin ortalarındaki çıkmaz sokağa gelince durdum.</st></p><p><st c="1028"> “Bütün Ruhların Yolu” tabelası vardı duvarda. </st><st c="1075">Mezarlık sokağı için güzel bir isimdi.</st></p><p><st c="1113"> Burada küçük bir kilise mezarlığı olduğunu biliyordum. </st><st c="1169">Ama girip dolaşmak bugüne kadar aklımın ucundan geçmemişti.</st></p><p><st c="1228"> Sol taraf ağaçlarla kaplıydı. </st><st c="1259">Dar yoldan yavaş yavaş yürüdüm.</st></p><p><st c="1290"> Bir evde dört kez çalan saatin sesini duydum.</st></p><p><st c="1336"> Pencerenin öbür tarafında oturan adamı gördüm. </st><st c="1384">Mevsimlerin kaderini bilen yaşlılar gibi baktı bana. </st><st c="1437">Uzun saçları iki yandan boynuna ölü yapraklar gibi dökülüyordu.</st></p><p><st c="1500"> Kiliseye doğru yürüdüm. </st><st c="1525">İlk mezarlara vardım.</st></p><p><st c="1546"> Wittgenstein’ın bu mezarlıkta yattığını biliyordum.</st></p><p><st c="1598"> Ölümü alnında kızgın bir yara gibi taşıyan Wittgenstein, ağbileri gibi intiharı seçmedi. </st><st c="1688">Yaşarken öbür tarafa bağlanmıştı zaten, eceliyle ölmeyi bekledi.</st></p><p><st c="1752"> Sağ tarafta iki adam mezar kazıyordu. </st><st c="1791">Gidip selam verdim.</st></p><p><st c="1810"> “Wittgenstein’ın mezarı nerede, biliyor musunuz?”</st></p><p><st c="1860"> Kazdıkları toprak yumuşaktı, tam taze ölülere göre. </st><st c="1913">Yıllar önce Haymana Ovası’nda kazılmış bir mezar gören Koca İsmail’in karanlıkta yaşadığı korkuyu hatırladım.</st></p><p><st c="2022"> Adamlardan biri, “Yeni bir defin miydi?” diye sordu.</st></p><p><st c="2075"> “Öleli elli yıldan fazla oldu.”</st></p><p><st c="2107"> Mezar kazan diğer adamın kürek tutan elleri soğuktan kızarmış, kemikleri belirginleşmişti.</st></p><p><st c="2198"> “Filozof muydu?” diye sordu.</st></p><p><st c="2227"> “Evet.”</st></p><p><st c="2235"> Ama öyle bilinmek istemezdi Wittgenstein. </st><st c="2278">Bazen komünist, bazen ırkçı, bazen de İtalyanların elinde bir savaş esiriydi. </st><st c="2356">Çok günahı olduğunu ve zalim bir yargıca benzettiği </st><span epub:type="pagebreak" title="63" id="page63"></span><st c="2408">tanrının onu bağışlamayacağını söylüyordu.</st></p><p><st c="2450"> Mezar kazanlar bunu bilmiyordu. </st><st c="2483">Onlar, bütün ruhların vardığı bu bahçede ölü bedenler için yeni çukur açmakla meşguldüler.</st></p><p><st c="2573"> “Evet, bir filozoftu,” diye tekrar ettim.</st></p><p><st c="2615"> Mezarcılar çalışmaya ara verdiler. </st><st c="2651">Küreklerini toprağa sapladılar.</st></p><p><st c="2682"> “Bu sabah,” dedi yaşlı olanı, “Bir kadın aynı mezarı sordu.”</st></p><p><st c="2743"> Feruzeh olabilir mi, diye düşündüm. </st><st c="2780">Dün akşam Azita Hanım bana ölüleri ziyaret etmemi söylerken aklıma bu mezarlık geldi. </st><st c="2866">Ama Feruzeh’e söz ettiğimi hatırlamıyorum.</st></p><p><st c="2908"> “Nasıl biriydi?” diye sordum.</st></p><p><st c="2938"> “Beyaz mantolu, orta yaşlı bir hanımdı. </st><st c="2979">Elinde bir demet gül vardı.”</st></p><p><st c="3007"> Yeni açılan bir sıra mezar, aç birer çocuk gibi bekliyordu.</st></p><p><st c="3067"> Genç mezarcı, “Sen de filozof musun?” diye sordu.</st></p><p><st c="3117"> Ayağım kaydı, az kalsın mezara düşecektim. </st><st c="3161">Son anda kollarımdan tutup çektiler.</st></p><p><st c="3197"> “Mezara girmek için acele etme.”</st></p><p><st c="3230"> Mezarlıkta değil çocuk parkındaymışçasına güldük.</st></p><p><st c="3280"> Bir mezarlığa en son, bir arkadaşımı toprağa vermek için gitmiştim. </st><st c="3349">Yağmur altında, yaşlıların ağlayışı ve birkaç gencin sloganları siyah-beyaz bir filmi andırıyordu. </st><st c="3448">Arkadaşımın cesedini o sabah morgtan alırken, genç kızların kıyamayacağı gül tenine bakmıştım. </st><st c="3543">Solmuştu. </st><st c="3553">Yaralarını saymak mümkün değildi. </st><st c="3587">Kurşunlar, alnının ortasından ayaklarına kadar her yanına birer öpücük gibi konmuştu.</st></p><p><st c="3672"> “Biraz daha yaşasam iyi olur,” dedim.</st></p><p><st c="3710"> “Kimin için? </st><st c="3724">Kendin veya çocukların için mi?” diye sordu yaşlı mezarcı.</st></p><p><st c="3782"> “Çocuğum yok.”</st></p><p><st c="3797"> “Kendin için yaşarsın o zaman.”</st></p><p><st c="3829"> “Bazı arkadaşlarım erken öldü. </st><st c="3861">Onlar için yaşamak isterim.”</st></p><p><span epub:type="pagebreak" title="64" id="page64"></span><st c="3889"> “Filozoflar böyle düşünmez,” dedi genç mezarcı. </st><st c="3938">“Filozof olmadığını anlamıştım.”</st></p><p><st c="3970"> “Filozofların ölü arkadaşı olmaz mı?” diye itiraz etti yaşlı mezarcı.</st></p><p><st c="4040"> “Ölüler hayatın dışındadır onlar için.”</st></p><p><st c="4080"> “Filozoflar ölümden başka bir şey düşünüyor mu sanıyorsun?”</st></p><p><st c="4140"> “Onlar ölümü dert eder,” dedi genç mezarcı, “Ama ölüleri umursamazlar.”</st></p><p><st c="4212"> “Bira içmeden böyle konuşmayı nasıl başarıyorsun?”</st></p><p><st c="4263"> “Eğer akşam biraları sen ısmarlarsan sana da öğretirim.”</st></p><p><st c="4320"> Yaşlı mezarcı, “Sen de gel dostum, akşam Eagle pubına gidiyoruz,” dedi bana.</st></p><p><st c="4397"> “Olur, ama bira yerine başka bir şey içerim.”</st></p><p><st c="4443"> “Neden?”</st></p><p><st c="4452"> “Anlamadın mı? </st><st c="4468">Müslüman,” dedi genç mezarcı.</st></p><p><st c="4497"> “Müslüman birçok arkadaşım var, benden daha iyi içiyorlar,” dedi yaşlı mezarcı.</st></p><p><st c="4577"> “Sonra sabaha kadar dua ediyorlardır.”</st></p><p><st c="4616"> Güldük.</st></p><p><st c="4624"> Dün gece şarap içtiğimi söylemedim onlara. </st><st c="4668">Tanrıyla aramdaki köprünün sise gömüldüğünden de söz etmedim. </st><st c="4730">İnsan, hakkında konuşamayacağı şeyi sessizliğe bırakmalı, demişti Wittgenstein.</st></p><p><st c="4809"> Yaşlı mezarcının uzattığı sigarayı aldım. </st><st c="4852">Soğuk havada mezarlıkta sigara içmenin tadını ciğerlerimde hissettim. </st><st c="4922">Öksürdüm.</st></p><p><st c="4931"> “Senin şu filozofun Müslüman mı?” diye sordu yaşlı mezarcı.</st></p><p><st c="4991"> “Hayır,” dedim.</st></p><p><st c="5007"> “Müslüman filozof var mı hiç?” dedi genç mezarcı.</st></p><p><st c="5057"> İhtiyar mezarcı ciddileşti:</st></p><p><st c="5085"> “Şakanın bu kadarı fazla.”</st></p><p><span epub:type="pagebreak" title="65" id="page65"></span><st c="5112"> “Şaka değil, gerçek söylüyorum. </st><st c="5145">Sen hiç Müslüman filozof biliyor musun?”</st></p><p><st c="5185"> İhtiyar mezarcı duraladı. </st><st c="5212">Biraz düşündü.</st></p><p><st c="5226"> Genç mezarcının yüzüne baktım.</st></p><p><st c="5257"> “Sen bir Hıristiyan filozof söyle, ben de bir Müslüman filozofun adını söyleyeyim,” dedim.</st></p><p><st c="5348"> Sigaralarımızdan birer kez çektik.</st></p><p><st c="5383"> Birkaç yağmur damlası düştü.</st></p><p><st c="5412"> “Umarım yağmura yakalanmayız,” dedi genç mezarcı.</st></p><p><st c="5462"> İhtiyar mezarcı, “Konuyu değiştirme,” dedi.</st></p><p><st c="5506"> “Hiç filozof ismi hatırlamıyorum,” dedi genç mezarcı. </st><st c="5561">“Sen de Hıristiyansın, bana yardım et.”</st></p><p><st c="5600"> İhtiyar mezarcı başını kaşıdı. </st><st c="5632">Açık mezara baktı.</st></p><p><st c="5650"> “Bildiğim bir filozof var,” dedi. </st><st c="5685">“Papa.”</st></p><p><st c="5692"> Çocuklar gibi kıkır kıkır güldüler.</st></p><p><st c="5728"> Sigara için teşekkür ettim.</st></p><p><st c="5756"> “Wittgenstein’ı arasam iyi olur,” dedim.</st></p><p><st c="5797"> “Eski mezarlar kilisenin öbür tarafında,” dedi yaşlı mezarcı.</st></p><p><st c="5859"> “Onu bulup ne yapacaksın? </st><st c="5886">Her mezar aynıdır,” dedi genç mezarcı.</st></p><p><st c="5924"> “Nasıl oluyormuş?” dedi yaşlı mezarcı.</st></p><p><st c="5963"> “Cesetler ayrıdır, ama ölenlerin ruhları birleşir.”</st></p><p><st c="6015"> “Tamam, akşam sana bira ısmarlayacağım. </st><st c="6056">Güzel konuştun.”</st></p><p><st c="6072"> “Memnun olurum.”</st></p><p><st c="6089"> “Ama bizim ruhlarımız aynı olduğuna göre, sana ısmarladığım birayı kendim içebilirim.”</st></p><p><st c="6176"> “Yaşarken olmaz,” dedi genç mezarcı. </st><st c="6214">“Ruhumuz, bedenlerimiz ölmeden birleşemez.”</st></p><p><st c="6257"> “Nereden duydun bu lafları?”</st></p><p><st c="6286"> “Büyükbabam unutkanlık hastalığına yakalanınca böyle konuşmaya başlamıştı.”</st></p><p><span epub:type="pagebreak" title="66" id="page66"></span><st c="6362"> “Ölüme hazırlanıyormuş demek,” dedi yaşlı mezarcı.</st></p><p><st c="6413"> Üniversitede okurken, arkadaşlarla bir oyun oynar, “En güzel ölü kim?” diye sorardık. </st><st c="6500">Üç özellik belirlerdik. </st><st c="6524">Bir film, bir ayrılık mektubu veya sokakta duyulan bir kelime bize ilham olurdu. </st><st c="6605">Her gün yenilenirdi bu özellikler ve ona uygun ölüler arardık. </st><st c="6668">Deniz, Spartaküs ya da Leyla derdik. </st><st c="6705">Aynı kaderi yaşamış ve ölümün sonsuzluğuna sarınmıştı onlar. </st><st c="6766">Biz de ölüme hazırdık, ama önce kimin o kervana katılacağını bilmezdik.</st></p><p><st c="6837"> “Akşam sana bira ısmarlayacağım,” dedim genç mezarcıya.</st></p><p><st c="6893"> “Ben de sana bir iyilik yaparım.”</st></p><p><st c="6927"> “Birkaç filozof adı öğrenip getirsen yeter,” dedim.</st></p><p><st c="6979"> “Pekâlâ, anlaştık.”</st></p><p><st c="6999"> İki mezarcı, ölüler için değil ağaç fidanları için çukur kazıyordu sanki. </st><st c="7074">Toprağa dokunmak ve onunla vakit geçirmek kalplerine tazelik katıyordu. </st><st c="7146">Bunu bilen Wittgenstein da ders vermeyi bırakıp bir kilisede bahçıvan olarak çalışmıştı.</st></p><p><st c="7234"> Taşların, ağaçların ve mezarların yaydığı huzura kapıldık.</st></p><p><st c="7293"> Bir sessizlik oldu. </st><st c="7314">Sonra sert bir rüzgâr geçti yanımızdan.</st></p><p><st c="7353"> Mezarcılar adlarını söylediler, tanıştık ve akşama görüşmek üzere vedalaştık.</st></p><p><st c="7431"> “Ölüler sonsuza kadar iyidir,” dedim uzaklaşırken. </st><st c="7483">“Onların yanında, kendi içimizdeki sonsuzluğu görürüz.”</st></p><p><st c="7538"> “Hey,” dedi genç mezarcı, “Sen filozof musun yoksa?”</st></p><p><st c="7591"> “Akşam bira içerken kararını verirsin.”</st></p><p><st c="7631"> “Günahtan korkma dostum, sen de iç. </st><st c="7668">Sarhoşlar ölüler kadar masumdur.”</st></p><p><st c="7701"> Dün akşam Feruzeh’in kadehinden içtiğim şarabın damağımda kalan tadını bozmaya niyetim yoktu.</st></p><p><st c="7795"> Yağmur birden hızlandı.</st></p><p><st c="7819"> Şemsiyemi açtım.</st></p><p><st c="7836"> Kilisenin arkasındaki mezarlara tek tek baktım. </st><st c="7885">Süslü </st><span epub:type="pagebreak" title="67" id="page67"></span><st c="7891">mermerler, sade taşlar ve Keltik haçların arasında dolandım.</st></p><p><st c="7951"> Yaşlıların mezarlarının yanında gençlerin ve çocukların mezarları vardı. </st><st c="8025">Ölüm herkese eşit mesafedeydi.</st></p><p><st c="8055"> Bazı taşlar eskimiş, kimi devrilmiş, üzerindeki yazılar silinmişti.</st></p><p><st c="8123"> Her yanı otlar kaplamıştı. </st><st c="8151">Batı tarafındaki duvara zor ulaştım.</st></p><p><st c="8187"> Kiliseye doğru bakarken mezar taşlarının arasında beyaz mantolu kadını gördüm. </st><st c="8267">Yağmurun altında, bir mezarın başına çömelmişti.</st></p><p><st c="8315"> Wittgenstein’ı bulduğumu anladım.</st></p><p><st c="8349"> Hafifçe öksürdüm.</st></p><p><st c="8367"> Beyaz mantolu kadın başını kaldırıp bana baktı.</st></p><p><st c="8415"> “Sen ölü müsün, diri misin?” dedi.</st></p><p><st c="8450"> “Diriyim.”</st></p><p><st c="8461"> “Nasıl inanayım sana?”</st></p><p><st c="8484"> “Ölüler öksürür mü?”</st></p><p><st c="8505"> “Sesin buğulu ve derinden geliyor.”</st></p><p><st c="8541"> “Soğuktandır. </st><st c="8556">Ölülerin şemsiye taşıdıklarını da sanmam.”</st></p><p><st c="8598"> Saçları yağmurdan sırılsıklamdı. </st><st c="8632">Mantosunun etekleri yerde çamura batmıştı.</st></p><p><st c="8674"> Yanına çömeldim. </st><st c="8692">Şemsiyemin altına aldım.</st></p><p><st c="8716"> “Ben sizin ölü olmadığınızdan eminim,” dedim.</st></p><p><st c="8762"> “Nasıl?”</st></p><p><st c="8771"> “Üşümüşsünüz. </st><st c="8786">Soğuktan elleriniz titriyor.”</st></p><p><st c="8815"> “Bu mezarı bulmam kolay olmadı,” dedi.</st></p><p><st c="8854"> Kolay bulunacak gibi değildi. </st><st c="8885">Başında mezar taşı yoktu. </st><st c="8911">Yere yatırılmış düz bir taştan ibaretti. </st><st c="8952">Çamur ve çam dikenleriyle kaplıydı.</st></p><p><st c="8987"> Üzerine serpilen kırmızı güller kadının saçları gibi ıslanmıştı.</st></p><p><st c="9052"> Mezarın baş tarafına, karış boyunda küçük bir merdiven konmuştu. </st><st c="9118">Etrafında birkaç madeni para vardı.</st></p><p><span epub:type="pagebreak" title="68" id="page68"></span><st c="9153"> “Yağmurda ıslanmışsınız. </st><st c="9179">Daha fazla oturursanız hastalanacaksınız,” dedim.</st></p><p><st c="9228"> Gökyüzü siyah bulutlar ve yağmurla kapanmıştı.</st></p><p><st c="9275"> “Acım dinmedi daha,” dedi kadın.</st></p><p><st c="9308"> “Hangisi acınızı dindirecek? </st><st c="9338">Yağmur mu, Wittgenstein mı?”</st></p><p><st c="9366"> Mezarın üzerinden bir gül aldı avucuna.</st></p><p><st c="9406"> Yüzüne yağmurla birlikte gözyaşlarının aktığı belliydi.</st></p><p><st c="9462"> “Kocam beni terk etti dün,” dedi.</st></p><p><st c="9496"> Ne diyeceğimi bilemedim.</st></p><p><st c="9521"> “Wittgenstein’ın başında hastalanmanın size faydası olmaz,” dedim.</st></p><p><st c="9588"> “Kadere inanır mısın?” diye sordu.</st></p><p><st c="9623"> “Sadece aşk konusunda,” dedim.</st></p><p><st c="9654"> “Belki de en doğrusu.”</st></p><p><st c="9677"> “Peki Wittgenstein kadere inanır mıydı?” diye sordum.</st></p><p><st c="9731"> “Bilmiyorum,” dedi.</st></p><p><st c="9751"> “Neden buradasınız öyleyse?”</st></p><p><st c="9780"> “Bugünü bilen Wittgenstein belki yarını da bilir,” dedi.</st></p><p><st c="9837"> “Mümkün mü bu?” dedim.</st></p><p><st c="9860"> “Dün evlilik yıldönümümüzdü. </st><st c="9890">Bir şiir seçmek için raftan birkaç kitap indiriyordum. </st><st c="9945">Aradan bir tanesi yere düştü. </st><st c="9975">Açılan sayfadaki satırı okudum: ‘Güneşin yarın doğacağı sadece bir varsayımdır, güneşin doğup doğmayacağını bilemeyiz.’ Kapağına baktım, Wittgenstein’ın felsefe kitabıydı. </st><st c="10147">Kocama güzel bir kart almıştım. </st><st c="10179">İçine bu sözü yazdım ve altına, ‘Güneşten emin olamam, ama aşkımızdan eminim’ diye ekledim.”</st></p><p><st c="10271"> Kadının sesi titriyordu.</st></p><p><st c="10296"> “Kocam akşam eve gelmedi,” diye devam etti. </st><st c="10341">“Telefonu kapalıydı. </st><st c="10362">Çalışma masasına bıraktığı mektubu o zaman gördüm. </st><st c="10413">Başkasını seviyormuş, ne zamandır bana söylemek istiyormuş ama bir yolunu bulamamış. </st><st c="10498">Dolaba baktım, elbiselerini de almıştı.”</st></p><p><span epub:type="pagebreak" title="69" id="page69"></span><st c="10538"> Elindeki gülü sıktı. </st><st c="10560">Hıçkırmaya başladı.</st></p><p><st c="10579"> “Acıların da ömrü vardır sevgili bayan, yakında geçer,” dedim.</st></p><p><st c="10642"> Koluma sarıldı. </st><st c="10659">Başını omzuma yasladı.</st></p><p><st c="10681"> Azita Hanım, ölülerin sonsuza kadar iyi olduğunu söylerken haklıydı.</st></p><p><st c="10750"> Ölüler kötülük nedir bilmez, kimsenin canını acıtmaz, ama sevgililer acıtırdı.</st></p><p><st c="10829"> “Ben bir ölüyüm artık. </st><st c="10853">Hayatım bitti,” dedi kadın.</st></p><p><st c="10880"> “Ben küçükken,” dedim, “Halam hastalandı. </st><st c="10923">Yanına giden çocuklara, yakında öleceğini söyledi. </st><st c="10974">‘Önünüzde uzun bir ömür var kıymetini bilin,’ dedi. </st><st c="11026">Ertesi gün bir fırtına çıktı, çocuklardan biri sele kapıldı. </st><st c="11087">Halam hâlâ hayatta.”</st></p><p><st c="11107"> “Ben sele kapılan o çocuğum.”</st></p><p><st c="11137"> “Güneşin yarın doğacağından bile emin değilken, kendiniz hakkında bu kadar kesin konuşmamalısınız.”</st></p><p><st c="11237"> Başını kaldırıp yüzüme baktı.</st></p><p><st c="11267"> Tebessüm ettim. </st><st c="11284">O da gülümsemek istedi, ama ağlamaktan yorulmuş gözleri buna imkân vermedi.</st></p><p><st c="11359"> “Size bir şiir okumamı ister misiniz?” dedim.</st></p><p><st c="11405"> “Ben kitabımı yanımda taşıyorum artık.” Mantosunun cebinden Wittgenstein’ın </st><em><st c="11482">Tractatus</st></em><st c="11491"> adlı kitabını çıkardı. </st><st c="11515">“Buradan bir şeyler okuyun bana.”</st></p><p><st c="11548"> “Wittgenstein’a benziyorsunuz,” dedim.</st></p><p><st c="11587"> “Öyle mi?”</st></p><p><st c="11598"> Gözlerinde ilk kez bir canlılık gördüm.</st></p><p><st c="11638"> “O da savaştayken bulduğu bir kitabı hep yanında taşımış.”</st></p><p><st c="11697"> “Şiir mi?”</st></p><p><st c="11708"> “Hayır. </st><st c="11717">Tolstoy’un </st><em><st c="11728">İncil’in Özü</st></em><st c="11740"> adlı kitabı.”</st></p><p><st c="11754"> “Hiç duymadım.”</st></p><p><st c="11770"> “Birinci Dünya Savaşı sırasında Wittgenstein bir kasabanın kitapçısında bulmuş. </st><st c="11851">Kitapçıda savaş nedeniyle hiç kitap kalmamış, bir tek bu varmış. </st><st c="11916">Kaderin bir işareti olduğu</st><span epub:type="pagebreak" title="70" id="page70"></span><st c="11942"> nu düşünmüş Wittgenstein. </st><st c="11969">Tanrı o yazıların içindeymiş gibi, kitabı yanından hiç ayırmamış.”</st></p><p><st c="12035"> “Ben onu ateist sanıyordum.”</st></p><p><st c="12064"> “Savaşa giderken öyleydi.”</st></p><p><st c="12091"> “Orada değişti demek...”</st></p><p><st c="12116"> “Tanrıya inanmayan bir askerin hikâyesini anlatayım size,” diye devam ettim. </st><st c="12194">“Yüz yıl kadar önce, bizim oralara giren Yunan ordusu yenilince geride ölüler ve esirler bırakmış. </st><st c="12293">Bazı askerler esir düşmemek için köylülere sığınmış. </st><st c="12346">Onlardan biri bizim köyde kalmış ve adını değiştirmiş. </st><st c="12401">Müslüman köylüler onu sahiplense de, Hıristiyan olduğu için alay ederlermiş. </st><st c="12478">Bir gün dayanamamış asker. </st><st c="12505">Beni aşağılamayın, demiş, Hıristiyan değilim benim tanrı inancım yok. </st><st c="12575">Kaç asırlık köyde böyle bir korku görülmemiş. </st><st c="12621">Düşman ordusu geldiğinde bile. </st><st c="12652">Günlerce eve kapanmış herkes. </st><st c="12682">Sonra çıkıp, Hıristiyanlık da iyidir, demişler askere, yeter ki tanrısız olma.”</st></p><p><st c="12761"> Yağmur aniden kesildi.</st></p><p><st c="12784"> “Ben tanrıya inanırım,” dedi.</st></p><p><st c="12814"> “İnanıyorsanız, size yardım edecektir.”</st></p><p><st c="12854"> “Umutlu konuşuyorsun...”</st></p><p><st c="12879"> “Bakın, yağmur durdu. </st><st c="12902">İyiye işaret,” dedim.</st></p><p><st c="12923"> Şemsiyeyi kapattım. </st><st c="12944">Üzerimize gökyüzü geniş bir pencere gibi açıldı.</st></p><p><st c="12992"> “Wittgenstein’ın kitabı ne diyor acaba?” dedi.</st></p><p><st c="13039"> Kitabın bir sayfasını araladım. </st><st c="13072">Gözümün değdiği ilk satırı okudum.</st></p><p><st c="13106"> “Mutlu insanın dünyası, mutsuz insanın dünyasından farklıdır.”</st></p><p><st c="13169"> Yağmurdan yorulmuştuk. </st><st c="13193">Biraz soluklandık.</st></p><p><st c="13211"> “Bu sabah burada ölmeyi arzuluyordum, şimdiyse iyileşmek istiyorum,” dedi.</st></p><p><st c="13286"> “İyi olacaksınız.”</st></p><p><span epub:type="pagebreak" title="71" id="page71"></span><st c="13305"> Cebimden mendilimi çıkardım, kadının yüzünü sildim. </st><st c="13358">Kendine yardım edemeyen bir çocuk gibiydi. </st><st c="13401">Elleri titriyordu.</st></p><p><st c="13419"> “Sen neden geldin buraya? </st><st c="13446">Senin de mi canın acıyor?”</st></p><p><st c="13472"> “Ölülerin sonsuz soluğunu dinlemeye geldim,” dedim.</st></p><p><st c="13524"> “Neden?”</st></p><p><st c="13533"> Biraz önce kapalı olan hava aydınlanmaya başlıyordu.</st></p><p><st c="13586"> “Bulutlar açılıyor,” dedim.</st></p><p><st c="13614"> “Neden?”</st></p><p><st c="13623"> “Yağmurlar yoruldu...”</st></p><p><st c="13646"> “Onu değil, seni bu mezarlığa getiren şeyi soruyorum.”</st></p><p><st c="13701"> “İnsan bir şeyin içindeyken, tümünü kavrayamaz. </st><st c="13750">Bütünü görmek için dışına çıkmak gerek.”</st></p><p><st c="13790"> “Burası, dışarısı mı?”</st></p><p><st c="13813"> “Sanırım...”</st></p><p><st c="13826"> “Ölüler hayatın dışında ve sen de hayatı anlamak için buraya geldin, öyle mi?”</st></p><p><st c="13905"> “Ölülerin arasında ölümü değil hayatı hissederiz,” dedim. </st><st c="13964">“Yokluğa yaklaşmadıkça, varlığın anlamına erişemeyiz.”</st></p><p><st c="14018"> “Ölüler erişebiliyor mu?”</st></p><p><st c="14044"> “Umarım...”</st></p><p><st c="14056"> “Ya erişemiyorlarsa?”</st></p><p><st c="14078"> “Bu dünyayı anlama imkânımızı yitirmiş oluruz.”</st></p><p><st c="14126"> “Bu yüzden mi insan en az kendisini tanır?” dedi. </st><st c="14177">“Kendimize dışarıdan bakamadığımız için...”</st></p><p><st c="14220"> “Kendimizden çok, başkalarını anlamaya yatkınız. </st><st c="14270">Zaten kendimizi tanımak da, başkalarının gözüyle mümkün oluyor. </st><st c="14334">Başkaları, bizim aynamızdır,” dedim.</st></p><p><st c="14370"> “Biz de şimdi birbirimizin aynası oluyoruz, değil mi?”</st></p><p><st c="14425"> “Asıl ikimizin birden bakacağı aynayı görmek için buradayız.”</st></p><p><st c="14487"> “Neredeki aynayı?” diye sordu.</st></p><p><st c="14518"> “Bu mezar taşının altındaki.”</st></p><p><span epub:type="pagebreak" title="72" id="page72"></span><st c="14548"> Birlikte önümüzdeki mezara baktık.</st></p><p><st c="14583"> “Ne büyülü şey şu ölüm,” dedi kadın.</st></p><p><st c="14620"> Başım dönmeye başladı. </st><st c="14644">Gözlerim bulanıklaştı.</st></p><p><st c="14666"> “Ölüm hayatın zıddı değil aynasıdır,” dedim.</st></p><p><st c="14711"> “Anlamıştım...” dedi sakin bir sesle.</st></p><p><st c="14749"> “Herkes anlar aslında, ama fikre dönüştüremez bunu.”</st></p><p><st c="14802"> “Onu değil, sen geldiğinde bir ölü olduğunu anlamıştım. </st><st c="14859">O dünyanın parçası gibi konuşuyorsun.”</st></p><p><st c="14897"> Güldüm.</st></p><p><st c="14905"> “O dünyadan size yardım etmek için geldim,” dedim.</st></p><p><st c="14956"> “Haftaya bugün Wittgenstein’ın ölüm yıldönümü. </st><st c="15004">O gün de gelecek misin buraya?”</st></p><p><st c="15035"> “Wittgenstein ne zaman çağırırsa, o zaman gelirim.”</st></p><p><st c="15087"> “Öyle mi?”</st></p><p><st c="15098"> “Sizin artık bana ihtiyacınız olmayacak. </st><st c="15140">Acılarınız yakında dinecek,” dedim.</st></p><p><st c="15175"> “Sana inanmaya başlıyorum,” dedi.</st></p><p><st c="15209"> “Ben de.”</st></p><p><st c="15219"> “Bana mı?..”</st></p><p><st c="15232"> “Ben de kendime inanmaya başlıyorum, demek istedim.”</st></p><p><st c="15285"> Gülerek elimi tuttu.</st></p><p><st c="15306"> “Sen iyi bir ölüsün,” dedi.</st></p><p><st c="15334"> “Siz de,” dedim. </st><st c="15352">Sonra sözümü tamamladım, “İyi bir dirisiniz.”</st></p><p><st c="15397"> “Benimle ilgili bir haber verebilir misin o taraftan?” diye rica etti.</st></p><p><st c="15468"> Yüzüne baktım. </st><st c="15484">Ciddiydi.</st></p><p><st c="15493"> “Wittgenstein’ın yanından geliyorum,” dedim. </st><st c="15539">“Size şunu söylememi istedi: Hayat, biri yaşanmış diğeri yaşanmamış iki bölümden oluşur. </st><st c="15628">Önemli olan yaşanmamış bölümdür.”</st></p><p><st c="15661"> “Evet...”</st></p><p><st c="15671"> “Evet.”</st></p><p><st c="15679"> “Yanağından öpebilir miyim?” dedi.</st></p><p><span epub:type="pagebreak" title="73" id="page73"></span><st c="15714"> “Ölüleri öpmek uğursuzluk getirir,” dedim.</st></p><p><st c="15757"> Uzanıp yanağımı öperken, “Uğursuzluk zaten başımda,” dedi.</st></p><p><st c="15816"> Kuzey bulutları su gibi hızlı aktı. </st><st c="15853">Gökyüzü açıldı, ortalık aydınlandı.</st></p><p><st c="15888"> Kalkmadan önce, birer elimizi mezar taşına bastık. </st><st c="15940">Wittgenstein’ın üzerindeki çamur tenimize bulaştı.</st></p><p><st c="15990"> Beyaz mantolu kadın koluma girdi.</st></p><p><st c="16024"> Ağır ağır yürüdük. </st><st c="16044">Kilisenin önünden geçerken, mezarlara konan serçelere baktık.</st></p><p><st c="16105"> Koluma daha sıkı sarıldı kadın.</st></p><p><st c="16137"> Hiç kimse girdiği gibi çıkmazmış mezarlıktan.</st></p><p><st c="16183"> Yalnız geldiğimiz yoldan, kalabalık dönüyorduk.</st></p><p><st c="16231"> Bütün Ruhların Yolu’nda geri dönerken, sol taraftaki evin saati altı kez çaldı.</st></p><p><st c="16311"> Penceredeki adam hâlâ dışarıyı seyrediyordu. </st><st c="16357">Uzun saçları iki yandan boynuna ölü yapraklar gibi dökülüyordu.</st></p></section><div id="charCountTotal" value="16421"></div></body>
</html>
