<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
 <head>
 <title>Unknown</title>
 <meta http-equiv="Content-Type" content="text/html; charset=utf-8" />
 

</head>
 <body epub:type="chapter"><section><header><h1><span epub:type="pagebreak" title="127" id="page127"></span><st c="8"> 13</st></h1><h2><span><st c="11"> Tatar Fotoğrafçı</st></span></h2><h3><st c="28"> Savaş Ganimeti</st></h3></header><p><st c="43"> Savaş daha başlamamıştı. </st><st c="69">İhtiyar Os bir definenin izini sürmek için hayatı boyunca ilk ve son kez Ankara’ya gittiğinde iki arkadaşıyla birlikte fotoğraf çektirdi. </st><st c="207">İçinde ne olduğunu merak ettiği fotoğraf makinesinin karşısında bir ölü gibi kıpırtısız durdu ve sonra köye dönmek üzere yola çıktı. </st><st c="340">Fotoğrafı iki arkadaşı alacaktı ama ertesi gün fotoğrafçı onlara filmin bozulduğunu ve fotoğraflarını tekrar çekeceğini söyledi. </st><st c="469">“Üçüncü arkadaşımız burada değil,” dediler. </st><st c="513">“Çaresi var,” dedi fotoğrafçı. </st><st c="544">Yoldan geçenler arasından ihtiyar Os gibi sakallı olan birini çevirdi. </st><st c="615">Ceket giydirdi, öne oturttu ve eline uzun bir tespih verdi. </st><st c="675">İhtiyar Os arkadaşlarının bir hafta sonra getirdiği fotoğrafı görünce, “Bana benziyor ama ben sanki ben değilim,” dedi. </st><st c="795">Birkaç gece uyuyamadı, karanlıkta dolaştı, namazı bıraktı. </st><st c="854">Ruhu çekilip alınmıştı göğsünden, her ezan sesinde başını çevirip duvarda asılı duran fotoğrafa baktı. </st><st c="957">Karlar yağdı, çiçekler açtı ve yıllar bir harman rüzgârı gibi savrulup gitti. </st><st c="1035">İhtiyar Os bir yaz günü köye bir fotoğrafçının geldiğini görünce herkesin kapısını tek tek çaldı. </st><st c="1133">“Fotoğrafçılar tanrıya özenerek insan sureti yaratır, ama onu kuru toprak gibi ruhsuz bırakır,” dedi.</st></p><p><span epub:type="pagebreak" title="128" id="page128"></span><st c="1234"> Tatar fotoğrafçı, İstanbul’da kardeşiyle birlikte fotoğrafçılık yapmış, savaştan sonra kendi başına bir dükkân açmıştı. </st><st c="1355">Savaş sırasında adı İstanbullu çavuşa çıkan kardeşi başka bir yol seçmiş, Saadet kadınla evlenerek Ankara’ya yerleşmişti. </st><st c="1477">Savaştan dönen askerler, görünmez yaralarının derman bulmasını, hafızalarındaki sızının dinmesini zamana bırakmışlardı. </st><st c="1597">İstanbullu çavuş iyi hayaller kurdu, karısını sevdi, evine ekmek getirdi. </st><st c="1671">Savaş ganimeti çığlıklar ve cesetler onu karanlığa sürükleyene kadar gayret etti.</st></p><p><st c="1752"> Bazı askerlerin kaderi savaşta ölmekti, kazara sağ kalırlarsa iflah olmaz, hayatın azap çukuruna düşerlerdi. </st><st c="1862">İstanbullu çavuş tökezledi, afalladı, itilmiş çocuklar gibi sonunda batakhanelerde sabahladı. </st><st c="1956">Karısının her gece pencerede beklediğini unutarak, karanlıkta önüne çıkan herkese düşman niyetine bıçak salladı. </st><st c="2069">Leş sayısı arttıkça namı yayıldı, aklı daha çok dumanlandı. </st><st c="2129">İstanbullu çavuş böyle bir gecede eski komutanının evine girdi, karısını alıp gitmek istedi. </st><st c="2222">Komutanı savaşta ona siperden çıkmasını emreder gibi oradan gitmesini söyledi, o ise karanlıkta düşman askerlerinin bağırdığını sandı, silahını çekip herkese kurşun yağdırdı.</st></p><p><st c="2396"> Haber İstanbul’a günler sonra ulaştı. </st><st c="2435">Tatar fotoğrafçı akşamüzeri dükkânın önünde kahve içiyor, komşusuyla sohbet ediyordu. </st><st c="2521">Evde bir bekleyeni yoktu. </st><st c="2547">Günler birbirini tekrar ederek geçiyordu. </st><st c="2589">Tanıdık biri gelip selam verdi. </st><st c="2621">“Senin kardeşine İstanbullu çavuş mu diyorlar?” diye sordu ve Ankaralı bir öğretmenden duyduklarını anlattı. </st><st c="2730">Tatar fotoğrafçı dükkânın anahtarını komşusuna bıraktı, evine bile uğramadan yola çıktı.</st></p><p><st c="2818"> Ankara şehri o zaman da renkli şehirlerin siyah-beyaz haliydi. </st><st c="2882">Herkes birbirine benzer, yabancı biri burada hemen fark edilirdi. </st><st c="2948">Tatar fotoğrafçı, hem hamile olduğunu öğrendiği Saadet kadını hem de kardeşini aradı. </st><st c="3034">Hastanelere ve karakollara sordu. </st><st c="3068">Eski gazeteleri toplayıp kardeşiyle ilgi</st><span epub:type="pagebreak" title="129" id="page129"></span><st c="3108"> li cinayet haberlerini okudu. </st><st c="3139">Saadet kadının anne ve babasının mezarına gitti, birkaç gece orada bekledi. </st><st c="3215">Bir gün mezar başına gelen ihtiyar bir adam ona duyduklarını anlattı; Saadet kadının kimsesinin kalmadığını, babasının sözünü dinleyerek Haymana Ovası’na gittiğini, artık oradaki bir köyde yaşayacağını söyledi. </st><st c="3426">İstanbullu çavuşun yerini bilen yoktu, her meyhanede görülebilir, karanlık her sokaktan çıkabilirdi.</st></p><p><st c="3526"> Tatar fotoğrafçı sarhoşlarla yarenlik etti, ölmeye değil ama öldürmeye hazır serserilerle sırdaş oldu. </st><st c="3630">Kardeşinin sakin ruhlu bir İstanbul çocuğuyken nasıl bunlardan biri haline geldiğini anlamaya çalıştı. </st><st c="3733">Bir gece, üç berduşun aşağı meyhanede İstanbullu çavuşa musallat olduğu haberi ulaştı. </st><st c="3820">Tatar koşa koşa gitti, meyhanenin arka tarafındaki kalabalığa karıştı. </st><st c="3891">Kardeşi biraz ötede tek başına ayakta duruyordu. </st><st c="3940">Dolunay elindeki bıçağı aydınlatıyor, ayaklarının dibinde yatan üç berduşun kanı siyah-beyaz olarak toprağa akıyordu.</st></p><p><st c="4057"> Tatar, kalabalıktan sıyrılıp öne çıktı. </st><st c="4098">Kalabalık tedirgin oldu, bir adım geriledi. </st><st c="4142">İstanbullu çavuş, karşısında duran adama ilk defa heykel görmüş bir köylü gibi baktı. </st><st c="4228">Öne ya da arkaya değil, yana doğru birkaç adım attı. </st><st c="4281">Tatar kollarını açtı. </st><st c="4303">Etraftakiler bir adım daha geriledi.</st></p><p><st c="4339"> Bu şehirde insanların yüzündeki korku da birbirine benzerdi. </st><st c="4401">Bunu iyi bilen İstanbullu çavuş, geri dönüp yavaş yavaş uzaklaştı. </st><st c="4468">Sokaktan aşağı doğru yürüdü. </st><st c="4497">Tatar onu takip etti. </st><st c="4519">Gün doğana dek biri önde diğeri arkada ve peşlerinde bir kalabalıkla ara sokakları dolaştılar. </st><st c="4614">Kocaman gri bir binanın önüne gelene kadar, kutsal bir yolculuğa çıkmış gibi tek fısıltı dahi etmeden sabırla yol aldılar. </st><st c="4737">Kocaman gri binanın arkasında gökyüzü aydınlanırken İstanbullu çavuş durdu, başı önde bekledi. </st><st c="4832">Tatar usulca gelip sarıldı ve “kardeşim,” dedi. </st><st c="4880">Berduşlar ve serseriler yıllardır içtikleri şaraptan </st><span epub:type="pagebreak" title="130" id="page130"></span><st c="4933">ayılır gibi şaşkın gözlerle baktılar. </st><st c="4971">İstanbullu çavuşun neden şimdi ağbisine sarıldığını anlamadılar. </st><st c="5036">İki kardeş bir süre öyle kaldı. </st><st c="5068">Sonra İstanbullu çavuş avucundaki bıçağı aniden ağbisinin eline tutuşturdu ve kendi karnına doğru çekti. </st><st c="5173">“Bütün düşmanları öldürdüm, beni öldürmek ancak kardeşime yakışırdı,” dedi. </st><st c="5249">Sarılmaya hasret bir çocuk gibi bedenini ağbisinin kollarına bıraktı. </st><st c="5319">Şairin dediği gibi:</st></p><blockquote><p><st c="5338"> Günleri saymayı unutursa insan</st></p><p><st c="5369"> Ya çok mutludur ya da ölümü bekler mutsuzluktan</st></p><p><st c="5417"> Bir yağmur damlası kurtarabilir onu</st></p><p><st c="5453"> Veya bir dost eliyle kalkıp gider hayat uykusundan</st></p></blockquote><p><st c="5504"> “İstanbullu çavuşu o öldürdü,” dediler. </st><st c="5545">Tatar’ı diz çöktüğü yerden alıp götürdüler. </st><st c="5589">Günler, hapishanede birbirini tekrar ederek geçerdi. </st><st c="5642">Tatar fotoğrafçı yılları sayarken kardeşinin kanını kendi kaderine kattı. </st><st c="5716">Gündüz kilim dokudu, geceler boyu kitap okudu. </st><st c="5763">Haymana Ovası’ndan gelen mahkûmlardan eşkiya hikâyeleri dinleyerek Kürtçe öğrendi. </st><st c="5846">Ovadaki köylerin ve art arda yayılan tepelerin isimlerini ezberledi. </st><st c="5915">Saadet kadının, Haymana Ovası’na gittiğini biliyordu, ama hangi köye gittiğini öğrenememişti. </st><st c="6009">Her gün İstanbullu çavuşun cephede komutanıyla çektirdiği fotoğraflara bakarak, komutana benzeyen bir kadını aramaya hazırlandı. </st><st c="6138">Yıllar ona yaşlandığını değil, sadece bulması gereken kişilerin uzaklaştığını hatırlattı.</st></p><p><st c="6227"> Hapisten çıkınca İstanbul’a adım atmadı, Haymana Ovası’nın yoksul köylerini dolaşarak fotoğraflar çekti. </st><st c="6333">Fotoğraf insanların ruhunu kıskıvrak yakalar, orada kimse gerçek yüzünü saklayamazdı. </st><st c="6419">Bir damladan bin gözyaşı, bir tebessümden bin anlam çıkardı. </st><st c="6480">Tatar fotoğrafçı bazen biri gelip ona sarılacak ve “Aradığın kişi benim,” diyecek sandı. </st><st c="6569">Sonra gerçeğin fotoğraflarda olduğunu hatırlayarak, çektiği resimleri </st><span epub:type="pagebreak" title="131" id="page131"></span><st c="6639">her sabah yere yaydı, kardeşi gibi bakan bir çocuk ile komutana benzeyen bir kadın yüzü aradı. </st><st c="6734">Saadet kadının bir değil iki çocuk doğurduğunu ve boz ayının saldırısından sonra adının Pençeyüzlü kadın olduğunu bilmeden, mevsimler boyu dolandı.</st></p><p><st c="6881"> Tatar fotoğrafçı sırrını gizli bir define gibi sakladığı günlerin birinde Haymana kahvehanelerinde Hatip dayıma rastladı. </st><st c="7004">Sesindeki sabrın aslında yorgunluk olduğunu, onun da kayıp bir kaderin peşinde nefes nefese koştuğunu anladı. </st><st c="7114">Çay söyledi, tütün ikram etti. </st><st c="7145">Hatip dayımın, karısını ve çocuğunu aradığını öğrenince çıkarıp çantasındaki fotoğrafları gösterdi. </st><st c="7245">“Bunların arasında belki aradığın kişiler vardır,” dedi.</st></p><p><st c="7301"> İki adamın dostlukları o gün orada başladı. </st><st c="7346">Ama Tatar fotoğrafçı kendi sırrını dayıma açmadı, köy köy dolaşıp neden fotoğraf çektiğini anlatmadı. </st><st c="7448">Başka yönlere gittiler, kendi hikâyelerinin izini sürdüler. </st><st c="7508">Her mevsim buluşup, geride bıraktıkları yerler, kafileler ve insanlar hakkında konuştular. </st><st c="7599">Zaman denen atın hızına yetişemiyorlardı. </st><st c="7641">Bir gün çocukluklarından ve şimdi ölü olan akrabalarından söz ettiler. </st><st c="7712">Hatıralarını anlattılar. </st><st c="7737">Tatar fotoğrafçı ailesinin resimlerini gösterdi ve kardeşinin savaşta öldüğünü söyledi. </st><st c="7825">Hatip dayım tek tek baktı, fotoğraflardan birine gelince durdu. </st><st c="7889">Gözlerini kıstı. </st><st c="7906">Fotoğrafta İstanbullu çavuş ayakta duruyor, şapkasız komutan yerde oturuyordu. </st><st c="7985">Kırmızı bir rüzgâr esiyordu. </st><st c="8014">Hatip dayım çayından bir yudum aldı, sigarasından bir nefes çekti. </st><st c="8081">“Bu adam Pençeyüzlü kadına benziyor,” dedi. </st><st c="8125">“Kim?” dedi Tatar. </st><st c="8144">“Şu komutan.”</st></p></section><div id="charCountTotal" value="8158"></div></body>
</html>
