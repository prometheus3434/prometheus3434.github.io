<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Nohut Oda</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
<section>
<hr />
			<p><st c="0">“Aşkolsun, Aliye... </st><st c="21">Niye haber vermedin?”</st></p>
			<p><st c="42">Kollarından kurtulup bir adım geri çekildim. </st><st c="88">“Neler oluyor Handan burada? </st><st c="117">İyi misin?” diyebildim sadece</st></p>
			<p><st c="146">“İyiyim, iyiyim.”</st></p>
			<p><st c="164">“Burada ne yapıyorsun peki?”</st></p>
			<p><st c="193">“Turşu kuruyorum.”</st></p>
			<p><st c="212">“Onu demiyorum. </st><st c="229">Bu koltuk neden mutfakta? </st><st c="255">Bu yastık, yorgan... </st><st c="276">Bahçenin hali ne Handan?”</st></p>
			<p><st c="301">“Aliye, allah aşkına bir dur. </st><st c="332">Bir soluklan. </st><st c="346">Bir soyun dökün. </st><st c="363">Ben de iki dakikada bir şeyler hazırlayayım. </st><st c="408">Açsındır değil mi?”</st></p>
			<p><st c="427">“Sırası değil şimdi yemeğin. </st><st c="457">Seher aradı, ‘Kalk gel’ dedi. </st><st c="487">Seni çok merak etmiş. </st><st c="509">Telaş etmiş kız.”</st></p>
			<p><st c="526">“A aa, Seher ya...”</st></p>
			<p><st c="546">“Gelmiş, zili çalmış, kapıyı açmamışsın.”</st></p>
			<p><st c="588">“Hadi canım... </st><st c="604">Duymamışımdır...”</st></p>
			<p><st c="621">“Neler oluyor, artık anlatır mısın?”</st></p>
			<p><span epub:type="pagebreak" title="94" id="page94"></span><st c="658">“Anlatacağım, söz. </st><st c="678">Ama kaç saat yol geldin, bir git elini yüzünü yıka. </st><st c="730">Ben de bir şeyler hazırlayayım, önce bir karnını doyur... </st><st c="788">Tamam mı?”</st></p>
			<p><st c="798">O masayı kuracaktı. </st><st c="819">Onu bu yoldan döndüremeyeceğimi gayet iyi biliyordum.</st></p>
			<p><st c="872">“Tamam” dedim.</st></p>
			<p><st c="887">“Keşke haberim olsaydı geleceğinden, hazırlık yapardım ama dur bakalım bulurum bir şeyler şimdi... </st><st c="987">Azıcık zeytinyağlım vardı, yanına da hemen bi...”</st></p>
			<p><st c="1036">Kendi kendine konuşa konuşa buzdolabının içinde kayboldu, en son ne dedi anlamadım. </st><st c="1121">Hemen sonra kapağın ardından kafasını uzattı, “Dolabında her şeyin, biliyorsun, yıkayıp ütülemiştim ta ne zaman.”</st></p>
			<p><st c="1234">Handan iyiydi. </st><st c="1250">En azından öyle görünüyordu. </st><st c="1279">Yine mutfaktaydı. </st><st c="1297">Birinin karnını doyurmanın hevesiyle tıkır tıkır girişmişti yine bir şeylere. </st><st c="1375">Evet, bir haller vardı, orası kesindi ama onu tek parça bulduğum için biraz olsun ferahlamıştı içim. </st><st c="1476">Yine de ince bir telaş yüreğimi yoklamıyor değildi. </st><st c="1528">Anlatacaklarını merak ediyordum. </st><st c="1561">Biçare söz dinledim, üzerimi değişmek için odaya gittim.</st></p>
			<p><st c="1617">Mobilyaların yeri milim değişmemişti, oda aynen bıraktığım gibiydi. </st><st c="1686">Karşılıklı tek kişilik yataklarımıza aynı renkte örtüler sermişti. </st><st c="1753">Onunki pencere kenarındaydı, benimki tam karşısında, duvar dibinde. </st><st c="1821">Üzerlerinde bir örnek pelüş kırlentler. </st><st c="1861">Aralarında bir boy aynası ile bir zamanlar ortak kullandığımız iki çekmeceli bir komodin. </st><st c="1951">Alttaki çekmece onun, üstteki benimdi.</st></p>
			<p><st c="1989">Merak edip çektim üsttekini. </st><st c="2019">Sıkışmış. </st><st c="2029">Açılmadı. </st><st c="2039">Son bir asıldım, bu sefer tüm gücümle, tak etti, öne doğru fırladı çekmece.</st></p>
			<p><st c="2114">İçindekiler tanıdıktı. </st><st c="2138">Bir vakit bana ait ama çoktan haya</st><span epub:type="pagebreak" title="95" id="page95"></span><st c="2172">tımdan çıkmış çoraplar, kenarı fistolu fanilalar, lastikleri erimeye durmuş genç kızlık sutyenlerim bile duruyordu.</st></p>
			<p><st c="2288">Her şeyi saklamıştı Handan. </st><st c="2317">Dünya dışarıda bir saniye olsun soluklanmadan değişip dönüşürken, buzullar erirken, yanardağlar patlar ormanlar yanarken, kasırgalar kopup şehirleri yerle bir ederken, aynı güneşin altındaki bu odada yıllarca yaprak kıpırdamamış, çocukluk yatağımın altındaki sarı terliklere, çiçekli perdelere, kapının arkasında asılı duran, Birsen Teyze’nin hediyesi Selanik örgüsü kırmızı yün yeleğe, sandalyenin üzerinde bacak bacak üstüne atmış oturan tek gözü kopuk pembe pantere varasıya her şey olduğu gibi muhafaza edilmişti. </st><st c="2835">Anlaşılan artık mutfak dışında hiçbir yere elini de sürmüyordu.</st></p>
			<p><st c="2898">Üzerimi değiştirmek için gardıroba uzanınca elim kulpundaki küçük çatlağı buldu hemen. </st><st c="2986">Kendimi bildim bileli böyleydi, hiç tamamen kırılmamış, belli bir yere kadar ilerlemişti sadece ve o da diğerleri gibi aynen duruyordu. </st><st c="3122">Dolabın bana ait iki rafında, aşina olduğum kumaşlar üst üste dizilmişti. </st><st c="3196">Bir eşofman altı çektim aradan, bir de tişört. </st><st c="3243">Giyer giymez hatırladık birbirimizi. </st><st c="3280">Aynada üzerime artık dar gelen eşofman altı ve solgun tişörtün içindeki kendime baktım. </st><st c="3368">Gençliğimin tahnit edilmiş hali gibiydim şimdi. </st><st c="3416">Hoşuma gitmedi gördüğüm şey. </st><st c="3445">Ne yapıyordum burada, bu eski pijamanın içinde? </st><st c="3493">Odanın ağır havası koluma yapışmış, beni gitmek istemediğim bir yere doğru çekiyordu. </st><st c="3579">Şu işi çözüp eve dönmeliydim bir an evvel. </st><st c="3622">Handan’ın sesiyle kendimi odanın dışına attım.</st></p>
			<p><st c="3668">Kısacık zamanda o kadar şeyi nereden bulup çıkardığına inanması güç bir sofra hazırlamıştı. </st><st c="3761">“Azıcık zeytinyağlım var” dediğinde korkmalıydım zaten.</st></p>
			<p><st c="3816">Beni çocukluk pijamamın içinde görünce güldü.</st></p>
			<p><st c="3862">“Küçülmüşler” dedim.</st></p>
			<p><st c="3883">Masada yerlerimizi aldık.</st></p>
			<p><span epub:type="pagebreak" title="96" id="page96"></span><st c="3909">“Yine yaptın yapacağını... </st><st c="3937">Bir sürü şey hazırlamışsın. </st><st c="3965">Kim yiyecek bunları...”</st></p>
			<p><st c="3988">“Aman canım, ne var, iki kap bir şey, hazırdı her şey zaten, tabağa koydum sadece.”</st></p>
			<p><st c="4072">Zeytinyağlılardan paylaştırdı tabaklarımıza, sonra arkasına yaslandı. </st><st c="4143">Ellerini kucağında birleştirdi. </st><st c="4175">Göz göze geldik, bakışlarını kaçırdı. </st><st c="4213">Uzanıp masanın ortasına papatya şeklinde dizdiği kayık tabakların birbirine olan mesafesini kontrol etti. </st><st c="4319">Su bardağını kaldırıp biraz daha sağına koydu, peşine çatalının, bıçağının tabağına paralel olduğundan emin oldu.</st></p>
			<p><st c="4432">Halinde tavrında bir şey vardı, onun tanıdık sevecenliğine gölge düşüren bir şeydi bu.</st></p>
			<p><st c="4519">“Hadi, ne duruyorsun. </st><st c="4542">Başla bakalım. </st><st c="4557">Afiyet olsun” dedi.</st></p>
			<p><st c="4576">Sessizlik içinde yemeğimizi yedik. </st><st c="4612">Konuyu açmasını, lafa girmesini sabırla bekledim. </st><st c="4662">Arada yüzüme bakıyor, bir başlasa gerisini çorap söküğü gibi getirecek o ilk kelimeyi arıyordu. </st><st c="4758">Bense duymak istemediğim bir şey söylememesi için içimden dua ediyordum.</st></p>
			<p><st c="4830">Tabağındaki son lokmayı ağzına attı. </st><st c="4868">Bir yudum su içti. </st><st c="4887">Sandalyesinde gövdesini dikleştirdi. </st><st c="4924">Önemli bir konuşma için hazırlanıyor gibiydi. </st><st c="4970">Boğazını temizledi. </st><st c="4990">Ben de nefesimi tuttum.</st></p>
			<p><st c="5013">“Ben bu yaz kırk üç oluyorum Aliye” dedi küt diye.</st></p>
			<p><st c="5064">Benim bir şey dememe fırsat vermeden, lafı biter bitmez aniden ayağa fırladı.</st></p>
			<p><st c="5142">“Şarap içer miyiz?” dedi. </st><st c="5169">“Ben yaptım. </st><st c="5182">Sofra şarabı.”</st></p>
			<p><st c="5196">Sakinliğimi korumaya uğraşarak beklenmedik çıkışını başımla onayladım.</st></p>
			<p><st c="5267">Lavabonun altındaki dolaptan kocaman bir bidon çıkardı.</st></p>
			<p><st c="5323">“Aslında bunu sirke yapacaktım,” dedi, “yanlışlıkla şarap oldu. </st><st c="5388">Kasım başında üzümleri kaynatıp mayaladım, sonra bidonların ağzını kapadım, koydum dolabın içine. </st><st c="5486">Sen koca kış hepsini unut! </st><st c="5513">Geçende salataya koymak için açtım, bil</st><span epub:type="pagebreak" title="97" id="page97"></span><st c="5552">diğin şarap! </st><st c="5566">Bir de lezzetli olmuş ki. </st><st c="5592">Senin kısmetinmiş, bak gördün mü?”</st></p>
			<p><st c="5626">Şaşkınlıktan ne diyeceğimi bilemiyor, sadece seyrediyordum. </st><st c="5687">Bütün bu olanlar nereye bağlanacak, gerçekten merak içindeydim.</st></p>
			<p><st c="5750">Şarabından büyük bir yudum aldı. </st><st c="5784">Ben de kendiminkinin tadına baktım, gerçekten de iyi tutturmuştu.</st></p>
			<p><st c="5849">“Buraya bir belgesel ekibi geldi” diyerek hızlı bir giriş yaptı. </st><st c="5915">“Geçen yaz. </st><st c="5927">Bu bölgedeki tarihî evlerle ilgili bir fotoğraf projesi için gelmişler. </st><st c="5999">Birkaç hafta kaldılar burada. </st><st c="6029">Bizimkiyle birlikte bir sürü evin fotoğrafını çektiler. </st><st c="6085">Ne şeker şerbet insanlardı, bir görsen. </st><st c="6125">Birlikte çaylar kahveler içtik, tabii ben rahat durur muyum, neler pişirdim onlara neler, bilirsin işte beni, bir girdim mi mutfağa, artık ne oluyorsa, resmen kendimi kaybediyorum...”</st></p>
			<p><st c="6308">Daha fazla dayanamadım, dayanılacak gibi değildi, “Handan, konuyu nereye getireceksin, öldürdün meraktan” dedim.</st></p>
			<p><st c="6421">Bardağı kafasına dikip yenisini doldurdu, ondan da büyücek bir yudum alıp sözüne devam etti.</st></p>
			<p><st c="6514">“Tamam, tamam. </st><st c="6530">Uzatmadan anlatayım o vakit. </st><st c="6559">Bunlar işleri bitince tası tarağı toplayıp gittiler. </st><st c="6612">Birkaç hafta sonra postayla bir zarf geldi eve. </st><st c="6660">İçlerinden gençten bir kızla uzun uzun sohbet etmiştik. </st><st c="6716">Zarf ondandı. </st><st c="6730">Açtım baktım, içinde bir fotoğrafım. </st><st c="6767">Bahçede çekmişti. </st><st c="6785">Kameriyede otururken. </st><st c="6807">O fotoğrafı göndermiş. </st><st c="6830">Dur bulayım, sen de gör...”</st></p>
			<p><st c="6857">Kalktı, mutfağın içinde dört döndü, ıvır zıvır ne varsa kaldırdı, altına baktı.</st></p>
			<p><st c="6937">“Yok vallahi, nereye soktum acaba?”</st></p>
			<p><st c="6973">Dolapların kapaklarını açıp açıp kapatıyor, kendi kendine söyleniyordu. </st><st c="7046">Nihayet araştırmasından vazgeçip oturdu.</st></p>
			<p><st c="7086">“Neyse, bulurum bir ara...” deyip arkasına yaslandı, derin bir nefes aldı. </st><st c="7162">Nihayet “Ben...,” dedi, “şey yaptım... </st><st c="7201">Aldım </st><span epub:type="pagebreak" title="98" id="page98"></span><st c="7207">fotoğrafı, önce şeye koydum... </st><st c="7238">Vitrin var ya... </st><st c="7255">Oraya... </st><st c="7264">Diğer fotoğrafların yanına...”</st></p>
			<p><st c="7294">Yutkundu.</st></p>
			<p><st c="7304">“İşte o zaman bir şey oldu...”</st></p>
			<p><st c="7335">Aniden durdu. </st><st c="7350">Devam edemedi sözlerine. </st><st c="7375">Gözlerinin dolduğunu gördüm.</st></p>
			<p><st c="7403">“Ne oldu, Handan?”</st></p>
			<p><st c="7422">“Vitrinde bir fotoğrafımız var ya bizim. </st><st c="7464">Hani kameriyede oturuyoruz hep birlikte. </st><st c="7505">Annem, sen, ben.”</st></p>
			<p><st c="7522">“Evet.”</st></p>
			<p><st c="7530">“Hani annem sandalyede oturuyor, biz önünde, yere oturmuşuz. </st><st c="7592">Annemin üzerinde mavi çiçekli elbisesi var. </st><st c="7636">Hatırladın mı? </st><st c="7651">Hani kol ağızları, etekleri farbalalı olan.”</st></p>
			<p><st c="7695">Fotoğrafı da, elbiseyi de hatırlamıştım. </st><st c="7737">Seher çekmişti. </st><st c="7753">Annemle son fotoğrafımızdı.</st></p>
			<p><st c="7780">“Fotoğrafçı kızın gönderdiği fotoğrafta ben de kameriyede oturuyorum. </st><st c="7851">Tesadüf bu ya, üzerimde o mavi çiçekli elbise var. </st><st c="7902">İki fotoğrafı vitrinde yan yana koyunca bir şey oldu, Aliye. </st><st c="7963">Nasıl anlatsam bilmiyorum... </st><st c="7992">Aynı sandalye, aynı kameriye, aynı elbise... </st><st c="8037">İki fotoğraf da aşağı yukarı aynı yerden çekilmiş... </st><st c="8090">Birinde ben, birinde annem oturuyor... </st><st c="8129">Aynı yaştayız” dedi ağlamaya başladı.</st></p>
			<p><st c="8166">“Ah, Handan...”</st></p>
			<p><st c="8182">Onu yıllardır ilk kez ağlarken görüyordum. </st><st c="8226">Ne yapacağımı bilemedim, kalkıp sarılmaya çalıştım, beceremedim, elimi omzuna koydum.</st></p>
			<p><st c="8311">“Bana,” dedi, cümlesini ancak uzun bir sessizliğin ardından tamamlayabildi, “yolun sonuna gelmişim gibi geliyor, Aliye.”</st></p>
			<p><st c="8432">“Deme öyle ne olur...”</st></p>
			<p><st c="8455">“Benim hikâyem bu kadarmış gibi geliyor. </st><st c="8497">Ben bu kadarını hayal edebildim çünkü. </st><st c="8536">Gerisi yok ki” dedi yüzünü ellerinin arasına gömdü.</st></p>
			<p><span epub:type="pagebreak" title="99" id="page99"></span><st c="8587">Küçük omuzları titriyor, hıçkırıkları sözlerini boğuyordu.</st></p>
			<p><st c="8646">Yanında diz çöktüm. </st><st c="8667">“Tamam” diyebildim sadece. </st><st c="8694">“Tamam, ben buradayım, ağlama artık.”</st></p>
			<p><st c="8731">Birden başını kaldırdı, toparlandı, “Ben iyiyim beni merak etme,” dedi, elbisesinin eteğiyle gözlerini silerken, peşine ekledi, “Dolapta kabak tatlısı var, yer misin?”</st></p>
			<p><st c="8899">Hayır anlamında başımı salladım.</st></p>
			<p><st c="8932">İyi değildi. </st><st c="8946">Kendi elleriyle kurduğu saat durmak üzereydi. </st><st c="8992">Kırk üç yaşına kadar annemin izlerini takip etmiş ancak izler bir su kenarında kaybolmuştu. </st><st c="9084">Onu kaybettiği yerden sonrasını bilmiyordu. </st><st c="9128">Buradan nereye gidecekti şimdi? </st><st c="9160">Buradan sonrasını hayal etmesi, kendine sıfırdan bir gelecek resmetmesi, ilk kez bilmediği bir yolda gitmesi gerekiyordu.</st></p>
			<p><st c="9281">Şarap bidonuna uzandım, bardaklarımızı doldurdum. </st><st c="9332">Bir yudum aldım. </st><st c="9349">Ona da içmesini işaret etim. </st><st c="9378">Söz dinledi.</st></p>
			<p><st c="9390">“Handan,” dedim, “Sen Handan’sın. </st><st c="9425">Annem değilsin.”</st></p>
			<p><st c="9441">Bugüne dek hiç girmediğimiz bir yola girmek üzere olduğumuzu hissediyordum. </st><st c="9518">Belki yaralı kurtulacaktık bu çarpışmadan ama yüz yıldır kaçtığımız şeylerle yüzleşmenin zamanı gelmiş görünüyordu.</st></p>
			<p><st c="9633">“Yolun bittiği falan yok. </st><st c="9660">Artık yola kendin olarak devam etmen gerekiyor sadece. </st><st c="9715">Artık bu elbiselerden vazgeçmen, belki bu evi satıp başka bir yere yerleşmen ve baştan başlaman gerekiyor.”</st></p>
			<p><st c="9822">İçimden geçenleri bu kadar hızla üzerine boca etmeme ben de şaşırmıştım.</st></p>
			<p><st c="9895">Bana ağlamaktan kızarmış çocuk gözleriyle baktı. </st><st c="9945">Elleriyle elbisesinin inci düğmelerine dokundu.</st></p>
			<p><st c="9992">“Biliyorum, söylemesi kolay, yapması zor. </st><st c="10035">Ama bunu denemek zorundasın.”</st></p>
			<p><st c="10064">Birden ciddileşti.</st></p>
			<p><st c="10083">“Bir valiz yapıp gitmekle oluyor mu yani? </st><st c="10126">Kaçılıyor mu </st><span epub:type="pagebreak" title="100" id="page100"></span><st c="10139">üzüntüden? </st><st c="10150">Sen kaçabildin mi, Aliye? </st><st c="10176">Gidince yoluna girdi mi her şey?”</st></p>
			<p><st c="10209">“Peki, bu eve kapanıp ölü taklidi mi yapacaksın? </st><st c="10259">Böylesi daha mı iyi?”</st></p>
			<p><st c="10280">Daha fazla dayanamadı. </st><st c="10304">Ayağa kalktı. </st><st c="10318">Pencerenin önüne kaçtı. </st><st c="10342">Dışarı baktı. </st><st c="10356">Bahçe karanlıktı.</st></p>
			<p><st c="10373">“Bahçeye bakmayı neden bıraktın?” diye sordum.</st></p>
			<p><st c="10420">Döndü, yine ağlıyordu.</st></p>
			<p><st c="10443">“Ben ölünce ne olacak bu güllerin, bu yaseminlerin, bu petunyaların hali? </st><st c="10518">Ha? </st><st c="10522">Kim biçecek çimleri, kim sulayacak, kim süpürecek kuruyup dökülmüş yaprakları? </st><st c="10601">Annemden sonra ben vardım. </st><st c="10628">Hepsiyle tek tek ilgilendim, hayatımı adadım bu bahçeye. </st><st c="10685">Benden sonra kim var?”</st></p>
			<p><st c="10707">Gittim yanına, bu sefer sarıldım.</st></p>
			<p><st c="10741">“Günbegün solup gittiklerini gördükçe kahrolmadım mı sanıyorsun. </st><st c="10807">Şimdiden alışsınlar bensizliğe. </st><st c="10839">Başlarının çaresine baksınlar.”</st></p>
			<p><st c="10870">Handan, bile isteye planlamıştı bu viraneliği. </st><st c="10918">Elini sürmediği bahçe gözlerinin önünde yabana dönmüş, böylece kendisinden sonra ne hale geleceğini görmüştü. </st><st c="11028">Gözü arkada kalmayacaktı. </st><st c="11054">Hayatta kalmayı başaranlar da bakacaklardı kendi başlarının çaresine. </st><st c="11124">Konuşmuştu hepsiyle. </st><st c="11145">Anlatmıştı uzun uzun. </st><st c="11167">İnsanla nebatat arasında küslük olmazdı ya zaten. </st><st c="11217">Anlarlardı onu. </st><st c="11233">Bakarsın duvarı aşar da ormana karışırlardı, o zaman her şey çok daha kolay olurdu. </st><st c="11317">Hem zaten onlara inancı büyüktü. </st><st c="11350">Kurudu sanırdın, iki damla yağmurla, hop, yeniden yeşerirlerdi.</st></p>
			<p><st c="11413">“Beni neden aramadın?”</st></p>
			<p><st c="11436">Kollarımdan sıyrıldı. </st><st c="11459">Yüzüme bakmadan kendi kendine güldü. </st><st c="11496">Bir şey demedi. </st><st c="11512">Ne desindi zaten.</st></p>
			<p><st c="11529">“Handan, bir kez olsun gücenmedin mi bana sahi? </st><st c="11578">Hiç mi kızmadın?”</st></p>
			<p><span epub:type="pagebreak" title="101" id="page101"></span><st c="11595">“Boş ver bunları şimdi,” dedi, elleriyle yüzünü sildi, “Çay demleyeyim mi bize? </st><st c="11676">Şöyle güzel bir çay içelim. </st><st c="11704">Geç oldu zaten. </st><st c="11720">Sonra da yatarız.”</st></p>
			<p><st c="11738">“Hayır, çay may demleme.”</st></p>
			<p><st c="11764">Masaya yürüdü, boşları toplamaya koyuldu bu sefer.</st></p>
			<p><st c="11815">Arkasından yetiştim, koluna yapıştım. </st><st c="11854">“Bırak ne olur, sonra birlikte toplarız.”</st></p>
			<p><st c="11895">“Dur dur, iki dakikada toplarım ben şimdi.”</st></p>
			<p><st c="11939">“Handan” deyip kolunu sıktım. </st><st c="11970">Biçare sandalyesine çöktü.</st></p>
			<p><st c="11996">Eliyle masanın örtüsünün kırışıklıklarını düzeltmeye başladı.</st></p>
			<p><st c="12058">“Handan, bana kızabilirsin. </st><st c="12087">Bana küsebilirsin. </st><st c="12106">Benden nefret edebilirsin.”</st></p>
			<p><st c="12133">“Sana kızgın değilim.”</st></p>
			<p><st c="12156">“Sana inanmıyorum.”</st></p>
			<p><st c="12176">Yeniden ayaklandı, başı döndü, masaya tutundu. </st><st c="12224">“Ben bir çay demleyeyim en iyisi. </st><st c="12258">Çok içtik” dedi.</st></p>
			<p><st c="12274">“Tamam,” dedim, “demle hadi.”</st></p>
			<p><st c="12304">Çayın altını yaktı, geldi oturdu karşıma. </st><st c="12347">Bir süre hiç konuşmadan durduk öyle. </st><st c="12384">Dışarıda hiç ses yoktu. </st><st c="12408">Esinti tamamen durmuştu. </st><st c="12433">Çaydanlık arkamızda yavaştan fokurduyor, demliğin ağzından yükselen ince buhar bizi etrafımızdaki her şeyle birlikte fasit bir çemberin içine alıyor, dünyadan çok uzakta bir ıssızlığın içinde yalnız bırakıyordu. </st><st c="12645">Mekânla birlikte zamanın çizgileri de silikleşmişti, başka hiçbir yere köprü atmayan bir gerçekliğin içindeydik artık. </st><st c="12764">Bu baş başalığı hatırlıyordum. </st><st c="12795">Koridordaki saat ikiyi vurdu. </st><st c="12825">Uzakta bir köpek havladı.</st></p>
			<p><st c="12850">“Bunca yıl ne yaptın bu evin içinde?” dedim. </st><st c="12896">“Hiç birini aramadın mı yanında?”</st></p>
			<p><st c="12929">“Aramaz mı insan... </st><st c="12950">Arar elbet.”</st></p>
			<p><st c="12962">“Ya nasıl soğuttun kalbini? </st><st c="12991">Sevinince kiminle sevindin?”</st></p>
			<p><st c="13019">Bir şey diyecek oldu, sustu. </st><st c="13049">Gözlerimin içine baktı. </st><st c="13073">Orada küçük bir kıvılcım gördüm o an.</st></p>
			<p><span epub:type="pagebreak" title="102" id="page102"></span><st c="13110">“Bana neden kızgın değilsin?”</st></p>
			<p><st c="13140">“Hepsi geçti, gitti. </st><st c="13162">Tamam, belki yan yana olsaydık, gitmeseydin buradan, başka olurdu her şey. </st><st c="13237">Ama sana kızgın değilim.”</st></p>
			<p><st c="13262">Ağlıyordu yine. </st><st c="13279">Gözyaşları yanaklarından süzülüyor, elbisesini benekliyordu.</st></p>
			<p><st c="13339">“Bana kızabilirsin, Handan. </st><st c="13368">Buna hakkın var. </st><st c="13385">Sesini yükseltip bağırabilirsin bana, istersen küfür bile edebilirsin. </st><st c="13456">Bana hep iyi davranman gerekmiyor.”</st></p>
			<p><st c="13491">“Ne olur, dur artık.”</st></p>
			<p><st c="13513">“Benim kadar korkunç biri olma, tamam, ama birazcık kız bana ne olur, biraz öfkelen, azıcık sesini yükselt!” Sesim planladığımdan yüksek çıkmıştı.</st></p>
			<p><st c="13660">Elini uzatıp omzuma vurdu. </st><st c="13688">Çocuk gibi, acıtamadan. </st><st c="13712">“Aptal şey seni!” dedi.</st></p>
			<p><st c="13735">Peşine hiç beklenmedik, kontrolsüz bir kahkaha fırladı dudaklarının arasından.</st></p>
			<p><st c="13814">O gülünce ben de güldüm. </st><st c="13840">Ben gülünce o daha çok güldü. </st><st c="13870">Dengesi bozuldu, yere yuvarlandı.</st></p>
			<p><st c="13903">Düştüğü yerden, “Evet,” dedi, “korkunç birisin gerçekten de!” Hâlâ gülüyordu.</st></p>
			<p><st c="13981">“Kalk,” dedim, “kalk, çay koy. </st><st c="14013">Rezil kadın, içtin içtin, yuvarlandın yerlere.”</st></p>
			<p><st c="14060">Bardakları masaya getirirken, “Senden bir isteğim var benim...” dedi. </st><st c="14131">Diyeceklerini kimse duymasın ister gibi fısıldıyordu.</st></p>
			<p><st c="14184">“Söyle.”</st></p>
			<p><st c="14193">“Saçlarımı boyar mısın?”</st></p>
			<p><st c="14218">“Boyarım tabii.”</st></p>
			<p><st c="14235">“Belki azıcık da modelini değiştiririz. </st><st c="14276">Kâkül yakışır mı sence bana?”</st></p>
			<p><st c="14305">Fırının camındaki yansımasına baktı, saçlarını düzeltti.</st></p>
			<p><st c="14362">“Yakışabilir, deneriz” dedim.</st></p>
			<p><span epub:type="pagebreak" title="103" id="page103"></span><st c="14392">“Gelsene benimle.”</st></p>
			<p><st c="14411">Elimden tutup beni annemin odasına götürdü. </st><st c="14456">Buraya en son ne zaman girdiğimi hatırlamıyordum. </st><st c="14506">Yatak yapılı, üzerinde saten örtüsüyle öylece duruyordu. </st><st c="14563">İçeride hâlâ aynı koku. </st><st c="14587">Handan gayet sakince yatağın çevresinden dolanıp gardırobun yanına vardı, kapaklarını açtı. </st><st c="14679">İçeride ne var ne yok tek tek yatağın üzerine indirmeye başladı. </st><st c="14744">Annemin kazaklarını, elbiselerini, eteklerini nizami şekilde yan yana diziyor, dolap boşaldıkça daha da hızlı hareket ediyor, muhtemelen bu işi şimdi halletmezse bir daha hiç başaramayacağını düşünüyordu. </st><st c="14949">Sonra valizleri getirdi, bütün giysileri içlerine doldurdu, çeke çeke koridora çıkardı. </st><st c="15037">Kafası karışmıştı. </st><st c="15056">Kararlı davranmaya çalışıyordu ama yaptığı şeyin ona çok fazla geldiğini görebiliyordum. </st><st c="15145">Gözlerini valizlerden zorla kaçırıp bana baktı. </st><st c="15193">Yanakları pembe pembe olmuştu. </st><st c="15224">Yüzündeki ifadeye tezat bir sesle, “Oh!” dedi, “Vallahi üzerimden büyük bir yük kalktı.” Valizleri sokak kapısına doğru sürüklemeye başladı.</st></p>
			<p><st c="15364">“Handan, sana bir şey diyeceğim. </st><st c="15398">Ama ne olur kızma bana” dedim.</st></p>
			<p><st c="15428">Durdu, nefes nefese kalmıştı.</st></p>
			<p><st c="15458">“Söyle, kızmam.”</st></p>
			<p><st c="15475">“Hayatının sonuna kadar anneme benzeyebilirsin. </st><st c="15524">Onun elbiselerini istediğin kadar giyebilirsin, saçların da aynı onunkiler gibi kalabilir.”</st></p>
			<p><st c="15615">Döndü, odaya, odadaki boş gardıroba baktı. </st><st c="15659">Bir şey demedi.</st></p>
			<p><st c="15674">“Düşünüyorsun. </st><st c="15690">Düşünme. </st><st c="15699">İçinden ilk geçeni söyle bana” dedim.</st></p>
			<p><st c="15736">“Yatalım mı artık?”</st></p>
			<hr />
			<p><st c="15756">Uyandığımda güneş daha doğmamıştı. </st><st c="15792">Mutfakta uyumuştuk. </st><st c="15812">Ben koltukta, Handan yere attığımız minderlerin üstün</st><span epub:type="pagebreak" title="104" id="page104"></span><st c="15865">de. </st><st c="15870">Gece bir ara yanına kıvrılmıştım, kenara kayıp yer açmıştı bana. </st><st c="15935">Battaniyeye dolanmış, derin nefesler alarak uyuyordu şimdi. </st><st c="15995">Ağzı hafif aralık, yüzünde yastık izi. </st><st c="16034">Yaşlandık sanıyordum, bu haliyle ne kadar küçüktü hâlâ.</st></p>
			<p><st c="16089">Bahçe bütün gövdesini pencereye yaslamış, beni dışarı çağırıyordu. </st><st c="16157">Sırtıma Handan’ın hırkasını alıp çıktım. </st><st c="16198">Gökyüzü yavaş yavaş aydınlanıyordu. </st><st c="16234">Sabah yıldızı ağaçların bir parmak üzerindeydi. </st><st c="16282">Bahçe kapısını açıp ormana doğru yürümeye başladım.</st></p>
			<p><st c="16333">Bir davul çalıyordu kafamın içinde. </st><st c="16370">Kasaba iki yanımdan geçip giderken adımlarım bu içsel davulun vuruşlarını takip ediyor, beni bir yere götürüyordu. </st><st c="16485">Bacaklarım sanki bir canavarın çene kemikleri, adımlarımı sonuna kadar açıp yürümüyorum da keskin dişlerimle ısırıyordum yeri. </st><st c="16612">Büyük bir iştahla. </st><st c="16631">Her adımda bir sonraki ısırığı hayal ederek.</st></p>
			<p><st c="16675">Yılın bu zamanlarında efsunlu bir şey dolanırdı buralarda. </st><st c="16735">Havada nefes alan tatlı bir şey. </st><st c="16768">Bir sabah çat kapı gelirdi. </st><st c="16796">Yaşarken bilmezdin hangi sabah ama üzerinden biraz zaman geçince dönüp baktığında anlardın ki, o sabah onun geldiği sabahmış: Baharın ilk günü. </st><st c="16940">Geçen yıl kuruyup geri çekildiği yollardan şenlenerek geri gelirdi doğa. </st><st c="17013">Toprak birkaç güne halı gibi yeşerirdi ayaklarının altında, deniz gardını indirirdi. </st><st c="17098">Kış boyunca deliğine, kovuğuna saklanan hayat, yeniden burnunu uzatırdı gölgelerden. </st><st c="17183">Toprağın içinde uyuyan börtü, böcek ne varsa, onun gelişiyle insan içine çıkardı. </st><st c="17265">Kekik, şevketibostan, adaçayı, yabani rezene, ısırgan, istifno, alagömeç, eşekdikeni, ebegümeci... </st><st c="17364">Hepsi birbirine eklenerek kopan bin türlü koku, dağdan esen rüzgârla açık pencerelerden evlere dolardı. </st><st c="17468">Bir körpelik gelirdi hayattan en vazgeçmişin üstüne bile. </st><st c="17526">Yaşlısından gencine herkes öğle uykusundan uyanmış, iki yanağında iki gül açmış çocuklar gibi, sersem sepelek dolanırdı ortalıkta. </st><st c="17657">Kışın sert rüzgârlarının </st><span epub:type="pagebreak" title="105" id="page105"></span><st c="17682">dövdüğü yaşlı sokaklar kuş sesleriyle dolardı. </st><st c="17729">Hiç kötü bir şey yaşanmamış, tek bir insanın kalbi bir kerecik olsun kırılmamış, kimse ölmemiş gibi öterdi kuşlar. </st><st c="17844">O vakit hiç durulmazdı içerilerde.</st></p>
			<p><st c="17878">Ormanın kıyısına vardığımda yola taşan çalıların arasında patika gösteriverdi kendini. </st><st c="17966">Toprağa ayağımı değdirmemle sanki iki yana açıldı ağaçlar. </st><st c="18025">Tepeye doğru hafifçe yükselen patikayı tırmanmaya başladım hemen. </st><st c="18091">Sağlı sollu çevreleyen dikenli çalıların içinde yaşam kıpırdanıyordu.</st></p>
			<p><st c="18160">İki yaprağın arasında yeşil, incecik bir kuyruk ben daha başımı o yana çevirmeden yok oluverdi. </st><st c="18257">Hışırtısını dinleyip çocukluğumdan iyi bildiğim kuyruğu hayal ettim; limon küfü renginde, üzeri kadifemsi.</st></p>
			<p><st c="18363">Dallarının altındaki her şeyi alacalı gölgesiyle kucaklayan yüksek çamların birinden bir kuş seslendi sonra. </st><st c="18473">Birini çağırır gibi. </st><st c="18494">Görmek istedim onu, yukarı baktım. </st><st c="18529">Hemen başımın üstünde, artık kuşsuz bir dal hafifçe sallanıyordu.</st></p>
			<p><st c="18594">Orman bin gözüyle beni seyrediyor, bin kulağıyla beni dinliyordu. </st><st c="18661">Ensemde nefes alıyordu. </st><st c="18685">Beni hatırlamıştı.</st></p>
			<p><st c="18703">Çam ağaçlarının arasından, saçlarımı alçak çam iğnelerine taratarak, denize tepeden bakan çıplak açıklığa kadar tırmandım. </st><st c="18827">Yukarıya vardığımda artık boydan boya karşımdaydı. </st><st c="18878">Dalgasızdı. </st><st c="18890">Baharla yüzü aydınlanmaya başlamıştı.</st></p>
			<p><st c="18927">Kendimi bayır aşağı bırakmadan, her seferinde sırtımı yaslayıp soluklandığım kayayı buldum. </st><st c="19020">Arazinin deniz kıyısına doğru eğiminin başladığı yerdeydi tam. </st><st c="19083">Toprağa oturup sırtımı ona yasladım, yüzümü denize döndüm. </st><st c="19142">Güneş yüzünü göstermiş, mordan turuncuya uzanan ışınlarıyla ufuk çizgisinin üzerine tırmanıyordu. </st><st c="19240">Burası benim ilk denizimdi. </st><st c="19268">Yıllar içinde başka başka sulara, başka kıyılardan bakmış, başka kayalara yaslamıştım sırtımı. </st><st c="19363">Şimdi ona geri dönmüştüm. </st><st c="19389">Hiçbir şey yüreğimi burası kadar doldurmamıştı.</st></p>
			<p><span epub:type="pagebreak" title="106" id="page106"></span><st c="19436">Bir süre sonra az evvel çıktığım tepeden bu kez başka bir patikayı takip ederek kendimi bayır aşağı bıraktım. </st><st c="19547">Ne yöne gideceğimizi benden iyi bilen kaslarımın hafızasına güveniyordum. </st><st c="19621">Yolun sonunda bizi deniz bekliyordu.</st></p>
			<p><st c="19657">Suyun kenarına vardığımda nefes nefeseydim, terlemiştim. </st><st c="19715">Üstümü çıkarıp girdim, dizlerime varasıya ilerledim. </st><st c="19768">Soğuktu. </st><st c="19777">Yuvarlacık, ipekten taşların üzerinde durdum bir süre. </st><st c="19832">Sonra birkaç adım daha attım, suyun karnıma kadar yükselmesine izin verdim. </st><st c="19908">Sonra birkaç adım daha. </st><st c="19932">Taşlar seyreldi, yumuşak kum başladı. </st><st c="19970">Parmak uçlarımın yerle teması kesilince, hafifçe dizlerimi kırarak tamamen içine girdim. </st><st c="20059">Ayaklarımın altındaki kumu iterek daldım. </st><st c="20101">Deniz beni derhal kucakladı.</st></p>
			<p><st c="20129">Suyun içinde gözlerimi açtım. </st><st c="20160">Denizin derinleştiği, kıyıdan uzaklaştıkça önce laciverte, sonra siyaha döndüğü yöne baktım. </st><st c="20253">Çocukken yapardım bunu. </st><st c="20277">Suyun nereye kadar gittiğini merak ederdim. </st><st c="20321">Handan denize girmezdi. </st><st c="20345">Çekinirdi sudan. </st><st c="20362">Kıyıda oturup beni seyrederdi. </st><st c="20393">Ben ufukta kara bir nokta olunca el sallar, “Dön artık!” diye bağırırdı.</st></p>
			<p><st c="20465">Kafamı sudan çıkarıp etrafa baktım. </st><st c="20502">Kıyıdan uzaklaşmıştım epey. </st><st c="20530">Geri yüzdüm. </st><st c="20543">Ayaklarım taşlara konar gibi değdi. </st><st c="20579">Kıyıya doğru yürüdüm. </st><st c="20601">Kendimi ılık taşların müşfikliğine sırtüstü bıraktım. </st><st c="20655">Gözlerimi kapadım.</st></p>
			<p><st c="20673">Uyandığımda güneş tepeye yaklaşıyordu, sokulgan ışınları ısırmaya başlamıştı. </st><st c="20752">Rüzgâr giysilerimi çamların oraya savurmuştu. </st><st c="20798">Kalkıp giyindim, gerisingeri yokuşu tırmanmaya başladım.</st></p>
			<p><st c="20854">Sokağa girince hortumun sesini duydum. </st><st c="20894">Handan bahçeyi suluyordu. </st><st c="20920">Su şırıltısı ölmeye durmuş bahçeyi bir anda yaşayan bir yere dönüştürmüş, bitkiler şimdiden yüzlerini hayata çevirmişti. </st><st c="21041">Bir yandan bir şarkı mırıldanıyordu Handan. </st><st c="21085">Sesi kötüydü ama güzel olsa böyle hoş gelmezdi kulağa. </st><st c="21140">Şar</st><span epub:type="pagebreak" title="107" id="page107"></span><st c="21143">kısı çoğaldıkça çoğalıyor, dalların arasında dolanarak bütün bahçeyi görünmeyen kollarıyla kucaklıyordu. </st><st c="21249">Bütün çiçekleri, o çiçeklerde annemi, babamı, beni tek tek öpüyordu sanki. </st><st c="21324">Boynu bükük gülleri, taş merdivende patlayan erikleri, sakız sardunyaların kurumuş yapraklarını okşuyordu.</st></p>
			<p><st c="21430">Bahçe kapısında beni görünce, “Denize gittin, di mi?” dedi. </st><st c="21491">“Soğuktur daha ama tuzlu su iyi gelmiştir.”</st></p>
			<p><st c="21534">Sonra süpürgenin yerini işaret etti başıyla. </st><st c="21580">O bahçeyi sularken ben kuru yaprakları süpürdüm.</st></p>
			<p><st c="21628">Her yeri iyice suladığına emin olunca musluğu kapattı. </st><st c="21684">Taş merdivenin en alt basamağına oturdu. </st><st c="21725">Yanakları yine pembeleşmiş, saçları eğilip kalkmaktan tel tel dağılmıştı. </st><st c="21799">O kadar güzel görünüyordu ki. </st><st c="21829">Öyle genç. </st><st c="21840">Üzerinde o mavi çiçekli elbise.</st></p>
			<p><st c="21871">“Gelsene,” dedi, “otur, dinlen azıcık.”</st></p>
			<p><st c="21911">Ona bakınca sevgiyle titredi içim. </st><st c="21947">Ne güzel şeydi kardeşi olmak. </st><st c="21977">Her şeye rağmen ne eksiksiz bir histi.</st></p>
			<p><st c="22015">Gittim, yanına oturdum. </st><st c="22040">Bana yenilebilir vaziyette bir erik buldu ağacın dibinden. </st><st c="22099">Isırdım. </st><st c="22108">Beş yaşındaydım şimdi. </st><st c="22131">Annem bize ortası kuş desenli emaye bir tabak vermiş, içinde üç bana, üç ona, altı tane erik. </st><st c="22225">“Çeşmede yıkayın da yiyin” diyor, yıkıyoruz. </st><st c="22270">Sular dirseklerimizden akıyor. </st><st c="22301">Uzun geçen kıştan sonra güneşe ilk kez çıkardığımız beyaz ayaklarımız ıslanıyor. </st><st c="22382">Serin taşın üstünde dört beyaz balık oluyor ayaklarımız. </st><st c="22439">Kıkırdıyoruz.</st></p>
			<p><st c="22452">“Dikenim çiçek açmış, gördün mü?” dedi Handan. </st><st c="22500">Mutfak penceresinin denizliğindeki dikeni işaret etti. </st><st c="22555">Pembe bir çiçek patlamıştı dallardan birinin ucunda.</st></p>
			<p><st c="22607">“Aylarca yanından geçtim gittim, yüzüne bakmadım, bir çift laf olsun konuşmadım. </st><st c="22689">Ne yaptı etti, açtı o çiçeği.”</st></p>
			<p><st c="22719">“Kal demiş sana.”</st></p>
			<p><st c="22737">Güldü.</st></p>
			<p><span epub:type="pagebreak" title="108" id="page108"></span><st c="22744">“Bugün birlikte bir girişiriz, akşama kadar mis gibi yaparız bahçeyi. </st><st c="22815">Olur mu? </st><st c="22824">Sen de gece biner, dönersin işine gücüne.”</st></p>
			<p><st c="22866">“Bir gece daha kalacağım. </st><st c="22893">Haber veririm dükkâna. </st><st c="22916">İdare ederler.”</st></p>
			<p><st c="22931">“Daha çok gel artık.”</st></p>
			<p><st c="22953">“Söz.”</st></p>
			<p><st c="22960">“Hadi bakalım, kahvaltı vakti. </st><st c="22992">Acıkmışsındır. </st><st c="23007">Deniz acıktırır insanı.”</st></p>
			<p><st c="23031">O önde, ben arkada içeri girdik. </st><st c="23065">Dün akşam kapının ağzına kadar getirip bıraktığı valizler ortadan kaybolmuştu.</st></p>
			<p><st c="23143">Kahvaltı masasında “Handan,” dedim, “sana bir şey diyeceğim.”</st></p>
			<p><st c="23205">“Söyle.”</st></p>
			<p><st c="23214">“Dolaptaki giysiler var ya...”</st></p>
			<p><st c="23245">“Evet...”</st></p>
			<p><st c="23255">“İşte onlar annemin değil artık, senin.”</st></p>
			<p><st c="23296">Minnetle baktı gözlerimin içine.</st></p>
			<p><st c="23329">“Bir şey daha var... </st><st c="23351">Sen dün akşam deyince düşündüm de kâkül pek yakışır sana. </st><st c="23409">Keseyim mi gitmeden? </st><st c="23430">Beğenmezsen uzatırsın yine.”</st></p>
			<p><st c="23458">“Yaaa,” dedi, çocuk gibi sevindi.</st></p>
			<p><st c="23492">“Boyarız da istersen.”</st></p>
			<p><st c="23515">“Kızıl yapalım mı, ha, şarap kızılı?”</st></p>
			<p><st c="23553">“Yapalım, şöyle alev alev bir kızıl çok güzel olur sana.”</st></p>
		</section>
	<div id="charCountTotal" value="23611"></div></body>
</html>
