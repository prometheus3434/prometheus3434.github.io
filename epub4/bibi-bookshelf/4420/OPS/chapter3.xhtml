<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Nohut Oda</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter3">
		<section>
			<h1><span epub:type="pagebreak" title="47" id="page47"></span><st c="0">Annemin Çadırı</st></h1>
			<p><st c="15">Doğa olaylarının, özellikle insanlığın gezegenimizin yaşına kıyasla oldukça güdük tarihinde felaket olarak kayda geçenlerin, yeryüzünü hunharca değiştirirken küçük kalplerimizi de ıskalamadığını on üç yaşımda öğrendim. </st><st c="235">Bir depremle.</st></p>
			<p><st c="248">Yerkabuğunun bilmem kaç kilometre altında yer değiştiren kaya katmanlarının tektonik cüreti, şehrin bize uzak mahallelerinde kocaman binaları kütleler halinde devirirken, semtimize biraz daha insaflı davranmış, buna rağmen evimizin duvarındaki küçücük bir çatlak vesilesiyle kendi hayatımızın göçüğü altında kalmıştık. </st><st c="568">Söylenmeyen, susulan, üzerine diş sıkılan şeyler bir çatlak maharetiyle üç kişilik ailemizin üzerine yığılmıştı.</st></p>
			<p><st c="680">Koridorda, banyonun kapısıyla annemlerin odasının kapısı arasındaki duvarda, tavana yakın bir yerde incecik bir çizgi olarak beliren o çatlak, ki annemin şahin gözleri olmasa varlığından asla haberdar olmazdık, bir kara delik gibi bizi içine çekip geriye gri bir boşluk bırakmıştı. </st><st c="963">Bir enkaz değildi, tozunu toprağını silkeleyip yerine koyabileceğin, tamir edebileceğin bir eşya değildi geriye kalan. </st><st c="1082">Otoban kenarına savrul</st><span epub:type="pagebreak" title="48" id="page48"></span><st c="1104">muş yaralı bir hayvan gibi öylece yanından geçip gitmekten başka çaremiz yoktu. </st><st c="1185">Bir cenaze töreni düzenlemek bile fuzuli olacaktı. </st><st c="1236">Hoşça kal bile demeyecektik. </st><st c="1265">Nokta. </st><st c="1272">Bu kadar.</st></p>
			<p><st c="1281">Sıcak, bunaltıcı bir geceydi. </st><st c="1312">Babam azıcık eser umuduyla ara kablo çekip televizyonu balkona çıkarmış, bir yandan önündeki dev çanaktan karpuz yiyor, bir yandan ekrana bakıyordu. </st><st c="1461">İri gövdesinin def gibi gerdiği beyaz atleti karpuzun pembe suyuyla beneklenmiş, gözleri televizyona kilitli, arada duyduğu şeylere mırıldanarak cevaplar veriyor, kendi kendine kızıyor, aklına eserse de belli belirsiz gülüyordu.</st></p>
			<p><st c="1689">Annem de onun karşısındaki sandalyede yerini almış ama televizyona bakmıyordu, hatta hafifçe sırtını dönmüştü. </st><st c="1801">Önüne gazete kâğıdı serili, gözleri boşluğa dalmış, asla sekmeyen seri hareketlerle çekirdek çitliyordu. </st><st c="1906">Masanın üzerinde bir kabuk tepesi oluşmuştu bile. </st><st c="1956">Onun cüzi coğrafyasında meydana gelmiş hususi bir doğa olayıydı bu da; dertlerden mürekkep bir tepeydi önünde yükselen. </st><st c="2076">Belli ki, aklında yine bir şey vardı.</st></p>
			<p><st c="2113">Bir paket çekirdekle kendini sağaltan, varoluş sıkıntılarını geçici olarak da olsa dindiren bir kadındı annem. </st><st c="2225">Beni elime para tutuşturup bakkala çekirdek almaya mı gönderdi, bardağı dolmuş demekti, son damla taşmadan önlemini alırdı.</st></p>
			<p><st c="2348">“Bol tuzlusundan! </st><st c="2367">Unutma, e mi!”</st></p>
			<p><st c="2381">Bizimkiler balkonda çeşitli yöntemlerle yılışık ağustos gecesini alt etmeye çabalarken, ben salondaki kanepede döne döne uyukluyordum, sıcak beni çoktan yere sermiş, kendi kolum bacağım bile fazla gelir olmuştu.</st></p>
			<p><st c="2593">Babam ensesini ısıran sineğe önce şaplağı indirip üstüne de “Keraneci!” diye bağırınca uyandım. </st><st c="2690">Koltukta doğruldum.</st></p>
			<p><st c="2709">Pencerenin çerçevelediği balkonun sarı ışığında oturmuş, eşyanın tabiatı marifetiyle aynı fotoğraf karesine girmekle </st><span epub:type="pagebreak" title="49" id="page49"></span><st c="2827">yükümlü ama gerçekte birbirlerinden kilometrelerce uzak annemle babama baktım. </st><st c="2906">Beni bu dünyaya getiren iki insana. </st><st c="2942">Bir yaz gecesinin ortasında, bir balkonun ya eserse ihtimaline sığınmışlar, plastik bir balkon masasının hatırına aynı metrekarede buluşmuşlardı.</st></p>
			<p><st c="3087">Herhalde ev mobilyalarını tasarlarken bunu amaçlamıştı birileri; biraz cereyanda kalsa hastalanmaya teşne çekirdek ailenin parçalanmasına, her bir parçanın kopup uzay boşluğunda birbirinden uzağa sürüklenmesine engel olmak içindi mobilyalar. </st><st c="3330">Bir masanın en az iki sandalyesi oluyordu mesela. </st><st c="3380">İkili koltuk hakeza. </st><st c="3401">Hele iki kişilik yatak. </st><st c="3425">İnsanı sokakta yanından geçip gideceği bir adamla ya da kadınla bir ömür boyu birlikte uyumaya mecbur kılmaktan başka neydi ki bu kötü fikrin özü? </st><st c="3572">Her gece aynı yorganın altında uyuyan iki insan değil kopmaya, kopmayı aklının ucundan geçirmeye dahi nasıl cesaret edebilirdi.</st></p>
			<p><st c="3699">Ailemizi aynı çatı altında kenetleyen şey eşyaydı sanki; tek sandalyesini kullanmadığımız dört kişilik yemek masamızdı, odalarımızı birbirine bağlayan koridorlardı, yüzümüzü birbirimizin ıslaklığına kuruladığımız havluydu, paltolarımızı birbirine sarılma mesafesinde muhafaza eden portmanto, çamaşırlarımızı birbirinin kirli sularında döndürüp duran çamaşır makinesi...</st></p>
			<p><st c="4069">Annemle babamı alıp uçsuz bucaksız bir çöle koysak, zıt yönlerde yürüyeceklerine emindim. </st><st c="4160">Tut ki karşılaştılar, birbirlerine adlarını bile sormaz, öylece geçip giderlerdi. </st><st c="4242">Ama işte şimdi bir balkonda yan yana koymuştu hayat onları. </st><st c="4302">Biri onları aynı öyküye yazmıştı. </st><st c="4336">İki insan, bir çanak karpuz, masaya serili </st><em><st c="4379">Fotomaç</st></em><st c="4386">’ın üzerinde anbean yükselen bir kabuk tepesi ve bir televizyon. </st><st c="4452">Balkonun sinekler üşüşmüş lambasının altında, sessizce oturmuş ömür tüketiyorlardı.</st></p>
			<p><st c="4535">O gece sabaha karşı deprem oldu.</st></p>
			<p><span epub:type="pagebreak" title="50" id="page50"></span><st c="4568">Ben bir süre daha kanepede sağa sola dönüp durmuş, en nihayetinde pes edip odamda uyumaya karar vermiştim. </st><st c="4676">Babamın haykırışıyla uyandım. </st><st c="4706">Ne olduğunu anlayamadan yataktan fırladım. </st><st c="4749">Sarsıntı sona ermişti. </st><st c="4772">Babamı koridorda buldum. </st><st c="4797">Sırtını duvara yaslamış, yüzü avuçlarının içinde, mırıl mırıl bir şeyler söylüyor, galiba dua ediyordu. </st><st c="4901">“Anne!” diye seslendim içeriye. </st><st c="4933">Cevap gelmedi. </st><st c="4948">Babamı koridorda bırakıp yatak odasına koştum. </st><st c="4995">Mutfak, banyo, salon... </st><st c="5019">Annem yoktu.</st></p>
			<p><st c="5031">Yemek masasının üzerindeki kristal avize hâlâ hafif hafif sallanıyordu. </st><st c="5104">Pencere pervazındaki menekşe saksılarından biri devrilmiş, toprağı halıya saçılmıştı.</st></p>
			<p><st c="5189">O an sokak kapısının aralık olduğunu fark ettim. </st><st c="5239">Apartman boşluğuna bağırdım. </st><st c="5268">“Anne!” Sesim katların arasında dolandı, kimseye çarpmadan, bana geri geldi. </st><st c="5345">Çıt yoktu. </st><st c="5356">Hemen sonra üst kattan paldır küldür birileri inmeye başladı. </st><st c="5418">Terliklerinden tanıdım, Nevin Teyze’ydi gelen.</st></p>
			<p><st c="5464">“Haydi yavrum. </st><st c="5480">Durma evde, kimse kalmadı binada. </st><st c="5514">Herkes sokağa indi” dedi.</st></p>
			<p><st c="5539">Dönüp babama seslendim, yanıt vermeyince yanına gittim. </st><st c="5596">Kocaman gövdesiyle oracığa çökmüş, şişman omuzları sarsılarak hıçkıra hıçkıra ağlıyordu. </st><st c="5685">Üzerinde sadece bir şort vardı, üstü çıplaktı.</st></p>
			<p><st c="5731">“Baba,” dedim, “haydi, kalk, evden çıkmamız lazım.”</st></p>
			<p><st c="5783">Yüzüme baktı, o kadar korkmuştu ki, kim olduğumu bir an hatırlayamadı, benden destek alıp doğruldu, hiçbir şey demeden kapıya doğru yürüdü, yalınayak apartmanın merdivenlerini inmeye başladı. </st><st c="5976">Annemin kapıdaki terliklerini geçirdim ayağıma, portmantodan babamın ayakkabılarını alıp kapıyı çektiğim gibi arkasından aşağı indim.</st></p>
			<p><st c="6109">Dışarısı mahşer yeriydi. </st><st c="6135">Herkes sokakta, kimi uluyarak ağlıyor, kimi şaşkınlıktan ne yapacağını bilmez halde bir o yana, bir bu yana koşturuyor, kimi şoka girmiş, tek kelime etmeden kaldırımın kenarına çökmüş öylece oturuyordu.</st></p>
			<p><span epub:type="pagebreak" title="51" id="page51"></span><st c="6337">Babam apartmanın kapısından çıkar çıkmaz kalabalığın arasına karışmış, gözden kaybolmuştu. </st><st c="6429">Etrafa baktım ama bu deliliğin içinde ne onu ne de annemi bulmak mümkündü. </st><st c="6504">Böyle zamanlarda herkes birbirine benziyordu. </st><st c="6550">Bakışları az önce apar topar terk ettikleri evlerinde, ellerini ağızlarına kapamış ince ince ağlayan bütün kadınlar annem, derin bir sessizlik içinde bıyıklarını kemiren bütün adamlar da babamdı sanki.</st></p>
			<p><st c="6751">Deprem herkesi ani ölümle yüzleşmiş olmanın ortak paydasında birleştirmişti. </st><st c="6829">Bir sokak dolusu insan, üzerimizde para yok, kimlik yok, kiminde neredeyse giysi dahi yok, hayatta olduğumuz için şükrediyor, yine de ellerimizin titremesine engel olamıyorduk.</st></p>
			<p><st c="7005">Panik halindeki kalabalığı yararak biraz dolandım. </st><st c="7057">Babamın koridordaki bakışı gözümün önünden gitmiyordu. </st><st c="7112">Elimde kırk dört numara ayakkabılarla, babasını arayan bir kız çocuğundan çok, çocuğunu arayan bir anne gibiydim.</st></p>
			<p><st c="7225">Bir süre sonra pes edip bir yere çöktüğümde iki adamın konuşması çalındı kulağıma, birinin üzerine ona dar gelmiş çiçekli bir gecelik, diğerinin ayağında tekir bekir pabuçlar. </st><st c="7402">Gecelikli olan birini arıyordu, diğeri bazılarının çocuk parkı tarafına gittiğini söyledi.</st></p>
			<p><st c="7492">Koşarak gittiğim park ağlaşıp duran koca koca insanlarla doluydu. </st><st c="7559">Çocuklar annelerine yapışmış, fal taşı gibi açılmış gözlerle etrafa bakıyor, ne salıncakları ne kaydırakları görüyordu.</st></p>
			<p><st c="7678">“Anne!” diye seslendim ortalığa. </st><st c="7712">Birkaç kadın dönüp baktı. </st><st c="7738">“Baba!” diye seslendim sonra. </st><st c="7768">Birkaç adam dönüp baktı bu sefer. </st><st c="7802">Dönüp bakanların hiçbiri bizimkiler değildi.</st></p>
			<p><st c="7846">Biraz daha dolanayım derken, kum havuzunun kenarında oturan babamı gördüm. </st><st c="7922">Çıplak ayakları kumun içindeydi, yanındaki bir adamla konuşuyordu, en azından hâlâ konuşabiliyordu. </st><st c="8022">Onu normal, sıradan bir şey yaparken görmek </st><span epub:type="pagebreak" title="52" id="page52"></span><st c="8066">iyi geldi. </st><st c="8077">Koştum, beni görünce hemen kalktı. </st><st c="8112">“Kızım” dedi. </st><st c="8126">Sarıldı. </st><st c="8135">Sırtı buz gibiydi, üşümüş. </st><st c="8162">Hemen ayakkabılarını verdim. </st><st c="8191">Giydi. </st><st c="8198">Bir şey demedi. </st><st c="8214">Annemi sordum, “Bilmiyorum” dedi telaşla. </st><st c="8256">Her yana bakmış, bulamamış.</st></p>
			<p><st c="8283">Birlikte onu aramaya çıktık sonra; ben “Anne” diye bağırdım, o “Selma” diye. </st><st c="8361">Mevcut şartlar altında onunki kuşkusuz daha çok işimize yarayacak bir çağrıydı.</st></p>
			<p><st c="8440">Ne zaman sonra, salıncakların orada, tek başına öylece kıpırdamadan duran annemi gördüm uzaktan. </st><st c="8538">Hemen önden koşturdum yanına.</st></p>
			<p><st c="8567">“Anne, neredesin ya! </st><st c="8589">Seni çok merak ettik.”</st></p>
			<p><st c="8611">“Yavrum” diye sarıldı annem.</st></p>
			<p><st c="8640">Hemen arkamdan yazlık şortu ve işe giydiği siyah kösele ayakkabılarıyla babam geldi yanımıza. </st><st c="8735">Annem ikimize sarılıp, “Şükürler olsun, hepimiz iyiyiz” dedi. </st><st c="8797">Çok korkmuştu. </st><st c="8812">Yüzü kâğıt gibiydi ama sanki başka bir tuhaflık vardı annemde.</st></p>
			<p><st c="8874">Birden fark ettim; herkesin kendini can havliyle don gömlek dışarı attığı, babaların çiçekli geceliklerle dolaştığı hengâme içerisinde annem, sırtında babamın hırkası, ayağında bağcıklı lastik pabuçlarım, kolunda çantasıyla, sanırsın akşam oturmasına gidiyor, tam tekmil giyinikti. </st><st c="9157">Ben ne olduğunu anlamaya çalışırken çantasından babamın cep telefonunu çıkardı.</st></p>
			<p><st c="9236">“Teyzenleri aradım kaç kere ama düşmüyor. </st><st c="9279">Bir daha deneyeyim” dedi.</st></p>
			<p><st c="9304">Babam da, ben de bir şey demedik.</st></p>
			<p><st c="9338">“Yok anacım yok, düşmüyor!”</st></p>
			<p><st c="9366">Annem gidip salıncağın birine oturdu. </st><st c="9405">Babam da onu takip edip yanındakine oturdu. </st><st c="9449">Susuyorlardı.</st></p>
			<p><st c="9462">Dayanamadım, “Anne,” dedim, “sen ne zaman çıktın evden? </st><st c="9519">Biz hiç duymadık da.”</st></p>
			<p><st c="9540">Annem önce bir şey demek için dudaklarını araladı, kelimeleri aklında arka arkaya dizemedi, vazgeçti.</st></p>
			<p><span epub:type="pagebreak" title="53" id="page53"></span><st c="9642">“Ben babamın sesine uyandım. </st><st c="9672">Sarsıntıyı da hiç duymamışım. </st><st c="9702">Baktım her yere ama sen yoktun” diye üsteledim.</st></p>
			<p><st c="9749">Babam bana baktı. </st><st c="9768">Bizi bir anda aynı takımın oyuncusu yapan bir bakıştı bu. </st><st c="9826">Lafa girdi.</st></p>
			<p><st c="9837">“Boş ver kızım,” dedi. </st><st c="9861">“N’apacaksın ne zaman çıktığını evden, işte hepimiz buradayız, şükürler olsun. </st><st c="9940">Ev bark da yerinde. </st><st c="9960">Ucuz atlattık. </st><st c="9975">Verilmiş sadakamız varmış.”</st></p>
			<p><st c="10002">Babam azıcık sakinlemişti. </st><st c="10030">Gecenin başındaki o aklı gidik adam bir nebze kendine gelmiş, sabaha karşı yarı çıplak halde çocuk parkında, bir salıncakta oturuyor olsa da evin babası olduğunu hatırlamıştı.</st></p>
			<p><st c="10205">“Uyku tutmadı da,” dedi annem, “su içmeye kalkmıştım. </st><st c="10260">Sonra bir ses koptu ki! </st><st c="10284">Ah annem, iyi ki duymadın bir şey! </st><st c="10319">Ayaklarımın altında yer resmen gitti geldi. </st><st c="10363">Böyle alttan alttan vurdu. </st><st c="10390">Dakikalarca sürdü. </st><st c="10409">Ölüyorum sandım. </st><st c="10426">O panikle canımın derdine düştüm, hemen dışarı attım kendimi.”</st></p>
			<p><st c="10488">Annemin ayaklarına baktım yeniden. </st><st c="10524">Kafam karışmıştı. </st><st c="10542">Ayağındaki ayakkabılara baktığımı gördü. </st><st c="10583">Babam da gördü.</st></p>
			<p><st c="10598">“Ayakkabı giymeye vakit bulmuşsun” dedim.</st></p>
			<p><st c="10640">“Kapının ağzında bunlar vardı, geçiriverdim işte ayağıma” dedi.</st></p>
			<p><st c="10704">“Sırtına da babamın hırkasını geçirivermişsin...” dedim.</st></p>
			<p><st c="10761">Annem iyice sarındığı kocaman hırkanın içinde rahatsızca kıpırdandı. </st><st c="10831">Kol ağızlarını çekiştirdi. </st><st c="10858">Sonra babamla ikimize baktı. </st><st c="10887">Babam ayakkabısının ucuyla kendini yerden ittirerek hafifçe salıncakta sallanıyor, ben üzerimde askılı geceliğim, ayağımda annemin dolgu topuklu ev terlikleriyle kaydırağın ucunda oturuyordum. </st><st c="11080">“Neyse canım. </st><st c="11094">Bir iki saate gireceğiz zaten evlere. </st><st c="11132">Sokakta sabahlayacak halimiz yok ya” dedi babam, ayağıyla kuma çizdiği tuhaf üçgeni bozarak.</st></p>
			<p><st c="11224">Annem birden ayağa kalktı, hâlâ sıkı sıkı salıncağın zincirlerini tutuyordu, “Yok, yok! </st><st c="11313">Olur mu hiç? </st><st c="11326">Bu gece girmek olmaz. </st><st c="11348">Yani bunun artçısı var, osu var, busu var. </st><st c="11391">Yok, bu ge</st><span epub:type="pagebreak" title="54" id="page54"></span><st c="11401">ce buradayız Ekrem” dedi.</st></p>
			<p><st c="11427">Babam önce cevap vermedi.</st></p>
			<p><st c="11453">Annemle göz göze gelince, “İyi madem, sabah olunca gireriz artık eve” dedi.</st></p>
			<p><st c="11529">“Sabah olsun hele. </st><st c="11549">Bakarız.”</st></p>
			<p><st c="11558">“Bakarız mı? </st><st c="11572">Yani illa ki gireceğiz eve Selma, sokakta yaşayacak değiliz ya!”</st></p>
			<p><st c="11636">“Çadırda kalmak lazım diye konuşuyorlardı az evvel şuradakiler. </st><st c="11701">Birinin yeğeni Adana depreminde artçıda kalmış göçük altında. </st><st c="11763">Üç gün sonra çıkarmışlar. </st><st c="11789">Ay allahım, sen koru yarabbi. </st><st c="11819">Hem televizyonda altyazı geçmişler, daha büyük bir depremin öncüsü olabilirmiş bu. </st><st c="11902">Birine telefonda söylemiş biri. </st><st c="11934">Vallahi, ben eve giremem Ekrem. </st><st c="11966">Kurarız çadırımızı biz de herkes gibi.”</st></p>
			<p><st c="12005">“Sabah olsun da bir, şimdi sen bir nefes al, bir sakinleş artık allasen.”</st></p>
			<p><st c="12079">O geceyi bütün mahalle sokakta geçirdik; radyodan duyduklarımıza dudağımızı ısırarak, arada kafamızı kaldırıp evlerimizin karanlık pencerelerine bakmaya cesaret ederek, çokça susarak.</st></p>
			<p><st c="12263">Bir ara piknik tüpü getirdi birileri, çay demlendi, fırın dünden kalan poğaçaları, simitleri dağıttı sabaha karşı.</st></p>
			<p><st c="12378">Babama da bir tişört bulup getirdiler bir yerden. </st><st c="12429">Annemse gece boyunca pek açmadı ağzını. </st><st c="12469">Saatler geçtikçe eve dönme fikrinden gitgide uzaklaştığını hissediyordum; sabahın gelmesini pek istemiyor gibiydi. </st><st c="12584">Konuşmaya çalıştıkça daha da kabuğuna kaçıyordu. </st><st c="12633">Çay içmedi. </st><st c="12645">Simidin de ucundan azıcık aldı. </st><st c="12677">Tan ağardıkça hırkanın içine kıvrıldı, kıvrıldıkça küçüldü.</st></p>
			<p><st c="12736">Sabah babamla eve gittik. </st><st c="12763">Annem gelmedi, bizi parkta bekledi. </st><st c="12799">Bir tek her şeyi prizden çekmemizi ve çiçeklerini sulamamızı tembih etti.</st></p>
			<p><span epub:type="pagebreak" title="55" id="page55"></span><st c="12872">Yıllar önce Avşa’da bir çadır kampına gitmiştik, üç gün hiç durmadan yağmur yağınca aynen eve dönmüştük gerçi, işte o zamandan kalma bir çadır vardı evde. </st><st c="13028">Onu bulup çıkardı babam. </st><st c="13053">Ben de yorganı yastığı toparladım hızlıca. </st><st c="13096">Mutfaktan birkaç kap kacak aldım. </st><st c="13130">Bir de gece için hepimize üst baş.</st></p>
			<p><st c="13164">Herkes gibi biz de çadırımızı çocuk parkının yanındaki çimenlik alana kurduk. </st><st c="13243">Akşama doğru eve düzenlediğimiz ikinci süratli turda babam katlanır sandalyeleri ve masayı da alınca, çadırımız derme çatma bir eve, park da mesire yerine dönüştü.</st></p>
			<p><st c="13406">Merkez üssünden gelen haberler iyi değildi ama herkesle birlikte annem de ilk şokun etkisinden çıkmış, biraz olsun rahatlamıştı. </st><st c="13536">Beşinci günün sonunda, çadırın önündeki masaya örtü bile sermiş, hatta üzerine de parktan topladığı karahindibaları koyduğu bir ayran şişesi yerleştirmişti.</st></p>
			<p><st c="13692">Babamsa şimdilik sesini çıkarmıyordu; arada eve giriyor, televizyon seyrediyor, günün sonunda çadıra geri geliyor, bizimle çadırda uyuyordu. </st><st c="13834">Ama gergindi, birkaç güne su koyuvereceği kesindi.</st></p>
			<p><st c="13884">Altıncı günün gecesi birkaç zıpçıktının girişimiyle parkta küçük çaplı bir mangal partisi düzenlenince, babam, “Bunlar da eşeğin şeyine su kaçırdılar ama!” diyerek daha fazla dayanamayıp pılını pırtısını topladı, eve döndü. </st><st c="14109">Annem ona eşlik etmeyince, giderayak, “Sen de artık kendini toparla Selma, böyle olmaz bu iş, herkesin evi var yurdu var” diyerek resti çekti.</st></p>
			<p><st c="14251">Annemle ikimiz birkaç gün daha parkta kaldık. </st><st c="14298">Bir gece benim ısrarımla eve dönmeyi denedi. </st><st c="14343">Bir gün yapacaktı bunu nasılsa, artık uzamıştı bu konu. </st><st c="14399">Kabul edince rahat bir nefes aldım. </st><st c="14435">Sonunda hayat normale dönecek gibiydi. </st><st c="14474">Ben de yorulmuştum bu çadır işinden; odamı, yalnız kalabildiğim zamanları özlemiştim. </st><st c="14560">Fakat annem evin kapısından girip daha on dakika geçmeden duvardaki o zalim çatlağı tes</st><span epub:type="pagebreak" title="56" id="page56"></span><st c="14647">pit edince, delirmiş gibi çığlıklar atıp apartmanın merdivenlerini koşarak gerisingeri sokağa indi. </st><st c="14748">Bir daha da eve dönmedi. </st><st c="14773">Hiç. </st><st c="14778">Ben de çadıra dönmedim. </st><st c="14802">Evde babamla kaldım. </st><st c="14823">Bu çadır meselesi benim de burama kadar gelmişti.</st></p>
			<p><st c="14872">Depremin yaraları uzun süre kabuk bağlamadı. </st><st c="14918">Yakın ya da uzak herkesin hayatının içinde hayaletleriyle uzun süre dolaştı, bin bir türlü korku saldı. </st><st c="15022">Ama bir gün unutuldu o da. </st><st c="15049">Gündelik hayat kazandı. </st><st c="15073">Çadırlar yavaş yavaş söküldü, herkes bir bir evine döndü. </st><st c="15131">Apartmanların karanlık pencereleri tek tek aydınlandı. </st><st c="15186">Deprem, baş edilmesi gereken konular listesinde epey aşağılara geriledi.</st></p>
			<p><st c="15258">Bir tek annem dönmedi eve. </st><st c="15286">Diğerlerinden boşalan çimenliğin ortasında, onun kırmızı çadırı inatla tek başına tutunmaya devam etti.</st></p>
			<p><st c="15389">Haftalar sonra çadırdaki hayatının ilk günlerindeki tedirginliğinden eser yoktu artık, karşımda gördüğüm eskisinden farklı, neredeyse neşeli bir kadındı. </st><st c="15544">Başta, çadırına kendisini fırtınada batan gemiden kurtaran bir filika gibi tutunurken, zaman geçtikçe onu ayak bastığı tropik bir ada olarak görmeye başladı. </st><st c="15702">Orada yeni bir hayata adım attı.</st></p>
			<p><st c="15734">Önce önüne branda bezinden bir sundurma gerdi, sundurmanın altına sardunya saksılarıyla çevrelediği masa ve sandalyelerden küçük bir oturma alanı kurdu. </st><st c="15888">Sonra köşedeki gazete bayiinden rica edip elektrik çekti, yan tarafına küçük bir mutfak bile yaptı. </st><st c="15988">Orada, çocuk parkında, salıncakların hemen arkasındaki çimenlikte tek başına yaşamaya başladı.</st></p>
			<p><st c="16082">Babamla her gün yiyecek, giysi götürmek için uğruyorduk yanına. </st><st c="16147">Babam uzun uzun konuşuyor, karısını eve geri dönmeye ikna etmeye çalışıyordu. </st><st c="16225">Arada tepesi atıyor, “Bize bir şey olsa, sen bizsiz kalınca ne yapacaksın acaba?” diye çıkışıyordu.</st></p>
			<p><span epub:type="pagebreak" title="57" id="page57"></span><st c="16324">Annemse ısrarla depremi bahane ediyor, korkusunun derinliğinden bahsediyor, bu gidişle eve asla dönemeyeceğini, bir çatının altında nefes alamayacağını söylüyordu. </st><st c="16489">Bunları anlatırken bize çay ve bisküvi ikram ediyor, babamın beklentilerinin aksine keyfi gayet yerinde görünüyordu. </st><st c="16606">Boşalan bardaklarımızı onda hiç alışık olmadığım taze bir neşeyle doldururken bizimle göz teması kurmaktan kaçınıyor, travmasının büyüklüğünden bahsederken bir yandan çiçeklerini suluyordu. </st><st c="16796">O zaman annemin depremle işinin bittiğini, onun için konunun çoktan değiştiğini anlıyordum.</st></p>
			<p><st c="16887">Annem özerkliğini ilan etmişti. </st><st c="16920">Babamın anlamak istemediği şey buydu. </st><st c="16958">Annem anakaradan kopmuş, okyanusun ortasında bir ada olmuştu. </st><st c="17020">Başta planladığı bu değildi ama bir felakete denk gelen bu çözüme hevesle sarılmıştı. </st><st c="17106">Dört kişilik yemek masası ve iki kişilik yatağın somut bir gerçeklik kazandırdığı evliliğinden kaçmış, bir branda bezinin ardında kendine müşterek eşyadan bağımsız bir dünya kurmuştu. </st><st c="17290">Pencereden baktığımızda görebilsek de evden fersah fersah uzak bir dünyaydı burası. </st><st c="17374">Önce kopmuş, sonra sürüklenmiş ve nihayet ayak bastığı bu tek kişilik adayı sevmişti. </st><st c="17460">Deprem bir sürü insanın dünyasını karartırken, ona tuhaf ama güzel bir seçenek sunmuştu. </st><st c="17549">Annem bu seçenekte her nasılsa kendini bulmuş, hepimizin geçici olarak tutunduğu bir olasılığa kendini ait hissetmişti. </st><st c="17669">Bu, bizi bırakmak değildi sorsan, başka bir şeyi tercih etmek de değildi, bu, buydu işte o kadar.</st></p>
			<p><st c="17766">Onun daha önce hiç şahit olmadığımız bu kararlı tavrını anlamayan babamsa giderek hırçınlaşıyordu. </st><st c="17866">Karısı eve gelmiyordu ve onun için mesele bundan ibaretti. </st><st c="17925">İnsanların yüzüne bakamıyor, kulağına çalınan fısıltılar onu delirtiyordu. </st><st c="18000">Bazen aklına belediyeyi arayıp annemin çadırını şikâyet etmek gibi çılgınca fikirler geliyor, sonra her nasılsa içindeki </st><span epub:type="pagebreak" title="58" id="page58"></span><st c="18121">yaralı aslanı yatıştırıyor ve bu fikri hızla terk ediyordu. </st><st c="18181">Böyle böyle haftalar geçmiş, sonbahar artık kendini iyice hissettirir olmuştu.</st></p>
			<p><st c="18259">Yağmurlu bir akşamüstü salonda oturmuş televizyona bakarken bir şeyler mırıldanarak hışımla yerinden kalktı. </st><st c="18369">Kısacık bir an göz göze geldik. </st><st c="18401">Gözleri bana metanetini yitirdiğini, içinde nicedir bekleyen bir şeyin infilak ettiğini söylüyordu. </st><st c="18501">Söylene söylene kapıya gitti. </st><st c="18531">Ne dediği anlaşılmıyordu. </st><st c="18557">Ama görünüşe bakılırsa ok yaydan çıkmıştı. </st><st c="18600">Hızla montunu giydi, ayakkabılarını ayağına geçirdi. </st><st c="18653">Kapıyı çarpıp çıktı. </st><st c="18674">Hemen pencereye koştum.</st></p>
			<p><st c="18697">Babam apartmanın kapısından fişek gibi dışarı fırladı, kararlı adımlarla yağmurun altında yürümeye başladı. </st><st c="18806">Parka gidiyordu. </st><st c="18823">Derhal çıktım ben de, arkasından koştum.</st></p>
			<p><st c="18863">Parkın kapısından girdiğimde babam çoktan çadırın yanına varmıştı. </st><st c="18931">Yağmur iyice hızlanmış, o da, ben de sırılsıklam olmuştuk. </st><st c="18990">Babam anneme birkaç defa seslendi. </st><st c="19025">Her seferinde daha çok haykırdı:</st></p>
			<p><st c="19057">“Selma! </st><st c="19066">Çık dışarı!”</st></p>
			<p><st c="19078">Annem ses vermedi.</st></p>
			<p><st c="19097">Sonra biraz bekleyip çadırın fermuarını açtı babam. </st><st c="19150">Sanki içeri adım atarsa çadır onu da ele geçirecekti, yalnızca kafasını uzatmakla yetindi.</st></p>
			<p><st c="19240">Annem içeride değildi.</st></p>
			<p><st c="19263">Ben tam neler oluyor anlamaya çalışırken, babam çadırı öyle bir kavrayıp havaya kaldırdı ki, onu toprağa bağlayan çiviler yerlerinden fırlayıp etrafa saçıldı.</st></p>
			<p><st c="19422">Babam çadırı havada çırpıyor, içinde ne var ne yok çamura saçılıyor, bir yandan yağmur deli gibi yağıyor, arkasından şimşekler çakıyordu. </st><st c="19561">Bu haliyle kalbi kırık bir kocadan, mahcup bir babadan çok masallardaki kötü kalpli devlere benziyordu.</st></p>
			<p><span epub:type="pagebreak" title="59" id="page59"></span><st c="19664">Sesimi çıkarmadan durdum kenarda. </st><st c="19699">Gördüğüm şey sesimi çıkarmadan kenardan seyretmeyi gerektiriyordu, biliyordum.</st></p>
			<p><st c="19777">Babam kucakladığı çadırla bir süre ne yapacağını bilemez halde etrafta dolandı, bunu yaparken sardunya saksılarına tekme savurdu, “Başlarım depremine de, çadırına da!” diye bağırdı, sonra dönüp beni gördü, utandı. </st><st c="19992">Çadırı hırsla az öteye fırlattı. </st><st c="20025">Çadır yerden sekip bir takla attı, sonra içi boş bir kabuk gibi tepe üstü yere geri düştü.</st></p>
			<p><st c="20115">Babam olduğu yerde dizlerinin üstüne çöktü. </st><st c="20160">Çamurun içinde öylece kalakaldı.</st></p>
			<p><st c="20192">Gittim, sarıldım. </st><st c="20211">Ağlamaya başladı. </st><st c="20229">Babam annemin olmadığı bir evde mutlu olmazken, annemin onun olmadığı bir çadırda mutlu olabilmesine ağlıyordu. </st><st c="20341">Başka hiçbir şeye değil.</st></p>
			<p><st c="20365">“Baba,” dedim, “tamam, geçti.”</st></p>
			<p><st c="20396">Başını kaldırıp, onu depremden sonra koridorda bulduğumdaki gözlerle baktı bana. </st><st c="20478">Annemi seviyordu babam, o zaman anladım bunu. </st><st c="20524">Tamam, aynı dünyaların insanları değillerdi, tamam, kilometreler vardı aralarında ama seviyordu onu. </st><st c="20625">Çok seviyordu işte. </st><st c="20645">Kırk dört numara ayaklarıyla ve kocaman gövdesiyle, çocuk gibi seviyordu onu.</st></p>
			<p><st c="20722">“Kış geliyor,” dedi gözlerini kaçırarak, “ya n’apsaydım?...”</st></p>
			<p><st c="20783">Beni dünyaya getiren şeyin mayasında tek taraflı da olsa aşk vardı. </st><st c="20852">Sevindim o zaman. </st><st c="20870">Hiç sevinilecek zaman değildi ya, yine de sevindim ben.</st></p>
		</section>
	<div id="charCountTotal" value="20925"></div></body>
</html>
