<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Nohut Oda</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
		<section>
			<h1><span epub:type="pagebreak" title="11" id="page11"></span><st c="0">Kalanlar</st></h1>
			<p><st c="9">Bir fotoğraf yolladı gittiğinin ikinci günü. </st><st c="55">Kaldığı odanın penceresinden çekmiş. </st><st c="92">Üzeri karla kaplı kiremit çatıların arkasında sivri doruklarıyla bembeyaz dağlar görünüyor. </st><st c="184">Kuzeyin buradakilere hiç benzemeyen dağları. </st><st c="229">Fotoğrafın altına “Dünyanın bittiği yerdeyim. </st><st c="275">Şu dağların ardında hayat var desem inanır mısın?” yazmış. </st><st c="334">Kumaşının yünlü olduğunu hayal ettiğim turuncu perdenin kenarı görünüyor, pervazda bir fincan duruyor; yarısı boş ya da yarısı dolu, sıcaklığıyla cam buğulanmış.</st></p>
			<p><st c="495">Çayından bir yudum alıp bu kareyi çekmek için telefonuna uzandığı anı düşündüm fotoğrafa bakıp. </st><st c="592">Dönüp kendi fincanıma baktım sonra. </st><st c="628">Başka bir pencerenin kenarında, başka bir fincan. </st><st c="678">Camın arkasında bambaşka bir manzara. </st><st c="716">Sokak boyu uzanan bitişik nizam apartmanlar, kenarına eski bir kanepe bırakılmış çöp konteyneri, belediyenin amansızca budadığı kel çınar ağacı, sokak lambasının üzerinde gece gündüz muhakkak önemli bir şeyler anlatan bir karga... </st><st c="947">Zihnimde iki fincanın arasına, İstanbul’dan Tromso’ya dümdüz bir çizgi çizdim sonra. </st><st c="1032">Birlikte içilebilmek için ne kadar uzaklardı.</st></p>
			<p><span epub:type="pagebreak" title="12" id="page12"></span><st c="1077">Dünya haritası olacaktı bir yerlerde, çekmeceden çıktı, getirip boylu boyunca yaydım masaya. </st><st c="1171">Parmaklarım kendiliğinden İstanbul’u buldu hemen. </st><st c="1221">Sonra kuzeye doğru çıkmaya başladılar. </st><st c="1260">Önce Bulgaristan. </st><st c="1278">Az yukarısında Romanya. </st><st c="1302">Sonra Ukrayna, biraz solunda Polonya ve nihayet Baltık Denizi. </st><st c="1365">Denizi aşıp İsveç’te karaya çıktım. </st><st c="1401">Bütün ülkeyi boydan boya tırmandım. </st><st c="1437">Norveç sınırını geçtim ve bir süre daha tırmanmaya devam ettim. </st><st c="1501">En sonunda buldum fotoğraftaki dağları. </st><st c="1541">Görür görmez anladım onlar olduklarını. </st><st c="1581">Dağların hemen karşısında da bir pencere. </st><st c="1623">Sıcak bir fincan çayla buğulanmış, turuncu perdeli. </st><st c="1675">Pencerenin arkasındaki aşina olduğum o esmer yüzü hemen tanıdım.</st></p>
			<p><st c="1739">İki fincan arasındaki beş bin kilometrelik bu muhayyel güzergâhı böyle gidip durdum haftalarca. </st><st c="1836">Ne zaman çay koyup pencereye komşu masama otursam, gönderdiği fotoğrafı açıp o dağlara baktım, sonra önüme haritayı serdim.</st></p>
			<p><st c="1959">Bir akşam Kadıköy’deki evindeyiz. </st><st c="1994">Her şey toplanmış, eşyalar çoktan dağıtılmış. </st><st c="2040">Kalan birkaç ıvır zıvırın arasında kıçımızı koyacak yer bulmuşuz. </st><st c="2106">Ertesi gün uçacak. </st><st c="2125">Üçlü koltuğu bana bırakıyor. </st><st c="2154">Mini fırını da. </st><st c="2170">Tek kişilik, üstelik kolçaksız koltuğumla bir dişçi muayenehanesinin bekleme odasına benzeyen salonumda artık uzanarak kitap okuyabilirim diye seviniyorum. </st><st c="2326">Bu sevinci o an uyduruyorum, tepemizde dolaşan veda bulutunu kovalamak için.</st></p>
			<p><st c="2402">“Ondan bundan topladıklarınla evin yamalı bohçaya döndü, haberin yok” deyip gülüyor.</st></p>
			<p><st c="2487">Neredeyse bir yıl boyunca peyderpey eşya taşıyarak nihayet yaşanır bir yere dönüştürebildiğim evimi düşünüyorum o böyle deyince. </st><st c="2617">Milano’ya taşınan bir hayatın bakiyesi cam sehpayı. </st><st c="2669">Sydney’e uçan yaşlı gözlerin geride bıraktığı kitaplığı. </st><st c="2726">Londra’ya götürülemeyen halıları, “Bunlar babaannemindi, sende kalsın” diyerek kucağıma bırakılan likör takımını, </st><span epub:type="pagebreak" title="13" id="page13"></span><st c="2840">hiç tanışmadığım bir dayının daktilosunu, topak saksısında cüce bir kauçuk ağacını...</st></p>
			<p><st c="2925">Dediği kadar vardı. </st><st c="2946">Sahiden de türlü evin yastığından, yorganından, rakı bardağından, sandalyesinden düzmüştüm kendiminkini. </st><st c="3051">Sancılı bir ayrılığın ardından ceketini alıp çıkan fevri aklımı sevsinler, bir süre gururlu ama cascavlak ortada kalmış, ancak zamanla, birer birer dağılan tanış evlerinden çıkma eşyayla kendimi muhafaza edecek bir yer tertip edebilmiştim.</st></p>
			<p><st c="3290">Her bir eşya hususi hikâyesiyle gelmiş, benim hatırıma aynı çatının altında buluşmuştu. </st><st c="3379">Bir oda-bir salon evimde yan yana getirdiğim mobilyalar bundan birkaç ay öncesine kadar İstanbul’un başka başka evlerini mesken bellemiş, eski sahiplerine o evlerde bambaşka bir nizam içerisinde yoldaşlık etmiş, bambaşka yaşamlara ilişmiş, bambaşka teamül ve alışkanlıklarla haşır neşir olmuş, bu sayede her biri başka bir hikâyenin gerektirdiği ölçüde ve yönde eskimiş, aşınmışlardı. </st><st c="3764">Daha mı az yalnızdım bu sayede, yoksa daha mı çok, tam bilemiyordum. </st><st c="3833">Gecesine göre değişiyordu hislerim. </st><st c="3869">O esnada çalan şarkıya göre de...</st></p>
			<p><st c="3902">“Resmen gidiyorum” demişti evindeki o son gece, siyah bakkal torbasından bir kutu Tuborg çıkarıp açarken. </st><st c="4009">Evrak kürek aylardır hayata geçirmek için uğraşıp durduğu planı ilk kez gönül rahatlığıyla, yüksek sesle dile getiriyordu. </st><st c="4132">Başvurduğu üniversiteden kabul gelmiş, pasaporttur, vizedir, bütün işler halledilmiş, havaalanı transferinden orada kalacağı odaya kadar her şey ayarlanmıştı. </st><st c="4291">Geriye sadece şu kapının kenarındaki iki dev bavulu uçağa sürüklemek, bir de bu son geceyi atlatmak kalmıştı.</st></p>
			<p><st c="4400">Son birkaç yılda böyle kaç evin mobilyasız, perdesiz çıplak salonunda oturmuş, “Bu gece son” demekten imtina ederek ve bilakis yürek soğutan konulardan bahsetmeye özen </st><span epub:type="pagebreak" title="14" id="page14"></span><st c="4569">göstererek kaç evin kapanışına şahitlik etmiştim, kaç kapıdan son anda kolumun altına sıkıştırılan resim çerçeveleri, minderler, salon bitkileri, türlü türlü mutfak eşyasıyla çıkmıştım hatırlamıyordum. </st><st c="4771">Her defasında kucağımda bir abajur ya da rulo edilmiş bir kilimle metroya biniyor, katlanır bir sandalyeyle sarı dolmuşa sığmaya çalışıyor veyahut kolumun altında bir duvar saati, son vapuru yakalıyordum. </st><st c="4976">Sağdan soldan bulduğu işe yarar her şeyi yuvarlaya yuvarlaya yuvasına taşıyan bir karıncadan farkım kalmamıştı.</st></p>
			<p><st c="5087">Neticede, bir süredir birilerinin habire buralardan gitme kararı aldığı, ki bazısınınki gitmekten ziyade kaçmaktı, bir arkadaş yolcu etme mekanizmasına dönüşmüştü hayatım.</st></p>
			<p><st c="5259">“Kitapları ne yaptın?” diye sormuştum o akşam. </st><st c="5307">Kitaplar en zoruydu, biliyordum. </st><st c="5340">Yıllardır o evden o eve koli koli taşıdığın, bin türlü nakliyeci suratı çektiğin, evlat gibi üzerine titrediğin ama işte bir gün gelip vedalaşılması icap eden kitaplarını öyle birine emanet etmeliydin ki, bir daha dönüp almayacak da olsan, bundan böyle emin ellerde olduklarını bilmen gerekirdi.</st></p>
			<p><st c="5635">“Kitaplar annemin evine gitti,” demişti, “Koliledik, bodruma koyduk.”</st></p>
			<p><st c="5705">Üzülmüştü de belli etmek istememişti, yine de görmüştüm yüzünde hüznü, konuyu değiştirmişti hemen. </st><st c="5805">Yatağını yeni evlenen bir arkadaşına hediye ettiğini anlatmıştı peşine. </st><st c="5877">“Umarım onlara mutluluk getirir, bana getirmedi” diye de eklemişti göz kırparak. </st><st c="5958">Ağlanacak halimize güldüğümüz zamanlarda attığımız kahkahalardan birini atmıştı üstüne. </st><st c="6046">Halıları satmıştı. </st><st c="6065">Bütün kap kacak da İstanbul’da okul kazanmış Ankaralı bir öğrencinin mutfağındaydı artık.</st></p>
			<p><st c="6154">Bu evi kurduğumuz günü hatırlıyordum. </st><st c="6193">Fayanslarını tek tek tellediğimiz, lavabolarını ovduğumuz, taşlarını sildiğimiz, perdelerini astığımız, şunu şöyle mi koysak, böyle mi koysak diye mobilyaları küçücük salonda döndürüp döndü</st><span epub:type="pagebreak" title="15" id="page15"></span><st c="6382">rüp durduğumuz günü. </st><st c="6404">Gecenin geç bir saati turşu vaziyette eserimizin karşısına geçip, “Halıları da serince eve benzedi” deyişimizi.</st></p>
			<p><st c="6515">Bir gün bozmak için kurmamıştı orayı şüphesiz. </st><st c="6563">Daha taşındığı gün bir ömür orada kalacakmış gibi dizmişti mutfak dolaplarına bardaklarını yan yana.</st></p>
			<p><st c="6663">Her seferinde o kupkuru evleri daha ilk günden yaşayan bir yer haline getirmenin yollarını arıyorduk. </st><st c="6766">Çünkü orayı bir an evvel senin kılman, seninle nefes alıp veren, sen kokan bir yer haline getirmen gerekiyordu. </st><st c="6878">Sonsuz yuva arayışımızın kurallarından biriydi bu. </st><st c="6929">Daha kolileri açarken başlıyordun mekânla arandaki boşluğu doldurmaya, bir örümcek gibi örüyordun ağını, duvardan duvara, odadan odaya.</st></p>
			<p><st c="7064">Koliler kamyondan iner inmez elini hiçbir yere sürmeden ilkin mutfağı yerleştirip evin ilk çayını demleyen, bunu mekânı kutsayan bir ayin gibi gören birini tanıyordum. </st><st c="7233">Taşındığının haftası kabilesini ateş başına toplayan bir şaman gibi büyük bir masa kuran ve toplu halde yeme içmenin bir mekâna derhal hayat katan, daha doğrusu bir mekânı derhal hayata katan bir yöntem olduğuna inanan bir başkasını da biliyordum. </st><st c="7481">Bir evi bir an evvel senin ilan etmek için bu tür icatlara ihtiyacın vardı. </st><st c="7557">Zamanın uzağı gören bilge gözleri başka kehanetler fısıldasa da, sen kulaklarını tıkayıp, </st><em><st c="7647">artık buradayım </st></em><st c="7663">diyordun kendine. </st><em><st c="7681">Bundan böyle buradayım. </st></em><st c="7705">Bir yuvaya inanmanın, kendini evinde hissetmenin tek yolu buydu. </st><st c="7770">Diğer türlü hayatta kalamazdın, nasılsa bir gün yıkacağın bir şeyi inşa ettiğini bilerek devam edemezdin. </st><st c="7876">Sonuçta her şeyin değil ama pek çok şeyin gerçekliği senin kendini neye inandırdığınla ilgiliydi.</st></p>
			<p><st c="7973">“Ne zaman geleceksin bir daha?”</st></p>
			<p><st c="8005">“Yakında değil.”</st></p>
			<p><st c="8022">“Seni filikaya bindiriyormuşum gibi hissediyorum.”</st></p>
			<p><span epub:type="pagebreak" title="16" id="page16"></span><st c="8073">“Böyle söyleme.”</st></p>
			<p><st c="8090">“Batıyoruz.”</st></p>
			<p><st c="8103">Havaalanında yanımızda bir babayla kızı yan yana oturmuş, ağladığını karşındakinden gizlemeye çalışmak gibi nafile bir çabayla ağlıyorlardı. </st><st c="8245">Yanlarında ayakta duran delikanlı evin küçük oğluydu herhalde, yerde gözüyle iki nokta tespit etmiş, aralarında volta atıyor, bu sırada babasıyla ablasından yana bakmamaya uğraşıyordu. </st><st c="8430">Tesellinin geçerliliğini çoktan yitirdiği safhaya gelmişlerdi anlaşılan, günlerdir dudaklar mühürlü, çeşitli şakalar ve komikliklerle savuşturulan hüznün kocaman gövdesiyle artık ortama hâkim olduğu, sıkı sıkı içeride tutulan duyguların artık kendini koyuverdiği dakikalara erişmişlerdi. </st><st c="8718">Bir babaya dahi insan içinde gözyaşı döktüren o insafsız ayrılık anı gelip çatmıştı.</st></p>
			<p><st c="8802">Yanlarında sessizce oturduk bir süre. </st><st c="8841">Havaalanlarından nefret ediyordum.</st></p>
			<p><st c="8875">“Hadi, git artık” dedi uzun sessizliğin sonunda.</st></p>
			<p><st c="8924">“Yerleşir yerleşmez fotoğraf yolla bana.”</st></p>
			<p><st c="8966">Pasaport kontrolünden geçmiş, dönüp bana bakmış, el sallamamış da gülümsemişti sadece. </st><st c="9054">Sanki devrilmemek için tutunduğu, çizgi gibi bir gülümsemeyle.</st></p>
			<p><st c="9116">Kalabalığın içinde kaybolmuştu sonra. </st><st c="9155">Bir daha ne zaman gelecekti, ikimiz de bilmiyorduk. </st><st c="9207">Gelecek miydi, onu da bilmiyorduk.</st></p>
			<p><st c="9241">Artık yeni insanlar sevmekte güçlük çektiğin yaşlara geldiğinde, daha az müşkülpesent ve muhtemelen daha cesur olduğun yaşlarında bir yolunu bulup çok sevmeyi başardığın birini havaalanına bıraktıktan sonra, o dev ayrılık makinesinin kapısından çıkıp birkaç saat önce birlikte geçtiğiniz yollardan, bu defa tek başına elin kolun bomboş dönerken kuru ekmek gibi ufalanıyordu için. </st><st c="9622">Evet, bir insa</st><span epub:type="pagebreak" title="17" id="page17"></span><st c="9636">nın sahih varlığı eksiliyordu dünyadan. </st><st c="9677">Bu, büyük bir şeydi. </st><st c="9698">Ama arkadaştan, kardeşten, çocuktan fazlasıydı o vakti zamanında inci gibi dizilmiş evleri bozup bozup, o uçaklara binip binip gidenler. </st><st c="9835">Hemen değil ama zamanla anlıyordun ki, bir hayattı kaybettiğin, kendi hayatına bitişik bir hayat, bir komşu yaşam öyküsü. </st><st c="9957">O gidince hayatlarınızın yabani bitkiler gibi yıllarca birbirine doğru büyüyüp iç içe geçtiği yeri, bu müşterek alandaki şahsi hikâyeni, yani onun yanındaki seni de kaybediyordun. </st><st c="10137">Karşılıklı oturduğunuz masaları kaybediyordun mesela. </st><st c="10191">Sadece ona anlatacağın şeyleri kaybediyordun. </st><st c="10237">Onu bir sabah kahvaltıya çağırma ihtimalini. </st><st c="10282">Ondan ödünç alacağın ve vermeyi unutup unutup sonunda el mecbur senin ilan edilen giysileri. </st><st c="10375">Günlerdir içini kemiren bir meseleyi gecenin bir vakti kapısını çalıp anlatma şansını ve onun verdiği akılla belli bir yönde alacağın kararları. </st><st c="10520">Yüz yıldır tanıdığın birine iç rahatlığıyla şımarma, kızma, surat asma, bozuk çalma, onunla kavga etme hakkını. </st><st c="10632">Birinin sen leb demeden leblebi diyecek olmasını kaybediyordun. </st><st c="10696">O, seninkilere dolanmış köklerini söküp alırken, seni de yerinden ediyordu. </st><st c="10772">Aynı bahçenin çiçekleri olmak böyle bir şeydi.</st></p>
			<p><st c="10818">Bilmem kaç yılda kurduğun, tıkır tıkır işleyen yaşam düzeneğini bozuyordu bu gidişler. </st><st c="10906">Tekerine çomak sokuyordu. </st><st c="10932">Çanına ot tıkıyordu. </st><st c="10953">Üst üste dizdiğin, o şekilde dengede durmasına hem senin hem de yeryüzü yasalarının ikna olduğu her şeyi yıkıp deviriyordu. </st><st c="11077">Çirkin kalabalığın içinde güç bela arayıp bulduğun müttefiklerini, onlarla birbirinize doğru yol alırken aştığınız bütün engelleri, yollarınızı kesiştiren rastlantıları, tehlikeli virajlar dönüp de sırf ele ele olduğunuz için yuvarlanmadığınız şarampolleri ama en çok da iki insanın bütün arızalara ve aksaklıklara rağmen birbirini sevmek için harcadığı emeği, inadı, merhameti ziyan ediyordu.</st></p>
			<p><span epub:type="pagebreak" title="18" id="page18"></span><st c="11470">Özenle hazırlanmış ama talihsiz bir olay neticesinde oturulup yenilememiş akşam yemeklerini hatırlatıyordu bu hal bana. </st><st c="11591">Buzdolabından hiç çıkarılamamış, mumları hiç yakılamamış, pastanenin karton kutusunda öylece bayatlamaya bırakılmış, vazifesini yerine getirememiş doğum günü pastalarını...</st></p>
			<p><st c="11763">Kapsamını henüz tam olarak keşfedemediğin, nereye kadar uzandığını, hayatının hangi çatlaklarına sızdığını asıl birkaç ay sonra fark edeceğin, bu yerini dahi gösteremediğin ağrının senden başka kimseye tesir etmemesi ise maruz kaldığın tenhalığı daha da çoğaltıyordu. </st><st c="12032">Uç uca eklenen irili ufaklı vedaların hayatında açtığı boşluk giderek genişlerken, peyda olan hain duyguların sırf seni ilgilendirdiği bir yerdi çünkü bu şehir. </st><st c="12193">Bu da yalnızlığını katmerliyordu.</st></p>
			<p><st c="12226">Peki, uçağa binmek üzere bilmem kaç numaralı kapıda beklerken o, nasıl duygularla baş etmişti? </st><st c="12322">Filmler o uçağa binmekten son anda vazgeçen insanlarla doluydu ya, gerçek hayat da böyle miydi? </st><st c="12418">Bir uçağa binmekten, bir ülkeden gitmekten nasıl vazgeçilir, o kapının ağzında elinde tek yön biletinle oturup beklerken içine doluşanlar seni böylesi bir kararın feshine nasıl itekler ya da itekler mi, hiç kestiremiyordum. </st><st c="12642">Zira her şeyden önce bir ülkeden nasıl gidilir, bir ülke nasıl geride bırakılır, bir ülke insanın ne zaman canına tak eder, insan bir ülkenin tekmesine tokadına hangi noktada artık dayanamaz olur sorularını yanıtlamam gerekiyordu. </st><st c="12873">Bunlar benim bilmediğim şeylerdi. </st><st c="12907">Ben bu hikâyenin yolcu edeniydim, burada kalmayı seçeni...</st></p>
			<p><st c="12965">O da gittikten bir süre sonra kendimi ormanını yitirmiş bir ağaç gibi hissetmeye başladım, çölün ortasında tek başına bir tenere ağacı, bir ormanın son üyesi. </st><st c="13125">Yine de öyle ya da böyle devam ediyordu ya hayat, pes etmemeye kararlıydım, küçük bahaneler icat edip bir biçimde tutunmam gerektiğine inandırdım ben de kendimi.</st></p>
			<p><span epub:type="pagebreak" title="19" id="page19"></span><st c="13286">Sabah akşam üzerime kötü haber boca eden sosyal medyayı kendime yasak ettim, içkiyi azalttım, dışarıdan yemek söylemeyi bıraktım, bu vesileyle mutfağımda uzun süredir ilk kez tencere kaynar oldu. </st><st c="13483">Pazara bile gidiyordum artık. </st><st c="13513">Zeytinyağlı yerelması gibi akla hemen gelmeyen yemekler pişiriyordum. </st><st c="13583">Balkona sardunya ektim. </st><st c="13607">Kırmızıları yaşatamamıştım nedense ama beyaz olanın maşallahı vardı. </st><st c="13676">Bazı kitapları yeniden okumaya karar verdim. </st><em><st c="13721">Robinson</st></em><em><st c="13729"> Crusoe</st></em><st c="13736">’yu. </st><em><st c="13742">Yüzyıllık Yalnızlık</st></em><st c="13761">’ı. </st><em><st c="13766">Fareler ve İnsanlar</st></em><st c="13785">’ı. </st><st c="13790">Belki yazarım diye sürüyle defter aldım. </st><st c="13831">Saçlarımı boyattım. </st><st c="13851">Yeniden mandolin çalışıyor, Migros’taki kasiyer oğlanla ayaküstü flört ediyordum.</st></p>
			<p><st c="13932">Bir dönem her şeyin yolunda gittiğine neredeyse inanacak oldum.</st></p>
			<p><st c="13996">Ama öyle şeyler oluyordu ki, ben istediğim bahaneyi uydurayım, istediğim çiçeği ekeyim, balkonu botanik parkına çevireyim, “Canım evim” diye duvarlara falan sarılayım, kapıyı pencereyi dışarının çirkinliğine istediğim kadar sıkı sıkı kapatayım, dışarıda fokur fokur kaynayan cinnet açık unuttuğum bir aralık bulup içeri süzülüyor, beni ağılı bir duman gibi sinsi sinsi zehirliyordu.</st></p>
			<p><st c="14379">Özellikle son bir ayda bütün yaşamperver çabalarım gülünç bir detaya dönüşmüştü gözümde. </st><st c="14469">Saksıdaki çiçekleri, mandolini, ocakta fokurdayan tencereleri, çizgili çizgisiz bütün defterleri camdan aşağı fırlatmamak için kendimi zor tutuyor, böylesi suni bir cennet yaratmaya cüret ettiğim için kendime delicesine kızıyor, yıllar sonra ilk kez nefes aldığım bu evi bozmaya, hatta sırf bozmaya da değil, yakıp yıkmaya cesaret edebileceğimi aklıma getiriyordum.</st></p>
			<p><st c="14834">Rüyalarımda bavul yapıyor, uçakları yakalamaya uğraşıyor, hiç gitmediğim ecnebi şehirlerde insanlara yol soruyor, aradığım yeri rüyam boyunca bir türlü bulamıyor, sabahında hayli huysuz uyanıyor, o gün inadımdan bir demlik çay </st><span epub:type="pagebreak" title="20" id="page20"></span><st c="15062">olsun demlemiyor, büfeden tost, midemi yakacağı kesin sıkma portakal söyleyip bütün gün pijamayla battaniyenin altında oturup Facebook’a bakıyordum.</st></p>
			<p><st c="15210">Çekip gitme fikri aklıma düşer olmuştu. </st><st c="15251">Kalmayı seçen aklımdan şüphe etmeye başlamıştım artık. </st><st c="15306">Bu, bir kahraman olma çabası değildi ama ya öyleyse diye kendimi didikliyordum. </st><st c="15386">Binlerce ihtimal arasında sabahtan akşama, akşamdan sabaha yeni düşünceler yavruluyor, oturduğum yerde dışarıdan gelen haberlerden yeni endişeler peydahlıyordum. </st><st c="15548">Epeydir çiçekleri sulamıyor, salonda uyuyor, mutfağa nadiren giriyor, Migros’taki kasiyer oğlanın günaydınına karşılık vermiyordum.</st></p>
			<p><st c="15679">Ne var ki, geçen hafta cereyan eden devrim niteliğinde bir olay tepemde dolaşan kara bulutları uzaklara gönderiverdi. </st><st c="15798">Öyle kendiliğinden, öyle habersiz ama bir o kadar tesirli bir şey oldu ki, eve ve onun nezdinde hayatıma dair bütün kuruntularımı bıçak gibi kesip astı.</st></p>
			<p><st c="15950">Bir arkadaşımın arkadaşı –şöhretim artık birinci derece arkadaş çevremi aşmış, daha geniş bir kalabalığa yayılmış, hayatımda ilk kez gördüğüm insanlar evime gelip eşya bırakır olmuştu– bir akşam kapımı çaldı. </st><st c="16160">Apartmanın ışığı bozuk olduğu için kapıyı açtığımda gelenin kim olduğunu başta anlamadım ama evden vuran ışıkla sahanlıkta elinde kedi sepetiyle duran, yaptığından duyduğu utanç her halinden belli, sırf bu sebeple ölçüsüz bir sevimlilik takınmış genç bir kadınla burun buruna geldim.</st></p>
			<p><st c="16443">Kadın beni görünce elindeki sepeti kaldırıp öne doğru uzattı, yüzü sepetin arkasındaydı artık, bense bu sayede içindeki kediyle göz göze gelmiştim, “Bu Latife” dedi.</st></p>
			<p><st c="16609">Latife, sepetin kafesli kapısından ön ayaklarından birini yavaşçacık dışarı uzattı, serin patisini burnumun üstüne değdirip geri çekti.</st></p>
			<p><span epub:type="pagebreak" title="21" id="page21"></span><st c="16745">Meğer ilk görüşte aşk diye bir şey varmış.</st></p>
			<p><st c="16788">Sahibesi, bu yaşlı kızın taşındığı ülkedeki sağlık prosedürlerine katlanamayacağına kanaat getirmiş, benden ona bakmamı istiyordu. </st><st c="16920">“Zaten,” dedi, “artık yolun sonunda.” Sesi titremişti bunu derken.</st></p>
			<p><st c="16986">Yıllarca direnmiş de bir kedi sahibi olmayı reddetmiş, lakin işte en sonunda, bir gecede, apar topar bir kedinin annesi ilan edilmiştim. </st><st c="17124">Bir kedi, bir gece kapıma ya da daha doğrusu gelip burnuma dayanmıştı.</st></p>
			<p><st c="17194">Gözleri pek görmeyen, galiba kulakları da pek duymayan üç renkli Latife’yi sepetiyle birlikte içeri aldım. </st><st c="17302">Gözü yaşlı kadıncağızı yolcu ettim. </st><st c="17338">Sepeti salonda yavaşça yere bıraktım, kapısını açtım.</st></p>
			<p><st c="17391">Latife, sepetin ona göre epey dar kapısından birkaç hamlede çıkmayı başarıp koklaya koklaya koltuğu buldu, üstüne zıpladı, bir iki tur kendi etrafında döndü, minderin üzerinde önemli incelemelerde bulundu, koşulları kafasının içinde tarttı, bazı hayati kararlar aldı, en sonunda ona göre en uygun noktayı seçip, kıvrılıp anında uyumaya koyuldu. </st><st c="17737">Latife iyi görmediği ve iyi duymadığı gibi horluyordu da.</st></p>
			<p><st c="17794">Yaşlı bir teyzeyi evlat edinmiştim. </st><st c="17831">Görür görmez kanımın ısındığı, gün geçtikçe daha da hayranı olacağım, derin bir sevgiyle bağlanacağım bir teyzeydi Latife. </st><st c="17954">Anlaşılan ihtiyacım olan her şeydi.</st></p>
			<p><st c="17989">Artık bir kedim vardı. </st><st c="18013">Bu kutlu gerçekle yüzleştiğim andan beri ayaklarımın altından toprağa doğru görünmez kökler salmaya başlamıştım sanki. </st><st c="18132">Evi bozmaya kalkışırsam laneti üzerimde olacak bir büyüyle büyülenmiştim o gece.</st></p>
			<p><st c="18212">İlk kez birlikte uyuduğumuzda, annelikle kardeşlik arasında bir duyguyla doldu içim. </st><st c="18298">Latife gelip sırtının yuvarlağını karnıma uyduruvermiş, anında uykuya dalmıştı. </st><st c="18378">Onunla bu kadar hızlı yakınlaşmayı beklemiyordum; heyecanlanmıştım.</st></p>
			<p><span epub:type="pagebreak" title="22" id="page22"></span><st c="18445">Artık kimsenin hiçbir şeyi olmadığım bir şehirde Latife’nin son limanı olmuştum. </st><st c="18527">Aramızdaki ahenge ihanet edemez, hiçbir yere gidemezdim. </st><st c="18584">Ona sormadan evdeki koltuğun yerini bile değiştiremezdim. </st><st c="18642">Bunu konuşmamıştık ama bana ne kadar hassas bir kedi olduğunu, mekânla olan kırılgan ilişkisini bir şekilde hissettirmiş, ömrünün son düzlüğünde yerleştirildiği bu evde biraz huzur bulmak istediğini hemen belli etmişti.</st></p>
			<p><st c="18861">Bir kedi insana bir sürü şey yapıyordu ama benim galiba en çok çekip gitme ihtimalimi almıştı elimden. </st><st c="18965">Ev dediğimiz toplamlar toplamı, bir kedinin varlığıyla başka bir mertebeye erişiyor, gizlice bölünmez bütünlüğünü ilan ediyor, kedinin nüfuzundaki bu evcil ülke, sen mutfağa bir mama kabı koyar koymaz bayrağını göndere çekiyor ve o saatten sonra gitmek teklif dahi edilemiyordu. </st><st c="19244">Artık bir evim vardı. </st><st c="19266">İçinde beni bir kedinin beklediği bir ev.</st></p>
			<p><st c="19307">Beri yandan dışarının gürültüsü günden güne artıyor ama bu kötücül saldırı evin içine çok başka bir kıymet yüklüyordu. </st><st c="19427">Sanki bir kar fırtınasının ortasında bir dağ kulübesine sığınmıştık Latife’yle ve ikimiz de bu sıcacık kuytuda olmaktan memnunduk. </st><st c="19558">Latife benim için dışarının kaosunu katlanılır kılıyordu. </st><st c="19616">Bana kanaatkâr olmayı öğretiyordu. </st><st c="19651">Tahammül etmeyi. </st><st c="19668">Bazen de boş vermeyi. </st><st c="19690">Ama yalandan bir boş vermişlik değildi onunkisi. </st><st c="19739">Uzun uzun düşünülmüş, muhasebesi yapılmış bir karardı; arkasında uzun bir ömrün tecrübesi vardı. </st><st c="19836">Durmanın bilgeliğine ikna olmuştu. </st><st c="19871">Dövüşmekten, şikâyet etmekten uzaktı. </st><st c="19909">Onu bırakıp giden sahibesine bile anlayış gösteriyor, halden anlıyordu. </st><st c="19981">Özlüyordu muhakkak ama bu özlem onu endişelendirmiyordu, bu özlemle yüreğini kemirmiyordu. </st><st c="20072">Yalnızlığını seviyordu, beni de yalnızlığıma alışmaya, onu sevmeye, kendime ait olmaya teşvik ediyordu. </st><st c="20176">Yakında bana veda edeceğini biliyor, gittiği vakit hayatımda açılması olası boşlukla şimdiden barıştırıyordu </st><span epub:type="pagebreak" title="23" id="page23"></span><st c="20285">beni. </st><st c="20291">“Ben önemli değilim,” diyordu, “Sen de değilsin. </st><st c="20340">Kendini önemli sananların hiçbiri önemli değil. </st><st c="20388">Yaşa sadece.”</st></p>
			<p><st c="20401">Bir fotoğraf yolladım ona gittiğinin dokuzuncu ayında. </st><st c="20457">Onuncu da olabilir. </st><st c="20477">Artık ayları saymıyordum.</st></p>
			<p><st c="20502">Latife’yle yan yana oturuyoruz fotoğrafta. </st><st c="20546">Ben kameraya bakıyorum, Latife iyice yuvarlamış kendini, başı neresi, kıçı neresi anlaması zor, uyuyor. </st><st c="20650">Poz vermeye çalışıp da verilemeyen, şu birinin illaki tuhaf çıktığı ama yıllar sonra bir albümde kendine muhakkak yer bulacak ehemmiyette aile fotoğraflarından biriydi.</st></p>
			<p><st c="20818">Altına, “Bu Latife,” diye yazdım da öyle gönderdim fotoğrafı. </st><st c="20881">“Yeni arkadaşım. </st><st c="20898">Gelişiyle ev biraz eve benzedi. </st><st c="20930">Sen nasılsın? </st><st c="20944">Alıştın mı oralara?”</st></p>
		</section>
	<div id="charCountTotal" value="20964"></div></body>
</html>
