<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Nohut Oda</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
		<section>
			<h1><span epub:type="pagebreak" title="75" id="page75"></span><st c="0">Kız Kardeşim Handan</st></h1>
			<p><st c="20">Bahçeyi sulamıyormuş ne zamandır. </st><st c="55">Gözü gibi baktığı begonvili solup gitmiş, hastalıklı bir renge dönmüş, çiçeklerinin azı dalda, çoğu yerdeymiş şimdi. </st><st c="172">Sokağa döner dönmez evin yolunu işaret eden bin türlü rayihanın yerinde, kaç yağmurda ıslanmış, kaç güneşte kurumuş, nihayetinde çürümüş yaprakların ekşi kokusu varmış şimdilerde. </st><st c="352">Öyle anlattı Seher telefonda.</st></p>
			<p><st c="381">Günde iki defa bahçe sulayan, tek bir saksıda bile açmamış çiçeği, kurumuş yaprağı olmayan komşusunun bu halleri hiç hoşuna gitmiyormuş. </st><st c="519">Bir an evvel çıkıp gelmemi salık verdi.</st></p>
			<p><st c="558">“İş güç var, Seher, nasıl olacak, bayrama kadar yerimden kıpırdayamam.”</st></p>
			<p><st c="630">“Tatili falan bekleme, iki günlüğüne de olsa atla gel, yarın cumartesi, sabah biniver bir otobüse, akşamüzeri buradasın. </st><st c="752">Pazartesi dönersin işinin gücünün başına. </st><st c="794">Bu ara birine ihtiyacı var gibi.” Biraz telaşlı sesi, “Bunlar hiç onun yapacağı şeyler değil.”</st></p>
			<p><st c="888">İyi tanıyor Handan’ı. </st><st c="911">Üçümüz birlikte büyüdük. </st><st c="936">Annesi </st><span epub:type="pagebreak" title="76" id="page76"></span><st c="943">Birsen Teyze kapı komşusuydu annemin, komşudan ziyade can dostuydu. </st><st c="1011">İki evi olan, beş kişilik bir aileydik biz; erkeksiz, sırf kadınlardan mürekkep bir aile.</st></p>
			<p><st c="1100">İki gündür de ortalıkta görünmüyormuş.</st></p>
			<p><st c="1139">“Seni aramadan az evvel yine çaldım kapısını” dedi.</st></p>
			<p><st c="1191">Açmamış Handan.</st></p>
			<p><st c="1207">Ama tülün ardından bir gölge gibi geçtiğini görmüş sanki. </st><st c="1266">Biraz durmuş kapıda, belki eli kolu doludur demiş, elindekileri bıraksın, gelir açar şimdi. </st><st c="1358">Birkaç dakika oyalanmış, “Handan” diye seslenmiş, içeriden saatin sesinden başkaca ses gelmemiş.</st></p>
			<p><st c="1454">Telefonda Seher’i dinlerken, Handan’ı getirmeye çalıştım gözümün önüne. </st><st c="1527">Yan bahçeye bakan oturma odasında, pencerenin kenarındaki koltuğunda oturuyor olmalı, arada içi geçiyor, önündeki sehpada çayı soğuyor. </st><st c="1663">Üzerinde annemin elbiselerinden biri.</st></p>
			<p><st c="1700">Telefonu kapattım. </st><st c="1720">Kulağımda hâlâ Seher’in, “Bunlar hiç onun yapacağı şeyler değil” diyen sesi var. </st><st c="1801">Handan’ı aradım.</st></p>
			<p><st c="1817">En son iki-üç hafta önce konuşmuştuk. </st><st c="1856">Yaz başında geleceğime söz vermiştim. </st><st c="1894">İki yıl olmuştu herhalde, kaçamamıştım işten güçten. </st><st c="1947">“Bu sefer uzun kalacağım” demiştim. </st><st c="1983">Bayram etmişti.</st></p>
			<p><st c="1998">Açmadı telefonu.</st></p>
			<p><st c="2015">Seher içime kurt düşürse de iyi olduğuna emindim. </st><st c="2066">Huyuydu Handan’ın, ekseriyetle kapıyı duymaz ya da tam emin değilim, duymazlıktan geliyor da olabilir, telefonuysa nadiren açardı. </st><st c="2197">Özlediğinde o beni arardı.</st></p>
			<p><st c="2223">Uzakta olana telefonla iletilen nahoş haberler eksik anlatılır, yola çıkacak kişi telaşlandırılmaz ya, Seher de bazı şeyleri bana eksik anlatmıştı. </st><st c="2372">Bizim sokağın köşesini döner dönmez karşımda beliren manzara, vakit kaybetmeden haber vermesini, bunu yaparken de her şeyi tüm çıplaklığıyla an</st><span epub:type="pagebreak" title="77" id="page77"></span><st c="2515">latmasını gerektiriyordu ki, bayram seyran beklemeyeyim, bir an evvel yola çıkayım.</st></p>
			<p><st c="2599">Sokağın sonundaki tek katlı evimizin yoldan sadece kırmızı kiremitleri görünüyordu. </st><st c="2684">Ev sanki yüz yıllık uykuya dalmış, arsızca dallanıp budaklanmış bitkilerin arasında, gür yaprakların arkasında yitip gitmiş, metruk bir yere dönüşmüştü.</st></p>
			<p><st c="2836">Koşar adım bahçe kapısına vardığımda zihnim allak bullaktı. </st><st c="2897">İçeride beni ne bekliyordu, hayal dahi etmek istemiyordum.</st></p>
			<p><st c="2955">Derin bir nefes alıp demir kapıyı ittim.</st></p>
			<p><st c="2996">Kapının arkasında birikmiş kuru yapraklar hışırdayarak gönülsüzce yol verdiler bana. </st><st c="3082">Büyümüş, neredeyse diz hizasına gelmiş ayrıkotlarının altında kaybolmuş, ancak evvelden oradan yürümüş birinin takip edebileceği çakıltaşı yoldan evin kapısına doğru ilerledim. </st><st c="3259">Adım attıkça ayaklarımın altında ezilen taşlar gıcırdıyor, her yanını ot bürümüş bahçenin kuytu köşesinde sayısız yaşam, türlü hışırtıyla varlığını ilan ediyordu.</st></p>
			<p><st c="3421">Kameriyenin demirleri boyunca göğe doğru yükselen, eve en çok yaklaştığı yerden çatıya sıçrayıp oradan hunharca büyümeye devam eden dev begonvil, dökülmüş çiçekleriyle evi yutmaya hazırlanan bir canavardı şimdi.</st></p>
			<p><st c="3633">Petunyalar, yaseminler, kadife çiçekleri, aslanağızları, siklamenler, sardunyalar... </st><st c="3719">Handan’ın yavrusu gibi baktığı bütün çiçekler tarhlardan, saksılardan dışarı taşmış, kalan son enerjileriyle bahçenin kuru toprağı boyunca kıt kanaat ilerlemeye çalışırken bir noktada yaşamaktan vazgeçmiş gibiydiler. </st><st c="3936">Kör sineklerin konup konup kalktığı, zarımsı solgun gövdeleri çoktan zamana yenik düşmüş, toprağa karışmak üzereydi.</st></p>
			<p><st c="4052">Arsızca büyümüş dalları bazen aralayarak, bazen eğilip altlarından geçerek, bazen de üzerlerinden atlayarak bah</st><span epub:type="pagebreak" title="78" id="page78"></span><st c="4164">çeyi güç bela geride bırakıp, kapıya tırmanan altı basamaklı merdivenin başına kadar gelmeyi başardım. </st><st c="4268">Düşen eriklerin lekelediği taş basamaklara adımımı atar atmaz yerden bir sinek bulutu havalandı.</st></p>
			<p><st c="4364">Nihayet kapıya vardığımda kulaklarım uğulduyordu.</st></p>
			<p><st c="4414">Hemen zile basmak istedimse de yapamadım.</st></p>
			<p><st c="4456">Arkama dönüp artık birkaç basamak yukarısında durduğum bahçeye baktım tekrar. </st><st c="4535">Az ötede, begonvilin ele geçirdiği kameriyenin hemen önündeki süs havuzunu fark ettim. </st><st c="4622">Şıpırtısıyla bahçeyi bir zamanlar bir yeryüzü cennetine tamamlayan fıskiyesi şimdi kapalıydı. </st><st c="4716">Suyun yüzeyi kuru yapraklarla örtülmüştü. </st><st c="4758">Peki balıklar, onlar hayatta mıydı?</st></p>
			<p><st c="4793">Burada ne olmuştu? </st><st c="4813">En son ne zaman gelmiştim sahi?</st></p>
			<p><st c="4844">Dönüp zili çaldım.</st></p>
			<p><st c="4863">Evin sessiz koridorunda kuşlar cıvıldadı. </st><st c="4906">Bekledim. </st><st c="4916">Gelen giden yok. </st><st c="4933">Kapının yanındaki pencereden içeriye bakmaya çalıştım. </st><st c="4988">Hiçbir şey göremeyince çantamın içinde anahtarımı arayıp buldum.</st></p>
			<p><st c="5052">Titreyen ellerle anahtarı zar zor kilide sokup döndürdüm. </st><st c="5111">Kapı gıcırdayarak açıldı.</st></p>
			<p><st c="5136">İçeri seslendim: “Handan!”</st></p>
			<p><st c="5163">Birkaç saniye ne yapacağımı bilmez halde bekledim eşikte. </st><st c="5222">Cevap gelmeyince içeri daldım, antreyi ivedilikle geçip, yan bahçeye bakan oturma odasına vardım.</st></p>
			<p><st c="5319">Orada değildi. </st><st c="5335">Sırf Handan değil, normalde orada duran koltuk ve televizyon da yerinde yoktu.</st></p>
			<p><st c="5413">Ortadan kaybolan koltuğu ve televizyonu saymazsak, ev bıraktığım gibiydi. </st><st c="5488">Sadece, bahçenin aksine, biraz fazla derli toplu geldi içerisi gözüme. </st><st c="5559">Handan’ın hamaratlığını bilirdim ya, yine de burada birinin yaşadığına dair pek bir iz yoktu. </st><st c="5653">Tek bir kusur aradı gözüm etrafta, bir yaşam belirtisi. </st><st c="5709">Kıvrılmış bir örtü kenarı, bozulmuş bir halı saçağı, buruşmuş bir kumaş, içilmiş bir çay, masaya açık şekilde ters konmuş bir </st><span epub:type="pagebreak" title="79" id="page79"></span><st c="5835">kitap, televizyon sesi... </st><st c="5861">Bana iyi bir haber verecek, yüreğime su serpecek bir işaret. </st><st c="5922">Ümitsizce göz gezdirdim etrafa. </st><st c="5954">Ev bana hiç iyi bir şey söylemiyordu.</st></p>
			<p><st c="5991">Birden Handan’ın sesini duydum sandım. </st><st c="6031">Bir mırıltı. </st><st c="6044">Biri konuşuyordu. </st><st c="6062">Evet, Handan’dı duyduğum. </st><st c="6088">Sesi derinden, bir kapının ardından geliyordu. </st><st c="6135">Sonra bir su sesi. </st><st c="6154">Musluk açıldı, kapandı. </st><st c="6178">Tabii ya, nasıl düşünemedim, mutfakta olmalıydı. </st><st c="6227">Öyle olmak zorundaydı. </st><st c="6250">Merak, sevinç, endişe içimde dev bir duygu yumağına dönüşmüş, elim ayağım birbirine dolanmış vaziyette koridorun sonundaki mutfağa koştum.</st></p>
			<p><st c="6388">Bizim evin koridoru dünyanın en uzun koridoruymuş meğer.</st></p>
			<p><st c="6445">Kapı kapalıydı. </st><st c="6462">Buzlu camın arkasında bir gölge duruyordu. </st><st c="6505">Handan’ın ufarak siluetini görür görmez tanıdım. </st><st c="6554">Yavaşça araladım kapıyı.</st></p>
			<p><st c="6578">Sırtı dönük, kesme tahtasının üstünde bir şeyler doğruyor, bir yandan da mırıldanıyordu.</st></p>
			<p><st c="6667">Tam ağzımı açıp bir şey diyecektim, birden mutfağa kaydı bakışlarım.</st></p>
			<p><st c="6736">Bir gariplik vardı içeride. </st><st c="6765">Handan hıncahınç eşyayla doldurmuştu burayı, mutfak mutfaklıktan çıkmış, içeride dönecek yer kalmamıştı. </st><st c="6870">Tezgâhın, yemek masasının, buzdolabının üzerine, raflara Handan’ın şahsi eşyaları istiflenmişti.</st></p>
			<p><st c="6966">Bardakların yanındaki saç fırçası takıldı önce gözüme, hemen yanında Handan’ın okuma gözlükleri duruyordu. </st><st c="7074">Patates, soğan sepetinin üzerinde bir dikiş kutusu. </st><st c="7126">Yemek masasında örülmekte olan yeşil bir kaşkol. </st><st c="7175">Annemin tarif defteri tezgâhın kenarında, sandalyelerin sırtında birkaç parça giysi, sağda solda birikmiş gazeteler, dergiler, bulmaca kitapları, boş kavanozlar, çeşit çeşit bardağın içine su konulup kök versin diye bırakılmış birtakım bitki sapları...</st></p>
			<p><span epub:type="pagebreak" title="80" id="page80"></span><st c="7427">Handan oturma odasındaki koltuğu da buraya taşımıştı. </st><st c="7482">Koltuğun kolçağında katlanıp üst üste konmuş yorganla yastık duruyordu. </st><st c="7554">Belli ki artık burada uyuyordu. </st><st c="7586">Televizyon da pencerenin kenarına çektiği bir sehpanın üzerindeydi.</st></p>
			<p><st c="7653">Evin diğer odalarından eksilen hayatiyet gelip buraya doluşmuş, içeride değil adım atacak elini, kolunu koyacak yer kalmamış ama küçücük mutfak bu haliyle tam teşekküllü bir yaşam alanına dönüşmüştü. </st><st c="7854">Handan resmen ortasından bir çizgi çizip evi ikiye bölmüştü. </st><st c="7915">Mutfağın kapısı iki farklı dünyanın arasındaki geçişi temsil ediyordu artık.</st></p>
			<p><st c="7991">Eşikte ne yapacağımı bilmez halde oyalandım biraz. </st><st c="8043">Nihayet cesaretimi toplayıp Handan’ın tarafına adımımı attım.</st></p>
			<p><st c="8104">Ayaklarımın altında rabıtalar gıcırdayınca arkasını dönüverdi. </st><st c="8168">Beni görünce ne diyeceğini bilemedi, bir şey söylemeden yüzüme bakakaldı.</st></p>
			<p><st c="8241">Sonunda bir “Daha neler!” döküldü ağzından.</st></p>
			<p><st c="8285">Onu görünce ben de afallamıştım. </st><st c="8319">Handan görüşmediğimiz iki yılda büsbütün anneme benzemişti. </st><st c="8379">Saçları aynı onunkiler gibi beyazlamıştı. </st><st c="8421">Gözleri, burnu, dudaklarının kenarındaki çizgiler... </st><st c="8474">Karşımda sanki annem duruyordu.</st></p>
			<p><st c="8505">Üzerinde yine onun elbiselerinden biri vardı. </st><st c="8552">Annemin önü boydan boya inci düğmeli, sarı poplinden, bebe yaka elbisesi.</st></p>
			<p><st c="8625">Omzu yırtılmış, yırtıldığı yerden dikilmişti. </st><st c="8672">Beyaz ipliğin çekiştirdiği kumaşın kokusu geldi burnuma. </st><st c="8729">Eski kokuyordu Handan. </st><st c="8752">Eski evler, eski koltuklar, eski perdeler kokuyordu. </st><st c="8805">Kenarı tırtıklı fotoğraflar kokuyordu. </st><st c="8844">Şimdiye çok uzak bir tıraş losyonu, biraz kavrulmuş soğan, biraz güneşte unutulmuş tuzlu havlular, biraz tütün, biraz da lavanta. </st><st c="8974">Yaşlanmıştı.</st></p>
			<p><st c="8986">Bir an sonra elindekileri telaşla tezgâha bırakıp koştu, boynuma sarıldı.</st></p>
			<hr />
			<p><span epub:type="pagebreak" id="page81" title="81"></span><st c="9060">Annemin cenazesinden sonra, ben on altıydım, Handan on sekiz, anne tarafından akrabalarımız, ölüm salgın bir hastalıkmış ve ondan korunmak için hızla tüm izleri yok edip olay yerinden uzaklaşmak gerekiyormuş gibi, bizi birilerinin yanına verip, evi bir an evvel kapatma niyetiyle seferberlik ilan etmişlerdi. </st><st c="9370">Pek tanımıyorduk aniden evimizi dolduran o kalabalığı. </st><st c="9425">Bayramdan bayrama, o da nadiren, telefonda metalik seslerini duyduğumuz, sorularına evet-hayır diye yanıt verdiğimiz yabancı insanlardı hepsi.</st></p>
			<p><st c="9567">Annem ailesinin onaylamadığı, kendisinden yaşça büyük ama onu bize yıllar sonra anlatırken hâlâ yanaklarına al basmasına yol açan bir adamla kaçıp, bir de bebek sahibi olunca, ki bu iki olayın kronolojik sıralaması konusunda söylentiler yok değildi, herkes tarafından sessizce aforoz edilmişti.</st></p>
			<p><st c="9862">Babam öğretmendi. </st><st c="9881">Yalnız, kimsesiz bir adammış, ailesi yokmuş, öyle anlatırdı annem. </st><st c="9948">Hayırsever bir adam okutmuş, öğretmen okuluna göndermiş. </st><st c="10005">Yatılı okuyup coğrafya öğretmeni çıkmış. </st><st c="10046">Annemle alelacele evlendikten sonra başka yere tayinini istemiş babam. </st><st c="10117">Annem de böylece hem ailesinden hem de doğduğu kasabadan iyiden iyiye kopmuş, bir tek kocasını aileden bilmişti.</st></p>
			<p><st c="10229">Çocukluğumun puslu belleğinde eski bir lamba gibi kırpışan, güçlü, kocaman elli, kıvırcık gür saçlı babam, benim dört, Handan’ınsa altı olduğu kış, uyuduğu uykuların birinden uyanmayınca, annem bizi, allah biliyor ya nasıl, tek başına büyütmüştü. </st><st c="10477">Babamı kaybettikten sonra iyice yalnızlaşmış, kendi dünyasına çekilmiş, kocasından kalan kuş kadar maaşla kurduğu nohut oda bakla sofa hayatta Handan’la ikimizi ne yapıp edip pamuklara sarmış, o günden sonra da akraba namına pek kimseyle görüştürmemişti.</st></p>
			<p><st c="10731">Bir tek kapı komşumuz Birsen Teyze her şeyimize koş</st><span epub:type="pagebreak" title="82" id="page82"></span><st c="10783">muş, annemden birkaç yaş büyük Selanik göçmeni bu yalnız kadın, kızı Seher’le birlikte her şeyimiz olmuştu. </st><st c="10892">Annem onlardan başkasını almamıştı hayatımıza. </st><st c="10939">Kimse de bizi alın diye ısrar etmemişti doğrusu.</st></p>
			<p><st c="10987">Cenazeden sonra taziyeye gelen konu komşunun tantanası azalınca, akraba kadınların seferberliğiyle evde hiç vakit kaybetmeden büyük bir temizliğe girişildi. </st><st c="11145">El birliğiyle her yan silindi, süpürüldü. </st><st c="11187">Nevresimler yıkandı ütülendi, yorganlar, battaniyeler hurçlara konulup yüklüğe kaldırıldı. </st><st c="11278">Döşekler patpatlandı, pencerelerin güneşlikleri çekildi. </st><st c="11335">Koltukların üzerine örtüler serildi, halılar yuvarlanıp yuvarlanıp kapıların arkalarına dizildi. </st><st c="11432">Erzak dolapları boşaltıldı, buzdolabının fişi çekilip buzu çözüldü, içi temizlendi. </st><st c="11516">Saksı saksı gardenya, Japon şemsiyesi, Afrika menekşesi, annemin arka balkona dizdiği bidon bidon turşu, kavanoz kavanoz reçel Renault 12’lerin arkasına tıka basa dolduruldu.</st></p>
			<p><st c="11690">İki kardeş başımıza gelenlerin farkına varamadan, derdimize şu kadar olsun derman olmayan dev bir acıma duygusu tarafından ele geçirilmiştik. </st><st c="11833">Eşyanın ehemmiyeti, evimizin üzerine hunharca boca edilen faydasız akraba merhametini bize ulaşmadan yolda bitirip tüketmişti. </st><st c="11960">Evin eski düzeninden geriye kalan bilirkişiler olarak bazı hayati soruların muhatabı olmamız dışında, kimsenin umurunda değildik: Süpürgenin ince ucu neredeydi? </st><st c="12121">Annem arka balkonun anahtarını nereye koyuyordu? </st><st c="12170">Havlular hangi dolaptaydı? </st><st c="12197">Çöpü nereye çıkarıyorduk? </st><st c="12223">Çamaşır makinesi nasıl çalışıyordu? </st><st c="12259">Annem beyazları kaç derecede yıkıyordu?</st></p>
			<p><st c="12298">Kopan fırtınayla birlikte yerden havalanan ve insafsızca etrafımızda uçuşup duran şeylerin ortasında, Handan’la arada göz göze geliyor, birbirimizden medet umuyorduk. </st><st c="12466">Ne yapsak bir türlü uyanamadığımız bir kâbusun içinde debe</st><span epub:type="pagebreak" title="83" id="page83"></span><st c="12524">leniyor, altımızdan sandalyeler, halılar, koltuklar çekilirken, dünyaya geri dönmenin yollarını arıyor, bulamıyorduk.</st></p>
			<p><st c="12642">Zaman donmuş, her şey donmuş, dün yok, yarın yok, sadece şimdi vardı. </st><st c="12713">Sonsuz, kopkoyu bir şimdi, bütün ağırlığıyla üzerimize çökmüş, çiçek açmaya teşne genç kız kalbimizi kurutmuş, bizi kapısız, penceresiz bir ağrının içine gömmüştü. </st><st c="12877">Bugün uzaktan baktığımda kapkara bir dumanın içinde bir görünüp bir kaybolan, eski bir ameliyat izi gibi ara sıra sızlayan bir andan başka bir şey yoktu.</st></p>
			<p><st c="13030">Geçmiş artık çok uzaktı. </st><st c="13056">Gelecek ise ne kokusu ne şekli belli, manadan yoksun bir yerdi.</st></p>
			<p><st c="13119">Tecrübe ettiğimiz dehşetin çapı o kadar genişti ki, onu bir ucundan tutamıyor, bir yerinden anlamaya başlayamıyor, üzüntünün uçsuz bucaksız uzayında toz zerrecikleri gibi dönüp duruyorduk. </st><st c="13309">Kar küremiz kırılmış, içindekiler her yere saçılmıştı.</st></p>
			<p><st c="13363">Halılar kaldırıldığında güneş ışığının yıllarca değmediği taşların gerçek renklerini keşfediyor, tam dört gündür yaprağı koparılmayan duvardaki takvime, yine dört gündür hiç salça sıçramamış bembeyaz ocağa bakıp iç geçiriyorduk. </st><st c="13593">Henüz eşyayı anlıyorduk. </st><st c="13618">Doğup büyüdüğümüz evin çöküşüne, alıştığımız, yerini yurdunu ezbere bildiğimiz her şeyin acımasızca yerinden edilmesine, uzaklaştırılmasına, ortadan kaldırılmasına, defedilmesine üzülebiliyorduk henüz.</st></p>
			<p><st c="13819">Birkaç gün o odadan, bu odaya gezinen adımların, sağa sola çekilenlerin, itilip kakılan, üzeri örtülenlerin gürültüsü patırtısı içinde, bir kenara pusup bekledik Handan’la. </st><st c="13993">İtiraz etmedik.</st></p>
			<p><st c="14008">Ta ki, eski hayatımızdan kalan her şeyi bir an evvel kaldırmak, öyle bir hayat hiç olmamış gibi davranmak konusunda ısrarcı pürtelaş kadınlar, evin işini bitirir bitirmez, annemin giysilerinden beğendiklerini ayırıp, kalanını ihtiyaç sahiplerine vermek maksadıyla yatağın üzerine dökene dek...</st></p>
			<p><span epub:type="pagebreak" title="84" id="page84"></span><st c="14302">Annemin yatak odasının kapısından girip de bir yanda bütün kapakları ardına kadar açık boş gardırobu, diğer yandan yatağa üst üste yığılmış elbiselerini, bluzlarını, hırkalarını, gömleklerini görmek günlerdir içimizde sessizce ağrıyan yeri dürtmüş, orada bir şeyi yırtıp, ne var ne yok dışarı dökmüştü. </st><st c="14606">Bir daha hiç giyilmeyecek bilgisiyle yerinden edilmiş giysiler, yitirdiğimiz şeyin uçsuz bucaksızlığının etkisiyle uyuşmuş ruhlarımızı harekete geçiren ilk somut şey oldu. </st><st c="14778">Bu sinsi kalkışma sayesinde nihayet gerçek bir şeyler hissedebilir hale gelmiştik. </st><st c="14861">Ağrımız yeryüzüne inmiş, birkaç gündür içinde dönendiğimiz uzayın adı konmuştu: Annem yoktu artık, geri gelmeyecekti.</st></p>
			<p><st c="14978">Bu ortak hissiyat bizi ayrı ayrı saklandığımız kuytulardan nihayet çıkarıp temasa zorladı. </st><st c="15070">Aynı utku uğruna güçlerimizi birleştirip isyan etmekten başka çaremiz kalmamıştı:</st></p>
			<p><st c="15151">Annemin giysileri bu evde kalacaktı. </st><st c="15189">O kadar.</st></p>
			<p><st c="15197">Delirmemek için o gün bulduğumuz tek yol buydu. </st><st c="15246">Belki çocukçaydı ama işe yaradı.</st></p>
			<p><st c="15278">Sessizliğimiz feryada dönüşüp, evin duvarlarını delerek konu komşuyu ayaklandırınca, karşı taraf pes etti. </st><st c="15386">Yatağın üzerindeki her şey söylene söylene dolaptaki yerlerine geri asıldı. </st><st c="15462">Annemin naylon çoraplarına varasıya nesi var nesi yok dürülüp dürülüp tekrar çekmecelere dizildi. </st><st c="15560">Tuvalet masasının üzerinde duran, sırtı sedefli ayna-fırça seti bile son anda, nasıl da giriverdiyse hayret, bir çantadan çıktı da eski yerine konuldu.</st></p>
			<p><st c="15711">Sıra bizimle ilgili planlarına geldiğinde neredeyse beş gün dolmak üzereydi. </st><st c="15789">Okulların kapanmasına bir ay vardı. </st><st c="15825">Handan mezundu zaten, benimse lisede son senemdi. </st><st c="15875">Uzun vadeli bir karar alıncaya dek geçici olarak bir akraba evine yerleştirilmemize karar verildi. </st><st c="15974">İkimiz de annemin merkezde yaşayan uzak bir kuzeninde kalacaktık. </st><st c="16040">Ben okula oradan gider gelir, bitirirdim son sınıfı. </st><st c="16093">Birkaç ay geçsin, sonrasına </st><span epub:type="pagebreak" title="85" id="page85"></span><st c="16121">bakılır denmişti.</st></p>
			<p><st c="16138">Karar geniş aile meclisinden de geçince, bu defa bizim giysilerimiz döküldü yatakların üzerine. </st><st c="16235">Her şeyimiz iki valize sığdı.</st></p>
			<p><st c="16264">Birkaç saat sonra aramızda bir turşu bidonu, kucaklarımızda birer saksı menekşe ile bir arabanın arka koltuğunda sessizce oturuyorduk.</st></p>
			<p><st c="16399">İnmemiz gerekiyordu o arabadan, ikimiz de içten içe biliyorduk, başka bir yerde yaşamamız mümkün değildi çünkü. </st><st c="16512">Yerini yadırgayan çiçekler gibi kuruyup giderdik başka evlerde. </st><st c="16576">Yine de dillendiremedik bunu.</st></p>
			<p><st c="16605">Bir ara Handan bir şey diyecek gibi oldu ama karşımıza saniyesinde ördükleri “Olur mu canım hiç öyle şey” duvarı o kadar yüksekti ki, tırmanmaya çalışmak nafileydi.</st></p>
			<p><st c="16770">Evimizin kapısı çekildi, kilitlendi, bahçeye hortumla son bir su tutuldu, peşine su vanaları sıkı sıkı kapatıldı, sigortalar indirildi, akla gelen türlü bela “allah korusun”larla savuşturularak arabalara doluşuldu. </st><st c="16986">Felaketten kurtardıkları iki yavruyu da sahiplendirirlerse görevleri tamamlanmış olacaktı. </st><st c="17077">İçleri çok rahattı. </st><st c="17097">Akrabalar ne günler içindi. </st><st c="17125">Başımız sağ olsundu. </st><st c="17146">Allah bize uzun ömürler versindi.</st></p>
			<p><st c="17179">Valizlerimizle birlikte teslim edildiğimiz o çok çocuklu evde bir hafta kadar kaldık. </st><st c="17266">O bir hafta boyunca ne ağzımıza bir lokma koyduk ne birbirimizden başkasıyla tek kelime konuştuk. </st><st c="17364">Yetmezmiş gibi durup durup ağlama nöbetlerine tutulup, üstüne herkes yattıktan sonra evde iki hayalet gibi gezinmeye başlayıp, nihayet eşzamanlı ateşlenerek yatağa düşünce, sabrı tükenen uzak kuzenin acil durum telefonuyla akrabalar yeniden Renault 12’lere doluştu, durumu görüşmek üzere bir araya geldi.</st></p>
			<p><st c="17668">Bize sorsalar cevabımız dünden hazırdı. </st><st c="17709">Hasta falan değildik biz. </st><st c="17735">Eve gitmek istiyorduk. </st><st c="17758">Başka da bir şey istemiyorduk. </st><st c="17789">Ama kimsenin bize bir şey sorduğu yoktu.</st></p>
			<p><span epub:type="pagebreak" title="86" id="page86"></span><st c="17829">Halimizi duyan Birsen Teyze sonunda kıyamayıp, “Tamam, bana emanetler, üç kızım var benim artık” deyince, kaderimizi tayin edecek demlik demlik çay içilen uzun toplantının neticesinde, henüz açılıp yerleştirilmemiş valizlerimizle birlikte arabaya konulup aynen eve geri getirildik.</st></p>
			<p><st c="18111">Babamızdan kalan bir ev, bir de küçük maaş vardı, Handan zaten reşitti, bana göz kulak olacaktı, onlara muhtaç değildik, ki bu herkes için iyi haberdi.</st></p>
			<p><st c="18263">Birkaç ay davetsiz akraba ziyaretleriyle nezaret altında tutulduk. </st><st c="18331">Birsen Teyze gelen gidenin içini rahatlattıkça, biz de bu ani ziyaretlerde elimizden geldiğince aklıselim göründükçe, zamanla yeni düzen herkesin aklına yattı. </st><st c="18491">İki genç kızın sorumluluğunu alma ihtimali zaten her birinin evine karabasan gibi çöktüğünden, doğrusu işlerine de geldi. </st><st c="18613">Birkaç ay sonra hepsi hayatımızdan elini ayağını çekti, kendi işine gücüne döndü.</st></p>
			<p><st c="18694">Fırtına dinmiş, deniz bizi eski bir kıyıya vurmuştu. </st><st c="18748">İkimiz de hâlâ yaşıyorduk, sadece bir süre nefesimizi tutmamız gerekmişti.</st></p>
			<p><st c="18822">O günden sonra iki kardeş hayata kaldığımız yerden devam etmeye, her şey eskiden nasılsa aynı düzende yaşamaya karar verdik. </st><st c="18948">Mantıklı bir karar değildi belki ama hem her an içeri sızacak bir çatlak arayan çaresizlik duygusunu savuşturmak hem de önümüzde uzandığını varsaydığımız yeni hayata başlayabilmek için atabildiğimiz ilk adımdı bu. </st><st c="19162">Evdeki tanıdık ahengin devamı bizi bir noktaya kadar ayakta tutacaktı. </st><st c="19233">Bildiğimiz en iyi yol, eve giden yoldu. </st><st c="19273">Patlamada sağa sola saçılan parçaları evde yeniden yan yana getirecek, bu sınavı geçmişe fanatik bir sadakatle tutunarak verecektik. </st><st c="19406">Öyle olacağını hissediyorduk. </st><st c="19436">Sadece hissetmek o an için ikimize de yetiyordu.</st></p>
			<p><st c="19484">Sonunda baş başa kalınca büyük temizlik sırasında yerin</st><span epub:type="pagebreak" title="87" id="page87"></span><st c="19540">den edilmiş her şeyi Birsen Teyze ve Seher’in de yardımıyla eski yerlerine yerleştirdik. </st><st c="19630">Annemin düzenini baştan kurduk.</st></p>
			<p><st c="19661">Rulo yapılmış halıları devirip yeniden yaydık. </st><st c="19709">Yorganları yüklükten indirdik. </st><st c="19740">Güneşlikleri açıp evin içini yeniden ışığa boğduk.</st></p>
			<p><st c="19790">Hissettiğimiz şey, son birkaç haftadır ilk kez, mutluluktu. </st><st c="19851">Yaşam alanımızı düzenlemenin sevinci bize yeniden başlama, ta en baştan başlama şevki aşılamış, gücümüzü geri kazandırmıştı.</st></p>
			<p><st c="19975">Bir yandan şarkılar söyleyerek, arada kirpiğimizin ucuna kadar gelen gözyaşlarını komik bir şakayla çok uzaklara göndererek, o şakaya normalde hiç gülünmeyecek kadar çok gülerek, canla başla çalıştık.</st></p>
			<p><st c="20176">Uzaktan bakan biri, evcilik oynayan iki çocuğa benzetebilirdi bizi. </st><st c="20245">Tek katlı evin pencerelerinde bir görünüp bir kaybolan, odadan odaya sürekli bir şeyler taşıyıp, bir şeyleri çekeleyip duran iki genç kız, zilin ding dong diye çaldığı, kapıların çıngır mıngır açıldığı hayalî bir ev kuruyordu. </st><st c="20472">Bundan böyle orada sonsuza kadar mutlu mesut yaşayacaklar, masal, başka şansı yok, bu sefer mutlu sonla bitecekti.</st></p>
			<p><st c="20586">Evde tek başımıza kaldığımız ilk gecelerden birinde Handan ömründe ilk kez sütlaç yaptı. </st><st c="20676">Annem çok güzel yapardı sütlacı. </st><st c="20709">Onun mutfak çekmecesinde duran defterlerinden bulduğu tarifi harfiyen uyguladı. </st><st c="20789">Sütlaç pek güzel olmadı. </st><st c="20814">Yine de sevinçle yedik.</st></p>
			<p><st c="20837">Ben bir sabah uyanıp evin bütün tüllerini yıkadım. </st><st c="20889">Kırışmasınlar diye makineden çıkarır çıkarmaz astım hepsini.</st></p>
			<p><st c="20949">Zamanla başka âdetler icat ettik. </st><st c="20984">Yerine getirdikçe kendimizi iyi hissettiğimiz, hiç konuşmadan “Her şey yolunda” dememizi sağlayan birtakım kutsal görevlerdi bunlar. </st><st c="21117">Yalnızlığımızı halının altına süpürüyor, annemin ölümü hakkında tek kelime konuşmuyor, kendimizi gündelik telaşlarla oyalıyorduk.</st></p>
			<p><span epub:type="pagebreak" title="88" id="page88"></span><st c="21246">Günler, haftalar geçtikçe oynamaktan haz aldığımız, oynamazsak nefes alamadığımız bir oyuna dönüştü bu.</st></p>
			<p><st c="21350">Handan her sabah kalkıp çayı demliyor, eksiksiz bir kahvaltı masası hazırlıyordu. </st><st c="21433">Ben çarşıya inip </st><em><st c="21450">Milliyet</st></em><st c="21458"> gazetesi alıyor, oturma odasındaki sehpanın üzerine bırakıyordum. </st><st c="21525">Üç sandalyeli mutfak masasında kahvaltı yaparken TRT radyosundan haberler evin sessizliğini dolduruyordu. </st><st c="21631">Handan, “Akşama mercimek ısladım” diyordu birden. </st><st c="21681">Ben, “Yanına da arpa şehriyeli pilav yaparız” diyordum.</st></p>
			<p><st c="21736">“Okuldan gelirken yoğurt almayı unutma.”</st></p>
			<p><st c="21777">“Turşu da çıkarırız.”</st></p>
			<p><st c="21799">Günler böylece birbirini kovalıyor, aile boyu demlenmiş çaylar demliğin içinde içilemeden bayatlıyor, pişmemiş pirinçler dişlerimizin arasında takırdıyor, okunmamış gazeteler sağda solda tepeler oluşturuyor, radyonun sesi bir süre sonra tatlı bir uğultuya dönüşüyor, ne anlattığı önemsiz spiker üçüncü bir kişi olarak sadece mırıltısıyla sabahtan akşama bize yoldaşlık ediyor, ülkenin sert gündemi evin kırılgan gündemine pek dokunamıyordu.</st></p>
			<p><st c="22240">O yaz Madımak Oteli ateşe verilmiş, korkunç olay Handan’la ikimizin dünyasını bir göktaşı gibi teğet geçmiş, ancak başka bir dünyaya düşüp ortalığı kana bulamıştı. </st><st c="22405">O haftalarda kulağımızda çınlayan “katliam” kelimesi, o sırada kendi felaketiyle tıka basa dolu zihinlerimizde tam karşılığını yıllar sonra bulacak, o yılın aslında ne garabet bir yıl olduğunu çok sonra fark edecektik. </st><st c="22624">Biz kötülükten kendi payımıza düşeni almış, sıramızı savmış, gazete sayfaları ve radyo dalgalarıyla evimize girmeye çalışan büyük kötülüğe hem kör hem sağır kalmış, kendi yangınımızın küllerinden doğmaya çalışıyorduk.</st></p>
			<p><st c="22841">Gündelik hayat kendi ritminde dura kalka yol alırken, Handan bir sabah bu mutluluk oyununu bir adım öteye taşıdı.</st></p>
			<p><span epub:type="pagebreak" title="89" id="page89"></span><st c="22955">Uyanıp mutfağa gittiğimde, üzerinde annemin sabahlığıyla karşıladı beni. </st><st c="23029">Krem rengi, yumuşacık kadifeden, ceplerinin kenarları sarı papatyalı sabahlık, aylardır annemin yatak odasının kapısının arkasında asılı duruyordu.</st></p>
			<p><st c="23176">Handan’ı kapısı açık buzdolabının önünde, sırtı bana dönük, kahvaltılıkları çıkarırken üzerinde o sabahlıkla görünce dilim tutuldu. </st><st c="23309">Hiçbir şey yokmuş gibi dönüp, “Günaydın,” dedi. </st><st c="23357">“Yumurtan nasıl olsun?”</st></p>
			<p><st c="23380">Bu ilk teşebbüs, hakkında konuşmadan kabullendiğimiz, sorularla, tespitlerle dürtmediğimiz onlarca şeyden biri oldu.</st></p>
			<p><st c="23497">Peşine akşam serinliğinde bahçeye çıkarken sırtına annemin hırkalarını alıvermeler başladı. </st><st c="23590">Arkasından çöpü atmaya onun hâlâ portmantoda duran terliklerini giyip gitmeler.</st></p>
			<p><st c="23669">Nihayet bir gün kendi giysilerini üç battal boy çöp torbasına tıkıp kapının önüne koydu Handan. </st><st c="23766">O günden sonra da annemin elbiselerinden başkasını giymedi.</st></p>
			<p><st c="23825">İlk zamanlarda üzerinden sarkan, ne beli ne omzu oturan giysilerin tek bir tanesine bile makas değmesine içi el vermedi. </st><st c="23947">Hepsini uzun süre kemerlerle sıktırıp, çengelli iğnelerle orasından burasından tutturup gezdi. </st><st c="24042">Ta ki bir gün onların içini dolduracak kadar şişmanlayana, tam annem kadar olana dek.</st></p>
			<p><st c="24127">Sanki ne kadar büyüyeceğine annemin elbiseleri karar vermiş, daha fazlası bir üst akıl tarafından engellenmiş gibi, sonrasında tek bir kilo olsun almadı, tek bir santim olsun uzamadı. </st><st c="24312">Giyilmekten eprimiş, iğne iplikle acemice onarılmaktan çula dönmüş ama üzerine tam oturan o güzelim elbiselerle yıllarını geçirdi.</st></p>
			<p><st c="24442">Bir gün annemin küpelerini gördüm kulaklarında. </st><st c="24491">Başka bir gün çarşıdan eve geldiğimde, holdeki aynada çene hizasında kesilmiş dalgalı saçlarını tarıyordu.</st></p>
			<p><st c="24597">“Yakışmış mı?” diye sormuştu. </st><st c="24628">Çok yakışmıştı. </st><st c="24644">En az anneme yakıştığı kadar. </st><st c="24674">Yanında annemin bir fotoğrafını gö</st><span epub:type="pagebreak" title="90" id="page90"></span><st c="24708">türmüş, kuaföre gösterip, “Aynısını istiyorum” demişti. </st><st c="24765">Handan aynada kendini seyredip sevinçle bunları anlatırken, bir şey dememek için dilimi ısırmıştım.</st></p>
			<p><st c="24864">Hayatındaki en önemli şeyi yitirdikten sonra bulduğu suretine sımsıkı tutundu. </st><st c="24944">Kurduğu oyuna her geçen gün daha da kapıldı. </st><st c="24989">Başka bir yaşam olasılığını aklına bile getirmedi. </st><st c="25040">Bu hali bizi zaman zaman endişelendirse de, ne benim ne Birsen Teyze’nin eli vardı rüyasını bozmaya. </st><st c="25141">Kendine yokluktan bir varlık, zamanla benim bile çeperinin dışında kaldığım, içine kapalı ama tıkır tıkır işleyen bir mikrokozmos yarattı. </st><st c="25280">Eski bir hayatın kırpıklarından yeni bir hayat dikmekten fazlası değildi yaptığı. </st><st c="25362">Üzerindeki giysiler gibi yamalı bir bohçadan farksızdı. </st><st c="25418">Yine de en azından birimiz kendini ama öyle ama böyle sağaltmıştı.</st></p>
			<p><st c="25484">Normal miydi yaşadığı hayat? </st><st c="25514">Ne diyebilirdim ki, mutlu görünüyordu.</st></p>
			<p><st c="25552">Handan’ın aksine, üzüntümüzü örtbas etmek üzere elimizden geleni yaptığımız o şenlikli günler benim için çok uzun sürmedi. </st><st c="25676">Evin içinde gezen sinsi yas bulutunu görmezden gelemez oldum. </st><st c="25738">Rabıtalarda gıcırdayan, banyonun borularında tıslayan, çatının kiremitlerinde tıkırdayan, tencerelerin içinde fokurdayan bir şey beni rahat bırakmıyor, Handan karşımdaki yatakta mışıl mışıl uyurken, o şey bana bir gıdım uykuyu çok görüyor, gizli gizli gitme planları yaptırıyordu.</st></p>
			<p><st c="26018">Bir süre sonra yoruldum. </st><st c="26044">Hem oynamaktan hem de Handan’dan. </st><st c="26078">İlkin sadakatle bağlı olduğum kararların dışına çıkmaya, küçük kabilemizin benden beklediği kutsal görevleri yerine getirmemeye başlayınca, birlikte kurduğumuz düzenek aksar oldu. </st><st c="26258">Handan bu duruma itiraz etmedi. </st><st c="26290">Evin işlerini sessiz sedasız üzerine aldı ve bahçe duvarlarıyla çevrili merdümgiriz dünyasında yaşamaya devam etti.</st></p>
			<p><span epub:type="pagebreak" title="91" id="page91"></span><st c="26405">Bense eve sığamaz oldum. </st><st c="26431">Günün büyük kısmını dışarıda geçiriyordum artık. </st><st c="26480">Uzun uzun yürüyordum. </st><st c="26502">Erkenden evden çıkıyor, bahçelerin duvarları boyunca sokağı iniyor, evler bitip de ormanın başladığı çizgiyi dünyadan el etek çeker gibi geçiyor, sık ağaçların arasında kayboluyordum. </st><st c="26686">Yeterince uzaklaştığıma böğürtlenler başladığında ikna oluyordum.</st></p>
			<p><st c="26751">Zamanla kendi patikalarım oluştu ormanda, ayaklarımın basa basa kelleştirdiği kaçış rotalarıydı bunlar. </st><st c="26856">Beni bazen denize götürüyor, bazen tepedeki açıklığa çıkarıyorlardı. </st><st c="26925">Orada tek başıma geçirdiğim saatlerde gitme planları yapıyor, her geçen gün anneme daha çok benzeyen Handan’ın varlığına inat annemi daha çok özlüyordum.</st></p>
			<p><st c="27078">Bir süre sonra onun kendinden her daim memnun hallerinden, olağanüstü güzellikteki bahçesinden, pırıl pırıl evinden, kurduğu şiir gibi sofralardan, anneminkinin aynısı yaprak sarmalarından, sabun kokan nevresimlerinden nefes alamaz hale geldim. </st><st c="27324">Kavga etmek istiyordum onunla. </st><st c="27355">Hırçın davranıyordum. </st><st c="27377">Ama ne yaparsam yapayım Handan sonsuz anne şefkatiyle beni anlar görünmekten hiç vazgeçmiyor, bütün domuzluklarımı sineye çekiyordu. </st><st c="27510">Ne zaman dikenlerimi çıkarıp sert bir laf etsem, durduk yere ortalığı gersem, ki çoğunluk onun sabrını taşırmak için yapıyordum bunu, tam o anda yapması gereken bir şeyi hatırlayarak yanımdan uzaklaşıyor, benimle dövüşmeyi reddediyor ve bunu yaparak aramızdaki mesafeyi daha da açıyordu.</st></p>
			<p><st c="27797">Ondan gizli şehirde iş aramaya başladım. </st><st c="27839">Bir gün gideceğimi söylediğimde bana sadece, “Peki,” dedi, “sen bilirsin.” O gün bana “Siktir git” deseydi kendimi daha iyi hissedeceğime emindim.</st></p>
			<p><st c="27985">Handan annemden eksilen boşluğu kendince yamayacak kadar serpilip, ömrünü evin eski taşlarının üzerinde odalar arasında turlayarak geçirirken, ben hikâyenin ucunu başka yerlerde kovaladım. </st><st c="28175">Geçen yirmi küsur yılda onun durağan</st><span epub:type="pagebreak" title="92" id="page92"></span><st c="28211">lığına tezat bir hayat yaşadım. </st><st c="28244">Aradığım bir şey vardı, beklediğim bir kurtuluş anı, bir “her şey yoluna girecek” duygusu... </st><st c="28337">Başta varmayı umduğum yer neresiydi, artık pek emin değildim ama oraya varamadığım kesindi.</st></p>
			<p><st c="28428">Yaklaşık bir yıldır küçük bir odada yaşıyordum. </st><st c="28477">Hudutsuz görünen devasa şehirde heyecanla günbegün yol almış, büyük heveslerle çıktığım yolculuğu, sakin bir sokakta kiraladığım bir odada sonlandırmıştım.</st></p>
			<p><st c="28632">Kuaförde çalışıyordum, bir marketin depo girişine bakan, mobilyalı, ortak tuvaletli ve yalnızca uyumak için kullandığım bu odanın faturalar dahil kirasını ödedikten sonra cebimde kalan üç-beşle günü geçiriyor, bir şekilde döndürüyordum değirmeni. </st><st c="28880">Sevgilim yoktu. </st><st c="28896">Sonuncusu üzerimden kamyonla geçmişti. </st><st c="28935">Geldiğim noktada bir olmamışlıklar silsilesiydi hayatım. </st><st c="28992">Epeydir nefes alamıyordum.</st></p>
			<p><st c="29018">Handan’ıysa nadiren ziyaret ediyordum. </st><st c="29058">Kırk yılda bir geldiğimde de ya kalmıyor ya da bir gece yatıp ertesi gün ilk otobüsle şehirdeki rutinime geri dönüyordum. </st><st c="29180">Pek konuşmuyorduk da, görev icabı geldiğim her halimden belli oluyordu.</st></p>
			<p><st c="29251">Buna rağmen her seferinde kim bilir ne umutlarla masalar kuruyordu Handan. </st><st c="29327">Ama yemekle birlikte konuşacak konularımız da bitiyordu. </st><st c="29384">Boğulacak gibi oluyordum o sessizliklerde. </st><st c="29427">“Bir daha gelmeyeceğim” diyordum içimden. </st><st c="29469">İyi hissetmiyordum kendimi bu evde. </st><st c="29505">Handan beni anlıyor, ben gücenmeyeyim diye bir şeyleri bahane ediyor, erkenden yatıyordu. </st><st c="29595">Sabah onu uyandırmadan sessizce çıkıyordum.</st></p>
			<p><st c="29638">Yine de her seferinde hep aynı güleç, misafirperver gözlerle, fırında keki, ocakta çayı, akşama ısladığı mercimeği, yarına sardığı sigara börekleri, nevresimini taze değiştirdiği yatakları, banyoda bana ayırdığı işlemeli yüz havlusuyla karşılıyordu beni. </st><st c="29894">Ziyaretlerimin arası iyice açıldıkça ses etmemiş, bu sefer kargolar göndermeye başlamıştı. </st><st c="29985">Haşhaşlı bö</st><span epub:type="pagebreak" title="93" id="page93"></span><st c="29996">rek, kete, otlu gözleme geliyordu koli koli. </st><st c="30042">Her kış yaptığı ayva reçellerinden gönderiyordu. </st><st c="30091">O sene ayvalar çok iyi değilse bile, “Sensiz boğazımdan geçmez” diyor, tadımlık da olsa koyuveriyordu kolinin içine küçük bir kavanoz. </st><st c="30226">Kurduğu turşulardan yolluyordu. </st><st c="30258">Bahçeden topladığı iki salatalığı iliştiriyordu bazen kutunun kenarına, azıcık da kuruttuğu lavantalardan. </st><st c="30365">Bazen bir çift yün eldiven, bazen üç limon, iki nar.</st></p>
			<p><st c="30417">Durduğum yerden bakınca, Handan hayatı evirip çevirme konusundaki ustalığı, dünya yansa vazgeçmeyişi, yaşam dolu inadı, sabrı, kanaatkârlığı ile gökyüzünde mutlu, uzak bir yıldız gibi ışıldayıp durmuştu hep. </st><st c="30626">Ben çırpınıp dururken, o ne yapıp edip suyun üzerinde kalmayı başarmıştı.</st></p>
			<p><st c="30699">Şimdi nesi vardı peki? </st><st c="30723">Neler oluyordu ıssız adasında?</st></p>
			</section>
	<div id="charCountTotal" value="30753"></div></body>
</html>
