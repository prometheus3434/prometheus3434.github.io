<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Nohut Oda</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
		<section>
			<h1><span epub:type="pagebreak" title="25" id="page25"></span><st c="0">Son Bir Çay</st></h1>
			<p><st c="12">O koskoca adam, bacaklarını karnına çekip küçük bir çocuk gibi kıvrılmış, kır saçlı başı dizimde, uçan balonunu kaçırmış elinden sanki, hıçkıra hıçkıra ağlıyor. </st><st c="174">Annesinin birazdan canlanıp dünyayı ele geçirecekmiş gibi görünen rokoko mobilyalarının tıka basa doldurduğu alacakaranlık salonda, hayatın yan yana getirmesi gereken son iki kişi olarak yan yana ve çıplağız.</st></p>
			<p><st c="382">Salyası bacağımdan akıyor incecik. </st><st c="418">Havada kalan elimi bir süre nereye koyacağımı bilemez halde öylece tutuyorum, bir noktada kolum yorulunca mecburen sırtına indiriyorum. </st><st c="554">Sevgi emaresi sanılacak en küçük bir hareket yapmaktan korkup elimi indirdiğim yerde derhal sabitlemeye gayret ederek, dizimde boğulan salyalı sesinden ne dediğini anlamaya çalışıyorum.</st></p>
			<p><st c="739">Anlamlı laflar etmediği muhakkak, ben yine de, umut işte, içimden saydırdığım kaderin, giysilerimi dahi üzerimden soymak suretiyle, beni cascavlak içine tıktığı bu manzarada akla yatkın bir şey arıyorum. </st><st c="944">Belki söyleyeceği bir söz, ona, kuşkusuz kendime de, geçen her saniye yitirdiğim saygımı </st><span epub:type="pagebreak" title="26" id="page26"></span><st c="1033">geri getirebilir. </st><st c="1051">Belki bu perişanlığın içinden, el sıkışarak, birbirini hayatları boyunca sadece takım elbise içinde gören insanların dünyasına özgü, yalandan bir özürle sıyrılabilir ve bu hatırayı toprağın derinliklerine gömebiliriz.</st></p>
			<p><st c="1268">Bir an susuyor. </st><st c="1285">Bir insanın susmasından çok, gecenin içinde uzak bir ulumanın kesilmesi gibi bir şey bu. </st><st c="1374">Bir mucize beklentisi içinde, hiç tepki vermeden, nefesimi tutup kıpırdamadan oturuyorum öylece. </st><st c="1471">O sırada karşımızdaki konsolun aynası, bin şükür, bizi değil, arkamızdaki duvarda asılı duran Kaplumbağa Terbiyecisi’ni yansıtıyor.</st></p>
			<p><st c="1602">Ağır başını yavaşa yavaş bacağımdan kaldırıyor. </st><st c="1651">Salyası uzuyor, inceldiği yerden kopuyor. </st><st c="1693">Elinin tersiyle beceriksizce gözlerini siliyor. </st><st c="1741">Yüzü, meyve tezgâhının altına yuvarlanmış, bütün günü orada geçirip, pazar toplanıp kaldırıldıktan sonra çöpçülerin süpürdüğü ezilmiş bir şeftaliye benziyor şimdi.</st></p>
			<p><st c="1904">Ben bu adamı öptüm, diyorum içimden. </st><st c="1942">Ben bu adamı öptüm. </st><st c="1962">Az önce, evet. </st><st c="1977">Ben bu adamı öptüm.</st></p>
			<p><st c="1996">Onu olduğundan daha muhtaç gösteren aralık kalmış ağzına bakıyorum. </st><st c="2065">Bir ağızdan çok, yüzünde açılmış bir yarık. </st><st c="2109">Öpmek için değil hiç. </st><st c="2131">Bir düğme iliğine benziyor daha çok.</st></p>
			<p><st c="2167">Ben bu ağzı öptüm ve keşke sadece öpmekle kalsaydım…</st></p>
			<p><st c="2220">Sehpanın üzerindeki kemik çerçeveli gözlüğüne uzanıyor. </st><st c="2277">Takıp, lekeli camların arkasından bana bakıyor. </st><st c="2325">Annesine de böyle baktığını hatırlıyorum. </st><st c="2367">Bütün ilgiyi üzerine bekleyen, hayır demenin pek kolay olmadığı ama gücendirmesi kolay bir çift göz... </st><st c="2470">Annesinden sonra sıra bende şimdi; benden, onu hayatta tutacak şeyi talep ediyor.</st></p>
			<p><st c="2551">Erkeğin anneyle başlayan yaşam serüveninde, her kilometre taşında değişen çehresine tezat, bu bakışı nasıl olup da koruduğunu merak ediyorum. </st><em><st c="2694">Beni sev. </st><st c="2704">Bana bak. </st><st c="2714">Sensiz beceremem.</st></em><st c="2731"> Bakılmazsa ölmeye meyyal türünü devam ettirmenin bir yolu olmalı bu.</st></p>
			<p><span epub:type="pagebreak" title="27" id="page27"></span><st c="2800">Burnu akıyor. </st><st c="2815">Az önce içinde yitip gittiğimiz kösnül dakikalarda üzerimden çıkarıp fırlattığım, olan biten her şeyin zavallı şahidi bluzumu uçup konduğu yerden alıp önce gözlerini, sonra burnunu siliyorum. </st><st c="3007">Bir an hınkıracak diye çok korkuyorum, talihim varmış ki o kadar ileri gitmiyor.</st></p>
			<p><st c="3087">Bakışıyoruz. </st><st c="3101">Aramızda cereyan edenlerin ağırlığı omuzlarımı aşağı bastırırken, birazdan olabileceklerin bilinmezliğiyle daha da derine gömülüyorum. </st><st c="3236">Gözlerindeki bekleyişi hiç sevmiyorum.</st></p>
			<p><st c="3274">Elimi tutup sıkıyor. </st><st c="3296">Handiyse koparacak.</st></p>
			<p><st c="3315">Derken, “Evlen benimle” diyor.</st></p>
			<p><st c="3346">Annesini taze kaybetmiş bir adamın hayatındaki boşluğu doldurmaktaki hızı başımı döndürüyor. </st><st c="3440">Tam ağzımı açıp bir şey diyeceğim, henüz bilmiyorum ne, çıkıp gitmişiz işte birbirimizin hayatından vakitlice, zaten hiç girmiş miyiz, girebilmiş miyiz o da meçhul ya, kaç zaman sonra böyle bir karşılaşma kötü bir şakadan başka bir şey değil, salonun kapısı yardımıma koşuyor, rüzgârla dan diye çarpıyor, vitrayları zangırdıyor.</st></p>
			<p><st c="3768">Kapının uyarısını duymazdan geliyor; tek kurtuluşu olduğuna inandığı benimle evlenme hayaline kendini öyle kaptırmış ki, hız kesmeden devam ediyor.</st></p>
			<p><st c="3916">“Yeni bir başlangıç yapalım. </st><st c="3946">Atalım bu evdeki her şeyi. </st><st c="3973">Her şeyi sıfırdan düzelim.”</st></p>
			<p><st c="4000">Mutlak saadetimizin önündeki tek engelin müteveffa annesi ve onun bu vesileyle artık kapının önüne konulması serbest, öksüz mobilyaları olduğunu sanıyor.</st></p>
			<p><st c="4154">“Ha, ne dersin?” deyip elini uzatarak yanağımı okşuyor.</st></p>
			<p><st c="4210">Yavaş yavaş tepem atmaya başlıyor.</st></p>
			<p><st c="4245">Annesinin öldüğünü duyar duymaz koşarak cenazeye giden, mezarlıkta yanına gidip ona sarılan, merhume toprağa verilirken elini bırakmayan kadın değilim artık. </st><st c="4404">Sonra onunla aynı arabaya binip bu eve gelen, bütün misafirlerle tek tek </st><span epub:type="pagebreak" title="28" id="page28"></span><st c="4477">ilgilenip herkes gittikten sonra “Bir kadeh bir şey içsek mi?” diyen, kadehlerin yuvarlanıp yuvarlanıp biriktiği yerde uzanıp onu öpen ve peşinden onun eteğimin altına uzanıveren ellerine hayır diyemeyen kadın hiç değilim.</st></p>
			<p><st c="4699">Öfkeyle ayaklanıp salonun sağına soluna kaçışmış eşyalarımı toplamaya başlıyorum. </st><st c="4782">Gitmeliyim buradan. </st><st c="4802">Derhal. </st><st c="4810">O arabaya binen aklımı siksinler. </st><st c="4844">Git, sarıl, ne kadar üzgün olduğunu söyle, sonra vedalaş. </st><st c="4902">Yok, nerede... </st><st c="4917">İlla duygusal bir sahne yaratacağım, illa kendime zırnık koklatmadığım o sonsuz şefkatimle birine iyi geleceğim, illa kendimi gerekli hissedeceğim. </st><st c="5065">Yok “Ben yanındayım”lar, yok “Merak etme, ben hallederim”ler. </st><st c="5127">Bir kez daha ayarsız sevecenliğimin kurbanıyım. </st><st c="5175">Merhametim batsın.</st></p>
			<p><st c="5193">Arkamdan yanaşarak aramızdaki mesafeyi sıfırlayıp kollarını çıplak bedenime doluyor, bir elimde yerden topladığım sutyenim, diğerinde cep telefonum, ısrarcı bir planktonun sarmaladığı soğuk bir kaya gibi salonun ortasında kalakalıyorum. </st><st c="5431">Konsolun sinsi aynası bu sefer tam karşımızda, şimdi boylu boyunca bizi gösteriyor.</st></p>
			<p><st c="5514">Aynanın, çok önemli insanlarmışız gibi altın varaklı çerçevesine hapsettiği suretimize bakıyorum. </st><st c="5613">Onun karnımın üzerinde duran ince uzun, adeta bir kadına ait, hiç iş görmemiş parmaklarına. </st><st c="5705">Sonra o parmakların hemen yukarısında bekleşen, soldaki sağdakinden nispeten büyük ve artık aşağıda olan, şaşkın memelerime. </st><st c="5830">Bu halimizle Âdem ile Havva’nın amorf bir kopyasıyız, altın varakla çerçevelenmiş ilahî bir hata...</st></p>
			<p><st c="5929">Bu perişan sahneyi daha fazla görmeye dayanamayıp bakışlarımı kaçırdığımda aynanın kenarına kıstırılmış bir gençlik fotoğrafına takılıyor gözüm. </st><st c="6075">Yirmili yaşların başlarında fotoğrafta. </st><st c="6115">Mezuniyet töreninde çekilmiş. </st><st c="6145">Dünya tatlısı, güleç bir delikanlı. </st><st c="6181">Yüzünde “benim oğlum” gülümsemesiyle annesi var yanında, kırmızı ojeli uzun parmaklarını gu</st><span epub:type="pagebreak" title="29" id="page29"></span><st c="6272">rurla onun narin omzuna kondurmuş. </st><st c="6308">Yeryüzünün en mutlu insanı bakıyor oradan bana. </st><st c="6356">Işıltılı yüzü, taze bakışlarıyla, yakışıklı, epey yakışıklı bir delikanlı...</st></p>
			<p><st c="6432">Ona dair yitirdiğim bütün müspet duygular kaçıştıkları yerden geri gelsin istiyorum o an. </st><st c="6523">Gelmiyorlar.</st></p>
			<p><st c="6535">Gözlerimi fotoğraftan aynadaki bize çeviriyorum yeniden. </st><st c="6593">O sihirli varlıklardan bu zavallılara ne zaman dönüştük diye geçiriyorum içimden. </st><st c="6675">Gençken taşıdığımız onca albeni büyüdükçe nereye kayboldu? </st><st c="6734">Altından saçlarımız ne sebeple soldu, yıldızlı kocaman gözlerimiz ne ara sönüp bu iki umutsuz deliğe dönüştü? </st><st c="6844">Sihir ne zaman bitti? </st><st c="6866">Onca neşe, onca parıltı, onca ışık nereye gitti, hiç anlamıyorum.</st></p>
			<p><st c="6931">Aynada beni seyrettiğini fark ediyorum. </st><st c="6972">Göz göze geliyoruz. </st><st c="6992">Bu romantik vesileyi ıskalamıyor, “Gitme, ne olur. </st><st c="7043">Bu gece burada kal. </st><st c="7063">Bu gece yalnız bırakma beni” diyor ve beklenmedik saltosunu omzuma kondurduğu ıslak bir öpücükle sonlandırıyor.</st></p>
			<p><st c="7174">Bütün gövdemin yaprak gibi kuruduğunu hissediyorum dudakları omzuma deyince. </st><st c="7252">Kuruyup kuruyup en sonunda ufalanıyor, toza dönüşüp altımızda utanan ipekli İran halısının üzerine dökülüyorum. </st><st c="7364">Biri beni buradan süpürsün istiyorum. </st><st c="7402">Hemen şimdi.</st></p>
			<p><st c="7414">Kollarından bir çırpıda kurtuluyorum.</st></p>
			<p><st c="7452">“Az önce bana evlenme teklifi ettiğinin farkında mısın sen, Selim?”</st></p>
			<p><st c="7520">“Ciddiyim ben.”</st></p>
			<p><st c="7536">“Ben... </st><st c="7545">Ben artık gitsem iyi olacak. </st><st c="7574">Sen de yat uyu, dinlen, uzun bir gündü.”</st></p>
			<p><st c="7614">“Burada kal.”</st></p>
			<p><st c="7628">Bir sıcaklık yükseliyor karnımdan yukarı doğru. </st><st c="7677">Öfke bu. </st><st c="7686">Onu tanıyorum. </st><st c="7701">Evime gitmek istiyorum. </st><st c="7725">Acilen.</st></p>
			<p><st c="7732">“Burada uyu bu gece, ne olursun. </st><st c="7766">Sabah kahvaltı yaparız, öyle gidersin. </st><st c="7805">Ben odamda uyurum. </st><st c="7824">Sen de diğerinde” diyor.</st></p>
			<p><span epub:type="pagebreak" title="30" id="page30"></span><st c="7848">“Annenin odasında?”</st></p>
			<p><st c="7868">“Evet” derken gözleri doluyor tekrar. </st><st c="7907">Arkasını dönüyor. </st><st c="7925">Pencereye doğru yürüyor. </st><st c="7950">Tülü aralayıp dışarıya bakarmış gibi yapıyor.</st></p>
			<p><st c="7995">Ben içinde bulunduğumuz halin mantıksızlığına dair mantıklı cümleler kurup gitmeye hazırlanırken, “Neden öptün beni?” diye soruyor birden, bakışları hâlâ pencerenin dışında, sesi çocuk sesi.</st></p>
			<p><st c="8186">“İçkiden” diye cevap veriyorum çabucak.</st></p>
			<p><st c="8226">Sanki üç gündür bu anı prova ediyorum, öyle hazırcevap. </st><st c="8283">“İçkiden değil, olur mu hiç öyle şey, çocuk muyuz biz, iki kadeh içip kendimizi yataklara mı atacağız, daha neler, sana çok acıdım ben Selim, çok üzüldüm sana” diyemiyorum.</st></p>
			<p><st c="8455">Ses çıkmayınca yalanımı köpürtüyorum, ne kadar köpürtürsem o kadar inanacak sanıyorum.</st></p>
			<p><st c="8542">“Hepimiz yapmışızdır,” diyorum, “içince yani, hepimiz yapmışızdır...”</st></p>
			<p><st c="8612">“Ne yapmışızdır?” deyip sözümü kesiyor.</st></p>
			<p><st c="8652">“Pişman olacağımız şeyler...”</st></p>
			<p><st c="8682">Cevap vermiyor. </st><st c="8699">Ne desin zaten.</st></p>
			<p><st c="8714">Odaya inen akşamın karanlığına şükrettiren çıplak siluetlerimizle duruyoruz bir süre öyle salonun ortasında. </st><st c="8824">Tarihî yarımada tülün gerisinde kırpışıyor. </st><st c="8868">Sırtı bana dönük. </st><st c="8886">Omuzları titriyor. </st><st c="8905">Ağlıyor.</st></p>
			<p><st c="8913">Bir şey söylemek istiyorum. </st><st c="8942">Ama biliyorum, o an ağzımdan ne çıksa onu telef edecek, susuyorum.</st></p>
			<p><st c="9008">Yemek masasının en başındaki sandalyeyi çekip oturuyorum. </st><st c="9067">O an evden çıkıp gitmeyerek gereken iyiliği yaptığımı düşünüyorum. </st><st c="9134">Hâlâ buradayım. </st><st c="9150">Çekip gitmedim. </st><st c="9166">Halbuki çoktan gitmem gerekirdi. </st><st c="9199">Daha sutyenimi bile takmadım, bak.</st></p>
			<p><st c="9233">Gidip ona sarılmamı bekliyor. </st><st c="9264">Oysa ben ona sarılmak falan istemiyorum.</st></p>
			<p><span epub:type="pagebreak" title="31" id="page31"></span><st c="9304">Ne zaman sonra, yüzüme bakmadan burunu çeke çeke ortalığı toplamaya başlıyor. </st><st c="9383">Koltuktan yere devrilmiş goblen kırlentleri alıyor, tek tek patpatlıyor, kabartıyor bir güzel, işlemelerindeki kedi yavruları dik duracak şekilde koltuğun köşelerine yerleştiriyor. </st><st c="9564">Bir adım uzaklaşıp bakıyor, beğenmemiş olacak, birinin açısını hafifçe değiştiriyor, bir kez daha mesafe alıp alıcı gözle bakıyor, nihayet eserinden tatmin oluyor. </st><st c="9728">Mermer sehpanın üzerindeki külleri üfleyip, bir eline boş kadehleri, diğerine dolu kül tablasını alıyor sonra, sonu gelmiş iki şarap şişesini de kolunun altına kıstırıp hepsini mutfağa taşıyor. </st><st c="9922">Halının dağılmış saçaklarını düzeltiyor ayağıyla dönüşte.</st></p>
			<p><st c="9979">En son yerden giysilerini toplayıp sessizce giyiniyor. </st><st c="10035">Benimkileri de bir şey demeden yanımdaki sandalyenin üzerine bırakıyor.</st></p>
			<p><st c="10106">Giyinmemi beklemeden gidip ışıkları açıyor. </st><st c="10151">Hepsini.</st></p>
			<p><st c="10159">Saray tipi, sekiz kollu avizenin kristal taşları aydınlanıyor önce. </st><st c="10228">Ardından aslan ayaklı iki bronz abajur iki köşede muhafız gibi beliriyor. </st><st c="10302">Peşinden duvardaki üzüm salkımlı pirinç aplikler canlanıyor. </st><st c="10363">En son yazı masasının üzerindeki Tiffany lamba, salonun son karanlık köşesini aydınlatıyor.</st></p>
			<p><st c="10454">Işık cümbüşünün ortasında, bembeyaz bir örtünün üzerine damlamış bir leke gibi beliriyorum aniden. </st><st c="10554">Merhume ne kadar çitilese çıkmayacak bir leke: Alev alev aydınlatılmış geniş salonun bir basamakla çıkılan, çift kanatlı bir kapıyla oturma bölümünden ayrılan, onun dudaksız ama yine de rujlu ağzını büzerek </st><em><st c="10761">salon-salle à manger </st></em><st c="10782">diye telaffuz etmekten müthiş keyif aldığı kısımda, çeşm-i bülbül bir vazo ve onun çevresinde bir tur döndürülmüş rahibe işi masa örtüsüyle taçlandırılmış, gül ağacından on kişilik antika yemek masasının başköşesinde, evet, annesinin yine gül ağacından antika sandalyesinde, memelerimi masaya yaslamış oturuyorum.</st></p>
			<p><span epub:type="pagebreak" title="32" id="page32"></span><st c="11095">Mekân aydınlanınca hatırlamaya başlıyorum. </st><st c="11139">Buraya her geldiğimde annesinin bütün özelliklerini bir müze rehberi gibi en ince detayına kadar uzun uzun anlattığı bu pek kıymetli eşyaların şahitliğinde cereyan edenler üşüşüyor aklıma bir bir. </st><st c="11336">Bu masada yıllar önce dahil olduğum ilk akşam yemeğini, o gece merhumenin anaforunda küçük bir kayık gibi nasıl da dönüp durduğumu hatırlıyorum. </st><st c="11481">Şimdi benim oturduğum yerde oturmuş, sımsıkı topuz yaptığı gümüş rengi saçları, bedeninin cılızlığını belli eden, uyluklarına kadar inen koyu renk elbisesinin altında insanı tedirgin edecek kadar ince bilekleri ve otuz beş numara rugan terliklerin içindeki sinirli küçük ayaklarıyla pürdikkat etrafı teftiş ederken, sıra bana geldiğinde gözlerini nasıl da kıstığı; tek tek saçlarıma, kulaklarıma, burnuma, ellerime, tırnaklarıma bakıp da bende beğenmeyeceği bir şey aradığı, muhakkak ki bulduğu geliyor aklıma.</st></p>
			<p><st c="11991">Zihnime davetsizce doluşan hatıraların hiddetiyle Selim’e bakıyorum oturduğum yerden, mutlaka şu anda yapılması gerekiyormuş gibi tavandan makrome askıyla sallandırılmış coşkun aşk merdiveninin yere dökülmüş kuru yapraklarını topluyor şimdi de. </st><st c="12237">Söz konusu akşam yemeğinde ben merhumenin karanlık sularında bata çıka ölüm kalım savaşı verirken, onun yanımdaki sandalyede gıkını çıkarmadan oturup çatalıyla tabağındaki bezelye tanelerini dürtüklemesi geliyor gözümün önüne. </st><st c="12464">O gece epey köpürmüş, taşamamış eski bir öfke içimde bir yerde kıpırdanıyor ama o kadar cılız bir kımıltı ki bu, gücü artık hiçbir şeyi yerinden oynatmaya yetmiyor.</st></p>
			<p><st c="12628">Toprağa verildiği gün biricik oğluyla canım antika koltuğunda hunharca sevişip, peşine ailenin köklü tarihinde kadim bir mobilya olarak kendine yer bulmuş, sayısız mühim buluşmaya sahne olmuş bu kutsal masada, artık beğenilecek bir tarafı kalmamış memelerimle otururken, hayatın alengir</st><span epub:type="pagebreak" title="33" id="page33"></span><st c="12915">li mekanizmasında bir şeylerin hizalandığını hissediyorum. </st><st c="12975">Bir şeylerin tık edip yerine oturduğunu.</st></p>
			<p><st c="13015">Sandalyeden kararlılıkla kalkıp el çabukluğuyla giyiniyorum. </st><st c="13077">Geri kalan her şeyimi çantama tıkıyorum. </st><st c="13118">Işığı açmak ve elbette giyinmek iyi fikirdi diyorum kendi kendime. </st><st c="13185">Bunu neden daha önce düşünemedim. </st><st c="13219">Bir önceki sahnenin sisi henüz dağılmamış olsa da üzerimizde giysilerimiz ve tepemizde şıkır şıkır parıldayarak salondaki ve hikâyemizdeki bütün gölgeleri yok eden avizeyle daha az gizemli görünüyoruz artık. </st><st c="13427">Karanlığında kendimizi kaybettiğimiz bir partinin bitiminde, ışıklar pattadanak açılmış da dans pistinin ortasında kalakalmışız, sırtımızda kuruyan terimiz ve karanlığın az evvel güzel gösterdiği artık çirkin yerlerimizle yeryüzüne geri dönmüş, daha ziyade düşmüş gibiyiz. </st><st c="13700">Peki buradan nereye gidiyoruz? </st><st c="13731">Hiçbir yere. </st><st c="13744">Parti bitti, herkes evine.</st></p>
			<p><st c="13770">Evet, şimdi, iki yetişkin olduğumuzu hatırlatacak, kısa, sade bir veda konuşması yapacağım onunla. </st><st c="13870">Kendine iyi bak, tamam, sen de. </st><st c="13902">Evet, bu basitlikte çözeceğim bu kördüğümü. </st><st c="13946">Sonra da kapıyı sessizce çekerim arkamdan, asansörü falan beklemeden merdivenleri koşarak inerim, apartmandan çıkıp sahile kadar hiç durmadan koşmaya devam ederim, ilk taksiyi durdurdum mu, yirmi dakikaya evdeyim.</st></p>
			<p><st c="14159">Nefes alıp tam bir şey söylemeye hazırlanırken, salondan çıkıp mutfağa gidiyor. </st><st c="14240">Dönmesini bekliyorum.</st></p>
			<p><st c="14261">Musluk açılıyor, musluk kapanıyor. </st><st c="14297">Dolap kapakları açılıyor, sonra gürültüyle geri kapanıyor.</st></p>
			<p><st c="14355">Sağa sola çarpan kap kacağın sesi bana “Gelsene” diyor. </st><st c="14412">Dayanamayıp gidiyorum.</st></p>
			<p><st c="14434">Bulaşık yıkıyor. </st><st c="14452">Mutfak tezgâhına yasladığı iri gövdesine, beceriksizce köpüklü suya girip çıkan ellerine bakıyorum.</st></p>
			<p><st c="14551">“Makineye koysaydık” diyorum. </st><st c="14582">İlgilenmiyor.</st></p>
			<p><st c="14595">Sessizliği beni olduğum yere demirliyor. </st><st c="14637">Orada öylece dikilip pes etmesini bekliyorum. </st><st c="14683">Etmiyor. </st><st c="14692">Bana bakmıyor. </st><st c="14707">Mi</st><span epub:type="pagebreak" title="34" id="page34"></span><st c="14709">safirlerden kalan her şeyi titizlikle köpürte köpürte yıkıyor. </st><st c="14773">Bazılarını iki kez köpürtüyor. </st><st c="14804">Hepsini tek tek durulayıp baş aşağı tezgâha diziyor. </st><st c="14857">Ardından lavabonun altındaki dolaptan cifi çıkarıp lavaboyu ovmaya başlıyor.</st></p>
			<p><st c="14933">Nihayet, artık dayanamıyorum, boğazımı temizleyip, “Selim,” diyorum, “bir dur.”</st></p>
			<p><st c="15013">Elindeki süngerle lavaboya çıldırmışçasına çizdiği dairelere ara veriyor, yüzünü çevirmeden bekliyor.</st></p>
			<p><st c="15115">“Seninle evlenemem. </st><st c="15136">Bunu biliyorsun.”</st></p>
			<p><st c="15153">Bakıyorum tepki vermiyor, yutkunup devam ediyorum.</st></p>
			<p><st c="15204">“Yani sadece ben seninle değil, sen de benimle evlenemezsin.”</st></p>
			<p><st c="15266">Alenen saçmalıyorum.</st></p>
			<p><st c="15287">“Yani biz evlenemeyiz. </st><st c="15311">Biz yapamadık Selim. </st><st c="15332">Yapamazdık da zaten... </st><st c="15355">Ama bugün olanlar...”</st></p>
			<p><st c="15376">Arkasından ne gelecek diye bekliyor.</st></p>
			<p><st c="15413">“Tamam, bugün ilk ben öptüm seni. </st><st c="15448">Hata bende, tamam. </st><st c="15467">Keşke öpmeseydim. </st><st c="15485">Keşke böyle olmasaydı.”</st></p>
			<p><st c="15508">Süngerler lavaboya çizdiği daireler giderek şiddetleniyor.</st></p>
			<p><st c="15567">Gidip kolunu tutuyorum. </st><st c="15592">“Lütfen dur artık, yüzüme bak.”</st></p>
			<p><st c="15623">Duruyor, süngeri elinden bırakmadan, bakışları aşağıda sabit, bütün gövdesiyle bana doğru dönüyor.</st></p>
			<p><st c="15722">Gömleğinin düğmelerini yanlış iliklemiş. </st><st c="15764">Dirseklerinden yere sular damlıyor. </st><st c="15800">Çorapları ıslanıyor.</st></p>
			<p><st c="15820">Kafasını kaldırıp bana bakıyor. </st><st c="15853">İçindeki fırtına gözlerinde kopuyor. </st><st c="15890">Bir şey diyemiyorum onu öyle görünce. </st><st c="15928">Bir şey dememi bekliyor, gıkım çıkmıyor. </st><st c="15969">O zaman dönüp tekrar musluğu açıyor, lavaboyu durulamaya başlıyor.</st></p>
			<p><st c="16035">Köpüklerle birlikte o delikten akıp gitmek istiyorum o an. </st><st c="16095">Bu müze evden ve onun hayaletlerinden hemen şimdi uzaklaşmak ve kendi evime gitmek istiyorum. </st><st c="16189">Sabah bana sucuklu yumurta yapıp içeriden, “Kahvaltı hazır!” diye seslenmesini istemiyorum. </st><st c="16281">Kızarmış ekmek kokusuna uyan</st><span epub:type="pagebreak" title="35" id="page35"></span><st c="16309">mak istemiyorum. </st><st c="16327">“Yumurtayı sevdiğin gibi yaptım, nasıl olmuş?” sorusuna verecek bir cevabım yok. </st><st c="16408">Kahvaltı sevmem ben zaten. </st><st c="16435">“O zaman kahve yapayım” demesini de istemiyorum. </st><st c="16484">Ben sabah kahvemi yalnız ve sessiz severim. </st><st c="16528">Bu akşamın bir sabahı, bir ertesi günü olsun istemiyorum. </st><st c="16586">İki gün sonra beni arayıp, “Enfes bir makarna yaptım, bir şişe de şarap açarız yanına, film seyrederiz, hadi gel” demesini de istemiyorum.</st></p>
			<p><st c="16724">Aradan geçen zamanda Selim’in kıyısından uzağa tıknefes yüzdüğüm binlerce deniz milini geri yüzmek istemiyorum. </st><st c="16837">Gittim ben. </st><st c="16849">Geri dönmeyeceğim. </st><st c="16868">Bu uğursuz gün, onu gördüğüm son gün olarak kayda geçsin istiyorum.</st></p>
			<p><st c="16935">Ama şimdi gidersem vesilesi olduğum hüsranın ağırlığıyla sokağa çıkar çıkmaz bir kamyonun altında kalmaktan korkuyorum. </st><st c="17056">Onunkinden değil, kendi ahımdan korkuyorum. </st><st c="17100">Ben bu hayatta en çok kendi ahlarımdan korkuyorum.</st></p>
			<p><st c="17150">Su sanki saatlerce öyle akıyor. </st><st c="17183">Sonunda bütün köpüklerin akıp gittiğinden emin, musluğu kapatıyor. </st><st c="17250">Mutfak beziyle tezgâhı dikkatlice siliyor, sonra bezi yıkayıp ikiye katlıyor, lavabonun kenarına seriyor, uçlarını annesinden öğrendiği belli bir titizlikle düzeltiyor.</st></p>
			<p><st c="17418">Bu sefer bardakları kurulayıp rafa dizmeye başlıyor. </st><st c="17472">Sonuncuyu da koyduktan sonra, gömleğinin ıslanmasın diye kıvırdığı, yine de ıslak kol ağızlarını açarken, bir an duruyor, bana bakıyor, bir şey diyecek, evet, bir şey diyecek...</st></p>
			<p><st c="17649">“Ne yani, çaydanlığın altını kapatmadan son bir çay da mı içmeyelim dedin?” diye tıslıyor, burnunun ucuna doğru kaymış gözlüğünün üzerinden bakarak.</st></p>
			<p><st c="17798">Tüm gün karşımda çocuk gibi ağlayıp duran bir adamdan bunca hesaplanmış, bunca kötücül bir soru duymayı hiç beklemiyorum. </st><st c="17921">Bu sert çıkışı evden sakince kaçma planlarımı yerle yeksan ediyor. </st><st c="17988">Demek her şeyi tatlılıkla çözmek </st><span epub:type="pagebreak" title="36" id="page36"></span><st c="18021">fazla nahif bir karardı. </st><st c="18046">Belki de sessizce değil, kapıları çarparak gitmeli bu evden.</st></p>
			<p><st c="18106">Savaş boyalarımı sürerek bir sandalye çekip oturuyorum. </st><st c="18163">Kollarımı kavuşturup arkama yaslanıyorum.</st></p>
			<p><st c="18204">“Çaydanlığın altını kapatalı çok oldu yalnız” diyorum soğukkanlı bir şekilde.</st></p>
			<p><st c="18282">Bu kadarını beklemiyor. </st><st c="18307">Yetinmiyorum, devam ediyorum. </st><st c="18337">Kılıcını ilk o çekti.</st></p>
			<p><st c="18358">“Ki, acaba bir kez olsun doğru dürüst bir bardak çay içtik mi, inan onu da hatırlamıyorum. </st><st c="18450">Bugünkü bayat ve soğumuş çayı ise hiç hesaba katmıyorum” diyorum. </st><st c="18516">Çay metaforunu abarttığımın farkındayım.</st></p>
			<p><st c="18556">“Ne demek hiç doğru dürüst çay içmedik?” diyor.</st></p>
			<p><st c="18604">“İçtik mi?”</st></p>
			<p><st c="18616">Yüzü tehlikeyi sezen bir balon balığı gibi şişip pembeye dönerken, ne yapacağını bilmez halde gözlerini mutfakta gezdiriyor, en son elindeki havluyu çaresizlikle masanın üzerine fırlatıyor. </st><st c="18807">Gücü havluyu anca yarı yola kadar uçuruyor, havlu masaya erişemeden ölü bir kuş gibi yere düşüyor.</st></p>
			<p><st c="18905">“Sen benim kötü seviştiğimi mi ima ediyorsun?”</st></p>
			<p><st c="18952">“Yani” diyorum ifadesiz bir suratla. </st><st c="18990">Bakışlarımı kaçırmadan bir sonraki hava saldırısını bekliyorum.</st></p>
			<p><st c="19053">“Bir dakika, bir dakika...” Karşımdaki sandalyeyi çekip oturuyor. </st><st c="19120">“Şu konuyu bir açalım lütfen.”</st></p>
			<p><st c="19150">Leoparı kuyruğundan tuttuğumu hissediyorum. </st><st c="19195">“Leoparın kuyruğunu tutma, tuttuysan da bırakma” gibi bir söz hatırlıyorum. </st><st c="19271">Bırakmıyorum.</st></p>
			<p><st c="19284">“Açalım. </st><st c="19294">Madem istiyorsun.”</st></p>
			<p><st c="19312">“Bu dediğin şey, senin bana onca zaman yalan söylediğin anlamına gelir.”</st></p>
			<p><st c="19385">“Yalan söylemedim ben sana.”</st></p>
			<p><st c="19414">“Sonradan fark ettin yani... </st><st c="19444">Kötü seviştiğimi...”</st></p>
			<p><st c="19464">“Olabilir.”</st></p>
			<p><span epub:type="pagebreak" title="37" id="page37"></span><st c="19476">“Kıyaslama olanağın oldu çünkü... </st><st c="19511">Şimdi anlaşıldı.”</st></p>
			<p><st c="19528">“Konumuz bu değil.”</st></p>
			<p><st c="19548">“Kim o?”</st></p>
			<p><st c="19557">“Kim, kim?”</st></p>
			<p><st c="19569">“Bu işlerde benden iyi olan işte. </st><st c="19604">O, değil mi? </st><st c="19617">Neydi adı? </st><st c="19628">Onu da mı terk ettin yoksa?”</st></p>
			<p><st c="19656">“Bu sorulara cevap vermeyeceğim.”</st></p>
			<p><st c="19690">“Demek o kadar iyi... </st><st c="19713">Vay canına...”</st></p>
			<p><st c="19727">“Selim, yeter!”</st></p>
			<p><st c="19743">“Anladım. </st><st c="19754">Çok iyi. </st><st c="19763">O kadar iyi ki, biz boşuna sevişmişiz. </st><st c="19802">Tüh, bak gördün mü, çöpe gitti hep onca çaba...”</st></p>
			<p><st c="19850">“Böyle bir kıyas şu anda ne işine yarayacak acaba?”</st></p>
			<p><st c="19902">Cevap veremiyor.</st></p>
			<p><st c="19919">“Ben gideyim artık” diyorum.</st></p>
			<p><st c="19948">Ayağa fırlıyor. </st><st c="19965">Eliyle mutfağın kapısını işaret ediyor.</st></p>
			<p><st c="20004">“Demek o kadar iyi. </st><st c="20025">Bence de hemen git. </st><st c="20045">Peki, garip olmayacak mı buradan onun evine gitmen... </st><st c="20099">Bir duş alsaydın. </st><st c="20117">Ona yalan söyleme bari. </st><st c="20141">Yazık adama. </st><st c="20154">Anlat, ‘Annesi ölmüştü, sonra çok içtik, ben de onu öptüm, ne yapayım, kısmet işte, insan içince pişman olacağı şeyler yapıyor’ falan de. </st><st c="20292">Meraklanıp lafı çok uzatırsa, bu sefer de ona dersin ‘Ben gideyim artık’ diye, çıkar buraya gelirsin. </st><st c="20394">Kapım sana hep açık, biliyorsun. </st><st c="20427">Ama dur, senin daha çok kapın vardır gidecek, ha, yok mudur?”</st></p>
			<p><st c="20488">“Selim, yeter artık. </st><st c="20510">Kimsenin yanına gidecek değilim. </st><st c="20543">Evime gitmek istiyorum. </st><st c="20567">Çok yoruldum. </st><st c="20581">Sen de yoruldun. </st><st c="20598">Uyu biraz. </st><st c="20609">İyi gelecektir.”</st></p>
			<p><st c="20625">Beni asla dinlemiyor.</st></p>
			<p><st c="20647">“Demek o kadar kötüydü” diye sayıklıyor kendi kendine, bir taraftan volta atıyor mutfağın içinde.</st></p>
			<p><st c="20745">Sonra zınk diye tepemde bitiyor, ellerini masaya dayıyor, eğilip yüzünü yüzüme yaklaştırıyor, nefesi yanağıma çarpıyor. </st><st c="20866">Sakin bir sesle konuşmaya çalışıyor, “İyi olduğu zamanlar da olmuştur illaki. </st><st c="20944">Hiç mi olmadı? </st><st c="20959">Hep mi kötüydü?”</st></p>
			<p><span epub:type="pagebreak" title="38" id="page38"></span><st c="20975">Göğsünden itiyorum onu tüm gücümle. </st><st c="21012">Bunu beklemiyor. </st><st c="21029">Mutfağın ortasına savruluyor, düşecek gibi oluyor, tezgâha tutunup dengesini sağlıyor, o hırsla, “Az önce hiç öyle görünmüyordun ama...” deyip pis pis gülümsüyor.</st></p>
			<p><st c="21191">Bunu demesiyle koltuktaki halimiz geliyor tekrar gözümün önüne. </st><st c="21256">Ellerimin altındaki yumuşak, terli sırtını, boynumdaki nemli nefesini hissediyorum yeniden. </st><st c="21348">Çıkardığı sesler çınlıyor kulağımda. </st><st c="21385">O an masayı devirmek geliyor içimden “Yeter ulan” diye. </st><st c="21441">Raftaki bardakları kırmak istiyorum tek tek. </st><st c="21486">Gidip içerideki konsolun aynasını tuzla buz etmek, o canım antika koltuğa şarap dökmek, Kaplumbağa Terbiyecisi’ni parçalamak, kedili kırlentleri camdan aşağı atmak, İran halısına kusmak, ağzımı rahibe işi masa örtüsüne silmek ve sonra da kapıyı çarpıp çıkmak istiyorum.</st></p>
			<p><st c="21755">Ayağa fırlayıp bağırmaya başlıyorum. </st><st c="21793">Canını yakmak istiyorum onun. </st><st c="21823">Kalbini kırmak.</st></p>
			<p><st c="21838">“İlk kez seviştiğimiz günü hatırlıyor musun Selim?”</st></p>
			<p><st c="21890">Soru çalışmadığı yerden. </st><st c="21916">Yine de düşünüyor. </st><st c="21935">Başını yavaşça iki yana sallıyor, aklı karışmış görünüyor.</st></p>
			<p><st c="21993">“O şahane geceyi hatırlamıyor musun sahiden?”</st></p>
			<p><st c="22039">Kelimeler kızgın lavlar gibi yükseliyor içimde. </st><st c="22088">Çok üzülüyorum ama yine de kendimi durduramıyorum.</st></p>
			<p><st c="22138">“Seninle ilk kez bu evde seviştik biz, Selim. </st><st c="22185">Senin ta ilkokuldan mezun olduğun yıl Çilek Mobilya’dan satın alınan genç odası takımının tek kişilik yatağında, duvarda asılı Prenses Leia posterinin şahitliğinde başlayan lakin bitişik odada televizyon seyreden annen gıcırdayan yatağın sesini duymasın diye yere serdiğimiz kaplanlı battaniyenin üzerinde devam eden o zavallı kalkışmaya ne kadar sevişmek denirse tabii...”</st></p>
			<p><st c="22558">Şaşkınlıktan donmuş gözlerle bana bakıyor. </st><st c="22602">Bir şey demesine müsaade etmiyorum. </st><st c="22638">Kafa sesim kulaklarımda çınlıyor.</st></p>
			<p><st c="22671">“O gün doğum günündü senin! </st><st c="22700">Otuzuncu doğum günün. </st><span epub:type="pagebreak" title="39" id="page39"></span><st c="22722">İnsan otuz olduğu geceyi unutur mu yahu? </st><st c="22763">Hayatının tam ortasında duran o geceyi, annenin yan odada televizyonun karşısında içi geçerken, benimle ilk kez seviştiğin o geceyi nasıl unutursun!”</st></p>
			<p><st c="22912">Fırlayıp koridorun sonundaki odasına koşuyor. </st><st c="22959">Çarparak kapısını kapatıyor. </st><st c="22988">Ben de sokak kapısına yönelip annesiyle babasının duvarda asılı düğün fotoğraflarının önünden hızla geçiyorum. </st><st c="23099">İnci tanesi oğullarına ettiklerimden sonra yüzlerine bakacak cesaretim yok hiç. </st><st c="23179">Hemen ayakkabılarımı giymem, iplerini elimden kaçırdığım bu günü acilen sona erdirmem ve şu anda İstanbul’un sokaklarında beni arayan o taksiyi bulmam lazım.</st></p>
			<p><st c="23336">Kapıyı açıyorum. </st><st c="23354">Çıkmadan önce duruyorum bir an, içeriden bir yaşam belirtisi duysam bu gece kendimi daha az döveceğim. </st><st c="23457">Akan su sesi belki. </st><st c="23477">Bir tıkırtı. </st><st c="23490">Bir iç çekme. </st><st c="23504">Çıt yok.</st></p>
			<p><st c="23512">Evin sessizliğini sadece koridordaki sarkaçlı saat bozuyor. </st><st c="23573">Zamanı anons etmeye bunca hevesli bir icadın tik takları, kafamın içindeki bütün zaman mefhumunu sıfırlıyor. </st><st c="23682">Hangi yıldayız, kaç yaşındayız bilmiyorum. </st><st c="23725">Dokuz yıl önce kapadığım başka bir kapıya gidiyor zihnim. </st><st c="23783">Bu, onun yüzüne kapadığım kaçıncı kapı. </st><st c="23823">İlk değil.</st></p>
			<p><st c="23833">Serin geceye çıktığımda hayalini kurduğum sonbahar ferahlığını hemen hissedemesem de sokaktan aşağıya doğru yürüdükçe içimde bir şeyler hafifliyor. </st><st c="23982">Yolun kıvrıldığı yerde başlayan, beni sahile indirecek basamaklara kadar hızlı hızlı yürüyorum. </st><st c="24078">Tam o noktada elimi korkuluğun soğuk demirine koyup, tersini yapmaya kendimi ne kadar zorlasam da beceremeyerek başımı çevirip, arkamda bütün cüssesiyle yükselen eski apartmana bakıyorum.</st></p>
			<p><st c="24265">Dördüncü katın geceye taşan ışıklı pencereleri, “Biz mutlu bir aileyiz” yalanını atıyor dünyaya. </st><st c="24363">Kendini odasına kapatan annesiz, babasız küçük adamı düşünüyorum.</st></p>
			<p><span epub:type="pagebreak" title="40" id="page40"></span><st c="24428">Onu böyle bir gecede, o evde tek başına bıraktım. </st><st c="24479">Sırf bu olsa iyi, başka gece yokmuş gibi yüzüne ne çirkin şeyler haykırdım. </st><st c="24555">Bu, beni korkunç biri mi yapar?</st></p>
			<p><st c="24586">Vicdanımın sesi kulağımın dibinde bas bas bağırıyor. </st><st c="24640">Geri dön. </st><st c="24650">Geri dön.</st></p>
			<p><st c="24659">İçimde uzun zamandır birikmiş, dilimin ucuna gelip gelip geri dönmüş cümlelerin duyulmak için bu akşamı beklemiş olması epey münasebetsiz bir rastlantı, tamam, kabul ediyorum ama elimde bundan daha başka bir tarih yok, çünkü olmamalı, buna inanmak istiyorum. </st><st c="24919">Bu geceden başka bir gece yok. </st><st c="24950">Hem ona iyilik yaptım, diyorum. </st><st c="24982">Annesinin geniş kanatlarının altında, doğduğu günden bu yana pamuklara sarılmış, öpülüp koklanmış, büyümesine hiç gerek olmamış, büyümesi ondan hiç istenmemiş, hiç düşünmemiş, ne zaman düşecek gibi olsa altına dünyanın en yumuşak minderleri serilmiş, ne zaman yuvadan uçmak istese bu boş hevesten derhal bir yolu bulunup vazgeçirilmiş, kırk dört yaşında bir insan yavrusu için bundan daha iyi özgürleşme vesilesi mi olur canım, diyorum.</st></p>
			<p><st c="25418">Bana da oldu kaç defa. </st><st c="25442">Öldüm mü, ölmedim. </st><st c="25461">O da ölmeyecek. </st><st c="25477">De ki öldü, o vakit küllerinden doğacak. </st><st c="25518">Sıklıkla öyle olur çünkü.</st></p>
			<p><st c="25543">Beni hâlâ sevdiğini sanıyor. </st><st c="25573">Oysa artık sadece bir yaslanma olasılığıyım onun için. </st><st c="25628">Dengesini kaybettiğinde elini boşluğa uzatıp da tutunuverdiği ilk şey. </st><st c="25699">Artık kimsenin düşeyazarken tutunuverdiği bir şey olmak istemiyorum.</st></p>
			<p><st c="25767">Bu his merdivenleri inmem için arkamdan bir el gibi itiyor beni. </st><st c="25833">Kum torbalarını attıkça hafifleyen bir balonum sanki, her basamakta biraz daha iniyor, indikçe yükseliyorum.</st></p>
			<p><st c="25941">Ben senin annen değilim. </st><st c="25967">Ben senin annen değilim. </st><st c="25992">Ben kimsenin annesi değilim.</st></p>
			<p><st c="26020">Bugün zor bir gündü. </st><st c="26042">Şimdi tek ihtiyacım olan şey bir taksinin müstahkem mevkii. </st><st c="26102">Beni bilinmezliğin içinden gelip </st><span epub:type="pagebreak" title="41" id="page41"></span><st c="26135">kurtaracak ve evime, kendi yatağıma götürecek bir taksinin görmüş geçirmiş sırdaş arka koltuğu.</st></p>
			<p><st c="26230">Yolun kenarına vardığımda uzaktan gelen farların bir taksiye ait olduğunu hayal ederek elimi kaldırıyorum. </st><st c="26338">Taksi duruyor, kapısını açıp arka koltuğa oturuyor ve adresi söylüyorum. </st><st c="26411">Şoför gaza basarak olay mahallini terk ediyor. </st><st c="26458">Sırtımı yol arkadaşıma güvenle yaslayıp derin bir nefes alıyorum.</st></p>
			<p><st c="26523">Taksi evin önünde durduğunda gömüldüğüm yerden doğruluyorum. </st><st c="26585">Elimi koltuğa uzatıyorum ve dünyanın bütün özgürleşme hayallerine ihanet eden bir bilgiyle, çantamın orada olmadığı bilgisiyle baş başa kalıyorum.</st></p>
			<p><st c="26731">Gözlerimi kapatıyorum, çantam zihnimin karanlığında şıkır şıkır aydınlatılmış bir salonda, gül ağacından o meşhur antika masanın üzerinde beliriyor. </st><st c="26881">Dünyanın öbür ucunda bir masa. </st><st c="26912">Tam on kişilik.</st></p>
			<p><st c="26927">Gülüyorum kendime. </st><st c="26947">Peki, diyorum, peki hayatcığım, anladım, daha bitmedi, daha doldurmam lazım gelen çile var, peki. </st><st c="27045">Özgürlük erken bir hayaldi demek. </st><st c="27079">Tamam, isyan etmiyorum. </st><st c="27103">Sakinim. </st><st c="27112">Ne zaman kendimi biraz güçlü, biraz haklı hissetsem, ivedilikle haddimin bildirilmesine alışkınım ben.</st></p>
			<p><st c="27214">Şoföre durumu açıklamaya çalışıyorum, önce birkaç kırık cümle kuruyorum, kurduğum cümleleri beğenmiyorum, baştan kuruyorum, yok içime sinmiyor, bir daha açıklamaya çalışıyorum, anlattıklarım iyice saçma bir hal alana kadar oracıkta debeleniyorum.</st></p>
			<p><st c="27461">O sırada aynadan bana bakan adam hiç soru sormadan beni gerisingeri aldığı yere bırakıyor. </st><st c="27553">Arabadan inerken, “Beni burada bekler misiniz?” demiyorum. </st><st c="27612">Onun yerine, “Size bir söz verebilir miyim, yarın ücretinizi durağa getirsem?” diyorum. </st><st c="27700">Hiç soru sormadan, “Tamam” diyor adam. </st><st c="27739">Sonra basıp gidiyor. </st><st c="27760">Tanrıya handiyse inanacağım.</st></p>
			<p><span epub:type="pagebreak" title="42" id="page42"></span><st c="27788">Ağır ağır tırmanıyorum basamakları. </st><st c="27825">Bir insan basamakları ancak bu kadar ağır ağır tırmanabilir.</st></p>
			<p><st c="27885">Son basamakta başımı kaldırıp az evvel sırtımı dönüp gittiğim eski apartmanla tekrar göz göze geliyorum. </st><st c="27991">“Ne oldu?” der gibi bakıyor. </st><st c="28020">Verilecek cevabım yok. </st><st c="28043">Dördüncü katın az evvelki şakrak ışıkları sönmüş, pencereleri karanlık.</st></p>
			<p><st c="28114">Adımlarımı hızlandırıyorum. </st><st c="28143">Binanın demir kapısına yaklaşınca çat diye otomatiğe basılıyor. </st><st c="28207">Buraya geri döneceğimi bir ben bilmiyormuşum, diyorum içimden.</st></p>
			<p><st c="28269">Asansörle dördüncü kata çıkıyorum. </st><st c="28305">Evin kapısı aralık.</st></p>
			<p><st c="28324">Az evvel birtakım yüksek duygularla ve ödün verilmez bir kararlılıkla vedalaştığım eve bu sefer sakince adımımı atıyorum. </st><em><st c="28447">Bu kadar yüksekten ancak düşerek inilir,</st></em><st c="28487"> diyordu ya kitap, kitaplara inanıyorum.</st></p>
			<p><st c="28527">Selim’in karanlık koridorun sonundaki odasından ince, turuncu bir ışık sızıyor. </st><st c="28608">Işığa doğru yürüyorum. </st><st c="28631">Yaklaştıkça cılız bir müzik sesi duyulur oluyor. </st><st c="28680">Kapısına vardığımda bir an tereddüt ediyorum, derin bir nefes alıp aralık kapıyı yavaşça iterek, yıllar sonra ilk kez odasına giriyorum.</st></p>
			<p><st c="28816">Yatağın başucundaki lava lambası aydınlatıyor odayı. </st><st c="28870">Duvarlarda tuhaf gölgeler dans ediyor. </st><st c="28909">Scorpions’ı tanıyorum sonra. </st><st c="28938">“Still Loving You” çalıyor. </st><st c="28966">Eşikte durup etrafa bakıyorum. </st><st c="28997">Bir zaman kapsülü gibi kucaklıyor beni içerinin turuncusu. </st><st c="29056">Bir kapıdan geçip başka bir âleme adım atmışım gibi geliyor.</st></p>
			<p><st c="29116">Duvarları boydan boya kaplayan raflardan kitaplar taşıyor, sığmayanlar sağda solda kuleler oluşturmuş. </st><st c="29220">Çalışma masası eski yerinde duruyor. </st><st c="29257">Üzeri kâğıtlarla, defterlerle, cilt cilt kitapla, bir sürü boş fincanla dolu.</st></p>
			<p><st c="29334">Bir pikabı olduğunu unutmuşum. </st><st c="29366">Müzik sesinin ondan geldiğini anlıyorum. </st><st c="29407">Hemen yanındaki ahşap kutuların içinde, kendi içinde bir nizamları olduğu her hallerinden belli onlarca plak gözüme ilişiyor.</st></p>
			<p><span epub:type="pagebreak" title="43" id="page43"></span><st c="29532">Annesinin evi dip köşe ele geçiren, her şeye sahibelik eden, kimseye nefes aldırmayan ilgi alakasından bir kapıyla ayrılmış bu müstakil odada, onun anne şefkati maskesinin arkasına gizlenmiş despot iktidarına yıllarca kafa tutmuş olduğunu fark ediyorum ilk kez. </st><st c="29795">Ona göbeğinden bağlı olsa da, burada inatla bağımsız bir ülke kurduğunu. </st><st c="29868">Hiç sesini çıkarmasa da, aslında sadece burayı koruyarak bas bas bağırdığını. </st><st c="29946">Bu kitapları, bu plakları, bu gülünç genç odası takımını ve diğer her şeyi üzerine titreyerek oldukları gibi koruduğunu ve bunu yaparken aslında başka bir şeyi muhafaza ettiğini anlıyorum.</st></p>
			<p><st c="30134">Burası Selim’in çocukluğu. </st><st c="30162">Kendini evinde hissettiği tek yer.</st></p>
			<p><st c="30196">Scorpions’ın gitar soloları koridordaki saati ve evrendeki tüm beceriksizliklerin gürültüsünü sustururken, evin geri kalanını istila eden o kasvetli, boğucu duygunun hiç ummadığım şekilde burada azaldığını tespit ediyorum. </st><st c="30420">Balkona çıkmışım gibi bir his beliriyor içimde. </st><st c="30468">Eski bir his bu; tanıdık, iyi niyetli, misafirperver, sevecen. </st><st c="30531">Selim’de neye tutulduğumu hatırlatıyor bana. </st><st c="30576">Bu aşırı kalabalık dünyada bir gün beni durduk yere ona doğru iten şeyin ne olduğunu hatırlatıyor.</st></p>
			<p><st c="30674">Gidip yatağın ortasındaki tümseğin yanına oturuyorum. </st><st c="30729">Kısa kısa nefesler alıyor, nefes aldıkça üzerindeki battaniye inip kalkıyor. </st><st c="30806">Bu battaniyeyi hatırlıyorum. </st><st c="30835">Elimi tümseğin üzerine koyuyorum. </st><st c="30869">Duvardaki gölgemizde, bir anne elini oğlunun sırtına koyuyor.</st></p>
			<p><st c="30930">Hafifçe kıpırdanıyor yattığı yerde.</st></p>
			<p><st c="30966">“Seninle evlenmeyeceğim, biliyorsun, değil mi?” diyorum.</st></p>
			<p><st c="31023">Mavi gözlerini battaniyenin kenarından dışarı uzatıyor, “Biliyorum” diyor.</st></p>
			<p><st c="31098">“Bu gece burada kalacağım ama seni bir daha öpmeyeceğim, bunu da biliyorsun değil mi?”</st></p>
			<p><span epub:type="pagebreak" title="44" id="page44"></span><st c="31185">“Evet. </st><st c="31193">Onu da biliyorum.”</st></p>
			<p><st c="31211">“Sabah kahvaltı hazırlamak da yok.”</st></p>
			<p><st c="31247">“Tamam, yok.”</st></p>
			<p><st c="31261">“Sucuklu yumurta, kızarmış ekmek falan...”</st></p>
			<p><st c="31304">“Biliyorum. </st><st c="31317">Kahvaltı sevmiyorsun.”</st></p>
			<p><st c="31339">“Sevmiyorum.”</st></p>
			<p><st c="31353">“Tamam.”</st></p>
			<p><st c="31362">“Belki bir kahve içebiliriz.”</st></p>
			<p><st c="31392">“Sütsüz, şekersiz.”</st></p>
			<p><st c="31412">“Evet.”</st></p>
			<p><st c="31420">“Annenin yatağında yatırmayacaksın ama beni…”</st></p>
			<p><st c="31466">Duvar kenarına kayıp bana yer açıyor. </st><st c="31505">Yanına uzanıyorum.</st></p>
			<p><st c="31523">Tek kişilik yatakta sırtüstü yatıyoruz; yan yana uzanmış gibi değil de, yan yana koyulmuş gibi. </st><st c="31620">Konserve kutusunda iki sardalye.</st></p>
			<p><st c="31652">Prenses Leia yıllar sonra yine duvardan bize bakıyor. </st><st c="31707">Zaman bizi eğip bükerken, eksiltirken, aşındırırken, o, altın rengi bikinisiyle yıllara meydan okuyor.</st></p>
			<p><st c="31809">“Güzel kadın şu Leia” diyorum.</st></p>
			<p><st c="31840">“Çok” diyor.</st></p>
			<p><st c="31853">“Hiç yaşlanmıyor.”</st></p>
			<p><st c="31872">“Ölmüyor da.”</st></p>
			<p><st c="31886">Aralarında bir sır varmışçasına gülümseyerek Leia’ya bakıyor, benim oradaki varlığımı yok sayan bir bakış bu. </st><st c="31997">“Herkes gider, Leia kalır. </st><st c="32024">O yarı yolda bırakmaz.”</st></p>
			<p><st c="32047">“Ben seni yarı yolda bırakmadım ki Selim, yol bitti.”</st></p>
			<p><st c="32101">Derin bir nefes alıyor, “Ama o kadar da kötü değildik, ha?”</st></p>
			<p><st c="32161">“Değildik. </st><st c="32173">O kadar da kötü değildik.”</st></p>
			<p><st c="32199">“O ilk gece peki? </st><st c="32218">Çok mu mutsuz ettim seni?”</st></p>
			<p><st c="32244">“Hayır, etmedin. </st><st c="32262">Evet, biraz... </st><st c="32277">Farklı bir geceydi. </st><st c="32297">Ama mutsuz değildim.”</st></p>
			<p><st c="32318">“Çok sevdim ben seni.”</st></p>
			<p><st c="32341">“Ben de. </st><st c="32351">Sevmesem nasıl...”</st></p>
			<p><span epub:type="pagebreak" title="45" id="page45"></span><st c="32369">Gülümsüyor, gözleri tavanda. </st><st c="32399">Bugün ilk kez gülerken görüyorum onu. </st><st c="32437">Gülünce bambaşka bir resim çiziyor yüzünün çizgileri. </st><st c="32491">Bana bir sürü şey hatırlatan yeni bir resim bu.</st></p>
			<p><st c="32538">Sonra benden yana çeviriyor başını. </st><st c="32575">Gülümsüyorum ona. </st><st c="32593">İki yeniyetmeyiz şimdi. </st><st c="32617">Çok sevmenin, ölüp bitmenin, birbirini zalimce hırpalamanın büyük yangınından uzakta, serin bir yerindeyiz artık hayatın. </st><st c="32739">Aramızda birkaç santim var. </st><st c="32767">Ama birimiz uzanıp diğerini öpüverecekmiş gibi bir yakınlık değil bu. </st><st c="32837">Bilakis, artık hiç kısalmayacak bir mesafe aramızdaki. </st><st c="32892">İkimizin de korumaya sessizce mutabık kaldığı bir mesafe.</st></p>
			<p><st c="32949">Müzik ve gece lambasının uysal ışığı, denizin kumu düzlemesi gibi aramızdaki bir şeyleri silip düzlüyor. </st><st c="33055">Birbirimizin yüzüne çarptığımız bütün kapılar açılıp, bu sefer yavaşça kapanıyor. </st><st c="33137">Herkes sükûnetle kendi alanına çekiliyor. </st><st c="33179">Anahtarlar sessizce dönüyor kilitlerde. </st><st c="33219">Birbirimize ettiğimiz bütün can acıtan sözler de geri çekiliyor bir zaman apansız fırlayıp çıktıkları yerlere. </st><st c="33330">Dudaklar mühürleniyor. </st><st c="33353">Yerinden yurdundan edilen ne varsa sakince evinin yolunu tutuyor. </st><st c="33419">Tepeler aşınıyor, açılan çukurlar doluyor, köşeler yuvarlanıyor. </st><st c="33484">Kılıçlar kınına giriyor. </st><st c="33509">Berelerimizi öpüyor zaman yumuşacık. </st><st c="33546">Öpünce geçiyor ağrı.</st></p>
			<p><st c="33566">İnsan, hayatında çok nadiren bir hikâyenin sonuna geldiğini anlıyor. </st><st c="33636">O an ikimiz de bir hikâyenin sonuna geldiğimizi biliyoruz. </st><st c="33695">Bir kargaşanın sonuna geliyoruz o küçük yatakta yan yana uzanırken. </st><st c="33763">Leia’nın huzurunda hiç konuşmadan bir savaşı bitiyoruz. </st><st c="33819">Barışıyoruz. </st><st c="33832">Artık yan odada bir anne yok. </st><st c="33862">Artık ondan nefret etmiyorum.</st></p>
			<p><st c="33891">Sessizliğe gömülüyoruz. </st><st c="33916">Müzik susuyor. </st><st c="33931">Gözünden gözlüğünü alıp komodinin üzerine koyuyorum. </st><st c="33984">Uzanıp ışığı kapatıyorum.</st></p>
			<p><st c="34009">Birbirimizin nefes alıp verişini dinliyoruz. </st><st c="34055">Ben onunkini dinliyorum. </st><st c="34080">Onun da benimkini dinlediğini biliyorum.</st></p>
			<p><span epub:type="pagebreak" title="46" id="page46"></span><st c="34120">“Ben biraz korkuyorum galiba” diyor ne zaman sonra.</st></p>
			<p><st c="34172">“Korkma. </st><st c="34182">Evindesin.”</st></p>
			<p><st c="34193">“Ne yapacağım? </st><st c="34209">İnsan nasıl en baştan başlar?”</st></p>
			<p><st c="34239">“Bulacaksın bir yolunu. </st><st c="34264">Artık özgürsün.”</st></p>
			<p><st c="34280">Karanlıkta gülümsediğini, mavi ufarak gözlerinde eski bir yıldızın parladığını hayal ediyorum.</st></p>
			<p><st c="34375">Bir şeyler hizalanıyor o an. </st><st c="34405">Bir şeyler tık edip yerine oturuyor.</st></p>
		</section>
	<div id="charCountTotal" value="34441"></div></body>
</html>
