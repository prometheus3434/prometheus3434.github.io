<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:d838d9ea-c75a-4450-bbf5-cbd667521bcd" name="Adept.expected.resource" />
</head>

<body>
  <div id="x5.html" xml:lang="tr-TR">
    <div class="Basic-Text-Frame">
      <p class="B-l-m-1" id="toc_marker-1">ÖNSÖZ</p>

      <p class="Baslik-1" id="toc_marker-1-1">Yeni Bir Bilimin Ortaya Çıkışı</p>

      <p class="Metin-4"></p>

      <p class="Metin-4"></p>

      <p class="Metin-4">İkinci Irak işgalinin ilk günlerinde, bir grup Amerikalı asker kasabanın baş imamıyla temas kurmak üzere yerel bir camiye doğru yola koyuldu. Amaçları, yardım malzemesinin dağıtımı için ondan destek istemekti. Ne var ki, askerlerin dini liderlerini tutuklamak ya da camiyi yıkmak için geldiğinden korkan bir kalabalıkla karşılaştılar.</p>

      <p class="Metin-4">Ellerini sallayarak bağıran yüzlerce dindar Müslüman, askerlerin etrafını sarıp tepeden tırnağa silahlı birliğin üzerine yürüdü. Birlik komutanı yarbay Christopher Hughes, hızla düşündü.</p>

      <p class="Metin-4">Bir megafon alıp, askerlerine “diz çök!” diye bağırdı.</p>

      <p class="Metin-4">Ardından tüfeklerini yere doğrultmalarını emretti.</p>

      <p class="Metin-4"><span xml:lang="de-DE">Sonraki emri şu oldu: “Gülümse!”</span></p>

      <p class="Metin-4">Bunun üzerine, kalabalığın tavrı değişiverdi. Birkaç kişi hâlâ bağırıyor, ama çoğu artık askerler gibi gülümsüyordu. Hughes birliğine gülümsemelerini bozmadan yavaşça geri çekilmelerini emrederken, birkaçı dostça askerlerin sırtını sıvazladı<span class="char-style-override-7"><a class="footnote-link" href="#footnote-225-1" id="footnote-225-1-backlink">1</a></span>.</p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a> <span class="char-style-override-8" xml:lang="tr-TR">Camideki askerlerle ilgili haber, 4 Nisan 2003’te National Public Radio’nun</span> <span class="char-style-override-9" xml:lang="tr-TR">All Things Considered</span> <span class="char-style-override-8" xml:lang="tr-TR">adlı programında yayınlanmıştır.</span></p>
      </div>

      <p class="Metin-4">Bu kıvrak zekâlı manevra, baş döndürücü bir hızla yapılan bir dizi sosyal hesaplamanın sonucuydu. Hughes, topluluktaki düşmanca hislerin derecesini okumak ve onları neyin yatıştıracağını sezmek zorundaydı. Adamlarının disiplinine ve kendisine duydukları güvene dayanmaktan başka çaresi yoktu. Dil ve kültür duvarını delebilecek en doğru tavır üstüne kumar oynamak durumundaydı. Bütün bunlar o anlık kararlara yol açan şeylerdi.</p>

      <p class="Metin-4">İnsanların duygularını okuma becerisiyle birleşen bu sağlam disiplinli etkililik, seçkin polis memurlarının (ve kuşkusuz, huzursuz sivillerle karşı karşıya kalan subayların da) ayırıcı bir özelliğidir.<span class="char-style-override-7"><a class="footnote-link" href="#footnote-225-2" id="footnote-225-2-backlink">2</a></span> Askeri harekâtın kendisi hakkında ne düşünürsek düşünelim, bu olay insan beyninin kaotik, gergin bir karşılaşma sırasında bile sosyal bakımdan ne kadar zekice davranabildiğini vurgulamaktadır.</p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-2-backlink" id="footnote-225-2">2</a> <span class="char-style-override-8" xml:lang="tr-TR">Gereken askeri kuvvet konusunda, bkz örneğin, polis memurluğu yeterlik modelleri,</span> <span class="char-style-override-9" xml:lang="tr-TR">MOSAIC Competencies: Professional &amp; Administrative Occupations</span> <span class="char-style-override-8" xml:lang="tr-TR">(U.S. Office of Personnel Management, 1996); Elizabeth Brondolo ve bşk. “Correlates of Risk for Conflict Among New York City Traffic Agents”, yay. haz. Gary VandenBos ve Elizabeth Bulatao,</span> <span class="char-style-override-9" xml:lang="tr-TR">Violence on the Job</span> <span class="char-style-override-8" xml:lang="tr-TR">içinde (Washington, D.C.: American Psychological Association Press, 1996).</span></p>
      </div>

      <p class="Metin-4">Hughes’u o zor durumdan kurtaran şey de, tehlikeli olabilecek bir yabancıyla karşılaştığımızda hemen kaçmaya ya da dövüşmeye karar vermemizi sağlayan sinir devreleriydi. İnsanlık tarihi boyunca sayısız insanı kurtarmış olan bu sinirsel radar, günümüzde de hayati bir önem taşımaktadır.</p>

      <p class="Metin-4">O kadar acil olmayan bir haldeyken, beynimizin sosyal devreleri –ister sınıfta, ister yatak odası ya da bir müşteri karşısında olsun– her karşılaşmada bizi yönlendirir. Âşıklar göz göze gelip ilk kez öpüştüklerinde, ya da tutulan gözyaşları her şeye karşın sezildiğinde, bu devreler çalışmaktadır. Bir dostumuzla yaptığımız doyurucu bir sohbetin hararetinden de onlar sorumludur.</p>

      <p class="Metin-4">Bu sinir sistemi, ayar ve zamanlamanın hayati önem taşıdığı her etkileşimde devreye girer. Bir avukatın belli bir kişiyi jüri üyeleri arasında görmek istediğinden emin olmasını, bir görüşmecinin karşısındakilerin nihai teklifi yaptıklarını altıncı hissiyle sezmesini, bir hastanın doktoruna güvenebileceğini hissetmesini bu devreler sağlar. Bir toplantı sırasında herkesin kâğıtlarını karıştırmayı bırakıp, kulak kesilerek birinin söylediklerine odaklandığı o büyülü ânı yaratan da onlardır.</p>

      <p class="Metin-4">Ve bilim artık böyle anlarda işleyen sinirsel mekaniğin ayrıntılarına inebiliyor.</p>

      <p class="Baslik-1" id="toc_marker-1-2">Dost Canlısı Beyin</p>

      <p class="Metin-4">Bu kitapta, neredeyse her gün kişilerarası dünyamızla ilgili şaşırtıcı içgörüleri ortaya çıkaran, oluşum halindeki bir bilimin üstündeki örtüyü kaldırmak istiyorum.</p>

      <p class="Metin-4">Bu yeni bilimin en temel keşfi de şu: Beyinlerimiz birbirimizle bağlantı kurmamızı sağlayacak şekilde donatılmış.</p>

      <p class="Metin-4">Sinirbilim, beynimizin tasarımının onu <span class="char-style-override-1">dost canlısı</span> hale getirdiğini, başka biriyle ilişkiye girdiğimizde karşı konulmaz bir şekilde beyinden beyne bir bağlantı kurulduğunu keşfetmiş bulunuyor. Bu sinirsel köprü, etkileşim halinde olduğumuz herkesin beynini –ve dolayısıyla bedenini– etkilememizi sağlıyor, tıpkı onların da bizimkini etkilediği gibi.</p>

      <p class="Metin-4">En sıradan temaslarımız bile beyinde birer regülatör işlevi görerek, içimizde kimi hoş, kimi nahoş duygular uyandırıyor. Birisiyle duygusal bakımdan ne kadar sıkı fıkı isek, karşılıklı etkinin kuvveti de o kadar büyük oluyor. En güçlü temasları günler boyu, yıllar boyu birlikte en fazla zaman geçirdiğimiz, özellikle de en çok önemsediğimiz insanlarla kuruyoruz.</p>

      <p class="Metin-4">Bu sinirsel bağlanmalar sırasında beyinlerimiz bir duygusal tangoya, yani bir duygu dansına girişiyor. Sosyal etkileşimlerimiz birer modülatör, ya da bir tür kişiler arası termostat etkisi yaparak duygularımızı düzenleyen beyin işlevinin kilit öğelerini sürekli yeniden ayarlıyor.</p>

      <p class="Metin-4">Bunun sonucunda oluşan duygular bedenimizin her yanına yayılarak, kalbimizden bağışıklık hücrelerine dek biyolojik sistemlerimizi düzenleyen hormonların dalga dalga salgılanmasına yol açıyor. Belki en şaşırtıcı şey de, bilimin artık en stresli ilişkilerle bağışıklık sistemini düzenleyen belirli genlerin işleyişi arasındaki bağlantıları izliyor olması.</p>

      <p class="Metin-4">Demek ki ilişkilerimiz sadece deneyimlerimizi değil, beklenmedik bir ölçüde biyolojimizi de şekillendiriyor. Beyinden beyne bağlantı, aynı şakalara gülüp gülmediğimiz gibi masum konularda olduğu kadar, bedenimizi istila eden bakteri ve virüslere karşı bağışıklık sisteminin piyadeleri olarak sürekli savaşan T-hücrelerinde hangi genlerin harekete geçtiği (veya geçmediği) gibi hayati konularda da, en güçlü ilişkilerimizin bizi etkilemesine yol açıyor.</p>

      <p class="Metin-4">Bu bağlantı, iki yanı keskin bir kılıç gibi: Besleyici ilişkiler sağlığımıza yararlı bir etki yaparken, toksik olanlar bedenimize yavaşça tesir eden bir zehir gibi işliyor.</p>

      <p class="Metin-4">Bu kitapta yararlandığım önemli bilimsel keşiflerin neredeyse tümü, <span class="char-style-override-1">Duygusal Zekâ</span>’nın 1995’te yayımlanmasından sonra ortaya çıktı ve artan bir hızla çıkmaya devam ediyor. <span class="char-style-override-1">Duygusal Zekâ</span>’yı yazarken odak noktam birey olarak <span class="char-style-override-1">içimizdeki</span> hayati önem taşıyan insani yetiler dizisi, yani kendi duygularımızı yönetme yeteneğimiz ve olumlu ilişkiler kurma potansiyelimizdi. Buradaysa tablo birey psikolojisinin –bireyin kendi içinde taşıdığı yetilerin– ötesinde, bireylerarası psikolojiye uzanıyor: Birbirimizle bağlantı kurarken neler olduğunu kapsıyor.<span class="char-style-override-7"><a class="footnote-link" href="#footnote-225-3" id="footnote-225-3-backlink">3</a></span></p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-3-backlink" id="footnote-225-3">3</a> <span class="char-style-override-8" xml:lang="tr-TR">Bunun söylemimizi nasıl açtığını anlamak için, empati/ahenk ilişkisini düşünün. Empati, kişinin içinde var olan bireysel bir yetenektir. Ahenkse, etkileşimlerden kaynaklanan bir özellik olarak, ancak iki kişi</span> <span class="char-style-override-9" xml:lang="tr-TR">arasında</span> <span class="char-style-override-8" xml:lang="tr-TR">oluşur.</span></p>
      </div>

      <p class="Metin-4">Bu kitabın <span class="char-style-override-1">Duygusal Zekâ</span>’ya eşlik eden, insan hayatının aynı bölümünü kişisel dünyamızın daha iyi anlaşılmasını sağlayacak farklı bir açıdan araştıran bir yapıt olmasını amaçlıyorum.<span class="char-style-override-7"><a class="footnote-link" href="#footnote-225-4" id="footnote-225-4-backlink">4</a></span> Spot ışıkları, etkileşim kurduğumuz sırada yaşanan o çok kısa anlara çevriliyor. Bir bütün halinde birleşmeleriyle birbirimizi nasıl yarattığımızı kavradıkça, bu anlar çok derin bir anlam ve önem kazanıyor.</p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-4-backlink" id="footnote-225-4">4</a> <span class="char-style-override-8" xml:lang="tr-TR">Buradaki amacım,</span> <span class="char-style-override-9" xml:lang="tr-TR">Duygusal Zekâ</span><span class="char-style-override-8" xml:lang="tr-TR">’da da olduğu gibi, psikoloji ile onun kaçınılmaz ortağı sinirbilim açısından yeni bir paradigma olarak gördüğüm şeyi sunmaktır. Duygusal zekâ kavramı psikoloji alanında gizli bir direnişle karşılaşmış olsa da, başka birçok alan –özellikle de bu konuyu kendi araştırmalarının odak noktası haline getiren lisansüstü öğrencileri– tarafından benimsenmiştir. Her bilim, güvenli ama kısır konuların katı bir disiplinle takibinden çok, kışkırtıcı ve verimli fikirlerin peşinden giderek gelişir. Burada sunulan ilişkiler ve sosyal beyin hakkındaki yeni anlayışın da benzer bir araştırma ve keşif akımına yol açacağını umuyorum. Kişinin içinde olup bitenler yerine etkileşimler sırasında neler olup bittiği üzerine bu yeniden odaklanma, psikolojide gerek duyulan temel araştırma birimi olduğu halde, büyük oranda ihmal edilmiştir. Bkz örneğin, Frank Bernieri ve bşk. “Synchrony, Pseudosynchrony, and Dissynchrony: Measuring the Entrainment Prosody in Mother-Infant Interactions”,</span> <span class="char-style-override-9" xml:lang="tr-TR">Journal of Personality and Social Psychology</span> <span class="char-style-override-8" xml:lang="tr-TR">2 (1988), s. 243</span><span class="char-style-override-8" xml:lang="tr-TR">–</span><span class="char-style-override-8" xml:lang="tr-TR">53.</span></p>
      </div>

      <p class="Metin-4">Araştırmamız şu tür sorulara yanıt arıyor: Bir psikopata, tehlikeli olacak derecede manipülasyon yeteneğini kazandıran nedir? Çocuklarımızın büyüdüklerinde mutlu olmalarına yardım etmek için ne yapabiliriz? Bir evliliği besleyici bir üs haline getiren nedir? İlişkiler hastalıklara karşı bir tampon oluşturabilir mi? Bir öğretmen ya da lider, öğrencilerin ya da çalışanların beyinlerinin en iyi şekilde çalışmasını nasıl sağlayabilir? Nefretle bölünmüş grupların barış içinde bir arada yaşamalarına nasıl yardım edilebilir? Ayrıca bu içgörüler, kurabileceğimiz toplum türü ve her birimizin yaşamında gerçekten önemli olan şeyler açısından ne ifade ediyor?</p>

      <p class="Baslik-1" id="toc_marker-1-3">Sosyal Aşınma</p>

      <p class="Metin-4">Bilim besleyici ilişkilerin ne kadar hayati olduğunu ortaya koyadursun, insani bağlantılar giderek kısıtlanıyor. Sosyal aşınmanın birçok yüzü var.</p>

      <p class="Metin-4 para-style-override-4"><span xml:lang="en-US">•</span> Texas’taki bir yuva öğretmeni, altı yaşındaki bir kıza oyuncaklarını bir kenara koymasını söylediğinde çocuk bağırıp tepinmeye başlayarak iskemlesini tekmeliyor, sonra da emekleyerek öğretmenin masasının altına girip o kadar sıkı bir tekme atıyor ki, çekmecelerin içindekiler dışarı dağılıyor. Bu çocuğun öfke patlaması, hepsi de tek bir okul mıntıkasında (Fort Worth, Texas) belgelenen bu tür olayların oluşturduğu bir salgını işaret etmektedir.<span class="char-style-override-7"><a class="footnote-link" href="#footnote-225-5" id="footnote-225-5-backlink">5</a></span> Üstelik bu patlamalar sadece daha yoksul öğrenciler arasında değil, hali vakti yerinde olanlarda da görülmüştür. Bazıları, çok küçük yaştaki çocukların şiddet gösterilerindeki bu artışı, ebeveynlerin ekonomik sıkıntı nedeniyle fazla mesai yapmaları yüzünden, çocukların okul sonrası etüde bırakılmalarına ya da saatlerce yalnız kalmalarına ve anne babaların eve sinir küpü olarak dönmelerine bağlıyor. Başkalarıysa, iki yaşındaki Amerikalı çocukların % 40’ının günde en az üç saat –başkalarıyla iyi geçinmeyi öğrenmelerine yardım edebilecek insanlarla etkileşimden yoksun kalarak– TV seyrettiklerini gösteren verilere işaret ediyor. Ne kadar çok TV seyrederlerse, okul çağına geldiklerinde o kadar haylaz oluyorlar.<span class="char-style-override-7"><a class="footnote-link" href="#footnote-225-6" id="footnote-225-6-backlink">6</a></span></p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-5-backlink" id="footnote-225-5">5</a> <span class="char-style-override-8" xml:lang="tr-TR">Öfke nöbetleri hakkında, bkz Cynthia Garza, “Young Students Seen as Increasingly Hostile”,</span> <span class="char-style-override-9" xml:lang="tr-TR">Fort Worth Star-Telegram</span><span class="char-style-override-8" xml:lang="tr-TR">, 15 Ağustos 2004, s. 1A.</span></p>

        <div class="footnote">
          <p class="Basic-Paragraph-1" xml:lang="en-GB"><a class="footnote-anchor" href="#footnote-225-6-backlink" id="footnote-225-6">6</a> <span class="char-style-override-8" xml:lang="tr-TR">Amerikan Pediyatri Akademisi, iki yaşının altındaki çocukların hiç televizyon seyretmemesini, daha büyüklerin de günde sadece iki saat seyretmesini salık veriyor. Televizyon ve yürümeye yeni başlayan bebekler hakkındaki tebliğ, Pediatric Academic Societies’in (Akademik Pediatri Dernekleri) Baltimore’daki 30 Nisan 2003 tarihli yıllık toplantısında sunulmuştur.</span></p>
        </div>
      </div>

      <p class="Metin-4 para-style-override-4"><span xml:lang="en-US">•</span> Bir Alman kentinde, kaza geçiren bir motosikletçi caddeye savrulmuş, yatıyor. Yayalar yanından geçip gidiyor, sürücülerse trafik ışığının yeşile dönmesini beklerken adama bakıyorlar. Ama kimse durup yardım etmiyor. On beş dakika sonra nihayet, ışıklarda duran bir arabanın içindeki yolcu pencereyi indirip motosikletçiye yaralı olup olmadığını soruyor ve cep telefonuyla yardım istemeyi öneriyor. Olay bu kaza mizansenini hazırlayan TV kanalı tarafından yayınlandığında, neredeyse skandal oldu: Almanya’da sürücü belgesine sahip olan herkes, tam da böyle durumlar için ilk yardım eğitimi almıştır. Ama acil müdahale servisinde çalışan bir Alman doktorun söylediği gibi, “İnsanlar tehlikede olan birini gördüklerinde sadece geçip gidiyorlar. Umursamadıkları anlaşılıyor.”</p>

      <p class="Metin-4 para-style-override-4"><span xml:lang="en-US">•</span> 2003 yılında tek başına ikamet, ABD’de en yaygın yaşam tarzı haline geldi. Ayrıca bir zamanlar aileler akşamları bir araya gelirken, şimdi çocuklar, ebeveynler ve eşlerin birlikte zaman geçirmesi gitgide zorlaşıyor. Robert Putnam, Amerika’nın yıpranan toplumsal dokusunu analiz ettiği <span class="char-style-override-1">Bowling Alone</span> (Tek Başına Bowling) adlı kitabında, “sosyal sermaye”nin yirmi yıldır eriyişine dikkat çekiyordu. Bir toplumun bu tür sermayesini ölçmenin bir yolu, halka açık toplantıların ve kulüp üyeliklerinin sayısına bakmaktır. 1970’lerde Amerikalıların üçte ikisi sürekli toplantılar düzenleyen örgütlere üyeyken, bu oran 1990’larda üçte bire indi. Putnam’a göre bu istatistik, toplumdaki insani bağların azalışını yansıtıyordu.<span class="char-style-override-7"><a class="footnote-link" href="#footnote-225-7" id="footnote-225-7-backlink">7</a></span> O zamandan bu yana, 1950’lerde sayısı yalnızca 8.000 olan yeni bir organizasyon türü mantar gibi çoğalarak 1990’ların sonunda 20.000’in üstüne çıktı.<span class="char-style-override-7"><a class="footnote-link" href="#footnote-225-8" id="footnote-225-8-backlink">8</a></span> Ancak yüz yüze toplantılarla bir sosyal ağı sürdüren eski kulüplerden farklı olarak, bunlar insanların arasına mesafe koyuyor. Üyelik e-posta veya toplu postalama yoluyla geliyor, ana etkinlikse sonuçta bir araya gelmek yerine, bir yerlere para göndermekten ibaret kalıyor.</p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-7-backlink" id="footnote-225-7">7</a> <span class="char-style-override-8" xml:lang="tr-TR">Robert Putnam,</span> <span class="char-style-override-9" xml:lang="tr-TR">Bowling Alone</span> <span class="char-style-override-8" xml:lang="tr-TR">(New York: Simon and Schuster, 2000).</span></p>

        <div class="footnote">
          <p class="Basic-Paragraph-1" xml:lang="en-GB"><a class="footnote-anchor" href="#footnote-225-8-backlink" id="footnote-225-8">8</a> <span class="char-style-override-8" xml:lang="tr-TR">Alıntı kaynağı: “The Glue of Society”,</span> <span class="char-style-override-9" xml:lang="tr-TR">Economist</span><span class="char-style-override-8" xml:lang="tr-TR">, 16 Haziran 2005, s. 13</span><span class="char-style-override-8" xml:lang="tr-TR">–17.</span></p>
        </div>
      </div>

      <p class="Metin-4"></p>

      <p class="Metin-4">Bir de, teknolojinin yalıtılmış bir ortamda daha fazla nominal iletişim çeşitleri sunmasıyla ortaya çıkan, dünyanın dört bir yanındaki insanların birbiriyle bağlantı kurma ve bağlantıyı kesme tarzlarındaki bilinmeyenler var. Bu trendlerin her biri insanların bağlantı kurma fırsatlarının yok olmaya yüz tuttuğunu işaret ediyor. Bu amansız teknolojik ucube o kadar sinsice yayılıyor ki, sosyal ve duygusal maliyetlerini henüz kimse hesaplayabilmiş değil.</p>

      <p class="Baslik-1" id="toc_marker-1-4">Sinsice Aramıza Sızan Kopukluk</p>

      <p class="Metin-4">Dünyanın en çok iş yapan pastanelerinden biri olan, New York Grand Central tren istasyonundaki <span class="char-style-override-1">Hot and Crusty</span>’nin yöneticisi Rosie Garcia’nın derdine bir bakalım. İşe gidip gelirken bu merkez istasyondan geçen insan kalabalığı, iş günlerinde pastanede uzun kuyruklar oluşmasına neden oluyor.</p>

      <p class="Metin-4">Ancak Rosie, hizmet ettiği müşterilerin gitgide daha büyük bir kısmının son derece dalgın göründüğünü, boş gözlerle önlerine baktıklarını gözlemliyor. “Ne isterdiniz?” diye sorduğunda, insanlar farkına bile varmıyor.</p>

      <p class="Metin-4">“Ne isterdiniz?” diye tekrarladığında, yine aldırmıyorlar.</p>

      <p class="Metin-4">Ancak “<span class="char-style-override-1">Ne is-ter-di-niz</span>?” diye bağırarak dikkatlerini çekebiliyor.<span class="char-style-override-7"><a class="footnote-link" href="#footnote-225-9" id="footnote-225-9-backlink">9</a></span></p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-9-backlink" id="footnote-225-9">9</a> <span class="char-style-override-8" xml:lang="tr-TR">Hot &amp; Crusty hakkında, bkz Warren St. John, “The World at Ear’s Length”,</span> <span class="char-style-override-9" xml:lang="tr-TR">New York Times</span><span class="char-style-override-8" xml:lang="tr-TR">, 15 Şubat 2004,. 9. kısım, s. 1.</span></p>
      </div>

      <p class="Metin-4">Rosie’nin müşterileri sağır falan değil; mesele, kulaklarının bir iPod’un iki minik kulaklığıyla tıkanmış olması. Kişiselleştirilmiş müzik listelerindeki bir sürü parçadan birine dalıp gidiyor, çevrelerinde olup bitene duyarsız kalıyor ve daha önemlisi, yanından geçtikleri herkesten kopuk oluyorlar.</p>

      <p class="Metin-4">Tabii ki iPod, Walkman ve cep telefonunun sokakta yürüyen insanları esir alıp yaşamın canlılığıyla çıplak teması kesmesinden çok önceleri, insanların bir kamu alanından cam, yarım ton veya daha fazla çelik ve bir radyonun ninni gibi sesiyle çepeçevre yalıtılmış olarak geçmesini sağlayan otomobil bu süreci başlatmıştı. Otomobil yaygınlaşmadan önce, yürümekten at arabasına veya kağnıya kadar değişen seyahat tarzları, yolcuları çevrelerindeki insan dünyasına kolayca erişebilecekleri bir mesafede tutuyordu.</p>

      <p class="Metin-4">Kulaklıkların yarattığı tek kişilik hücre, zaten var olan sosyal yalıtımı daha da yoğunlaştırıyor. Bunları kullanan kişinin tıkalı kulakları, teke tek, yüz yüze bir karşılaşmada bile, ötekine dikkat edilecek ya da en azından farkına varılacak biri olarak değil de, etrafından dolaşıp yola devam edilecek bir nesne olarak davranmak için hazır bir bahane sunuyor. Yaya hayatının yaklaşan birini selamlama, ya da bir dostla birkaç dakikalığına sohbet etme imkânını sunmasına karşın, iPod kullanan kişi kimseye aldırış etmeden rahatça çevresindekileri göz ardı edebiliyor.</p>

      <p class="Metin-4">Kuşkusuz, duruma iPod’un kullanıcısı açısından bakacak olursak, o aslında birisiyle –kulaklarına sokulmuş şarkıcı, müzik grubu, ya da orkestrayla– ilişki halindedir. Kalbi onlarınkiyle aynı tempoda atar. Ancak bu sanal kişilerin, sadece yarım metre kadar uzaklıktaki gerçek insanlarla hiç ilgisi yoktur; kendinden geçmiş dinleyici, onların varlığına karşı büyük ölçüde kayıtsızlaşmıştır. Teknoloji insanı sanal bir gerçekliğin içine çektikçe, onu gerçekten çevresinde olup bitenlere karşı duyarsızlaştırıyor. Bunun sonucu olan sosyal otizm de, günlük yaşamımızın içine sızan teknoloji istilasının insanlar arasında yol açtığı istem dışı sonuçlara ekleniyor.</p>

      <p class="Metin-4">Kesintisiz dijital bağlantı, tatilde bile işlerin yakamızı bırakmaması anlamına geliyor. Amerikalı çalışanlar arasında yapılan bir anket, % 34’ünün tatil sırasında işyeriyle çok sık görüştüğü için, giderken olduğu kadar, veya daha da gergin döndüğünü gösterdi.<span class="char-style-override-7"><a class="footnote-link" href="#footnote-225-10" id="footnote-225-10-backlink">10</a></span> E-posta ve cep telefonları, birlikte geçirilen özel zamanların ve aile yaşamının koruganlarını delip geçiyor. Cep telefonu çocuklarla yapılan bir piknik sırasında çalabiliyor, hatta evde bile anne ya da baba her akşam e-postalarını özenle tararken aile yaşamından uzak kalabiliyor.</p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-10-backlink" id="footnote-225-10">10</a> <span class="char-style-override-8" xml:lang="tr-TR">E-postaların taranmasıyla ilgili verilerin alıntı kaynağı: Anne Fisher, “Does Your Employer Help You Stay Healthy?”</span> <span class="char-style-override-9" xml:lang="tr-TR">Fortune</span><span class="char-style-override-8" xml:lang="tr-TR">, 12 Haziran 2005, s. 60.</span></p>
      </div>

      <p class="Metin-4">Tabii ki çocuklar bu durumu pek fark etmiyorlar; onlar da kendi e-postalarına, bir internet oyununa ya da yatak odalarındaki TV ekranına saplanıp kalıyorlar. 72 ülkeden 2,5 milyar izleyiciyle yapılan bir anketin Fransa’da yayınlanan raporunda, 2004 yılında insanların günde ortalama olarak 3 saat 39 dakika televizyon seyrettiği, Japonya’nın 4 saat 23 dakikayla sıralamada birinci olduğu, ABD’nin az farkla ikinci geldiği belirtiliyordu.<span class="char-style-override-7"><a class="footnote-link" href="#footnote-225-11" id="footnote-225-11-backlink">11</a></span></p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-11-backlink" id="footnote-225-11">11</a> <span class="char-style-override-8" xml:lang="tr-TR">TV seyretmenin küresel ortalamasıyla ilgili haber Eurodata TV Worldwide tarafından verilmiştir,</span> <span class="char-style-override-9" xml:lang="tr-TR">One Television Year in the World: 2004 Issue</span> <span class="char-style-override-8" xml:lang="tr-TR">(Paris: Médiamétrie, 2004).</span></p>
      </div>

      <p class="Metin-4">Televizyon, şair T.S. Eliot’un 1963’te, o zamanlar yeni olan bu aracın evlerde yaygınlaşmaya başladığı sırada uyardığı gibi, “milyonlarca insanın aynı anda aynı espriyi dinleyip, yine de yalnız kalmalarını sağlıyor.”</p>

      <p class="Metin-4">İnternet ve e-posta da aynı etkiyi yapıyor. ABD’de 4.830 kişiyle yapılan bir anket, birçoğu için internetin boş zamanı doldurmakta televizyonun yerini aldığını ortaya çıkardı. Hesap şöyle: İnternette geçirilen her saat, dostlar, iş arkadaşları ve aileyle geçirilen zamanı 24 dakika eksiltiyor. İnternet çalışmalarında lider olan, Stanford Üniversitesi Nicel Toplum Araştırmaları Enstitüsü’nün direktörü Norman Nie’nin söylediği gibi, “İnternette birisiyle ne kucaklaşabilir, ne de öpüşebilirsiniz.”<span class="char-style-override-7"><a class="footnote-link" href="#footnote-225-12" id="footnote-225-12-backlink">12</a></span></p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-12-backlink" id="footnote-225-12">12</a> <span class="char-style-override-8" xml:lang="tr-TR">İnternet kullanımı hakkında, bkz Norman H. Nie, “What Do Americans Do on the Internet?” Stanford Nicel Toplum Araştırmaları, online adres: www.stanford.edu/group/siqss; John Markoff</span><span class="char-style-override-8" xml:lang="tr-TR">’un “Internet Use Said to Cut into TV Viewing ve Socializing”, makalesi,</span> <span class="char-style-override-9" xml:lang="tr-TR">New York Times</span><span class="char-style-override-8" xml:lang="tr-TR">, 30 Aralık 2004.</span></p>
      </div>

      <p class="Baslik-1" id="toc_marker-1-5">Sosyal Sinirbilim</p>

      <p class="Metin-4">Bu kitap yeni bir dal olan sosyal sinirbilimin aydınlatıcı bulgularını ortaya koyuyor. Yine de kitap için araştırma yapmaya başladığımda, bu dalın varlığından bile habersizdim. İlk başlarda, sağda solda çıkan ve hepsi de insan ilişkilerinin sinirsel dinamiğinin bilim tarafından daha kesin bir şekilde anlaşıldığını gösteren bir bilimsel makale ya da bir haber parçası gözüme çarpıyordu:</p>

      <p class="Metin-4 para-style-override-5"><span xml:lang="en-US">•</span> İğ hücresi denilen yeni bir tür sinir hücresi (nöron), tüm hücrelerden daha hızlı hareket ederek, anlık sosyal kararlarımıza yol gösteriyor ve insan beyninde diğer türlere kıyasla daha bol bulunduğu anlaşılıyor.</p>

      <p class="Metin-4 para-style-override-4"><span xml:lang="en-US">•</span> Beyin hücrelerinin farklı bir türü olan ayna sinir hücreleri, başka birinin yapmak üzere olduğu bir hamleyi seziyor ve bizi anında o hareketi taklit etmeye hazırlıyor.</p>

      <p class="Metin-4 para-style-override-4"><span xml:lang="en-US">•</span> Çekici bulduğu bir kadının gözleri doğrudan kendisine dikildiğinde, erkeğin beyni zevk hissi veren dopamin kimyasalını salgılıyor; ama kadın başka yöne baktığında bu olmuyor.</p>

      <p class="Metin-4 para-style-override-4">Bu bulguların her biri “sosyal beyin”in, yani etkileşimlerimizi düzenleyen sinir devrelerinin işleyişini ortaya koyan farklı bir resim sunuyordu. Hiçbiri tek başına manzaranın tümünü göstermiyordu. Fakat bunlar biriktikçe, önemli bir yeni bilim dalının ana hatları belirmeye başladı.</p>

      <p class="Metin-4">Bu ayrı ayrı noktaların izini sürmeye başladıktan uzun süre sonra, hepsini birbirine bağlayan gizli dokuyu anlayabildim. Bu bilim dalına verilen “sosyal sinirbilim” adına da, 2003 yılında İsveç’te o konuda düzenlenen bir bilimsel konferans hakkında yazılanları okurken rastladım.</p>

      <p class="Metin-4">“Sosyal sinirbilim” teriminin kökenini araştırırken, ilk kez 1990’ların başlarında, bu yeni cesur bilimin o sırada yalnız havarileri olan John Cacioppo ve Gary Berntson adlı psikologlar tarafından kullanıldığını keşfettim.<span class="char-style-override-7"><a class="footnote-link" href="#footnote-225-13" id="footnote-225-13-backlink">13</a></span> Yakınlarda yaptığımız görüşme sırasında Cacioppo, “Kafatasının dışındaki herhangi bir şeyin incelenmesine sinirbilimciler hayli kuşkuyla bakıyorlardı,” dedi. “20. yüzyılın sinirbilimi, sosyal davranışın incelenemeyecek kadar karmaşık olduğu görüşündeydi.”</p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-13-backlink" id="footnote-225-13">13</a> <span class="char-style-override-8" xml:lang="tr-TR">Bugüne kadar “sosyal sinirbilim” deyimine yapılan ilk göndermeyi John Cacioso ile Gary Berntson’un 1992 tarihli bir makalelerinde buldum. Bkz “Social Psychological Contributions to the Decade of the Brain: Doctrine of Multilevel Analysis”,</span> <span class="char-style-override-9" xml:lang="tr-TR">American Psychologist</span> <span class="char-style-override-8" xml:lang="tr-TR">47 (1992), s. 1019</span><span class="char-style-override-8" xml:lang="tr-TR">–</span><span class="char-style-override-8" xml:lang="tr-TR">28. 2001 yılında, bu yeni disiplinin alternatif bir terim olan “sosyal bilişsel sinirbilim” adı altında ortaya çıkışını müjdeleyen bir makale, (halen UCLA</span><span class="char-style-override-8" xml:lang="tr-TR">’da bulunan) Matthew Lieberman ve (halen Columbia’da olan) Kevin Ochsner tarafından yayımlandı. Bkz Matthew Lieberman ve Kevin Ochsner, “The Emergence of Social Cognitive Neuroscience”,</span> <span class="char-style-override-9" xml:lang="tr-TR">American Psychologist</span> <span class="char-style-override-8" xml:lang="tr-TR">56 (2001), s. 717</span><span class="char-style-override-8" xml:lang="tr-TR">–</span><span class="char-style-override-8" xml:lang="tr-TR">34.</span></p>
      </div>

      <p class="Metin-4">Cacioppo, “Bugün, beynin sosyal davranışı nasıl yönlendirdiğini, sosyal dünyamızın da buna karşılık beynimizi ve biyolojimizi nasıl etkilediğini anlayacak hale geldik,” diye ekledi. Şu sırada Chicago Üniversitesi Bilişsel ve Sosyal Sinirbilim Merkezi’nin direktörü olan Cacioppo, çok büyük bir değişime tanık olmuştu: Bu alan 21. yüzyılın çok tartışılan bilimsel konularından biri haline gelmiş durumda.<span class="char-style-override-7"><a class="footnote-link" href="#footnote-225-14" id="footnote-225-14-backlink">14</a></span></p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-14-backlink" id="footnote-225-14">14</a> <span class="char-style-override-8" xml:lang="tr-TR">Sosyal sinirbilimin bir alan olarak kritik bir eşiğe ulaşması on yıl sürmüştür, ama şimdi bu araştırmaya adanmış onlarca bilim laboratuarı vardır. Sosyal Bilişsel Sinirbilim üzerine ilk konferans, çeşitli ülkelerden otuz konuşmacı ve üç yüzü aşkın katılımcıyla 28-30 Nisan 2001</span><span class="char-style-override-8" xml:lang="tr-TR">’de, UCLA’da düzenlenmiştir. 2004’te Ulusal Zihin Sağlığı Enstitüsü’nün (NIMH) direktörü Thomas Insel, on yıllık araştırmaların, o zamandan bu yana sosyal sinirbilimin bir alan olarak rüştünü ispatladığını açıklamıştır. Onun tahminine göre sosyal beyin araştırmaları, halkın iyiliği açısından değerli veriler üretecektir. Bkz Thomas Insel ve Russell Fernald, “How the Brain Processes Social Information: Searching for the Social Brain”,</span> <span class="char-style-override-9" xml:lang="tr-TR">Annual Review of Neuroscience</span> <span class="char-style-override-8" xml:lang="tr-TR">27 (2004), s. 697</span><span class="char-style-override-8" xml:lang="tr-TR">–</span><span class="char-style-override-8" xml:lang="tr-TR">722. 2007</span><span class="char-style-override-8" xml:lang="tr-TR">’de Oxford University Press’in çıkaracağı</span> <span class="char-style-override-9" xml:lang="tr-TR">Social Neuroscience</span> <span class="char-style-override-8" xml:lang="tr-TR">dergisi, bu alanda bir ilk olacaktır.</span></p>
      </div>

      <p class="Metin-4">Bu yeni alan, bazı daha eski bilimsel bilmeceleri de çözmeye başladı. Örneğin, Cacioppo’nun yaptığı ilk araştırmalardan bazıları, stres yaratan bir ilişkide bulunmakla, stres hormonlarının virüslere karşı koyan hücreleri kontrol eden belirli genlere hasar verecek düzeylere tırmanması arasındaki bağlantıları açığa çıkardı. Bu zincirin eksik bir halkası ise –sosyal sinirbiliminin odak noktalarından biri olan– ilişki sorunlarını bu tür biyolojik sonuçlara dönüştürebilecek sinirsel yollardı.</p>

      <p class="Metin-4">Bu yeni alanda, şimdiye dek hastanelerde klinik teşhisler için kullanılan bir beyin görüntüleme makinesi olan fonksiyonel MRI (ya da fMRI–fonksiyonel manyetik rezonans görüntüleme) cihazlarını birlikte kullanan psikolog ve sinirbilimciler arasında simgesel bir araştırma ortaklığı oluştu. MRI, güçlü mıknatıslar aracılığıyla beynin şaşılacak derecede ayrıntılı bir görüntüsünü çıkarır; meslek erbabının buna verdiği ad MRI “mıknatısları”dır (örneğin, “laboratuarımızda üç mıknatıs var,” derler). fMRI’nin içerdiği çok büyük bilgisayar gücü ise bir videoya eşdeğer sonuç vererek, eski bir dostun sesini duymak gibi insana özgü bir anda beynin hangi bölümlerinin aydınlandığını gösterir. Böylesi çalışmalar, şu tür soruların yanıtlarını veriyor: Sevgilisine bakan bir kişinin, ya da bağnazlığın tutsağı olan veya zorlu bir maçı nasıl kazanacağını tasarlayan birinin beyninde neler olmaktadır?</p>

      <p class="Metin-4">“Sosyal beyin”, etkileşimlerimizin yanı sıra, insanlar ve ilişkilerimiz hakkındaki düşüncelerimizle duygularımızı da düzenleyen sinirsel mekanizmaların toplamıdır. Buradaki en etkileyici haber belki de “sosyal beyin”in, bedenimizdeki, birlikte olduğumuz insanların ruh haline sürekli ayak uydurmamızı sağlayan ve karşılığında onların ruh halinden etkilenen tek biyolojik sistem olmasıdır.<span class="char-style-override-7"><a class="footnote-link" href="#footnote-225-15" id="footnote-225-15-backlink">15</a></span> Lenf bezlerimizden dalağımıza kadar tüm diğer biyolojik sistemlerimiz, faaliyetlerini derimizin dışından değil, bedenimizin içinden gelen sinyallere ayarlı olan alıcılarla düzenler. Sosyal beynin patikaları, insan bedeninin tasarımı içinde genel dünyaya karşı duyarlılıkları bakımından benzersizdir. Bir başkasıyla yüz yüze (ya da ses sese, veya deri deriye) bağlantı kurduğumuz anda, sosyal beyinlerimiz birbirine kenetlenir.</p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-15-backlink" id="footnote-225-15">15</a> <span class="char-style-override-8" xml:lang="tr-TR">“Sosyal beyin” terimi, son birkaç yıldır sinirbilim alanında sıklıkla kullanılmaya başladı. Örneğin, İsveç’in Göteborg kentinde 25-27 Mart 2003’te “Sosyal Beyin” konulu uluslararası bir bilim konferansı düzenlendi Aynı yıl, konu hakkında ilk akademik derleme yayımlandı, Martin Brüne ve bşk.,</span> <span class="char-style-override-9" xml:lang="tr-TR">The Social Brain: Evolution ve Pathology</span> <span class="char-style-override-8" xml:lang="tr-TR">(Sussex, U.K.: John Wiley, 2003). Sosyal beyin üzerine ilk uluslararası konferans ise, Kasım 2000’de Almanya’daki Bochum Üniversitesi’nde düzenlendi.</span></p>
      </div>

      <p class="Metin-4">Tekrarlanan deneyimlerin sinir hücrelerinin şeklini, büyüklüğünü, sayısını ve aralarındaki sinaps bağlantılarını oluşturabilmesi anlamına gelen “nöroplastisite” sayesinde, sosyal etkileşimlerimiz beynimizin yeniden biçimlendirilmesinde bile bir rol oynar. En önemli ilişkilerimiz, beynimizi defalarca belirli bir kayda yönlendirerek, zamanla bazı sinirsel devreleri biçimlendirebilir. Sonuçta, yıllar boyu her gün birlikte zaman geçirdiğimiz biri tarafından sürekli incitilmek, kızdırılmak veya duygusal açıdan beslenmek, beynimize yeni bir şekil verebilir.</p>

      <p class="Metin-4">Bu yeni keşifler, ilişkilerimizin hemen göze çarpmayan, ama yaşam boyu süren güçlü etkilerini ortaya çıkarıyor. Genelde olumsuz ilişkiler yaşayan biri için bu iyi bir haber olmayabilir. Ne var ki aynı bulgular, yaşamın herhangi bir anında kişisel bağlantılarımızdan gelebilecek sağaltıcı olanaklara da işaret ediyor.</p>

      <p class="Metin-4">Dolayısıyla, başkalarıyla bağlantı kurma şeklimiz, şimdiye dek tasavvur edilmeyen bir önem taşıyor.</p>

      <p class="Metin-4">Bu da bizi, yeni içgörülerin ışığında sosyal zekâ sahibi olmanın ne anlama gelebileceği konusuna getiriyor.</p>

      <p class="Baslik-1" id="toc_marker-1-6">Akıllıca Davranmak</p>

      <p class="Metin-4">1920’de, o zamanlar yeni olan IQ testlerinin yarattığı ilk heyecan dalgasının hemen ardından, psikolog Edward Thorndike “sosyal zekâ”nın özgün tarifini yapmıştı. Bir tanımlama şekli de, rahat yaşamak için hepimizin ihtiyaç duyduğu bir beceri olan “insanları anlama ve idare etme yeteneği”ydi.</p>

      <p class="Metin-4">Ancak bu tanım kendi başına ele alındığında, katıksız manipülasyonun da kişilerarası ilişki yeteneğinin bir göstergesi olarak görülmesine yol açar.<span class="char-style-override-7"><a class="footnote-link" href="#footnote-225-16" id="footnote-225-16-backlink">16</a></span> Bugün bile sosyal zekânın bazı tarifleri, düzenbazın bayağı yetenekleriyle, sağlıklı ilişkileri besleyen gerçekten sevecen davranışlar arasında bir ayrım yapmamaktadır. Bana göre, sadece manipülatif olmak –karşı tarafı harcamak pahasına ancak kendi işine gelen şeylere değer vermek– sosyal zekâ olarak görülmemelidir.</p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-16-backlink" id="footnote-225-16">16</a> <span class="char-style-override-8" xml:lang="tr-TR">Sosyal zekânın özgün tanımı için, bkz Edward Thorndike, “Intelligence and Its Use”,</span> <span class="char-style-override-9" xml:lang="tr-TR">Harper’s Magazine</span> <span class="char-style-override-8" xml:lang="tr-TR">140 (1920), s. 227</span><span class="char-style-override-8" xml:lang="tr-TR">–</span><span class="char-style-override-8" xml:lang="tr-TR">35, 228.</span></p>
      </div>

      <p class="Metin-4">Tersine, “sosyal zekâ”yı, yalnızca ilişkilerimiz <span class="char-style-override-1">konusunda</span> değil, ilişkilerimizin <span class="char-style-override-1">içinde</span> de akıllıca davranma yetisini betimlemek amacıyla kullanılan kısaltıcı bir terim olarak düşünebiliriz.<span class="char-style-override-7"><a class="footnote-link" href="#footnote-225-17" id="footnote-225-17-backlink">17</a></span> Bu görüş, sosyal zekânın odağını iki kişilik bir perspektife; yani kişi birisiyle ilişki kurduğunda ortaya çıkan şeye doğru genişletir. Odağımızı bu şekilde genişletmekle, bireyin ötesine bakıp insanlar etkileşim halindeyken gerçekte neler olup bittiğini anlayabilir ve dar açılı kişisel çıkarlarımızın ötesinde başkalarının da en yüksek çıkarlarını görebiliriz.</p>

      <div class="footnote">
        <p class="Basic-Paragraph-1" xml:lang="en-GB"><a class="footnote-anchor" href="#footnote-225-17-backlink" id="footnote-225-17">17</a> <span>Bir uyarı: Psikolojik kavram olarak “sosyal zekâ”nın standart incelemesini arayan okuyucular, onu burada bulamayacaklardır; bu yüzden John Kihlstrom ile Nancy Cantor</span><span>’un çıkardıkları mükemmel özeti öneririm. Benim buradaki amacım, yeni bir psikologlar kuşağını, psikolojinin “sosyal zekâ” diye adlandırdığı standart kategorilere sıkı sıkıya bağlı kalmaktansa, sosyal sinirbilimden gelen bulguları birleştirerek mevcut görüşlerin ötesine geçmeye teşvik etmektir. Bkz John Kihlstrom ve Nancy Cantor, “Social Intelligence”, Robert Sternberg’in yayına hazırladığı,</span> <span class="char-style-override-1">Handbook of Intelligence</span><span>, 2. bsk. (Cambridge, U.K.: Cambridge University Press, 2000), s. 359</span><span>–79.</span></p>
      </div>

      <p class="Metin-4">Bu genişletilmiş bakış açısı, kişisel ilişkileri zenginleştiren empati ve ilgi gösterme gibi yetileri sosyal zekâ kapsamı içerisinde düşünmemize yol açar. Dolayısıyla bu kitapta, Thorndike’ın sosyal yeteneğimizi tanımlarken öne sürdüğü ikinci bir ilkeyi dikkate alıyorum: “İnsan ilişkilerinde akıllıca davranmak”.</p>

      <p class="Metin-4">Beynin sosyal duyarlılığı akıllı olmamızı, hayatımızdaki başka insanların sadece kendi ruh halimize değil, biyolojimize de nasıl yön ve biçim verdiğini fark etmemizi; karşılığında bizim de diğer insanların duygularını ve biyolojisini nasıl etkilediğimize dikkat etmemizi gerektirir. Gerçekten de bir ilişkiyi, birilerinin üstümüzdeki etkisine ve bizim de onlar üstündeki etkimize bakarak ölçebiliriz.</p>

      <p class="Metin-4">Kişiden kişiye geçen bu biyolojik etki, iyi yaşanan bir hayatın yeni bir boyutunu işaret ediyor: Bağlantı kurduğumuz insanlara, bu zor fark edilen düzeyde bile yararlı olacak şekilde davranmak.</p>

      <p class="Metin-4">İlişkiler de yeni bir anlam kazandığından, onları kökten farklı bir şekilde düşünmemiz gerekiyor. Bu saklı anlamlar, geçici bir kuramsal ilgi konusu olmanın çok ötesinde, hayatımızı nasıl yaşadığımızı yeniden değerlendirmeye zorluyor bizi.</p>

      <p class="Metin-4">Ancak bu geniş anlamları araştırmadan önce, öykümüzün başına dönelim: Beyinlerimizin şaşırtıcı bir kolaylıkla birbirine kenetlenip, duygularımızı bir virüs gibi nasıl yaydıklarına.</p>
    </div>
  </div>
</body>
</html>
