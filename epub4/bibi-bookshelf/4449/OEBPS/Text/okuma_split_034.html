<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>okuma</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">Kavramlar</h1>

  <p class="normal">AÇIMLAMA Herhangi bir metnin açıklayıcı amaçla yeniden yazımı.</p>

  <p class="normal">Alm. Paraphrase; Fr. paraphrase; İng. paraphrase.</p>

  <p class="normal">ALICI İletişimde, iletiyi alan kişi ya da aygıt. Dinleyici, okur, seyirci.</p>

  <p class="normal">Alm. Empfaenger; Fr. récepteur; İng. receiver.</p>

  <p class="normal">ALIMLAMA Bir sanat yapıtının, bir tarihsel kültürel bağlamda, alıcının beklentisiyle de ilişkili olarak kavranışı.</p>

  <p class="normal">İletişim biliminde, göstergelerin (sözgelişi, bir yazın metnindeki göstergelerin) bir alıcı yönünden alınması.</p>

  <p class="normal">Alm. Rezeption; Fr. réception; İng. reception.</p>

  <p class="normal">ALIMLAMA ESTETİĞİ Yazınsal metinlerin göstergeler düzenini, okurda başlattığı süreçler açısından; bu metinleri oluşturan toplumsal-tarihsel-yazınsal gereçlerin ortaya çıkardığı olası ya da gerçek etkiler açısından inceleyen yazınbilimsel yaklaşım.</p>

  <p class="normal">Alm. Rezeptionsaesthetik; Fr. esthétique de la réception; İng. reception theory.</p>

  <p class="normal">ANLAMBİLİM Göstergelerin, gösterilenlerle ilişkisini, anlamı inceleyen dilbilim dalı.</p>

  <p class="normal">Alm. Semantik; Fr. sémantique; İng. semantics.</p>

  <p class="normal">ANLAMSAL ÇOKDEĞERLİLİK Bir göstergenin birçok anlamla ilişkili olması durumu. Yazınsal metinde çok anlamlılık. Kurmaca iletişim konumunda, okurun ya da dinleyicinin çıkarması gereken anlam kesinlik taşımaz. Anlamsal çok değerlilik bu durumda, metnin temel kavramlar örgüsünün birçok nesnel durum için geçerli görülmesine, böylece metin ile yaşam ilişkisinden yeni anlamlar üretilmesine yol açar.</p>

  <p class="normal">Alm. Polyvalenz; Fr. polyvalence; İng. polyvalence.</p>

  <p class="normal">ANLATI Durumları, olayları, kişilerin ilişkilerini öyküleyen söylem biçimi.</p>

  <p class="normal">Alm. Erzaehlung; Fr. récit; İng. narrative.</p>

  <p class="normal">ANLATICI Yazınsal metinlerde, olayları, durumları, olguları anlatan, yazar ile okur arasındaki ara-kişi.</p>

  <p class="normal">Alm. Erzaehler; Fr. narrateur; İng. narrator.</p>

  <p class="normal">ART-ALAN Ruhbilimsel algıda, algı nesnesinin ardındaki veriler bütünü. Bir metnin alımlanmasında, metinde oluşan yeni anlam öncesindeki, tarihsel-toplumsal-yazınsal, metiniçi ya da metindışı verilerin tümü.</p>

  <p class="normal">Alm. Hintergrund; Fr. arrière-plan; İng. background.</p>

  <p class="normal">AYRIK-GÖNDERGE Yaşam olguları ile metnin göstergelerinin doğrudan doğruya bir karşılıklı ilişki içinde olması, örtüşmesi durumu. Metnin eşdeğerinin birçok değişik gerçek durum ya da olguda görülebilmesi olanağı.</p>

  <p class="normal">Alm. Heteroreferenz; İng. hetero-reference.</p>

  <p class="normal">BAĞLAM Herhangi bir olgunun, içinden ortaya çıktığı olaylar, durumlar, ilişkiler örgüsü.</p>

  <p class="normal">Sözcük, tümce, sözce gibi diliçi öğeleri çevreleyen, bunların anlamını, değerini belirleyen metin kesimi.</p>

  <p class="normal">Alm. Kontext; Fr. contexte; İng. context.</p>

  <p class="normal">BEKLENTİ Bir dönemin, toplumun, bireyin, içinde bulunduğu tarihsel-kültürel-estetik bağlam etkisiyle, her alandaki, bu arada, yazın alanındaki ürünlerin niteliğini öncelemesi, önseziyle koşullaması.</p>

  <p class="normal">Alm. Erwartung; Fr. anticipation; İng. anticipation.</p>

  <p class="normal">BENZETME Bir nesneyi, kavramı, durumu, olguyu, sözcüklerle bir başkasına benzeterek anlamca bir etki kazanma işlemi.</p>

  <p class="normal">Alm. Vergleich; Fr. comparaison; İng. simile.</p>

  <p class="normal">BİÇİMBİRİM Bir anlamı olan en küçük dil öğesi, en küçük gösterge, anlambirim. Dilbilgisel ilişkisi içinde anlambirim.</p>

  <p class="normal">Alm. Morphem; Fr. monème; İng. morpheme.</p>

  <p class="normal">BİLGİ-YİTİMİ Bildirişim kuramında, bir bildirimin alıcıda uyandıracağı yanıtların öncelik derecelerini, bunlardan kimisinin ötekilere oranla daha sık kullanılma eğilimini ölçen sayı. Bir bilgi gönderisi ne denli çok sayıda değişik yanıt uyandırırsa, bilgi-yitimi o ölçüde artar. Sözgelişi, bir şiir metninin ilettiği bilginin uyandıracağı yanıtlar, bir düzyazı metnininkinden daha çok sayıdadır. Dolayısıyla, şiir türünden metinlerin alıcı yönünden kavranışında, bilgi-yitimi daha yüksektir. Bir gönderide, bir iki yanıt sık sık yinelenir, bunlar dışında değişik yanıt seyrek görülürse, bilgi-yitimi düşük demektir.</p>

  <p class="normal">Alm. Entropie; Fr. entropie; İng. entropy.</p>

  <p class="normal">BİLİNÇ AKIŞI Bir anlatıda, kişilerin bilinç verilerinin olduğu gibi, bir dilbilgisel denetimden geçmemiş görünümünde aktarılması.</p>

  <p class="normal">Alm. Bewusstseinsstrom; İng. stream of consciousness.</p>

  <p class="normal">BİREŞİM Çokluğu birlik içinde toplama, değişik öğeleri bir ilke ile bütün olarak birleştirme.</p>

  <p class="normal">Alm. Synthesis; Fr. synthèse; İng. synthesis.</p>

  <p class="normal">DEĞİŞMECE Sözcüklerin ölçüt-dildeki bildik anlamlarından ayrılarak yeni anlamlarda kullanılması. Eğretileme, düzdeğişmece olmak üzere iki türü vardır.</p>

  <p class="normal">Alm. Trope; Fr. trope; İng. trope, figure of thought.</p>

  <p class="normal">DİLBERİSİ Görülür ya da işitilir nitelikteki dilsel iletişim öğelerine duygusal, ruhbilimsel bir vurgu, bir etki yoğunluğu kazandırmak üzere eşlik eden el, kol, yüz vb. imlerini inceleyen dilbilim dalı. Dilsel iletişimde, insan davranışına ilişkin bu tür imlerin niteliği.</p>

  <p class="normal">Alm. Paralinguistik; Fr. paralinguistique; İng. paralinguistics.</p>

  <p class="normal">DİZGE Değişik dil öğelerinin, örgütlü bir biçimde bir araya toplanmış, bir ilkeye göre düzenlenmiş durumu. Bir tutarlılık ilkesine göre örgütlenmiş düşünceler, bilgiler, öğretiler bütünü.</p>

  <p class="normal">Alm. System; Fr. système; İng. system.</p>

  <p class="normal">DOĞAL DİL Bir toplumun gündelik iletişim aracı olan geleneksel dil. Alm. natürliche Sprache; Fr; langue naturelle; İng. natural language.</p>

  <p class="normal">DÜZANLAM Bir göstergenin geleneksel anlamı.</p>

  <p class="normal">Alm. Denotation; Fr. dénotation; İng. denotation.</p>

  <p class="normal">DÜZENEK Bir yapının işleyiş biçimi, etki düzeni.</p>

  <p class="normal">Alm. Mechanismus; Fr. mécanisme; İng. mechanism.</p>

  <p class="normal">DÜZGÜ Bir iletinin oluşturulmasında, alıcı yönünden de çözülmesinde kullanılan, kendine özgü kuralları olan dizge. Sözgelişi, yazı.</p>

  <p class="normal">Alm. Kode; Fr. code; İng. code.</p>

  <p class="normal">DÜZMECE SÖZCE I. A. Richards’ın kuramında, yazınsal metinlerin ayırıcı özelliği olan, gerçek yaşam dünyasında doğrudan doğruya bir göndergesi bulunmayan sözce türü.</p>

  <p class="normal">İng. Pseudo-statement.</p>

  <p class="normal">EĞRETİLEME Bir sözcüğün alışılmış anlamı ötesinde bir anlamda kullanılması. Sözcüğün, bilinen kullanımında belirlediği nesne, nitelik, eylem ya da edim yerine bir başkasının konması.</p>

  <p class="normal">Alm. Metaphor, Übertragung; Fr. métaphore; İng. metaphor.</p>

  <p class="normal">ERMİŞ YAŞAMLARI Ortaçağda, din ulularının yaşamlarını konu alan, önceleri ağızdan ağıza anlatılagelmiş, yedinci yüzyıldan sonra yazıya geçirilmiş, çoğu olağanüstü nitelikte öyküler.</p>

  <p class="normal">Alm. Heiligenleben; Fr. la vie des saints; İng. lives of the saints.</p>

  <p class="normal">EŞDEĞERLİLİK Bir sözcenin ötekiyle eş kapsamlı olması durumu. Kurmaca metinde sözcelerin ya da bütün söylemin, anlamsal özdeşi olan dizge ya da gönderge ile ilişkisi.</p>

  <p class="normal">Alm. Aequivalenz; Fr. équivalence; İng. equivalence.</p>

  <p class="normal">GERİ-DÖNÜM Göndericiden yayılan iletinin öncesine, alıcının bir daha bir daha dönmesi durumu. Alıcı ile gönderici arasındaki etkin ilişki. İletişimin kapalı bir çember çizgisinde, hep kendini bütünleyerek gerçekleşmesi.</p>

  <p class="normal">Alm. Rückkoppelung; Fr. rétroaction; İng. feed back.</p>

  <p class="normal">GÖNDERGE Nesnelerin ya da kavramların dilsel göstergelerle belirtilmeleri durumunda aldıkları ad. Dilsel göstergelerle belirtilen nesneler, kavramlar, ilişkiler.</p>

  <p class="normal">Alm. Referent; Fr. référent; İng. referent.</p>

  <p class="normal">GÖNDERİCİ İletişimde, bilgiyi gönderen kişi ya da aygıt. Yazar, konuşucu.</p>

  <p class="normal">Alm. Sender; Fr. émetteur; İng. sender.</p>

  <p class="normal">GÖRÜNGÜ Duyularla algılanabilen şeylerin tümü.</p>

  <p class="normal">Alm. Phaenomen, Erscheinung; Fr. phénomène, İng. phenomenon.</p>

  <p class="normal">GÖRÜNGÜBİLİM Bilincin olgulara yönelimini, duyu nesneleri ötesindeki özlüğü görme, kavrama yöntemini araştıran, görüngüler bilimi.</p>

  <p class="normal">Alm. Phaenomenologie; Fr. phénoménologie; İng. phenomenology.</p>

  <p class="normal">GÖSTERGE Başka bir şeyin yerini alacak nitelikte, kendi dışında bir şey gösteren öğe. Her gösterge, bir gösteren ile gösterilenin birleşmesinden doğar, bir nesne ya da kavramı belirtmek için kullanılır.</p>

  <p class="normal">Alm. Zeichen; Fr. signe; İng. sign.</p>

  <p class="normal">GÖSTERGEBİLİM Toplum yaşamındaki dilsel ya da dildışı gösterge dizgelerini, bu dizgelerin iletişimsel işlevlerini inceleyen bilim dalı.</p>

  <p class="normal">Alm. Semiotik; Fr. sémiotique; İng. semiotics.</p>

  <p class="normal">GÜCÜLLÜK Edim olarak değil, örtük bir güç olarak varolan nitelik. Yazınsal metinlerde bu nitelikteki anlam.</p>

  <p class="normal">Alm. Potenzialitaet; Fr. potentiel; İng. potentiality.</p>

  <p class="normal">GÜDÜM-KURGUSU Okuru metnin anlamsal eşdeğeri doğrultusunda güden, donanımın örgütlediği göstergeler bağlamı ile okur arasındaki ilişkiyi sağlayan metiniçi işlevlerin tümü.</p>

  <p class="normal">Alm. Textstrategie; İng. text-strategy.</p>

  <p class="normal">GÜRÜLTÜ İletişim oluğuna sızarak, bilgi iletimini engelleyen her türlü bozguncu etki.</p>

  <p class="normal">Alm. Rauschen; Fr. bruit; İng. noise.</p>

  <p class="normal">İÇ-KONUŞMA Kurmaca bir anlatıda, kişilerin içinden geçen şeylerin aktarımı.</p>

  <p class="normal">Alm. innerer Monolog; Fr. monologue intérieur; İng. interior monologue.</p>

  <p class="normal">İKONİK GÖSTERGE Adlandırıcı niteliğinin yanı sıra, gösterilenin bütün anlamsal ilişkilerini de birlikte sunan, başka deyimle hem gösteren hem de gösterilen işlevini taşıyan gösterge. Eco’ya göre, nesneyi değil, nesnenin algılanma biçimini yansıtır.</p>

  <p class="normal">Alm. ikonische Zeichen; Fr. signe iconique; İng. iconic sign.</p>

  <p class="normal">İLETİŞİM Gönderici ile alıcı arasında karşılıklı bilgi alışverişi.</p>

  <p class="normal">Alm. Kommunikation; Fr. communication; İng. communication.</p>

  <p class="normal">İLETİŞİM KONUMU Bir bilgi aktarımının gerçekleşebilmesi için, araç (kitap, radyo vb.) gibi, iletişimde yer alanların toplumsal ilişkisi (öncelik, sonralık) gibi koşullar.</p>

  <p class="normal">Alm. Kommunikationssituation.</p>

  <p class="normal">İŞLEV Bir dizgedeki değişik öğelerin, birbirleriyle ilişkili olarak gördükleri iş, gerçekleştirdikleri etkinlik biçimi.</p>

  <p class="normal">Alm. Funktion; Fr. fonction; İng. function.</p>

  <p class="normal">İZLEK Bir metnin anlamca sürdürdüğü ana yönelimler.</p>

  <p class="normal">Alm. Thema; Fr. thème; İng. theme.</p>

  <p class="normal">KAVRAYIŞ ÇEVRENİ Çağdaş görüngübilimde, bütün bilme çabalarının, düşünsel yaşantıların belirleyici özelliği. Bir kavrama ediminin (algının, anımsamanın, sorunun) çekirdeği ile bu çekirdeği çevreleyen izlenim, anı, gözlem, beklenti vb. birikiminin bilinçte ortaklaşa oluşturduğu kavrayış evresi.</p>

  <p class="normal">Alm. Horizont; Fr. horizon; İng. horizon.</p>

  <p class="normal">KULLANMALIK METİN Bildik yaşam dünyasının birtakım gerçek ya da olası durumları ile olgularını betimlemeye yönelik metin.</p>

  <p class="normal">Alm. pragmatischer Text; Fr. texte pragmatique; İng. pragmatic text.</p>

  <p class="normal">KURMACA Dile getirdiği anlam ya da anlam tabakaları ile metindışı gerçek yaşamın somut olguları arasında doğrudan doğruya bir özdeşlik ilişkisi kurulmasına elverişli olmayan söylem biçimi. Böyle bir söylemin niteliği.</p>

  <p class="normal">Alm. Fiktion; Fr. fiction; İng. fiction.</p>

  <p class="normal">KURMACA METİN Yapısındaki özelliklerden dolayı, alımlanmasında, gönderici ile alıcının, kendine özgü kuralları olan bir iletişim konumuna girmesini gerektiren metin. Bu tür metnin alımlayıcısı, metindeki somut anlam düzeyi ile yaşam olguları arasında özdeşlikler aramaktan çok, metnin temel kavramlar örgüsünün, gerçek yaşamla ilişkilerini görmek zorundadır.</p>

  <p class="normal">Alm. fiktionaler Text; Fr. texte fictionnel; İng. fictional text.</p>

  <p class="normal">KURMACA İLETİŞİM KONUMU Kurmaca bir iletişimin gerçekleşmesinde, metinde çizilen durumların dolaylı ya da dolaysız yönden yaşama bağlanabilmesi için, gönderici (yazar) ile alıcı (okur) arasında ilişkinin koşulları, kuralları.</p>

  <p class="normal">Alm. fiktionale Kommunikationssituation.</p>

  <p class="normal">METİN ÇÖZÜMLEMESİ Bir metni kuran öğelerin dilbilimsel ya da izleksel yönden öbeklendirilerek irdelenmesi.</p>

  <p class="normal">Alm. Textanalyse; Fr. analyse du texte; İng. discourse analysis.</p>

  <p class="normal">METİN DİLBİLİMİ Dilbilimin, tümce sınırı ötesindeki dilsel kurallarla örgütlenme biçimlerini inceleyen yeni bir dalı.</p>

  <p class="normal">Alm. Textlinguistik; İng. text linguistics.</p>

  <p class="normal">METİN DONANIMI Bir metin oluşturan, yazınsal, toplumsal, tarihsel, kültürel gereçlerin tümü.</p>

  <p class="normal">Alm. Text-Repertoire.</p>

  <p class="normal">METİN TÜRLERİ DİLBİLİMİ Metin türleri ile örneklerini, her türün kendine özgü niteliklerini, değişik türde metinleri oluşturan değişik dilsel davranışları inceleyen yazınsal metinleri de nesnelleşmiş bir dilsel edim olarak, bu türlerden biri diye gören, tümce ötesi dilbilimi.</p>

  <p class="normal">Alm. Textsorten-Linguistik.</p>

  <p class="normal">ÖLÇÜT-DİL Bir toplumun tarihsel olarak benimsenmiş, kurumlaştırılmış, sözlü ya da yazılı kullanım kurallarıyla yerleşmiş geleneksel dili.</p>

  <p class="normal">Alm. Standardsprache; Fr. langue standard; İng. standard language.</p>

  <p class="normal">ÖN-ALAN Ruhbilimsel algıda, algının konusu olan nesne. Bir metnin alımlanmasında metinde oluşan yeni gönderge ile onu çevreleyen yeni anlambilimsel bağlam.</p>

  <p class="normal">Alm. Vordergrund; Fr. premier plan; İng. foreground.</p>

  <p class="normal">ÖRTMECE Düpedüz söylenebilecek şeyleri, herhangi bir nedenden dolayı, başka sözcüklerle, dolaylama yolu ile söylemek.</p>

  <p class="normal">Alm. Euphemismus; Fr. euphémisme; İng. euphemism.</p>

  <p class="normal">ÖZDEŞLEMEK Uyandırdığı etki aracılığıyla bir göstergenin bir niteliğe, ada, anlam nesnesine bağlanması edimi.</p>

  <p class="normal">Alm. identifizieren; Fr. identifier; İng. identify.</p>

  <p class="normal">ÖZDEŞLİK Aynı olmak, aynı anlama ilişkin olmak. Göstergenin belli bir anlam nesnesi ile örtüşmesi durumu.</p>

  <p class="normal">Alm. identitaet; Fr. identité; İng. identity.</p>

  <p class="normal">ÖZ-GÖNDERGELİLİK Bir metnin göndergesinin, yazarın örgütlemiş olduğu metiniçi yapısal düzeyler arası ilişkilerden, metnin özgüdümlü işlevinden ortaya çıkması durumu.</p>

  <p class="normal">ÖZGÜDÜM Bir dizgenin kendi içinde taşıdığı işlev yasaları.</p>

  <p class="normal">PRAG DİLBİLİM OKULU 1926’da V. Mathesius’un öncülüğünde kurulmuş, Saussure, Baudouin de Courtenay gibi daha önceki kuramcıların görüşlerinden yola çıkan bir yapısal dilbilimciler topluluğu R. Jakobson, B. Trnka, J. Vachek, N. Trubetzkoy, J. Mukarovsky, K. Bühler, A. Martinet, Prag Okulu’nun üyelerinden. Daha çok sesbilimle, sesbilim dizgelerinin incelenmesiyle, bunun yanı sıra yazın alanının sorunlarıyla da ilgilenmişler. İlkelerinden birkaçı:</p>

  <p class="normal">Dilbilimin inceleme alanı, sözlü ya da yazılı yoldan iletilen dilsel gerçek olmalıdır.</p>

  <p class="normal">Dilin kurallılığı, doğa yasalarının tersine, ancak belli bir dizge içinde, belli bir süre için geçerlidir.</p>

  <p class="normal">Bütün dillerin kendilerine özgü niteliklerinin yanı sıra temel benzerlikleri de vardır.</p>

  <p class="normal">Dilsel gösterge, dildışı gerçeklikle ilintilidir. Bu ilinti olmasa, ne anlamı ne de varlık nedeni kalır.</p>

  <p class="normal">Alm. Prager Schule; Fr. Cercle linguistique de Prague; İng. Prague School.</p>

  <p class="normal">SARAYLI ÖYKÜSÜ Ortaçağda Roman dillerinde, özellikle Fransızcada gelişmiş, sonra öbür Avrupa dillerine de yayılmış, çift dizilerle yazılan koşuk öykü. Özelliği on ikinci yüzyıl soylu tabakasının yaşamını söylencelerle, olağanüstü öğelerle süsleyip ülküleştirerek sunmasıdır.</p>

  <p class="normal">Alm. höflischer Roman; Fr. romance; İng. courtly romance.</p>

  <p class="normal">SİMGESEL BİÇİM Kendi başına bir anlam eşdeğeri olmayan, ancak soyut düzeydeki ilişkileriyle bir estetik nesneyi çağrışımlarla kuran dilsel öğe ya da öğeler bütünü.</p>

  <p class="normal">Alm. symbolischer Form; Fr. forme symbolique; İng. symbolic form.</p>

  <p class="normal">SOMUTLAMA Roman Ingarden’in yazınsal yapıt kuramında, okurun, metni anlama çabasında, ilk aşamada karşılaştığı bütün anlam boşluklarını kendi düşgücü yardımıyla doldurarak metnin sunduğu dünyayı, nesnel bir olgu gibi, aşama aşama kafasında canlandırması.</p>

  <p class="normal">Alm. Konkretization.</p>

  <p class="normal">SÖYLEM Konuşan ya da yazan bireyin kullandığı, bir başlangıcı sonu bulunan, kendi içinde bir tutarlılık ilkesine göre örgütlenmiş dil.</p>

  <p class="normal">Alm. Diskurs, Rede; Fr. discours; İng. discourse.</p>

  <p class="normal">SÖZCE Bir konuşucunun ürettiği, iki susku arasında yer alan söz zinciri parçası.</p>

  <p class="normal">Alm. Aussage, Ausserung; Fr. énoncé; İng. utterance, statement.</p>

  <p class="normal">SÖZ-EYLEM İlişkin olduğu kullanım bağlamı içinde bir edim olarak görülen sözce.</p>

  <p class="normal">J. L. Austin’e göre, sözün temel birimi.</p>

  <p class="normal">Alm. Sprechakt; Fr. acte de parole; İng. speech act.</p>

  <p class="normal">TEMEL KAVRAMLAR ÖRGÜSÜ Gerçek ya da tasarımsal görüngüleri sınıflandırmaya, herhangi bir öbek içine yerleştirmeye yarar özellikler dağarcığı. Gündelik yaşamda her sözcüğün altında bu anlamda bir temel kavram yatar, ama her temel kavram tek bir sözcükle bütünüyle kuşatılmaz.</p>

  <p class="normal">Alm. konzeptuelle Grundschemata.</p>

  <p class="normal">TOPLULUK DİLİ Belli bir toplumsal çevrenin ya da kümenin paylaştığı, bireysel kullanım ötesindeki ortaklaşa dil. Her topluluk-dili, doğal dil tabanı üstünde oluşmuş bir ikincil dil, dil içindeki dilllerden biridir. Hekimlik dili, bankacılık dili, futbol dili, kimya dili vb. gibi.</p>

  <p class="normal">Alm. Soziolekt; Fr. sociolecte; İng. sociolect, social dialect.</p>

  <p class="normal">UZLAŞIM Bir yaşama çevresinde, toplumun üyelerince ortaklaşa benimsenmiş kurallar, işlemler, davranış töreleri.</p>

  <p class="normal">Alm. Konvention, Fr. convention; İng. convention.</p>

  <p class="normal">ÜRETEÇ Öğeleri, değerleri ile özelliklerine göre sıralayan, benzer nitelikte olanları bir araya yerleştiren, hem yatay hem de düşey doğrultuda düzenlenmiş, iki boyutlu dizelge.</p>

  <p class="normal">Alm. Matrix; fr. matrice; İng. matrix.</p>

  <p class="normal">ÜSTDİL Doğal dili betimlemesi amaçlanmış olan araç dil. Her açımlama etkinliği, tanım, bilimsel açıklama üstdil kapsamına girer.</p>

  <p class="normal">Alm. Metasprache; Fr. métalangue, métalangage; İng. metalanguage.</p>

  <p class="normal">YANANLAM Bir sözcüğün sürekli anlamının yanı sıra, herkesçe algılanmayan, öznel gözlemlere, izlenimlere, anılara, duygulara ilişkin çağrışımsal anlam.</p>

  <p class="normal">Alm. Konnotation, Nebenbedeutung; Fr. connotation; İng. connotation.</p>

  <p class="normal">YANILSAMA Gerçekte var olan bir şeyin yanlış algılanması. Duygusal yanılma.</p>

  <p class="normal">Alm. Illusion, Selbstbetrug; Fr. illusion; İng. illusion.</p>

  <p class="normal">YAPI Bir sözcenin ya da söylemin, eşzamanlı birtakım iç bağıntılarla işleyen kurallı düzeni; art arda eklemli dilsel öğelerin ilişkileriyle örülü bütün, dizge.</p>

  <p class="normal">Alm. Struktur; Fr. structure; İng. structure.</p>

  <p class="normal">YAŞANTI Bireyin, bir şeyin bilincine varmasında payı olan ruhsal süreçler. Kişiliğe yön veren yaşanmış deneyler birikimi.</p>

  <p class="normal">Alm. Erlebnis; Fr. expérience; İng. experience.</p>

  <p class="normal">YAZAR ANLATISI Bir anlatı metninde her şeyin doğrudan doğruya yazar ağzından, aracısız aktarılıyormuş görünümü.</p>

  <p class="normal">Alm. autoriale Erzaehlung; İng. authorial narration.</p>

  <p class="normal">YAZINBİLİM Toplum yaşamının iletişim biçimlerinden biri olarak yazın etkinliğinin tarihsel kültürel evrelerini, yazınsal etkinin belirleyici değişmez yasalarını, çağdaş insanbilimleri çerçevesinde, komşu bilim dallarından da yararlanarak araştıran bilim dalı.</p>

  <p class="normal">Alm. Literaturwissenschaft.</p>

  <p class="normal">YORUMBİLİM İnsanın bütün düşünce, sanat etkinliklerinin, tarihsel varoluş çemberi içinde kavranarak anlamlandırılması bilimi. Bu bilimin yöntemini benimsemiş metin yorumculuğu.</p>

  <p class="normal">Alm. Hermeneutik; Fr. herméneutique; İng. hermeneutics.</p>
</body>
</html>
