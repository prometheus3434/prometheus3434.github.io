<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>okuma</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_18">2. Yazınsal ile Yazındışı</h2>

  <p class="normal">Hangi metin yazınsaldır, hangi metin değildir? Bu sorunun karşılığı her çağda aranmış, yazınsal metin tanımlanmaya çalışılmış. Geçen yüzyıllarda, yazınsal tür kavramından yola çıkılarak verilmiş bu sorunun yanıtı genellikle. Yazınsal bir türün belirleyicisi olarak önceden benimsenmiş kurallarla ilkelere uyup uymadığına göre, bir metnin yazınsal olup olmadığına karar verilmiş. Yazınsal tür tanımlarına uygunluğuna göre, roman denmiş bir metne, şiir denmiş, ya da oyun denmiş. Yazınsallığı böyle ölçülmüş bütün metinlerin.</p>

  <p class="normal">Ayrıca, metinlerde anlambilimsel bir çokdeğerlilik, başka deyimle çokanlamlılık da yazınsal metnin ayırıcı özelliği sayılagelmiştir. Özellikle Yeni Eleştiri akımının, en başta Ezra Pound olmak üzere birçok sözcüsü, şiirin yoğunlaştırılmış anlam olduğunu sık sık belirtmiştir. Burada söz konusu edilen yoğunluk, metinde belli bir sözcüğün ya da anlam biriminin, birçok anlam alanıyla ilişkili olması durumudur. William Empson, The Structure of Complex Words adlı yapıtında yazınsal metinlerdeki bu tür anlam ilişkilerinin, belli metinlerdeki sözcük kullanımlarından yola çıkarak “fool” sözcüğünün, Elizabeth çağı oyunlarındaki kullanımında, dört değişik anlam alanına yönelebileceğini saptar:</p>

  <p class="normal">1. a. Budala</p>

  <p class="indentmetin">b. Alık</p>

  <p class="indentmetin">c. Sağduyusuz</p>

  <div class="clrb"></div>

  <p class="normal">2. Soytarı</p>

  <p class="normal">3. Kötü kişi</p>

  <p class="normal">4. Aklından zoru olan</p>

  <p class="normal">Birinci anlamın, yerine göre ağır basabilecek yananlamları olarak ise:</p>

  <p class="normal">Alay konusu</p>

  <p class="normal">Boşboğaz</p>

  <p class="normal">Toy</p>

  <p class="normal">Çocuksu</p>

  <p class="normal">Sarakaya alınan</p>

  <p class="normal">Acınası</p>

  <p class="normal">gibi olasılıklar sıralar.<sup class="calibre3"><a href="../Text/okuma_split_076.html#footnote-295-41" id="footnote-295-41-backlink">[41]</a></sup> Empson, açıklamalarında “fool” sözcüğünün kullanıldığı yerde, bu anlamlardan bağlama uygun olanın seçileceğini, ötekilerin ise dışarda bırakılacağını belirtiyor.<sup class="calibre3"><a href="../Text/okuma_split_077.html#footnote-295-42" id="footnote-295-42-backlink">[42]</a></sup> Ama kimi durumlarda bu anlamlardan iki-üçünün birden sezdirilmiş olabileceğini de ekliyor sözlerine. Ancak, yazınsal metnin görünür bir özelliği olan bu çokanlamlılığın, Elizabeth çağı oyunlarını izleyen seyirciyi ya da bu oyunların okurunu nasıl bir kavrayış sürecine soktuğu, bu sürecin hangi aşamalarla geliştiği, Empson’ın ilgisi dışında kalır. Yeni Eleştirmen, anlambilimsel bir çokdeğerliliği yazınsal yapıtın özelliği sayarken, bunun, gündelik kullanımda saydam olan dilin yazınsal kullanımda bir bulanıklık etkisine yönelmesinden doğduğunu düşünür. Bir metindeki anlam yüklemesini, katı nesnelerin ağırlığıyla bile özdeşleştirir kimi zaman:</p>

  <p class="normal">“Bir dilsel düzenleme, anlamla aşırı ölçüde</p>

  <p class="normal">yüklendiğinden, bir taş heykel ya da porselen</p>

  <p class="normal">vazo benzeri bir özellik kazanır. Şiir, anlamı</p>

  <p class="normal">ya da anlamlarıyla vardır.”<sup class="calibre3"><a href="../Text/okuma_split_078.html#footnote-295-43" id="footnote-295-43-backlink">[43]</a></sup></p>

  <p class="normal">Bir metnin yalnız sözcük düzeyinde değil, ses, tümce, tümceler bütünü düzeyinde de, bir dilsel birim, doğrudan doğruya belirttiği anlamın yanı sıra, birçok başka anlamı da sezdirebilir. Metnin bütünü düzeyinde bu duruma çok yalınlaşarak bir örnek verelim: Joseph Conrad’ın Heart of Darkness adlı uzun öyküsünü, Kongo’nun içlerine serüvenli bir yolculuk, insan yüreğinin karanlığına bir yaklaşım, Avrupa sömürgeciliğinin uygarlık maskesi altındaki korkunç yüzü, yirminci yüzyılın insanının ahlak yönünden çöküşü gibi değişik anlam doğrultularında okuyabiliriz. Her yazınsal metinde rastlanan bu anlamca çokdeğerliliğin saptanması, tek tek yazınsal metinlerin ne olduklarının bulgulanmasına çok yaramaz. Gerçekte önemli olan, bu değişik anlam alanlarının metinde hangi ilkelerle birbirine örüldüğü, değişik anlam boyutlarının kesişmesinden, iletişimde ne gibi bir etkinin doğduğudur. Dolayısıyla bugün yazınbilimde kesinlikle bilinen şey, yazınsal metinleri belirleyen özelliğin, onların türlerinden ya da içinde yer aldıkları metin öbeklerinden değil, her birinin öngördüğü kendine özgü iletişim konumundan çıkarılabileceğidir. Yalnız metnin biçimsel dış dokusuna, yüzeysel anlam ilişkilerine yönelik tanımlar, bir yerde yetersiz kalmaktadır.</p>

  <p class="normal">Yüzey özelliklerine bakarak, yazınbilimde uzman olmayan bir okur bile, yazınsal bir metni yazınsal olmayan metinden çoğunlukla kolayca ayırt edebilir. Sözgelişi, Freud gibi, yapıtları bu anlamda bir yazınsal özellik taşıyan bir bilim adamının yazınsal sayılamayacağını, Robert Musil gibi filozof bir yazarın da gerçekte ozan olduğunu hemen saptayabilir böyle bir okur. Bu ayrım her zaman bilinçli bir işlem değildir gerçi, ama söz konusu okur, metnin hangi bağlamda yararlı olmayı amaçladığına bakarak kestirir durumu. Sigmund Freud’un amacı hiç kuşkusuz birtakım gerçek insan ilişkilerinin bilimsel açıklamasını sunmaktır, bir şiir etkisi sağlamak değil. Sıradan bir okurun bile bu ayırt etme yetisi, başka metinlere de bakarken yazınsalı yazınsal olmayandan, kullanım bağlamına göre ayırt edebileceğimizin bir kanıtı sayılabilir. Ama bu ayırt etme, metin çözümlemesinin ileri aşamalarında kesin bir sonuca götürmez bizi, çünkü yazınsal metin iletisinin alımlanacağı konum ile yazınsal olmayan ürünlerin alımlanacağı konum arasındaki ayrım, çağlar boyu hep değişegelmiştir. Sözgelişi, İngiltere’de on beşinci yüzyılda çok tutulmuş olan Everyman adlı alegorik oyun, çağındaki birçok benzeri gibi, hem tanrıbilimsel bir konunun öğretilmesi gibi somut bir yararı, hem de estetik etkiyi amaçlayan bir metindir. Tıpkı bunun gibi, Francis Bacon, denemeleriyle hem bilim, hem felsefe, hem de yazın tarihinde yer almış bir yazardır. Montaigne de, hem felsefe, hem yazın tarihinde anılagelmiştir. Buna benzer örneklerden açıkça anlaşılacağı üzere, yazınsal ile yazınsal olmayan dil kullanımının belirlenip birbirinden ayırt edilmesinde çok seçik ilkeler yoktur.</p>

  <p class="normal">Yazınsal ile yazındışı ayrımı, bu belirsizliklerinden dolayı, yazınbilimsel araştırmada değişmez tek dayanak olarak benimsenemez. Yazınsal metnin yüzeydeki biçimsel özellikleri değil, ilettiği anlamlarla sunduğu dünyadır onu yazınsal yapan. Dolayısıyla, iletişimin niteliği ile konumu, daha sağlıklı bir dayanak noktası olabilir. Yazınsal metinlerin büyük çoğunluğu, yaşadığımız dünyadaki durumlarla değerleri, gerçek deneysel bilgilerimizle açıklayamayacağımız bir bağlamda, bir kurmaca dünyanın kendine özgü tutarlılığı içinde, yeni ilişkilerde sunar. Bu bakımdan, her yazınsal metnin kurmaca bir metin olduğu söylenebilir. En gerçekçi sayılan yazınsal metinlerin bile, gerçeğin kılıkılına bir saptanması olmadığını, gerçek verilerin, sanatçının amaçladığı anlamlar doğrultusunda şu ya da bu ölçüde bir değişime uğradıktan sonra yazılı metne yansıdığını biliyoruz. Olaylarla durumları, gerçek dünyadaki nedensellik bağı içinde sıralamaz hiçbir yazar. Kurmaca metnin gereklerine göre, kimi anlamı daha çok, kimini alışılmıştan daha az vurgulayarak, yeni bir nedensellik ilişkisi uydurur. Kurmaca metnin, dizimsel-çağrışımsal boyutları bu yeni ilişkinin gerekleri doğrultusunda oluşur.</p>

  <p class="normal">Burada, kurmaca metinlere özgü iletişim biçiminin, tutarlı bir tarihsel gelişim çizgisi içinde görülüp görülemeyeceği sorunu ortaya çıkar. Kurmaca olmak, yazınsal metinlerden çoğunun paylaştığı bir özellikse, kurmaca düzeydeki iletişim biçiminin de bir evrimi, her yeni metinde yansıyan değişmez ilkeleri olması gerekir. Nitekim, yazınsal metin-yazındışı metin karşıtlığından yola çıkan geleneksel bakış, hiç değilse her dönemin tarihi içinde işleyen birtakım yazınsallık ilkeleri saptamaya çalışır. On sekizinci yüzyılın yazınsal metinde yer alamaz nitelikte gördüğü birtakım duygularla coşkuların anlatımı, on dokuzuncu yüzyıl yazınsal metninin başlıca özelliğini oluşturmuştur sözgelişi. Ancak böyle genelleyici saptamalar, daha önce de belirttiğimiz gibi, metnin yüzeyinde göze çarpan dil özelliklerine, çok çok sözün bildik kullanımındaki anlambilimsel olanaklara dayanır. Oysa, gerçek dünyanın değil de kurmaca bir yaşam dünyasının dile getirilişi, daha köklü bir tarihsel gelenek, kendi içinde bir tutarlılığı sürdürmüş bir iletişim biçimi olarak görülebilir. Bir dilde ya da dillerde ortaya konan her yeni kurmaca metnin, insan soyunun başlangıcından beri yaradılış söylencelerinden, destanlardan, masallardan geçerek sürüp gelen iletişim şemaları, anaörnekleri vardır. “Bu anaörnekler ne yapar yapar, ayakta kalırlar. Bunlarla sergilenen oyunun bitimi belli bir saate kurulmuşsa, daha o saat kesinlikle çalmış değildir. Anaörneklerin ayakta kalması da silinip gitmesi ölçüsünde bizi ilgilendirir. Dolayısıyla, onlara daha yakından bakmanın zamanıdır,”<sup class="calibre3"><a href="../Text/okuma_split_079.html#footnote-295-44" id="footnote-295-44-backlink">[44]</a></sup> derken Frank Kermode, belli türden bir iletişim biçiminin önemiyle tarihsel boyutunu vurgular. “A” tarihsel-kültürel bağlamında oluşturulmuş bir kurmaca söylem, çok daha sonraki dönemlerde, birtakım toplumsal ya da politik nedenlerden dolayı, yeni bir “B” bağlamında etkinlik kazanabilir. Avrupa dillerinde, destan çağındaki birtakım söylem örneklerinin, ortaçağ derebeylik döneminde yazın ürünlerinde yeniden ortaya çıkışı, sonra on dokuzuncu yüzyılda romantik akımla, bu gelenekteki örneklere bir daha dönüş, böyle bir tarihsel evrimin kanıtlarından biridir.</p>

  <p class="normal">Kurmaca metin kavramının, yazınsal metin kavramından daha uzun bir geçmişi olduğu herkesçe bilinen bir tarihsel gerçektir. Yalnız, kimi dönemlerde yazınsal metin, kendi doğasına aykırı olarak, gerçeğin kesin bir yansısı olarak nitelenmiş, bu tutumun doğurduğu önyargıyla, birçok kurmaca metin, zaman zaman gerçeği tam yansıtmamakla suçlanmıştır. Sözgelişi, ortaçağ Avrupa yazınında, saraylı öykülerin öncüsü olan Fransız Chrétien de Troyes, yapıtlarında herhangi bir tarihsel gerçeği aktarmaz, Keltik geleneğin ünlü Arthur söylencelerini yeni bir anlamda düzenleyip yazdığını söyler. Erec et Enide, Cligés, Lancelot, Yvain, Perceval, Le Conte du Grall adlı koşuk öykülerinde bu özellik apaçık görünür. Ancak, on ikinci yüzyılda kilise, gerçek yaşamdaki olaylara uygunluk taşımayan bütün metinlerle birlikte Chrétien de Troyes’nın öykülerini de “yalan” diye damgalar. Başka çağlarda, daha başka yazarların, sözgelişi on sekizinci yüzyılda Defoe’nun yapıtlarının aynı suçlamaya uğradıklarını biliyoruz. Gerçekte, çelişik bir biçimde, bu hoşgörüsüz suçlamanın dayanağı ile, bugün kurmaca yazınsal metni tanamlamaya çalışanların dayanağı birbirinden pek ayrı şeyler değildir. Evet, kurmaca metin ile yalan, önemli bir açıdan birbirinin aynıdır. İkisinin de ortaya koyduğu dilsel yapının, gerçek deneyler dünyasında doğrudan doğruya bir anlam eşdeğeri, bir özdeşi yoktur. Fuzulî de bir gazelinde:</p>

  <p class="normal">Ger derse Fuzulî ki güzellerde vefa var,</p>

  <p class="normal">Aldanma ki şair sözü elbette yalandır.</p>

  <p class="normal">dizeleriyle, gerçek yaşamın irdelenişindeki mantık biçimiyle, yazınsal söylemin, “şair sözü”nün, bu mantığa “elbette” uymazlığını belirtirken, bu iki anlam dünyasından birine ötekinden kanıt getirilemeyeceğini bilgece söyler. Ancak bir Chrétien de Troyes, bir Defoe, bir Fuzulî ya da herhangi bir başka kurmaca metinler ustası, kendi yazdığı yalanların da insan yaşamıyla ilgili birtakım önemli gerçekleri dile getireceğini kesinlikle bilir. Bu bakımdan, kurmaca metin ile kurmaca olmayan metin arasındaki ayrım da, yazın tarihi yönünden, en az yazınsal-yazındışı ayrımı ölçüsünde yararlı olabilir. Dolayısıyla, yeni bir yazınbilimde, göz önünde tutulması zorunluluğu vardır.</p>
</body>
</html>
