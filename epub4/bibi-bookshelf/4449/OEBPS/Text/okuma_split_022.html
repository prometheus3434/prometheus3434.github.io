<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>okuma</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_23">5. Kurmaca Metin ile Oyun</h2>

  <p class="normal">Yazınsal dil kullanımını belirlemeye çalışırken, söz-eylem kuramının bu konuda açıklayıcı olabilecek katkılarına değinmiştik. J. R. Searle’ın doğrudan doğruya kurmaca metinlerle ilgili düşüncelerine de bir göz atmak, kurmaca metinlerin nasıl alımlanması gerektiği konusunda birkaç noktayı daha biraz aydınlatabilir.</p>

  <p class="normal">Searle, bir kurmaca metni alımlayan kişinin tutumunu, eğretilemeli dil karşısında okur ya da dinleyicinin tutumuna benzetiyor. Bir eğretileme, nasıl sözcüğü sözcüğüne ciddiye alınamazsa, bir kurmaca metin de bütünüyle ciddiye alınmaya gelmez, diyor Searle.<sup class="calibre3"><a href="../Text/okuma_split_084.html#footnote-295-49" id="footnote-295-49-backlink">[49]</a></sup> Örneklerle yorumlamaya çalışalım bu düşünceyi. “Yanağında güller açmak”, “selvi boylu olmak”, “saman altından su yürütmek” gibi deyimlerde, sözcüklerin gerçek deneyler dünyasının somut olgularını belirlerken dile getirdikleri nesne, nitelik, eylem, edim ötesinde bir anlam taşıdıklarını herkes bilir. Bunların neyi dile getirdiğini, yerleşik anlam ilişkilerinin bir değişikliğe uğramış olduğunu bilerek çıkarır okur. Bir kurmaca metnin okuru da, anlam birimlerinin deneysel gerçekle ilişkilerinde aynı türden bir değişiklik bulunduğunu bilmek zorundadır.</p>

  <p class="normal">Ne anlama gelir, kurmaca metnin ciddiye alınmaması? Austin ile Searle’ın dilsel bir alışverişe, bir edime, söz-eylem adını verdiklerini belirtmiştik. Söz-eylemler, her dilsel etkinlik gibi, göndericinin birtakım koşulları yerine getirmesini, öte yandan da alıcının birtakım yükümleri benimsemesini gerektiriyordu. Bu durumda, bir metnin ciddiye alınmaması, göndericinin birtakım önkoşullara uymaması, alıcının da kendine düşen yükümleri benimsememesi demektir. Gerçekten de, hem eğretilemeli dil kullanımında, hem de kurmaca iletişimde, gönderici, birtakım anlam birimlerini doğal dilde alışılagelmiş işlevlerinden ayrı bir biçimde kullanmakla, dilin yerleşik kurallarına bağlı kalma koşulunu yerine getirmemiş olur. Öte yandan alıcı da, karşısındaki metni doğal dilin bildik dizgeleri ötesinde anlamlandırma çabasında, doğal dilin kurallarına bağlı kalmak gibi bir yükümlülüğü yerine getirmemiş olur. Böylece, kurmaca iletişim durumunun gerektirdiği başka türden kuralların gözetilmesi zorunluluğu ortaya çıkar.</p>

  <p class="normal">Gerçi bir kurmaca metin de görünüşte, dilsel edim dizgelerinin doğal çerçevesine bağlıdır, bu yönüyle de iletişimin doğal kurallarına bağlı izlenimi uyandırır okurda. Ama bu kurallara bağlılık, ancak görünüştedir. Bu bakımdan, Searle’ın kurmaca metin ile eğretilemeli dil arasında alıcı yönünden bulduğu benzerlik, yerinde bir saptamadır. Ancak, eğretilemeli bir deyimde, alıcının ciddiye alamayacağı şey, tek tek sözcükler ya da sözcük dizileriyken, kurmaca bir iletişimde metnin bütünü, bir bakıma ciddiye alınamaz.</p>

  <p class="normal">Searle’ın görüşü, sanat yapıtının, gerçek değer dizgelerine ilişkisini, belli kurallarla oynanan birtakım oyunların gerçeğe ilişkisiyle karşılaştırma girişimlerini anımsatır ister istemez. Geleneksel estetik tarihinin geçmiş dönemlerinde, sanat yapıtı ile bir çocuğun ya da yetişkinin oynadığı oyunlar arasında, değişik öğeler açısından benzerlikler görülmüştür. Ancak, sanat ile oyun ilişkisine çağdaş yaklaşım, estetik bir hazcılık ilkesi üstüne kurulu geçmiş oyun kuramlarından ayrıdır. Bu konudaki geçmiş kuramlar, sanatçıyı, biçimlerle oynamaktan, gereçleri uyumlu oranlarla yoğurup kalıplamaktan hoşlanan bir yetişkin çocuk olarak görmüşlerdir. Yalnız, bu kuramların hiçbiri de “insan öznelciliğine saplanmak yanılgısından kurtulamamıştır.”<sup class="calibre3"><a href="../Text/okuma_split_085.html#footnote-295-50" id="footnote-295-50-backlink">[50]</a></sup> Günümüz Alman düşünürü Gadamer’e göre oyun, bir bireyin öznel yaratma ya da hoşlanma etkinliği anlamına alınmamalıdır bu bağlamda. Sanat yapıtıyla ilişkisinde “oyun” kavramı, insan öznelliğinin, canının istediğince bir özgürlük sürdürmesi anlamına gelmez. Oyun olma niteliği, doğrudan doğruya, sanat yapıtının öz-varlığını belirleyen bir niteliktir.</p>

  <p class="normal">Oyun, ne de olsa oyundur, ciddi değildir. Ancak, her oyun, kendi kurallarının da ciddi bir biçimde gözetilmesini gerektirir. Saklambaç, körebe, futbol, kâğıt oyunları, zar oyunları, giderek sahnedeki bir tiyatro oyunu, kendi kuralları içinde, oyuncuların bilincinden bağımsız bir devingenlik, bir amaç taşır. Oyuncular, öznel tepkileri ne olursa olsun, oyunun kurallarını gözetmek zorundadırlar.<sup class="calibre3"><a href="../Text/okuma_split_086.html#footnote-295-51" id="footnote-295-51-backlink">[51]</a></sup> Oyunun kendisi, katılan ya da katılmayan özneler karşısında, bağımsız bir nesne durumundadır. Bizim oyuncu olarak katılmamızla, oyun belli bir biçimde gerçekleşmiş olur, ama gerçekleşen yalnız bizim öznel katkımız değil, oyunun kendisidir: Oyun hem bizde, hem de bizim aracılığımızla gerçekleşir böylece.<sup class="calibre3"><a href="../Text/okuma_split_087.html#footnote-295-52" id="footnote-295-52-backlink">[52]</a></sup> Yalnız, her oyunun baş ustası, şu ya da bu oyuncudan daha çok, oyunun kendi yapısı ile kurallarıdır. Gerçi oyuncu, istediği oyunu seçmekte özgürdür, ama bir oyunu seçtiği an, kapalı bir dünyanın yasalarını benimsemiş olur. O andan sonra oyun, kendi gücüyle mantığını yürütür, oynanıp tüketilmek ister. Bir dinsel tören gibi, oluşumu sırasında kendine özgü bir güç taşır, katılanı da yaşamın gündelik akışı ötesine iter. Çünkü “örnek olarak oyun, iki ayrı tür davranış biçimiyle ilgilidir: gerçek düzeydeki davranış, kurmaca düzeydeki davranış.”<sup class="calibre3"><a href="../Text/okuma_split_088.html#footnote-295-53" id="footnote-295-53-backlink">[53]</a></sup> Burada iki ayrı değerler dizgesinin birbirine karıştırılmaması söz konusudur.</p>

  <p class="normal">Kurmaca bir iletişim konumunda da, Searle’ın metni ciddiye almamak dediği davranış, çelişik bir biçimde, oyunun kuralı olur. Gönderici (yazar) ile alıcı (okur), metnin yüzeysel anlamının kendileri için belirlemiş olduğu rolleri, ancak oyun yollu benimserlerse, kural yerine gelecektir. Sözgelişi, bir romanda yazarın, “sevgili okurum” ya da “benim değerli okurum” diye seslenmesi, hiçbir okuru, yüz yüze bir iletişim konumundaki gibi bağlamaz. Bir tiyatro sahnesinden oyuncuların seyirciye doğrudan doğruya seslenerek konuştukları durumlarda da, hem gönderici (oyuncu) hem de alıcı (seyirci) kurmaca bir iletişim konumu içinde olduklarının bilincindedirler. Çağdaş Alman yazarı Peter Handke’nin Publikumsbeschimpfung adlı oyununda, oyuncular salona şöyle seslenir:</p>

  <p class="normal">Siz müzelik parçalar. Ey karakter sunucular. Ey kişi sunucular. Ey dünya oyuncuları. Ey ülkenin suskunları. Ey Tanrı yalakaları. Ey ölümsüzlük delileri. Ey tanrıbilmezler. Ey halk basımları. Ey kopya resimler. Ey tiyatro tarihinin kilometre taşları. Ey sinsi salgın. Ey ölümsüz ruhlar. Ey bu dünyadan olmayanlar. Ey dünya tutkunları. Ey olumlu kahramanlar. Ey gebelik önleyiciler. Ey olumsuz kahramanlar. Ey gündelik kahramanlar. Ey bilimin yıldızları. Ey bunamış soylular. Ey kokuşmuş orta tabakalılar. Ey güngörmüş seçkinler. Ey günümüz insanları. Siz çölde seslenenler. Siz kıyamet günlerinin ermişleri. Siz bu dünyanın çocukları. Siz sızlanan yaratıklar. Siz tarihsel anlar. Siz dünyalık ötedünyalık değerlerin taşıyıcıları. Siz yokçular. Siz başbüyükler. Siz girişimciler. Siz sayınlar. Siz zat-ı âlileri. Siz din ulusu. Siz haşmetmeapları. Siz zat-ı şahaneleri. Siz taçlı büyükbaşlar. Siz metelik delileri. Siz evet-hayır deyiciler. Siz hayır deyiciler. Siz geleceğin yapıcıları. Siz daha iyi dünyanın güvenceleri. Siz yeraltı kaçkınları. Siz doymak bilmezler. Siz yedi bilgeler. Siz dokuz akıllılar. Siz yaşam iyimserleri. Siz Bayanlar Baylar, siz kamu görevlerinin, kültür yaşamının seçkin kişileri. Siz hazır bulunanlar, siz kardeşler, kız kardeşler, siz arkadaşlar siz, siz sayın dinleyiciler siz, siz insan kardeşler siz.<sup class="calibre3"><a href="../Text/okuma_split_089.html#footnote-295-54" id="footnote-295-54-backlink">[54]</a></sup></p>

  <p class="normal">Seyircilere doğru bağıra bağıra söylenen bu sözleri gerçekte ne oyuncular ne de seyirciler ciddiye alır. Hiçbir seyirci, öfkeyle yerinden fırlayıp karşı sövgülere girişmez, ya da bir avukata koşmaz, kendisine söylenen bu sözlerden dolayı hiç kimseden davacı olmayı usundan geçirmez. Bilir çünkü, kurmaca iletişim konumunun kuralıdır bu. Ancak, gerek oyuncular, gerekse seyirciler, bir şeyi daha bilirler. Buradaki ciddiye alınmazlık, yalnız metnin yüzey anlamı düzeyindedir. Gerçekte dilin gündelik kullanım kalıpları içinde de sunulan bu sövgüler, metnin soyut kavramlar örgüsü yönünde bir dürtüdür. Bu soyut örgü düzeyinde, sövgülerden her biri, çağdaş toplum içindeki insan ilişkilerinin bir eleştirisi olarak yerini bulur.</p>

  <p class="normal">Bu örnekte izleneceği üzere, kurmaca metindeki ciddiye alınamazlık özelliği, başka bir deyimle, oyun niteliği, ancak metnin somut yüzeysel yapısındaki bir özelliktir. Gerçekte kurmaca metinlerin toplum içindeki yeri, kullanmalık metinlerindekinden daha aşağı bir anlam taşımaz. Ancak, onların bu işlevi, iletişimde yer alanların, oyunun kurallarına uyarak, kendileri için öngörülen rolü benimsemeleriyle gerçekleşir. Oyunun kurallarını ise, her kurmaca metnin, kendi özerk gücüyle mantığını yürüten yapısı belirler.</p>
</body>
</html>
