<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>okuma</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_29">6. Metnin İzleği ile Kavrayış Çevreninin Ortak Yapısı</h2>

  <p class="normal">Bir art-alan ön-alan ilişkisi, kurmaca metindeki bütün güdüm-kurgusunun temelidir. Bu alanlardan birincisini metnin donanım öğeleri, ikincisini de metnin yeni anlamlarının uygulanacağı gönderge dizgesi oluşturur. Metne yazarın değişik alanlardan seçerek koyduğu toplumsal kurallar ile yazınsal gelenekler, kendi aralarında, seçilmiş öğelerin hangi ilkelerle birleştiklerinin kavranmasını sağlar. Bu durumda, metnin güdüm-kurgusu, okuma sırasında ortaya çıkacak estetik nesnenin önceden belirmesini sağlayacak metiniçi ilişkileri örgütler. Yazarın seçmesi ile metnin yapısına dürümlenmiş öğeler, belli birtakım bileşimlere yöneliktir. Roman Jakobson’un da belirttiği üzere, seçme ile bileştirme, sözsel davranışın iki temel kipidir: “Şiirsel işlev, eşdeğerlik ilkesini, seçme ekseninden bileştirme eksenine yansıtır.”<sup class="calibre3"><a href="../Text/okuma_split_149.html#footnote-295-114" id="footnote-295-114-backlink">[114]</a></sup> Buradaki söz konusu eşdeğerlik de anlamca bir eşdeğerliktir. Jakobson’un, yazınsal metnin kuruluşundaki bir temel özelliği belirleyen bu gözlemi, metnin kavranışında da ana ilkeyi aydınlatır. Yazarın seçmesi, sonra da seçtiği gereçleri belli bir yapıda bireştirmesi, metnin kuruluş sürecini oluşturur. Ama bu seçme, bir yandan da, niteliğini kavradığımız an, bizim okur olarak, metnin dünyasına açılmamızı, bileştirici etkinliğimizle seçilmiş öğeleri bir tutarlı dizgede görmemizi hazırlar. Metindeki seçilmiş öğeler, taşıdıkları değişik bakış açıları aracılığıyla bir dizge oluştururlar. Öte yandan, metnin bütünü de, dünyaya belli bir bakış biçiminden başka bir şey değildir. Bu bakış, daha önce bizim yaşantı birikimimizde varolmayan bir alımlama nesnesini gözümüzde canlandırmamızı sağlar. Metin içinde, seçilmiş öğelerin taşıdığı görüş açıları, özellikle öykülerde kolayca izleyebileceğimiz biçimleriyle, anlatıcı açısı, kişilerin açısı, eylemin açısı, kurmaca olayların açısıdır. Bunlar metnin kimi yerinde tek başlarına, bağımsız bir biçimde belirgin, kimi yerinde de aralarındaki koşutlukla birbirinin alanına taşar durumdadır. Bunlardan her bir görüş açısı, amaçlanmış estetik nesnenin bir yönünün canlandırılabilmesini sağlar, ama hiçbiri tek başına nesnenin bütününü yansıtmaz. Roman Ingarden’in, sanat metninin temel özelliği olarak sözünü ettiği “birbirine örülü görüşler”<sup class="calibre3"><a href="../Text/okuma_split_150.html#footnote-295-115" id="footnote-295-115-backlink">[115]</a></sup> bunlardır. Birbiri ardından değişik yönlerini sunarlar estetik göndergenin. Ama metin içinde, birbirlerinden kesin sınırlarla ayrılmazlar. Anlatıcı yorumları, bilinç akışı, kahramanın ya da öbür kişilerin iç konuşmaları, eylem dizileri, okur için açıkça değil de örtük olarak saptanmış bakış konumları, aşama aşama çok boyutlu bir gözlemler bütünü oluşturur. Bu metiniçi görüşler örgüsünden, metnin estetik nesnesi ortaya çıkar. Anlambilimsel düzeyde aşama aşama sıralanışları, okurun düşgücünü amaçlanan göndergelere yönlendirdiği için, metnin güdüm-kurgusunda kaçınılmaz bir işlevleri vardır.</p>

  <p class="normal">Bu görüşler bütünü, metiniçi bakışlar dizgesini oluşturur. Bu dizge, yazarca seçilmiş öğelerin okurca birleştirilebilmesi için bir çerçeve kurduğu gibi, kendi içinde de, bireşimi düzenleyecek bir yapı gösterir. Böylece belli bir izleğin ya da izlekler karmaşasının bir çevrenden kavranması sağlanmış olur. Buradaki çevren kavramı: “Bütün bilme çabalarının, düşünsel yaşantıların belirleyici özelliği olan bir görüngüdür. Her algının, anımsamanın, sorunun bir özeği ya da çekirdeği vardır. Bu çekirdeği, şu anda ağırlık noktasında olmayan izlenimler, etkenler, anılar, gözlemler, beklentiler birikimi saçak gibi çevreler. Çekirdekle bunlar bir arada, belli bir düşünsel bilinç evresinin çevrenini oluştururlar. Saçaklar da bir yapı tutarlılığı içinde görülebilirler, böylece bir deneyi kuşatan değişik çevrenler oluşturabilirler.”<sup class="calibre3"><a href="../Text/okuma_split_151.html#footnote-295-116" id="footnote-295-116-backlink">[116]</a></sup> Daha önce sözünü ettiğimiz ön-alan art-alan ilişkisi de bu yapının bir işlevidir. Ayrıca, bir metinde değişik görüşlerin, anlatıcının, kişilerin, eylemin, okurun, kurmaca katkısının ortaklaşa işlevi de, metindeki bir izlek-çevren yapısından doğar. Bu yapı okurun, metne yaklaşımını yönlendirir. Bu yapı içinde, metindeki değişik görüşler her zaman art arda ya da birbirlerine koşut biçimde değil de, metnin kavramsal dokusu gereğince aşamalanır. Okur, bütün görüşlerin anlamını bir arada sürdüremez bilincinde, izleğin akışına göre, bunlardan kimisi arasında gider gelir, okuma süreci boyunca bir anlambilimsel dizge tutarlılığına varmaya çabalar. Okurun bütün metni kavrayış çevreni ise, bütün bu tek tek görüş açılarını, bu açıları yansıtan metin kesimlerini, metnin daha önceki aşamalarından oluşagelen bakış biçimine oranla hep yeniden düzenlenmesinden doğar. Kavrayış çevreni bir yerde, hem metnin bütününe belli bir noktadan bakışı, hem de metindeki görüş noktalarından ayrı ayrı bakışları kapsar. Bu sırada okur gelişigüzel bir kavrayış edimi içinde değildir, metnin öncesi sürekli olarak izleksel yönden koşullandırır onu. Kahramanlardan birinin bir eylemini izliyorsa sözgelişi, kavrayış çevreni daha önceki kesimlerden anlatıcı gözlemleri, öbür kişilerin görüşleri, kahramanın kendi davranışları, bir de kendi düşgücünün ürettiği kurmaca konumlarla koşulludur. Buna anlatı yazınından birçok örnek verilebilir. Joseph Conrad’ın The Nigger of the Narcissus adlı uzun öyküsündeki kahraman James Wait’i düşünelim. Narcissus gemisinin denize açılışından hemen önce, soluk soluğa “Ben de bu gemidenim!”<sup class="calibre3"><a href="../Text/okuma_split_152.html#footnote-295-117" id="footnote-295-117-backlink">[117]</a></sup> diye çıkagelen bu garip, hastalıklı zencinin davranışı, öbür gemicilerle değişken ilişkileri, öykü boyunca okuru, her aşamada bütünü, değişik bakış açılarından kavramaya yöneltir. Kocaman kalın sesiyle buyruklar yağdıran Wait, bütün gemicileri değişik biçimlerde etkiler. Bencildir, çıkarlarına, boğazına düşkündür. Yeni geldiği Narcissus’ta ilk selamladığı kişi geminin aşçısı olur. En çok öfke duyduğu kişi ise başıbozuk, tembel, hırsız, buyruk dinlemez gemici Donkin’dir. Öte yandan, daha ilkel bir bencillik içinde olan Donkin de ona karşıdır. Donkin, arsız bir kabadayılıkla sömürür ötekilerin duygularını, Wait ise, ölmek üzere olduğunu sürekli onların başına kakarak yapar bunu. Ölüyor olmaktan bir böbürlenme payı çıkarır nerdeyse kendine. Değişik doğal tehlike ya da ruhsal gerilim anlarında gemicilerin her biri başka bir açıdan görür hasta zenciyi. Kimi acır bu yatalak gemiciye, kimi öfkelenir. Kaptanlar, asalaklığından dolayı kızarlar ona, ama bir süre hiç dokunmazlar. Yatağından çıkmayan Wait’in gerçekten hasta mı, yoksa hastalık hastası mı olduğu, öykünün sonuna değin açıkça söylenmez metinde. Gemicilerin bireysel yorumlarını okuruz bu konuda hep. Eski deniz kurdu Singleton: “Ölüyor musun... Ölmene bak öyleyse... Bu işi böyle büyütüp durma. Bizim elimizden bir şey gelmez.”<sup class="calibre3"><a href="../Text/okuma_split_153.html#footnote-295-118" id="footnote-295-118-backlink">[118]</a></sup> der sözgelişi. Genç gemici Belfast ise, yattığı yerde bile hiçbir şeyden geri kalmak istemeyen açgözlü zenciye öyle bağlanır ki, kaptanlara pazar günü için özel olarak hazırlanmış pastayı çalar getirir ona geminin mutfağından. Narcissus’taki düzeni bozan ilk olaylardan biri olur bu hırsızlık. Geminin koyu Hıristiyan aşçısı ikide bir gelir, hasta zenciye ölümden, öte dünyadan uzun uzun söz ederek soğuk terler döktürür. Wait mi ölüm korkusuyla tedirgindir, yoksa bütün gemiciler onda kendi ölümlerini görmekten mi ürkerler, hiçbir açık yorum getirmez bu konuda metin. An olur, bir kara bulut gibi çöker Wait’in varlığından saçılan tedirginlik bütün Narcissus üstüne. An olur, bütün gemiciler kurtulmak isterler ondan. Ama geminin nerdeyse batma tehlikesi geçirdiği büyük fırtına sırasında, başarmakla övündükleri en büyük kahramanlık da onu ölümden kıl payı ile kurtarmak olur. Kaptan, gemiciler üstündeki bozguncu duygusal etkisinden dolayı, Wait’in kamarasına kapatılması buyruğunu verince, bütün gemiciler, “Jimmy’mizi isteriz!” diye nerdeyse ayaklanırlar.<sup class="calibre3"><a href="../Text/okuma_split_154.html#footnote-295-119" id="footnote-295-119-backlink">[119]</a></sup> Derken ölür Wait, denize indirirler tabutunu. Onun gidişiyle bir ağırlık kalkar geminin üstünden sanki. Ama metin bütün bu olanlarla değişik tepkileri, gözlemleri yalnız sergilemekle kalır. Okur, bütün durumları, olayları, değişik görüşleri izlerken, değişik metin kesimlerinde bir görüş ya da öteki etkisiyle oluşturur kavrayışını. Acır Wait’e, ya da kızar, gerçekten hasta olduğunu düşünür, ya da ölümünden bile çıkar uman bir kişi olarak görür onu. Bu değişik tepkilerden geçerek, metnin anlamsal göndergesini adım adım kurmaya çalışır. Narcissus gemisinin üç haftalık serüvenli yolculuğu, okur için de bir bulgulama serüveni olur böylece. Metnin okunması bittiği an, oluşan kavrayış çevreninden hem James Wait’in hem de bütün öbür gemicilerin izlenegelmiş durumları ile tepkileri, daha ileri bir aşamada, insanoğlunun ölüm karşısındaki ödlekliği ile ikiyüzlülüğünü yansıtan bir anlam göndergesine dönüşür. Okur, bütün metin öğelerini bu gönderge çevresinde toplamaya başlar, değişik metin kesimlerindeki değişik görüşleri yeniden bir tutarlılık sırasına sokar. Bunda metnin kimi yerinde birinci kişi, kimi yerinde de üçüncü çoğul kişi ağzından, kimi yerde geminin içinden kimi yerde dışından bir bakışla iletilen gözlemler, kişilerden her birinin benzer ya da karşıt nitelikli görüşleri, önemli bir yer tutar. Ölüm kavramı karşısındaki değişik davranış biçimleri böylece, metnin belli kesimlerinde baştan beri süregelen izleği, belli kesimlerde de kavrayış açısını oluşturarak, okurun göndergeyle ilgili bireşimleri yapmasını sağlarlar. Metnin güdüm-kurgusunun başlıca işleyiş kuralı budur. Böylece bu kurgu en başta, metin ile okur arasındaki bağı düzenlemiş olur. Yazarın metinde amaçlamış olduğu bakış biçimi her zaman okurunki ile örtüşmez. Bu başkalık, okuma edimindeki devingen özelliğin temelidir. Okur, metindeki her şeyi olduğu gibi almak zorunda değil, aldığı şeyleri bir çatıda birleştirmek zorundadır. Gadamer’in: “Bir metnin yorumu, öyleyse, edilgin bir açıklık değil, metinle karşılıklı bir söyleşmedir; kuru kuruya bir gözünde canlandırma değil, yeni bir yaratıdır, anlamada yeni bir olaydır,”<sup class="calibre3"><a href="../Text/okuma_split_155.html#footnote-295-120" id="footnote-295-120-backlink">[120]</a></sup> sözü güzel belirler okurun bu etkinliğini. Metnin okura ilk yabancılığının giderilmesi, metindeki değişik görüşlerin kaynaştırılması ile olur böylece. Bilmediğine bu yapı aracılığıyla açılır okur. Okuma süreci boyunca, metnin önceki kesimleri, kimi yerde izlek, kimi yerde kavrayış çevrenine dönüşür. Okurun, kurmaca metnin iletişimindeki konumu sürekli olarak bir kavrayış çevreninden ötekine kayar böylece. Bu da kavrayış ekseninin, metnin temel kavramlarının oluşmasında en önemli süreçtir. Bu kavramlarla beliren yapı, herkesin her metne, her aklına esen anlamı yakıştıramayacağının kanıtıdır. İzlek ile kavrayış çevreni ilişkisi, metindeki görüşleri bir art-alan ön-alan ilişkisiyle, özgüdüme sokacak üreteci oluşturur. Yazınsal anlamanın koşuludur bu.</p>

  <p class="normal">Metnin bütün güdüm-kurgusal öğeleri bu yapı içinde kavranınca, izlek ile anlayış çevreninin sürekli etkileşmesinden, birtakım metin kesimlerinde açıkça söylenmemiş anlamlar da, okurun düşgücü ile bütünlenir, metnin kendisinde bulunan belirsizlikler, bütün anlamın boş alanları,<sup class="calibre3"><a href="../Text/okuma_split_156.html#footnote-295-121" id="footnote-295-121-backlink">[121]</a></sup> böylece giderilir. Metin kesimleri, metnin nesnel varlığında düpedüz iletmedikleri anlamları, ancak okur ile metnin bu karşılıklı ilişkisi sürecinde kazanırlar. Metinde açıkça söylenenler de, yeni bakış çevrenlerinden sürekli geri-dönümlerle, yeni işlevler kazanırlar. Okur bilincinin, kavrayış çevrenini, metin izlekleriyle de ilişkiye girerek bir ağ gibi dokumasından, metnin estetik nesnesi adım adım kurulur. Anlatıcı gözlemlerinin, kahramanın, öbür kişilerin, okur düşgücünün taşıyageldikleri görüş açıları, bu ağ çerçevesinde, bütünün işlevi yönünden birer birer anlam kazanır. Ortaya çıkan estetik nesne, okur gözlemlerinin konusudur artık, ama hiçbir zaman yeni anlamsal değişikliklere kesinlikle kapalı, tüketilmiş bir anlambilimsel alan değildir. Metnin donanımındaki toplumsal ya da yazınsal nitelikli gereçler bir dünyayı yansıtıyorsa, artık bu aşamadan sonra, okurun düşgücü metnin taşıdığı dünyaya yeni bir bakışla döner. Yazarca seçilmiş her gerecin, yeni bir gözlem noktasından, yeni anlam işlevlerine dönüşmesi sağlanır geri-dönümlerle. Gerçek dünyanın hangi yönlerinin, metne donanım gereçleri aracılığıyla neden yansıdığı aydınlanmaya başlar.</p>

  <p class="normal">Özetlersek, metnin eşdeğeri olan anlamsal dizge, hem bütün görüş açılarının toplamı, hem de onların her birini aşar niteliktedir, çünkü belirttiğimiz gibi, kurmaca metinde aktarılan bilgi, doğrudan doğruya kullanımsal amaçlı bir bilgi değildir. Burada iletilen bilgi, metin güdüm-kurgusunun işlevleriyle, okurun yöneltildiği düşgücü etkinliğinin yapısıdır ancak. Bilincin anlama etkinliğinde birtakım gerekli dönüşümler, bu yapı aracılığıyla sağlanır. Metinde art arda sıralanmış değişik görüş açıları, okurda metnin kavranışını bütünleyecek birleştirici bir etkinliği böyle başlatırlar.</p>
</body>
</html>
