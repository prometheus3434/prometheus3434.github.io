<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>okuma</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_24">1. İşlevsel Bir Metin Kavramı</h2>

  <p class="normal">Metin türleri konusundaki ayrımlarla açıklamaların çoğu, ancak metnin algılanması sürecine ışık tuttukları ölçüde önem kazanırlar. Kurmaca nitelikte bir yapı taşıyan yazınsal metnin, gerçekte doğrudan doğruya bir bağ kurulmasını sağlayacak öğelerden yoksun olduğunu belirtmiştik. Yazınsal metnin amacı, deneysel yaşam dünyasının nesnelerini betimlemek değildir. Nesnel düzeyde varolmayan olgularla ilişkileri dile getirmektir. Bunun sonucu olarak, kurmaca ile gerçeğin, çoğunlukla birbirinin karşıtı iki kavram olarak anıldıklarına değindik. “Okur çoğunlukla, bir yapıtı okumaya, yazarın, kendi yaşantı alanından birtakım ilginç şeyleri anlatacağı beklentisiyle girişir. Çoğunlukla da, yazınsal yapıtlarda, kendi yaşamından tanıdığı nesnelerle durumların benzerlerini arar; bunları bulduğu anda yapıtı gerçek diye adlandırır. Bunun tersi, okurda, yapıtı gerçek ya da gerçekdışı diye görmek gibi toyca bir eğilim doğurabilir...”<sup class="calibre3"><a href="../Text/okuma_split_090.html#footnote-295-55" id="footnote-295-55-backlink">[55]</a></sup>derken Roman Ingarden de bu karşıtlığa değinir. Gerçekte bu karşıtlamada kurmaca, kendine özgü, sınırları kesin bir yapı gibi düşünülür. Ancak, kurmaca olgu, yalnız gerçek olgunun karşıtı, gerçekdışı diye tanımlanmakla, bütünüyle aydınlatılmış olmaz. Kurmaca, kesin, dural bir olgu değildir, bütün gücü işlevinden doğar. Gerçek ile karşılaştırıldığında da, ayrı bir varlık durumu olmaktan daha çok, ayrı bir iletişim durumu olarak belirir. Bir yerde, gerçek ile kurmaca karşıtlığı da silinir; kurmaca, gerçeğin iletilmesine katkısı bulunabilecek bir etken olur. Karşıtlığın ortadan kalkmasıyla, gerçek ile kurmacanın, iletişimin ilk aşamasında apayrı göndergelere yöneldikleri varsayımı da, daha ileri bir aşamada belli bir ölçüde ortadan kalkar. Kurmaca, bir iletişim yapısı olarak kavranırsa, metnin neyi betimlediği değil, ne etki yaratmak istediği önem kazanır. Bu açıdan kurmaca metne yaklaşırken, iki yönünün göz önünde tutulması gerekir: metin ile gerçek ilişkisi, metin ile okur ilişkisi. Böyle bir yaklaşımın çabası, kurmacanın, okuyan özne ile dile getirilen gerçek arasında ne ölçüde bir ara etken olabileceğini saptamaktır.</p>

  <p class="normal">Görüldüğü gibi, burada göstergebilimsel ilgi, metnin doğrudan doğruya dil kullanımına ilişkin edimsel boyutuna yönelmiştir. İletinin edimsel boyutu ise, metindeki göstergelerin, alıcıda uyandırması amaçlanan davranışla ilgilidir. Gerçekte, gerek C. S. Peirce’in, gerekse Charles Morris’in, göstergebilimde metnin üç ana yönünü, tümcebilim, anlambilim, kullanımbilim olarak saptadıklarını anımsarsak,<sup class="calibre3"><a href="../Text/okuma_split_091.html#footnote-295-56" id="footnote-295-56-backlink">[56]</a></sup> işlevsel bir metin kavramına dayanacak yaklaşımın, metnin edimsel boyutundan, başka bir deyimle, metni oluşturan dilsel yapının kullanımı ile etkilerinden yola çıkması bir zorunluluktur. Dolayısıyla, söz-eylem kuramına bir daha dönmek, kurmaca metin ile söz-eylemin ilişkisini biraz açıklamak gerekiyor burda. Yalnız, edimsel boyuttan yola çıkma zorunluluğu, tümce ile anlamın bir yana itilmesi diye anlaşılmamalıdır. Kullanım yönünden her yaklaşımın temelinde yer alır tümce ile anlam.<sup class="calibre3"><a href="../Text/okuma_split_092.html#footnote-295-57" id="footnote-295-57-backlink">[57]</a></sup></p>

  <p class="normal">J. R. Searle’ın kurmaca metinle ilgili görüşlerine değinmiştik. Gerçekte Searle’ın kurmaca metnin ciddiye alınamayacağı yolundaki görüşü, ustası J. L. Austin’in bu konuya ilişkin düşüncelerinden geliştirilmelidir. “Kullanılan bir sözce,” diyor Austin, “sahnedeki bir oyuncunun ağzında, ya da bir şiirde, bir iç-konuşmada görüldüğü zaman, kendine özgü bir biçimde kof ya da boştur... Böyle durumlarda dil... ciddi kullanılmaz, doğal kullanım üstüne asalak bir biçimde kurulur... Bütün bu durumları, biz göz önünden uzak tutuyoruz. Bizim edimsel sözcelerimiz, yerinde olsun olmasın, basbayağı koşullarda ortaya çıkmış sözceler olarak görülmeli.”<sup class="calibre3"><a href="../Text/okuma_split_093.html#footnote-295-58" id="footnote-295-58-backlink">[58]</a></sup> Kullanımı bir söz-eylemde bütünlenmeyen, gerçek eylem düzeyinde somutlaşmayan sözceleri boş sayıyor Austin böylece. Ancak, buradaki boş, bir değer nitelemesi olarak “boş söz” anlamına alınmamalı. Somut eylem düzeyinde bir karşılığı olmayan söz demek bu daha çok. Sözgelişi, Wordsworth’ün “I wandered lonely as a cloud” dizesindeki, bir bulut gibi yapayalnız gezinmek, alıştığımız eylemler bağlamında, doğrudan doğruya somutlanmaz bizim için. Austin’in şiirsel dili asalak sayması da, böyle bir dilin, ancak doğal dil kullanımı üstüne temellenerek varolabileceğini gösterir. Yazın dilinin, dilin bütünüyle olan bu ilişkisine, daha önce de değindik.</p>

  <p class="normal">Görüldüğü gibi kurmaca dil, doğal dilin, Austin’in söz-eylem kuramında açıklanan kullanım biçimlerinden önemli bir noktada ayrılıyor: alışılmış eylemler ile töreler bağlamında hemen somut bir anlamı karşılamıyor. Ama öte yandan, yazın dili, söz-eylem kuramının önemli ilkelerinden birine de kesinlikle uyar. Söz-eylemin edimsel, etkisel yönlerini açıklarken Austin, her sözcenin kullanım bağlamıyla ilişkisine büyük önem tanır. Bir sözcenin bütün gücüllüğü, hiçbir zaman yalnız anlambilimsel yönünde değildir. İletişimin öbür ucunda yer alan alıcı, o sözceyi anlamlandırırken, sözsel göstergelerin yalnız düzanlamlarından değil, duruma göre, yananlamlarından, sezdirimlerinden de yararlanır. Bu yararlanmanın sınırını, niteliğini, söz-eylemin içinde gerçekleştiği iletişim konumu belirler. Bu konumun gereklerine uyarak, sözcüklerin söylemediğini, alıcı kendisi bulgular. Sözgelişi, “senden bu beklenir!” sözcesini, bu gerekliğe göre, bir övgü, bir uyarı, bir serzeniş ya da bir suçlama olarak anlamlandırabilir. Gerçekte aynı türden bir dilsel davranış biçimi, söylenceden söylenmeyeni de çıkarmak, kurmaca metinlerin alımlanmasında geçerliktedir.</p>

  <p class="normal">Söz-eylem kuramının gerek Austin’de gerekse Searle’de bulduğumuz açıklamalarında, her dilsel edimde iletişimin, gönderici ile alıcının paylaştığı bir toplumsal uzlaşımlar, töreler, davranış kuralları çerçevesinde gerçekleştiğini görüyoruz. Austin’in, “Ermiş kişinin penguenleri vaftiz etmesi, vaftiz işleminin penguenlere uygulanamazlığından dolayı mı, yoksa insan dışındaki şeylerin vaftiz edilmeleri konusunda uygulanması benimsenmiş bir işlemin bulunmayışından dolayı mı boş bir eylemdir?”<sup class="calibre3"><a href="../Text/okuma_split_094.html#footnote-295-59" id="footnote-295-59-backlink">[59]</a></sup> sorusunda da açıklandığı üzere, anlamlandırma sürecinde, eskiden beri toplumda geçerli olagelmiş bir yerleşik işlemin, bir uzlaşımın, şimdi de geçerli olacağı kanısı rol oynar. Toplumsal-kültürel uzlaşımlar, kurmaca metinlerin alımlanmasında da aynı ölçüde etkilidir. Ancak, edimsel söz bağlamında bu uzlaşımlar, tarihsel bir birikim uyarınca metinde yatay bir düzenleniş içinde yer alırlar. Bir yazar, kurmaca metinde tarihsel ya da güncel uzlaşımlardan, törelerden, davranışlardan, istediği gibi bir seçme yapar, seçtiklerini belli bir biçimde bireştirir. Gerçekte bu bireşimin okurun yaşam dünyasında doğrudan doğruya bir karşılığı yoktur. Ancak, dikey düzenin kırılması ile, uzlaşımların tarihsel bir çizgiden süregelen geçerliliği de kırılmış olduğundan, metinde hangi uzlaşımların, nasıl bir bireşimle dile getirildiğine bakan okur, yorum için yeni bir dayanak arar. Karşısındaki kurmaca metinde, alışılmış anlamda bir düzenlilik, kurallılık, alışılagelmiş bir geçerlilik yoktur, ama yeni bireşimde yatay düzenlemede yan yana getirilmiş birbirinden uzak öğelerin, izleksel bir birliği vardır. Değişik yaşam bağlamlarından seçilme uzlaşımların her biri, okurun iletişim konusundaki davranışının oluşmasına, alımlamanın yönlendirilmesine bir katkıda bulunur. Kurmaca söylemin etki sürecidir bu. Austin’in söz-eylemde başlıca etken saydığı “benimsenmiş işlemler”in yerini burada tek tek öğeleri birleştiren izleksel bağ alır.</p>

  <p class="normal">Her metnin, gerçek yaşam dünyasından birtakım uzlaşımları, kuralları, değer dizgeleri, topluluk-dillerini, yazınsal kalıpları kendine özgü bir biçimde sürdürmesine, Wolfgang Iser’in “repertoire” deyimini izleyerek, metnin gereçler donanımı diyoruz. Bu öğelerin bütünü, alışılagelmiş bildik ilişkiler düzeninden ayrı, yatay bir yapıda sunulurken, yerleşik biçimde alımlanmaya elverişsiz bir nitelik gösterir. Metin içinde düzenlenişlerinden, her öğenin ayrı göndergesinden, metnin edimsel boyutu da böylece oluşur. Okuma sırasında okur, söylenenden söylenmeyeni çıkarabilir; yazarın, metnin gereçler donanımında yer alan değişik öğeleri seçmesindeki ilkeyi görebildiği an, daha önce sözünü ettiğimiz, metnin derinindeki temel kavramlar örgüsüne varmış olur. Böylece, Austin’in söz-eylemini andırır bir iletişimin gerçekleşmesi olanağı doğar. Bu süreç içinde kurmaca metnin anlamı belirginleşmeye, ayrıntı kazanmaya başlar.</p>

  <p class="normal">Yazarın seçme ilkesini arayan okura, metindeki birtakım düzenlemeler yön verir. Bu düzenlemeler, okurun alışılagelmiş yönde beklentilerini yıkabilir; yerleşik beklenti durumu, bileşik ya da değişik etkilerle kırılır. Beklentinin yıkılmasıyla, metnin edimsel boyutu etkisini göstererek okuru yeni biçim bir tepkiye yöneltir.</p>
</body>
</html>
