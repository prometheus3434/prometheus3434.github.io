<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>okuma</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_16">4. Söz-Eylem Kuramı</h2>

  <p class="normal">Metnin birliğinden daha çok, o metinle ilgili dilsel eylemin birliğine yönelen ilginç bir kuram, bugün özellikle yazınsal sanat metinlerinin incelenmesinde önemli bir dayanak durumuna gelmiştir. Bu kuramın özellikleri ile yazınsal metin çözümlemesine katkısı üzerinde durmadan, bir dilsel eylemin birliği nedir, nasıl ortaya çıkar sorusunu yanıtlamaya çalışalım.</p>

  <p class="normal">Hiçbir yazılı ya da sözlü metin, yalın türden birtakım edim bildirisi sözlerin art arda zincirlenişi, bir edim tümceleri toplamı olarak görülemez. Ancak, kendine özgü dilsel bağlamı içinde, bütün yalın edim sözlerinin bir bireşimi ile, tek tek söz birimlerinin üstünde bir genel bakış açısından, bir eylem olarak kavranabilir. Bu özelliğinden dolayı söz, kişiler arası karşılıklı eylemin, ilişkilerin, genel anlamda insan davranışının bir biçimi olarak görülebilir. Sözün bir eylem olduğu düşüncesi yeni bir şey değil. Dilin ne olduğu ne olmadığı konusunda ilkçağdan bu yana süregelen tartışmalarda sık sık ileri sürülmüş bir düşünce bu. Ama bu düşüncenin, bir metin anlayışına başlıca dayanak durumuna gelmesi, günümüzde olmaktadır. Metnin bir söz-eylem olduğu, edimsel bir boyut taşıdığı görüşü, İngiliz dil düşünürü J. L. Austin’in, ölümünden sonra yayımlanmış How to do Things with Words<sup class="calibre3"><a href="../Text/okuma_split_065.html#footnote-295-30" id="footnote-295-30-backlink">[30]</a></sup> adlı yapıtıyla etki kazanır. Austin’in, bu yapıtı oluşturan konuşmalar dizisinde geliştirdiği görüşler, son yılların dil felsefesine yön vermekle kalmaz, yazın kuramını da önemli ölçüde etkiler.</p>

  <p class="normal">Tümcelerin dile gelişinde sayısız edim olanakları görür Austin. Bir tümce ya da herhangi bir söz, ancak dile getirdiği edimle, geçerli bir anlam kazanabilir. Başka bir deyimle, bir sözün anlamı, o sözün hangi durumda, ne türden bir davranışlar bağlamında kullanıldığıyla koşulludur. “Çok esiyor” sözü, yerine göre bir saptama olabilir, yerine göre bir yakınma, yerine göre de “pencereyi kapa!” anlamında bir buyruk olabilir. İşte Austin’in, sözün temel birimi olarak benimsediği söz-eylem, gerçekte belli bir kullanım bağlamı içinde görülen tümcedir, yoksa tümcenin doğrudan doğruya kendisi değil.</p>

  <p class="normal">Austin, söz ile edimin bağı üstüne bu düşünceleri, Wittgenstein’in, sözün belli bir eylem biçimi olduğu, bütün öbür eylemler gibi bu eylemin de, ancak ortaya çıktığı bağlam içinde gerçek anlamını sürdürebileceği yolundaki görüşlerinden geliştirir. Austin için de bir tümce, ancak taşıyıcısı olduğu bir davranış bağlamının, bir söz-eylemin dile gelişidir. Anlaşılması için, ilişiğindeki kullanım bağlamını, hangi koşullarda, nerde, nasıl, kime söylendiğini bilmek gereklidir.</p>

  <p class="normal">Bu temelden yola çıkan Austin, dilsel etkinlikleri bir dizgeye sokmayı önerirken, ilkin bunları ikiye ayırır: Saptayıcı nitelikte sözceler, edimsel sözceler.<sup class="calibre3"><a href="../Text/okuma_split_066.html#footnote-295-31" id="footnote-295-31-backlink">[31]</a></sup> Saptayıcı sözce, kullanıldığı koşullara bağlı olmaksızın her zaman, her yerde belli bir biçimde anlaşılacak olguları saptar, ancak doğru ya da yanlış diye irdelenebilir. “Yer yuvarlağı, güneşin çevresinde döner,” türünden bir sözce bu niteliktedir. Yalnız, Austin söz-eylem kuramının temel örneği olarak saptayıcı sözceyi değil de, edimsel sözceyi benimser. Bir saptamayı değil, bir edimi bildiren sözü. Üç yönü var söz-eylemin:</p>

  <p class="normal">1. Salt dilsel (locutionary) yön.<sup class="calibre3"><a href="../Text/okuma_split_067.html#footnote-295-32" id="footnote-295-32-backlink">[32]</a></sup></p>

  <p class="normal">2. Edimsel (illocutionary) yön.<sup class="calibre3"><a href="../Text/okuma_split_068.html#footnote-295-33" id="footnote-295-33-backlink">[33]</a></sup></p>

  <p class="normal">3. Etkisel (perlocutionary) yön.<sup class="calibre3"><a href="../Text/okuma_split_069.html#footnote-295-34" id="footnote-295-34-backlink">[34]</a></sup></p>

  <p class="normal">Belli ses, sözcük, tümce birimlerinin belli bir biçimde birbirine eklemlenmesi ile ortaya çıkan her sözcede, en başta salt dilsel yön yürürlüktedir. Başka bir deyimle, salt dilsel yön, bütünüyle diliçi dizgenin biçimsel kurallarıyla sınırlıdır. Edimsel yön ise, bildirme, buyruk, uyarı, girişim, soru gibi edimlerin iletimini kapsar. Amaçlanan edimin alıcı yönünden kavranmasıyla da bir söz-eylem bütünlenir. Sözün, kullanım bağlamıyla ilişkisi bu noktada önem kazanır, çünkü bu tür bir söz-eylemin gerçekleşmesi için gönderici ile alıcının paylaştıkları bir iletişim yolu, bir toplumsal uzlaşım, ikisinin de benimsediği bir toplumsal töreler, alışkanlıklar bütünü, ayrıca, iki yanın da bir söz-eyleme istekliliği gerekir. Sözgelişi, evlenme memuruna “evet” diyen adam, Türkçeyi, evlilik kurumunu, tören kurallarını bilen kişi için, bu evet sözcüğünün ötesinde bir eylemi, en azından “evet, bu kadınla evleniyorum,” anlamıyla, bunun kişisel toplumsal sonuçlarını bildirmiş olur. Burada karşımızdaki durum, yanlış ya da doğru yargısıyla niteleyeceğimiz türden bir bilginin iletilmesinden başkadır. Söz-eylemin üçüncü yönü olan etkisel yön ise, gene edimsel boyutla ilgilidir. Sözün, inandırma, caydırma, şaşırtma, ayartma gibi etkileri bu yönünü oluşturur. Burada, alıcının sözle amaçlanmış edime yönelmesi bütünler eylemi. Sözgelişi, köpeği sevmeye yaklaşan bir kimsenin, “aman, ısırır!” dendiği an, birkaç adım geri çekilip yol değiştirmesi, etkisel yöne girer.</p>

  <p class="normal">Austin’in kuramının, bir metin kuramına dönüştüğü yer, bir tümcenin, söz-eylem olarak benimsenebilmesi için, kendi kullanımsal bağlamı içinde görülmesi zorunluluğudur. Sözlü ya da yazılı bir metinde söz-eylem, yalnız art arda tümceler dizisi değil, hem her tümcenin tek başına, hem de bütün tümcelerin bir arada çağrıştırdığı iletişim konumuyla, kullanımsal bağlama özdeştir. Tümcelerdeki dilin gerçek edimsel boyutu, metinde her zaman açıkça verilmez. Verilmeyişi de okurun ya da dinleyicinin alımlama etkinliğini tümce ötesi dil, eylem dizgelerine, söz ile edimin birbiriyle ilişkilerine yöneltir.</p>

  <p class="normal">Austin’in, insanın söz etkinliğini bir dizgeye bağlama çabasında açıkça vurgulanan gerçek, sözün yalnız diliçi bir bakışla kavranabilen biçimsel yönünden çok daha karmaşık, başka birtakım iletişimsel yönleri olduğudur. Yazınsal metnin birliğini temellendirecek bir kurama Austin’in katkısı, metnin doğrudan doğruya sunduğu dilsel biçimleri, söz kullanımının bağlamı ışığında kavrama olanağı yaratmasıdır. Söz-eylemin edimsel yönü, iletişimde bir sözcenin somut anlambilimsel gücüllüğünün tüketilmesiyle işin bitmediğini, alıcının sözcüklerle söylenmemiş olanı, kullanım bağlamından çıkarması zorunluluğunu iyice gösterir. Başka deyimle, gösterge ile belirlenen iletinin bütünü, göstergenin yalnız düzanlamında değil, büyük ölçüde yananlam ilişkilerinden, edimsel yönün sezdirimlerinden çıkarılmalıdır. Metinleri bu anlamda birer söz-eylem olarak kavrayan, buna göre de dizgeleştirmeye çalışan bu deney, geleneksel yazın tarihinin türler kuramından doğabilecek katı biçimsel sakıncalarını da ortadan kaldırmaktadır.</p>

  <p class="normal">Söz-eylemin, tümcenin edimsel bağlamıyla özdeş olması, yazınsal metinlerin, özellikle de kurmaca metinlerin incelenmesi açısından önemlidir. Böyle bir metnin anlaşılmasında ilk adım, onun doğrudan doğruya açıkça ya da dürümlenmiş olarak sunduğu çok yönlü bağlamın incelenmesidir. Böylece, iletişimin edimsel boyutu ortaya çıkarılabilir.</p>

  <p class="normal">Austin’in izleyicisi, öğrencisi John R. Searle, kendi geliştirdiği dil kuramını çok daha apaçık bir biçimde, geniş anlamda bir eylem kuramının parçası olarak görür. Sözü sürekli bir eylem diye nitelerken, dil felsefesinde öteden beri süregelen iki kuramsal yaklaşımı bağdaştırır. Bunlardan birincisi, geleneksel dil felsefesi ile mantığın, yalnız tümcelerin anlam çözümüne yönelen yaklaşımı, ikincisi de çağdaş dil felsefesinde, dilsel konumlarda sözün kullanımını çözümlemeye yönelik yaklaşımdır.<sup class="calibre3"><a href="../Text/okuma_split_070.html#footnote-295-35" id="footnote-295-35-backlink">[35]</a></sup> Bir dilbilimci ya da yazınbilimci değildir Searle. Austin gibi, bir dil düşünürüdür. Dilbilimin de yazınbilimin de geleneksel kuramlarına bağlı kalmak zorunluluğunu duymadan, çağdaş dil ile yazının gereksinmelerine uygun çözümler geliştirir. Ne sözün iletisini tümcenin biçimsel sınırları içinde ele almakla yetinir kimi katı dilbilimciler gibi, ne de dil kullanımını yalnız genel davranış ilkelerine bağlama çabasındadır. Searle’ın saptamalarına göre bir tümce hem dilbilimsel sınırları içindeki kendine özgü anlamıyla, hem de belli bir iletişim bağlamında ortaya çıkmış bir kullanım olarak görülebilir. Tümcenin biçimsel yapısıyla, tümce ötesi bağlamdaki olgular, karşılıklı bir ilişki içindedir.<sup class="calibre3"><a href="../Text/okuma_split_071.html#footnote-295-36" id="footnote-295-36-backlink">[36]</a></sup> Bir tümcede nesnelleşmiş dilsel durum, tümcenin kullanıldığı ortamı belirleyen olgusal durumu da yansıtır böylece. Bu iletişim konumu, tümcenin somut dilsel yapısından edimsel boyutuna, bir bakıma söz-eyleme, varmamızı sağlar. Dil, kişilerin paylaştığı bir eylem olarak kesin yasalara indirgenemeyeceğinden, doğadaki bütün olguların tersine, doğa bilimleriyle tam açıklanmaz. Dil eyleminin kendine özgü olgularını Searle ikiye ayırır: Kaba olgular (brute facts), kurumsal olgular (institutional facts).<sup class="calibre3"><a href="../Text/okuma_split_072.html#footnote-295-37" id="footnote-295-37-backlink">[37]</a></sup> Birinciler, birtakım bilgilerin temeli diye benimsenegelmiş örnekler üstüne kurulmuş genel nitelikli olgulardır. Sözgelişi, “bu taş hep ötekinin yanında durur,” “iki nokta arasındaki en kısa yol doğrudur,” “başım ağrıyor,” gibi sözceler, değişik nitelikte olmakla birlikte, birtakım bilgileri kendi dilbilimsel sınırları içinde, alışılmış bir yalınlık ilkesiyle dile getirir, oldukları gibi de kavranırlar. Oysa, insan yaşamının töre, güzellik, felsefe gibi kesimlerindeki sözceler, bu nitelikte örneklere indirgenemez. “Bay A ile Bayan B evlendi,” “yargıç sanığa on yıl verdi,” “bizim takım onları 3-2 yendi”, gibi sözceler, varolabilmek için birtakım toplumsal kurumların da varlığını gerektiren olgulardır: kaba olgulardan ayrı, kurumsal olgular. Anlamlarının koşulu, bir toplumsal kurumla ilişkilerinin görülebilmesidir. Evlenmek eylemi, toplumdaki bir evlilik kurumunun bağlamında; bir duruşma, toplumun yargı kurumu çevresinde; bir futbol oyunu ise, bu oyunu oynayanların davranışlarını belirleyen kurallar bağlamında anlam kazanır. Bu ilişkiyi:</p>

  <p class="normal">x demektir y, c bağlamında<sup class="calibre3"><a href="../Text/okuma_split_073.html#footnote-295-38" id="footnote-295-38-backlink">[38]</a></sup></p>

  <p class="normal">diye özetliyor Searle. Gerçekte burada yaptığı iş, Austin’in söz-eylem kuramındaki kullanımsal edimsel yönün önemini daha bir vurgulayarak, tümce ötesi bağlamın daha ayrıntılı irdelenmesi gerekliliğini göstermektir.</p>

  <p class="normal">Austin’de de Searle’de de insanın dilsel ilişkilerinin başlıca alanı tümcedir, metin değildir. İkisinde de, mantığı bir tümceler mantığı olarak görmüş geleneksel mantığın izleri vardır. Ancak, tümce ötesi bağlama da tanıdıkları önemle, özellikle Searle’ın, tümceleri kurumsal bağlam içinde anlamlandırma, çözümleme önerisiyle bir metin kuramına dolaylı yoldan katkıda bulunmuşlardır. Söz-eylem kuramının temelindeki ilkelerin, işlevsel yöne ağırlık veren bir metin anlayışına sağladığı katkıyı ilerde daha ayrıntılı açıklamaya çalışacağız.</p>

  <p class="normal">Hiç kuşkusuz, bir metin enikonu bir tümceler dizisi olmadığı gibi, bir söz-eylemler dizisi de değildir. Önemli olan, tek tek söz-eylemler ötesinde, metnin geniş kapsamlı bir dil edimi olarak örgütlenişidir. İşte, temelde tümceye bağlı söz-eylem kuramı, ancak bu düzeyde yazınbilimin metin çözümlemelerine yardımcı olabilir. Söz-eylem kuramından yola çıkarak, yazınsal metinleri toplumsal edim boyutu ile tanımlama çabası daha ürünlerini yeni yeni vermekle birlikte,<sup class="calibre3"><a href="../Text/okuma_split_074.html#footnote-295-39" id="footnote-295-39-backlink">[39]</a></sup> salt dilbilimsel bir metin kuramından daha çok umut vermektedir.</p>
</body>
</html>
