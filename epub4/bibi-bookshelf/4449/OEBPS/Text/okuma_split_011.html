<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>okuma</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_14">2. Metin Dilbiliminden Yaklaşım Örnekleri</h2>

  <p class="normal">Biçimsel bir dilbilim çözümlemesini tümcenin ötesine taşıyan ilk araştırmacılardan biri Roland Harweg’dir. Harweg için bir metin yalnız sözcüklerden, başka bir deyimle biçimbirimlerden oluşan bir bütün değildir. Bir metin tümcelerden oluşur savı ile yola çıkar Harweg, hangi dilbilimsel öğelerin, tümcelerin birbirine bir metin-birliği oluşturacak biçimde eklemlenmesini sağladığını bulgulamaya çalışır.<sup class="calibre3"><a href="../Text/okuma_split_051.html#footnote-295-16" id="footnote-295-16-backlink">[16]</a></sup> Böylece metnin kuruluşunda başlıca işlevin adıllarca yürütüldüğü sonucuna varır. Tümce ötesi dilsel ilişkileri sağlayan, bir dilsel anlatımı tümce düzeyinden metin düzeyine taşıyan öğeler adıllardır Harweg’e göre. Metin düzeyi ise, sözün aşama aşama ulaşabileceği en üst düzeydir: sesler, sözcükler, tümceler diziminin oluşturduğu en son düzey. Böylesine önemli bir işlev yüklediği adıl kavramını da yeni baştan açıklamak zorunluluğunu duyar Harweg. Yerine-geçme (Substitution) kavramını önerir. Bir dilsel öğenin yerini bir başkasının tutması, adılın başlıca işlevi olarak vurgulanır bu kavramda. Yerine geçilene “Substituendum”, yerine geçene de “Substitutens” diyor Harweg.<sup class="calibre3"><a href="../Text/okuma_split_052.html#footnote-295-17" id="footnote-295-17-backlink">[17]</a></sup> Öğelerin birbirinin yerine geçmesi işlevi iki türlü yürür:</p>

  <p class="normal">1. Metnin belli bir yerinde, birbiriyle yer değiştirebilecek nitelikte sözler arasındaki çağrışımsal ilişkiyle.</p>

  <p class="normal">2. Yerine geçilen öğe ile, yerine geçen öğenin metinde birbiri ardından sıralanışındaki dizimsel ilişkiyle.</p>

  <p class="normal">Metnin bir yerinde “bir adam” sözü geçse, sonra aynı metin içinde bir başka yerde bu öğe yerini “o” sözcüğüne bıraksa, bir dizimsel yerine-geçme oluyor bu. Ama öte yandan, “o” sözcüğü yalnız “bir adam” yerine değil “insan” ya da falanca adlı kişi yerine de geçmektedir. Böylece, “bir adam” sözcüğü hem dizimsel bir ilişkiyi, hem de çağrışımsal bir yerine-geçmeyi gerçekleştiren bir sözcük olur.</p>

  <p class="normal">Böylece, bir metnin dağınık öğelerini belli bir anlam yönünde derleyip toparlayan, metin-birliğini oluşturan etken, adılların bu ikili işlevidir Harweg’e göre. Görüldüğü gibi, gerçekte bu yaklaşım, metnin ortaya koymayı amaçladığı şeyin iletilmesine olanak sağlayan biçimsel öğelerden yola çıkmaktadır. Ama bir metnin dil yoğrumunda adıllar dışındaki öğelerin işlevleri bu yaklaşımda görmezden gelinmektedir. Harweg, sorunu yalnız adılların işlevine bağlamakla bir hayli yalınlığa vurur işi. Evet, adıllar metnin yüzey yapısında, söz birimlerini birbirine eklemleyen öğelerdir. Ama bu eklemleniş sonucu ortaya çıkan metin-birliği ancak biçimsel bir birlik olur. Dolayısıyla metin bu yaklaşımda soldan sağa birbirine eklemlenmiş tümceler olmaktan öte geçmez. Bir metindeki söylem düzeni ile, metnin içinde oluştuğu doğal dilin bütünü arasındaki ilişkiler göz önüne alınmamış olur böylece. Oysa birçok metnin, özellikle yazınsal metnin iletişim gücüllüğünün irdelenmesinde en önemli nokta, bu tür ilişkilerdir. Bunu Saussure’ün ünlü söz-dil ayırımından, Prag Dilbilim Okulu’nun göstergebilim alanındaki uygulamalarından beri kesinlikle biliyoruz. Harweg, başlangıçta dilin aşamalı bir yapısı olduğunu varsayarak yola çıkmakla birlikte, yüzey öğelerine saplanarak, gerçekte metnin kendisini aşamalı bir yapı olarak göremez. Yazınbilimsel araştırmaya katkısı, olsa olsa, metnin birliğini biçimsel yönden betimleme önerisidir. Bu çaba, dizgecilik yönünde önemli bir deney olarak görülebilir.</p>

  <p class="normal">Bir metnin, soldan sağa birbirine eklenen ardışık tümcelerden oluştuğu gerçeğini yaklaşımına çıkış noktası yapan bir dilbilimci de Polonyalı Irena Bellert’tir. Bellert, metnin alımlanması ile anlamlandırılması sorunlarına yönelirken, Harweg’den bir adım daha ileriye gider. Nasıl olur da okur ya da dinleyici, soldan sağa birbirini izleyen ardışık tümcelerden, o metnin anlamlar çerçevesini oluşturacak bir bağlam kurar? Bellert bu soruyu yanıtlamaya çalışır.<sup class="calibre3"><a href="../Text/okuma_split_053.html#footnote-295-18" id="footnote-295-18-backlink">[18]</a></sup> Böylece metnin somut boyutlarıyla sınırlı bir tutumun sakıncalarından uzak durduğu gibi, Harweg’in üzerinde durmadığı önemli birtakım ilişkileri de göz önünde tutar. Bir metnin alımlanışı sürecinde, alımlayan kişi, metindeki tek tek tümcelerin anlamını, kendi bilincindeki geniş kapsamlı bir anlamsal çerçeveye oturtarak bütünler Bellert’e göre. Her tümcenin anlamı, böyle bir bağlam içinde belirlenir. Bu bağlam, metnin tek tek dilbilimsel öğelerinin gerek sözsel gerekse dilsel çerçevesinden, bir de her sözcenin nesnel ya da kullanım durumuyla ilgili ilişkilerinden oluşur en başta.</p>

  <p class="normal">Okurun alımlama edimi, metnin tutarlılığına, metinde tümceden tümceye hep yeni şeyler açarak sürüp giden akışa dayanır. Bu akışta, okurun gerekli bağlamı kafasında canlandırabilmesini sağlayacak bir devingen özellik vardır. Bu bakımdan, Bellert’te Harweg’deki gibi, metnin belirleyici özelliği, metin olmayandan ayrılan yönü, kendi kuruluşu içindeki tutarlılığıdır. Gerçekte metin ile metin olmayan arasındaki böyle bir ayrım, Bellert’in yaklaşımındaki önemli noktalardan biridir. Yapısalcı yazın kuramının metnin baş ilkesi olarak gördüğü dizgelilik de, çok daha ayrıntılı olmakla birlikte, temelde aynı ayrımdan yola çıkar. Bunun açıklayıcı bir örneği, çağdaş Rus yapısalcısı Jurij M. Lotman’ın sanat metniyle ilgili görüşleridir. Lotman, sanat metninin, dilde tek tek dururlarken ancak birer gürültü olan ayrışık dil öğelerini, sunulmak istenen bir dünyanın anlamlarına eşdeğer bireşimlere sokarken gürültü olmaktan kurtardığını, böylece bu dilsel öğeleri doğal durumlarında sürdürdükleri bilgi yitiminin bozucu, karıştırıcı etkisinden uzaklaştırdığını ileri sürer.<sup class="calibre3"><a href="../Text/okuma_split_054.html#footnote-295-19" id="footnote-295-19-backlink">[19]</a></sup> Ancak, Bellert’in sözünü ettiği tutarlılığın vurgulanan özelliği, metnin okurca alımlanması sırasında işlev kazanan bir şey oluşudur.</p>

  <p class="normal">Bu anlamda bir tutarlılık, önceden varsayılmış edilgin bir birlik değildir. Bir bakıma, metnin bütün etkenlerinin, hepsini kuşatabilecek bir noktadan görülebilmesi demektir. Metinde doğrudan doğruya verilen bir anlam, ya da olası bir anlam, birbirlerinden soyutlanmış ayrı birimler olarak değil, birbirlerine ilişkileriyle işlev kazanırlar. Metnin her somut parçası, öbür parçalarına böyle bir işlevsel bağla uymak zorundadır. Yalnız, bu bağ ancak, metnin kendisinin kapsamlı bir bütün olarak görülmesiyle belirir. Metin tutarlılığını sağlayan iki önemli etken vardır Bellert’e göre:</p>

  <p class="normal">1. Bir metni okuyan kişide, son okuma anına değin sürüp gelen, tümcelerin birbirine eklenmesinden doğma bir metin akışı vardır. Bu, özellikle bir tümcenin doğrudan doğruya anlam taşıyan bir alt biriminin, metnin daha öncesinde başka bir tümcedeki benzer anlam taşıyan bir birime bağlanmasında görülür. Böylece, bir tümcedeki birimin anlamı, daha önceki bir dilsel öğe ile bütünlenir. Harweg’deki “yerine geçme” süreci Bellert’te “sürekli ulanma, birbirine eklenme” sürecine döner burda. Ancak burada adıllara Harweg’de olduğu gibi ayrıcalıklı bir işlev tanınmaz.</p>

  <p class="normal">2. Ardıl iki tümce, birbirine biçimsel bir anlam bağı ile ulanmış olmak zorunda değildir. Ulanma, önceki tümcenin sezdirdiği bir başka anlam aracılığıyla da olabilir. Bu anlam, dolaylı yoldan iki tümceyi birbirine ular. Bellert, “sezdirimsel ulanma” adını verir buna.</p>

  <p class="normal">Sezdirimsel ulanma sözcüklerin anlamından doğabilir:</p>

  <p class="normal">“Oğlum bugün akşam yemeğine geç geldi. Dalgınlıkla yanlış trene binmiş çocuk.”<sup class="calibre3"><a href="../Text/okuma_split_055.html#footnote-295-20" id="footnote-295-20-backlink">[20]</a></sup></p>

  <p class="normal">örneğindeki gibi. Burada “çocuk” sözcüğü “oğlum” sözcüğünün bir yorumu, özdeşi oluyor. Dilin genel yapısında önceden saptanmış anlambilimsel konumlar, okuru bu özdeşliğe yöneltiyor. Ama bu sezdirimle bulgulama ilkesi her zaman aynı biçimde işlemez. Kimi durumlarda sezdirimin birtakım metinötesi bilgileri de gerektirdiği görülür:</p>

  <p class="normal">“Picasso Paris’ten ayrıldı.</p>

  <p class="normal">Ressam Akdeniz kıyısındaki atölyesine gitti.”<sup class="calibre3"><a href="../Text/okuma_split_056.html#footnote-295-21" id="footnote-295-21-backlink">[21]</a></sup></p>

  <p class="normal">örneğinde Picasso’nun ressam olması gerektiği, bağlamdan hemen hemen belliyse de, gerçekte iki tümcenin birbirine anlambilimsel ulanması, okurun bir önbilgisini gerektirir. Çünkü Picasso sözcüğü ile ressam sözcüğü arasında, doğal dilde yerleşik bir anlambilimsel ilişki yoktur. Burada metnin biçimsel yapısındaki bir anlam boşluğunu okurun, gene metindeki bir sezdirimin dürtüsüyle doldurması gerekmektedir. Gerçekte Bellert’in yalın bir kullanım düzeyinden aktardığı bu örneklerde izlenen sezdirimsel ilke, daha uzun boyutlu karmaşık metinlerde de, okurun ya da dinleyicinin tutarlı bir anlambilimsel bağlam oluşturmasında başlıca etkendir. Bu konudaki görüşleriyle önerilerini Wittgenstein’dan: “Bir söz ancak yaşamın ırmağında anlamlıdır” alıntısıyla destekleyen Bellert,<sup class="calibre3"><a href="../Text/okuma_split_057.html#footnote-295-22" id="footnote-295-22-backlink">[22]</a></sup> bu tümceyi, “Bir söz ancak bütün bağlamı içinde, dünyayı tanımamız aracılığıyla anlam kazanır,” diye yorumlar incelemesinin sonunda.<sup class="calibre3"><a href="../Text/okuma_split_058.html#footnote-295-23" id="footnote-295-23-backlink">[23]</a></sup></p>

  <p class="normal">Irena Bellert, metin yapısına yaklaşımında, sezdirimsel işlevde saptadığı olanaklarla, okur-metin ilişkisinin önemli bir yönüne değinmiş olur böylece. Gözlemleri, özellikle yazınsal metinler açısından önem taşır. Okurun boş anlam alanlarını doldurma çabası, başka bir deyimle, metni koşullayan dünyanın okurca tanınması gerekliliği, sanat değeri taşıyan metinlerin okunmasında, ana ilkelerden biridir. Nitekim, Almanya’da bin dokuz yüz yetmişten sonra geliştirilen alımlama estetiği, metnin iletişimsel işlevini, büyük ölçüde bu ilkeye dayanarak açıklama çabasındadır.</p>

  <p class="normal">Metin dilbilimi konusunda bir yaklaşım da, metnin birliğini, birbirini izleyen tümcelerin biçimsel ya da anlambilimsel tutarlılığından daha çok, metnin yüzeyinde görülen izleksel yapıya bağlama çabasıdır. Günümüzdeki metin çözümlemesinin temelindeki çıkış noktası bu görüştür. Bu yaklaşımın sözcülerinden biri olan Walter A. Koch, her metin çözümlemesine tümce düzeyinden başlamayı önerir.<sup class="calibre3"><a href="../Text/okuma_split_059.html#footnote-295-24" id="footnote-295-24-backlink">[24]</a></sup> Tümce düzeyinde, izleksel yönden birbirinden ayrı, bununla birlikte birbirleriyle ortak ilişkiler sürdüren tek tek birimler ayırır Koch, bunların her birine de “topic”<sup class="calibre3"><a href="../Text/okuma_split_060.html#footnote-295-25" id="footnote-295-25-backlink">[25]</a></sup> adını verir. Bizim altkonu diye adlandırabileceğimiz bu öğelerden, her tümcede bir ya da daha çok sayıda bulunur Koch’a göre, her tümcenin konusu da bu altkonular arasındaki ilişkilerden oluşur. Bir örnekle açıklamayı deneyelim Koch’un görüşünü:</p>

  <p class="normal">“One day –this was in Paris– I asked Yeats what he did about books that were sent to him for signature.”<sup class="calibre3"><a href="../Text/okuma_split_061.html#footnote-295-26" id="footnote-295-26-backlink">[26]</a></sup></p>

  <p class="normal">Bu örnek tümcedeki altkonuları şöyle saptayabiliriz:</p>

  <p class="normal">1. Bu tümce Yeats ile ilgili</p>

  <p class="normal">2. Başka biriyle de ilgili</p>

  <p class="normal">3. Bir gün Paris’te birisi Yeats’e sordu</p>

  <p class="normal">4. Yeats’e kitaplar gönderiliyor</p>

  <p class="normal">5. Kitaplar imza için gönderiliyor</p>

  <p class="normal">6. Ne yaptığı soruluyor bu kitapları</p>

  <p class="normal">Burada 4 ile 6 sayılı altkonuların ilişkisinden, daha üst düzeyde bir anlambilimsel düzenleniş yapısı çıkıyor ortaya. Başka tümcelerde de saptanacak altkonu ilişkilerinden, okurun tek tek tümceler düzeyini aşan daha kapsamlı birimlere ulaştığını belirten Koch, bu üst birimlere sırayla izlek, paragraf, metin-çekirdeği adını verir. Her metin çözümlemesi tümcenin altkonularından başlayarak, daha geniş kapsamlı olan üst aşamalara doğru gelişir, değişik aşamalarda birimler arasındaki ilişkilerin anlamlandırılmasıyla da bütün metnin anlamsal çekirdeğine varılır. Başka deyimle, metnin izleksel birliği, değişik aşamalardaki öğelerinin ilişkisinden çıkar.</p>

  <p class="normal">Görüleceği gibi, bu anlamda bir metin çözümlemesi, temelde bir açıklama işleminden başka bir şey değildir. Evet, Koch’unki gibi bilimsel yetkinliklerle donanmış bir metin açımlama yönteminin, metin çözümlemesi yolunda önemli bir gelişme olduğu apaçıktır. Ama böyle bir metin anlayışında gözden kaçan şey, bir metnin her şeyden önce okura, başka bir deyimle, alımlayana yönelik olduğu, anlama eyleminin de, ister okuma ister dinleme aracılığıyla olsun, kendi içinde bir süreç özelliği gösterdiğidir. Gerçekte bir metnin okunuşunda, baştan sona değin, her yeni okunan öğe, metnin daha önce okunmuş öğelerini etkiler, yeni anlam ilişkilerine sokar. Bir tümcenin anlamı “hiçbir zaman, yalnız o tümcede yer alan sözcüklerin anlamlarıyla belirlenmez... tersine (metinde önceden geçmiş) başka tümcelerin anlam içeriği aracılığıyla daha bir biçimlenir, birçok yönden de değişikliğe uğrar.”<sup class="calibre3"><a href="../Text/okuma_split_062.html#footnote-295-27" id="footnote-295-27-backlink">[27]</a></sup></p>

  <p class="normal">Öte yandan, metne yönelecek bir izleksel çözümleme, metni hiçbir zaman dural, değişmez bir birim olarak görmemelidir. Bir metin, gerek toplumsal, gerek dilsel bağlamıyla sürekli olarak yeni anlamlar, boyutlar kazanır. Hem tarihsel eksen boyunca olur bu, hem de değişik dönem kesitlerinin eşzamanlı bağlamında. Oysa Koch’un çözümleme yöntemi, somut metnin görünüşüne yönelir her şeyden önce, belli bir metnin öteden beri süregelmiş ya da çağdaşı benzer metinlere ne ölçüde uyduğu, onlardan ne ölçüde ayrıldığı hiç sorulmaz.</p>

  <p class="normal">Hiçbir metin, anlamını yalnız kendi başına kazanmaz. Bir Kafka öyküsünün anlamı, içinde bulunduğu yazınsal bağlam ile, Kafka’nın bütün yapıtlarındaki bakışın, düşüncenin ışığında aydınlanır. Söz konusu yazınsal bağlam da, hem eşzamanlı hem de ardzamanlı yazınsal ilişkilerin gözetilmesiyle oluşur. Bir Yunus şiiri için, bir Shakespeare oyunu için de durum aynıdır. Bu bakımdan, Koch’un yaklaşımındaki gibi yalnız tek metne yönelik bir çözümleme, metnin içinde oluştuğu tarihsel çizginin toplumsal-kültürel bağlamın etkilerini dışında bıraktığı için, sakınılarak karşılanmalıdır.</p>
</body>
</html>
