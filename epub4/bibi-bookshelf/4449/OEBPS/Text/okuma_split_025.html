<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>okuma</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_25">2. Kurmaca İletişim Konumu Nasıl Oluşur?</h2>

  <p class="normal">Kullanmalık ya da kurmaca, bütün sözceler belli durumlar içinde kullanılırlar. Bu bakımdan her sözce, kullanımındaki o durumun belli birtakım koşullarına tepkidir. Söz-eylem kuramı da, bir sözcenin kullanımsal bağlamının o sözcenin anlamını belirlemekte önemli bir yer tuttuğunu gösteriyordu.</p>

  <p class="normal">Kurmaca anlatım, özellikle düzyazı biçimlerinde, gündelik dil kullanımına büyük benzerlik gösterir. Bu benzerlikten dolayı geçmiş dönemlerde, düzyazı dili ile konuşma dilinin özdeş olduğu bile ileri sürülmüş, ancak, şiir dilinin başkalığı açıklanmaya çalışılmıştır. Austin ile Searle de, gerçekte bu yüzeysel benzerlikten dolayı, kurmaca dili asalak olarak nitelemekten çekinmezler. I. A. Richards, düzmece sözceler (pseudo statements) kuramıyla, aynı biçimde, yazınsal dilde, gerçek yaşam durumlarını doğrudan doğruya karşılamayacak nitelikte sözcelerin yer aldığına değinir.<sup class="calibre3"><a href="../Text/okuma_split_095.html#footnote-295-60" id="footnote-295-60-backlink">[60]</a></sup> Roman Ingarden, kurmaca dilin, gündelik dil kullanımından kesinlikle ayrılan yönünü, kurmaca sözceleri “sözümona-yargılar” (quasi-Urteile) diye nitelemekle belirler.<sup class="calibre3"><a href="../Text/okuma_split_096.html#footnote-295-61" id="footnote-295-61-backlink">[61]</a></sup> Doğrudan doğruya nesnel gerçeğin betimlenmesine yönelik doğal ya da toplumsal bilimlerin dilinden de yazın sanatlarının dili burada ayrılır Ingarden’e göre: Yazarın, doğruluğunu bildiği, inandığı bir konuda yargı tümceleri yazması, ayrı nitelikte dilsel etkinliklerdir.<sup class="calibre3"><a href="../Text/okuma_split_097.html#footnote-295-62" id="footnote-295-62-backlink">[62]</a></sup> “Yazınsal sanat yapıtının büyük, gizemli etkisinin kaynağı her şeyden önce, bu kendine özgü, yeter ölçüde de araştırılmamış olan, sözümona-yargı tümceleri özelliğindedir,” diyor Ingarden.<sup class="calibre3"><a href="../Text/okuma_split_098.html#footnote-295-63" id="footnote-295-63-backlink">[63]</a></sup> Bu tümcelerin, anlambilimsel düzeyde, kesin bir biçimde karşıladıkları bir gerçeklik yoktur. Başka bir deyimle, alışılmış bir anlambilimsel bağlamdan yoksundurlar. Gerçekte dilin kullanım düzeyinde bu durum, bir sözcenin, içinde ortaya çıktığı bağlamdan soyut görünmesi durumu, bir anlam karmaşasına, anlamsızlıklara yol açabilir. Ancak, kurmaca sözcede, bunun her okurca doğal karşılanması bir bakıma oyunun kuralıdır demiştik. Çelişik bir biçimde, bu durum, birtakım anlamsızlıkların kaynağı değil, metne uygun bir anlamın üretilmesinde başlıca çıkış noktası olarak görülmek zorundadır.</p>

  <p class="normal">Gerek I. A. Richards’ın, gerek Austin ile Searle’ın, gerekse Ingarden’in kurmaca söylem konusundaki bu düşünceleri, ortak bir özellik gösterir. Öteden beri, yazın dilini doğal dil kullanımından bir sapma olarak, doğal dilin bir zorlanması, bozulması olarak tanımlayan geleneksel görüşe karşılık, hepsi de yazın dilini, doğal dil kullanımından sapan değil, onu yansılayan bir söylem biçimi olarak görürler. “Düzmece-sözce”, “asalak”, “sözümona yargı” nitelemelerinin temelinde hep bir ön-dizge koşulu, önceden varolan bir şeyin yansılanması düşüncesi vardır.</p>

  <p class="normal">Gerçek yaşamda doğrudan doğruya bir nesnel eşdeğeri bulunmayan durumları, olguları, kişileri gerçekmişçesine dile getirirken kurmaca söylem, okura duyu algılarıyla kavrayamayacağı türden bilgiler sağlar. “Michelangelo’nun Sistine Kilisesi ya da Leopardi’nin bir şiiri, Beethoven’in bir sonatı ya da Dostoyevski’nin bir romanı ne yalnız yansıtıcı ne de yalnız anlatıcıdır. Bunlar, yeni bir anlamda, daha derin bir anlamda simgeseldirler. Büyük lirik ozanların –Goethe’nin ya da Hölderlin’in, Wordsworth’ün ya da Shelley’nin– yapıtları bize ozanın yaşamından dağınık, ilintisiz kırıntılar, disjecti membra poetae, vermez. Bunlar düpedüz, tutkulu duyguların anlık patlamaları değildir; derin bir birlik ile süreklilik koyarlar ortaya. Öte yandan, büyük tragedya yazarlarıyla komedya yazarları –Euripides ile Shakespeare, Cervantes ile Molière– bizi yaşam görüntülerinden uzak sahnelerle eğlendirmez. Tek başlarına alındıklarında bu sahneler, kaçak gölgelerdir. Ama bu gölgelerin ardını görmeye, yeni bir gerçeği kavramaya başlarız bunlarla.”<sup class="calibre3"><a href="../Text/okuma_split_099.html#footnote-295-64" id="footnote-295-64-backlink">[64]</a></sup> Cassirer’in, sanat dilini, böyle “birlik ile süreklilik” taşıyacak bir biçimsel düzenleme olarak niteleyen görüşü, kurmaca metinle ilgili birçok şeyi açıklayabilecek niteliktedir. Kurmaca metinde de, görünen ile söylenenin aracılığıyla, görünmeyen, söylenmeyen anlamları izlemeye başlarız. Ardına düştüğümüz “kaçak gölge” olur görünen ile söylenen. Bu kaçak gölge aracılığıyla kavrarız bir yapıtın gerçeğini. Simgesel biçimin, somut dolaysız anlamından daha çok, deneysel algı düzeyinin ötesindeki anlamları, bizi kurmaca metnin göndergesine, birliği ile sürekliliğine, temel kavramlar örgüsüne yöneltir. “Metnin görünen anlamları, çevrelerinde, bütün bir değişik bakışlar toplamını, bir görünenler evrenini oluştururlar. Bu bakışlar, gerçek nesnelere bağlanabilecek niteliktedir. Ama hiçbir zaman, onlarla birbirine karıştırılamaz, kendileri görünür nesneler olarak alımlanamazlar. Birlik ile başkalık, benzerlik ile benzeşmezlik, aynılık ile ayrılık arasındaki bağlar olmadan, kavrayış dünyası sağlam bir temele oturamaz; ama bu bağların kendileri, bu dünyanın ancak koşulları olan öğelerdir, parçaları değil.”<sup class="calibre3"><a href="../Text/okuma_split_100.html#footnote-295-65" id="footnote-295-65-backlink">[65]</a></sup></p>

  <p class="normal">İşte böyle bir simgesel nitelikli düzenlemedir kurmaca dil. Dolayısıyla, simgelerinin dile getirmesi amaçlanan şeyi, önceden hazır deneysel somut nesneler aracılığıyla sunamaz. Kendi dışındaki nesnelerle bir özdeşlik bağı öngörmez, çok çok gene kendi dilsel yapısı aracılığıyla kurar göndergesini. Sözgelişi, William Blake’in:</p>

  <p class="normal">O Rose, thou art sick!</p>

  <p class="normal">The invisible worm</p>

  <p class="normal">That flies in the night,</p>

  <p class="normal">In the howling storm,</p>

  <p class="normal">Has found out thy bed</p>

  <p class="normal">Of Crimson Joy,</p>

  <p class="normal">And his dark secret love</p>

  <p class="normal">Does thy life destroy.<sup class="calibre3"><a href="../Text/okuma_split_101.html#footnote-295-66" id="footnote-295-66-backlink">[66]</a></sup></p>

  <p class="normal">dizelerinden oluşan “The Sick Rose” şiiri, simgesel biçim açısından, aydınlatıcı bir yalın örnektir. Burada, görünürde bildik bir nesne adının göstergesi olan “gül” sözcüğü, gerçekte deney ötesi anlamları belirleyen bir kaçak gölgedir ancak; “yatak”, “sevinç”, “sevgi” gibi sözcükler ise, buradaki anlamın eşdeğeri olan göndergenin, çok daha geniş alanlı, simgesel nitelikli oluşunun kanıtıdır. Bütün bu sözcüklerin “gül” göstergesi çevresinde, özellikle yananlamlarıyla oluşturdukları bakış açıları toplamından, metnin temel kavramlar örgüsüne, böylece de şiirsel amacına varırız. Sözcüklerin belirlediği kavramlar arasındaki ilişkiler yol gösterir bize. Yoksa ne gül, ne gece, ne yatak, ne sevinç, ne de sevgi sözcüğünün bildik nesnel anlam karşılığı oluşturur şiirin anlam göndergesini. Biz de ancak, kavramlar arasındaki ilişkilerden yola çıkarak, sözgelişi, Blake’in şiirindeki kurt-yeniği gülün, en başta, sinsilik, yalan, ikiyüzlülük nedeniyle yıkılmış bir sevgi ilişkisini dile getirdiğini söyleyebiliriz. Burada, Austin’in deyimiyle durumsal-bağlamını bilmediğimiz bir edim sözcesinin bağlamını, doğrudan doğruya metnin kılavuzluğu ile biz kurarız. Şiirin anlamı konusunda geliştirilecek bütün çağrışımsal yorum seçenekleri de, bu ilk eksen çevresinde kalmak zorundadır. Gerçekte anlamsal boyut, ancak bu eksenin oluşmasından sonra işlemeye başlar.</p>

  <p class="normal">Demek ki, kurmaca metinde dil, kendi üstüne katlanarak kazanıyor işlevini, yoksa dışındaki nesnel deneyler dünyasına dolaysız bir yönelişle değil. Kurmaca dil, edimsel bir söz-eylem niteliği taşımakla birlikte, bir söz-eylemin durumsal-bağlamından yoksun olduğu için, bu bağlamın oluşturulmasına gerekli birtakım göstergebilimsel ipuçlarını da, kendi kuruluşu içinde taşır. Cassirer’in deyimiyle bir simgesel biçim olarak görülürse kurmaca metin, okurun bu metin karşısındaki görevi, metindeki sözcüklerle amaçlanan anlamı üretmektir. Bu da okurun düşgücüne kalan bir iştir, çünkü metin nesnel bir göndergeye yönelik olmadığına göre, düşsel bir gönderge söz konusudur. Göndergenin düşselliği, metnin simgesel biçiminden okurca çıkarılabilecek nitelikte olmasından dolayıdır.</p>

  <p class="normal">Kurmaca metnin bu niteliğini doğrulayacak savları, Cassirer’in simgesel biçimler kuramında bulduğumuz gibi, yorumbilimci felsefede de, göstergebilimle ilgili tartışmalarda da bulabiliriz. Sözgelişi, Gadamer’e göre de, “yazınsal sözce tasarımsaldır, çünkü şimdi varolan dünyayı kopya etmez, nesneleri düpedüz varolan düzenleri içinde yansıtmaz, yazınsal buluşgücünün düşsel aracı ile bize yeni bir dünyanın yeni görünüşünü sunar.”<sup class="calibre3"><a href="../Text/okuma_split_102.html#footnote-295-67" id="footnote-295-67-backlink">[67]</a></sup> Bu yeni görünüşün hangi bakış açılarından kavranabileceği, metnin simgesel bir nitelik de taşıyan göstergelerinden çıkacaktır. Öyleyse bir metnin anlamlandırılması, “edilgin bir iş değil, metinle karşılıklı bir söyleşmedir; kuru bir canlandırma değil, yeni bir yaratıdır, anlamda yeni bir olaydır.”<sup class="calibre3"><a href="../Text/okuma_split_103.html#footnote-295-68" id="footnote-295-68-backlink">[68]</a></sup></p>

  <p class="normal">Göstergebilimin öncülerinden Charles Morris de, sanat ile yazın alanında kullanılan göstergeleri “ikonik” göstergeler diye adlandırır. Bu tür göstergenin özelliği, göndergesinin kendinde olması, kendi aracılığıyla anlam kazanmasıdır. “Bir ikonik gösterge için anlambilimsel kural, kendi taşıdığı özelliklere (gerçekte bu özelliklerden birini seçmeye) ilişkin her nesneyi adlandırabilmesidir. Dolayısıyla bir yorumlayıcı, ikonik bir göstergeyi kavrarken, gösterileni de doğrudan doğruya kavrar; burada belli özelliklerin dolaylı ya da dolaysız olarak göz önünde tutulması yan yanadır; daha da başka bir deyimle söylersek, her ikonik gösterge, belirlediği anlamlar arasında, kendi gösterge taşıyıcısına da sahiptir.”<sup class="calibre3"><a href="../Text/okuma_split_104.html#footnote-295-69" id="footnote-295-69-backlink">[69]</a></sup> Bu anlamda gösterge, kendisine bağlı nesnenin bütününü belirtir, başka deyimle, gösteren de gösterilen de kendisidir. Sanatta, böyle nitelikte bir göstergenin, resim, yontu gibi görsel iletişim düzenlemelerinde geçerliliğini anlamak çok güç değildir. Ancak, yazın sanatı söz konusu olunca, gösterge ile gösterilenin böylesine iç içe nasıl işlev gördüğünü, Morris’in “ikon” tanımı yeterince açıklamaz. Çağdaş İtalyan göstergebilimcisi Umberto Eco’nun tanımı ile konu daha bir açıklık kazanır. Eco, bu tür göstergenin doğrudan doğruya adlandırıcı niteliğinden daha çok, bütün ilişkileriyle, bir algılama örneğini dile getirmesine önem verir. Bu algısal ilişkiler, göstergenin belirttiği nesneyi bilmemiz ya da anımsamamız sırasında, bilincimizde kurduğumuz ilişkilerle aynıdır. “İkonik” gösterge böyle, göndergesi olan nesneyle değil, o nesnenin algılama biçimiyle birtakım ortak özellikleri paylaşır, Eco’ya göre.<sup class="calibre3"><a href="../Text/okuma_split_105.html#footnote-295-70" id="footnote-295-70-backlink">[70]</a></sup> Göstergenin amaçladığı durum ya da nesnenin canlandırılabilmesi için, algı yetisinin ya da düşgücünün belli bir yönde işlemesini sağlayacak koşulları sunar. Başka bir deyimle, “ikonik” göstergeler, kurmaca metnin içinde sürdürdükleri düzenle doğrudan doğruya bir gösterileni belirlemez, gösterilenin ortaya çıkarılmasına, oluşturulmasına yararlar daha çok.</p>

  <p class="normal">Göstergenin bu işlevine Thomas Hardy’nin The Mayor of Casterbridge adlı romanından bir örnek verebiliriz. Bu roman, “A Story of a Man of Character” altbaşlığıyla, okurda ilk anda, öykünün kahramanıyla ilgili belli bir beklenti uyandırır: Kişiliği sağlam bir kimsenin öyküsüne hazırlanır okur bu altbaşlık göstergesiyle. Ancak, öykü adım adım açılmaya başlayınca, kahraman Michael Henchard’ın hiç de alışılmış sağlam kişilik imgesiyle bağdaşacak davranışta bir kimse olmadığı ortaya çıkar. Bir panayır yerinde içkiyi biraz fazla kaçırınca, karısıyla kızını Richard Newson adlı denizciye satıveren Henchard’ın, bütün öykü boyunca, hiç düşünülmeden apansız verilmiş kararlarını, bir ara kazandığı büyük ün ile başarıyı gene duygusul tepkilerle yitirdiğini izlerken okur, romanın altbaşlığındaki sağlam kişilik göstergesinin, gerçekte kahramandaki kişilik sağlamlığından daha çok, böyle bir niteliğin önemli ölçüde eksikliğini belirtmeye yönelik olduğunu anlar. Ama, bu durumda gösterge gene de işlevini yitirmez. Öykü ilerledikçe, okur Henchard’ı başlıkta belirtilen sağlam kişilik örneği olarak alımlayamayacağını görür, sağlam kişilik kavramını alışılmış gösterileriyle değil de, ancak bir ölçüt olarak kullanır kahramanı irdeleyişinde. Gerçekte, onun düşgücünü böyle yönlendirmekle, gösterge de işlevini yürütmüş olur. Kahramanın kişiliğindeki güçsüz yönler, okurun kendi yaşantılarından tanıdığı sağlam kişilik kavramıyla bilinçte karşılaşır; buna göre kahramanın kişiliğine ilişkin alımlama, aşama aşama gerekli düzeltmelere uğrar. Böylece, metindeki göstergenin kılavuzluğunda, gerekli anlambilimsel dönüşümler gerçekleşir, metnin düşsel eşdeğeri –kahramanın kişiliği– kurulur. Sağlam kişilik “ikonik” göstergesi böylece, alışılmış gösterileniyle değil, sağladığı alımlama koşullarıyla iş görür. Gerçekte, her kurmaca metin, somut varlığıyla bir gücüllüktür ancak. Bu gücüllük ancak bir öznede etkinliğe dönüşür, başka bir deyimle, okurda bütünlenir. Bu bakımdan, kurmaca iletişim konumunda okur ile metin arasındaki eytişimsel ilişkinin payı büyüktür.</p>

  <p class="normal">Metin ile okur arasındaki bu ilişki, okurun metinde, kendi toplumsal kişisel yaşantısından tanıdığı birtakım uzlaşımları, yer yer parça parça, yer yer de bütün olarak görmesidir. Ancak bu uzlaşımlar yazarca, metnin amaçladığı anlamın gereklerine göre yeni ilişkilere sokulduklarından, gerçek yaşamdaki gerçekliklerini metin içinde sürdürmezler. Hiçbir kurmaca metin, gerçek yaşamdaki değer ölçülerini, durumları, davranış ilkelerini olduğu gibi kopya etmez, bunlar arasında belli bir seçme yaparak, seçilen öğeleri kendi aralarında yeniden düzenler. Bu düzenleme, gerçek yaşama oranla, bir olasılıktır ancak. Ne gerçeğin özdeşidir, ne de karşılaşacağı okurun bireysel değer ölçüleriyle yazınsal beklentilerinin. Ama bu olasılık, metin ile okur arasındaki eytişimin çıkış noktası olur. Metnin anlamsal nesnesini bulmak, kurmak işi, bu olasılık üstüne temellenmiş varsayımlarla başlar. Olasılık bir noktada belirlenmişliğe dönüşsün ister okur. Ama bunun nasıl olacağı da metinde doğrudan doğruya açıklanmaz. Söz-eylem kuramından, her sözcenin iletişim başarısının, kullanıldığı durumla orantılı olduğunu biliyoruz. Oysa “kesin söylersek, kurmaca metin durumsuzdur; boş durumlara konuşur çok çok; gene kesin söylersek, okuma sırasında kendini önceden tanımadığı bir durum karşısında bulan okura, tanıdığı durumların geçerliliği de sallantıda görünür.”<sup class="calibre3"><a href="../Text/okuma_split_106.html#footnote-295-71" id="footnote-295-71-backlink">[71]</a></sup> Burada okur ile metin arasında oluşacak durum, söz-eylemin ön koşulu olan kesin belirli iletişim konumundan çok daha başka niteliktedir. Ancak, gene söz-eylemin öncesindeki, iletişime istekli olma koşulu, burada büyük ölçüde geçerlidir. Kurmaca metnin okunmasında, okurdan “sorumlu bir işbirliği beklenir. Anlamsal boşlukları doldurmak, önerilen çok sayıda okuma yolunu azaltmak ya da daha karmaşıklaştırmak, kendi yeğlediği yorum yollarını seçmek, bu yollardan birkaçını birden irdelemek (birbiriyle bağdaşmaz nitelikte olsa bile), aynı metni birçok kez yeniden okumak, ayrı ya da karşıt varsayımları her kesimde yakalamak için, işe karışmak zorundadır... Böylece estetik metin, gerçek yazarı belirlenmemiş kalan, önceden kestirilemez söz-eylemlerin çoklu bir kaynağı olur. Bu metnin yazarı kimi zaman iletinin göndericisidir, kimi zaman da iletinin geliştirilmesinde yazarla elbirliği yapan alıcıdır.”<sup class="calibre3"><a href="../Text/okuma_split_107.html#footnote-295-72" id="footnote-295-72-backlink">[72]</a></sup> Bu etkinliği sırasında okur, belli varsayımlarla yaklaştığı durumları belli biçimlerde anlamlandırır, ama okuma süreci ilerledikçe, anlam ilişkileri de değişikliğe uğrayabilir; her değişikliğin bir metinsel bağlama oturabilmesi için de okurun duyarlığı ile düşüncesi sürekli olarak, metnin daha önce okunup geçilmiş kesimlerine başvurur. Metnin belli anlarına yönelmiş beklenti, varsayımlar bir değişiklik gerektirdiği yerde, metnin önceki anlarının bir anımsanmasına dönüşür.<sup class="calibre3"><a href="../Text/okuma_split_108.html#footnote-295-73" id="footnote-295-73-backlink">[73]</a></sup> Gerçekte her yazınsal metnin okunuşu sırasında okurun edindiği bilgi, anlık değil, okuma süreci boyunca gelişen bir birikimin yeni aşamasıdır. Yazınsal metnin özelliği, hem metnin alanına elden geldiğince çok bilgi sıkıştırabilmesi, hem de değişik okurlara değişik nitelikte bilgi iletmesidir. Okuma süreci boyunca, okura hem bilgi verir metin, hem de, gelecek tümceleri, bölümleri okuma anlarında, benzer anlambilimsel verileri değerlendirebilmesi için bir dil verir. Canlı varlık gibidir metin, okurla olan bağı, önceki anların şimdiyi biçimlendirmesi anlamında bir geri dönüş ilişkisidir. Yazınsal metin, bu devingen niteliğiyle, okurla ilişkisinde kendi kendine yön veren bir dizge durumundadır.</p>

  <p class="normal">Eco’nun da belirttiği gibi: “... Bir sanat ürününü okumak, hem (i) tümevarımsal düşünmek, bireysel durumlardan genel bir kural çıkarmak; hem (ii) tasımlamak, eski düzgüleri de yenileri de bir varsayım yoluyla deneye vurmak; hem de (iii) tümdengelimsel düşünmek, bir düzeyde kavramanın, başka bir düzeyde sanatsal olguları belirleyip belirlemeyeceğini denetlemek demektir. Böylece, bütün çıkarım yolları iş başındadır. Kocaman, dolambaçlı bir bahçe gibi, sanat yapıtı, insanın çok değişik yollara girmesine elverişlidir, bu yolların sayısı, kesişen kavuşan yolaklarla daha da artar.”<sup class="calibre3"><a href="../Text/okuma_split_109.html#footnote-295-74" id="footnote-295-74-backlink">[74]</a></sup> Yazınsal metinde okurun alımladığı birtakım yönlendirici göstergeler vardır. Ama okurun düşgücü, metnin ötesine yönelik olduğu gibi, sık sık metnin öncesine de döner. Sözgelişi, gene The Mayor of Caster-bridge’de kahraman Michael Henchard’ın, gelecek yirmi beş yıl içinde ağzına tek damla içki koymayacağına Tanrı önünde ant içmesini okurken.<sup class="calibre3"><a href="../Text/okuma_split_110.html#footnote-295-75" id="footnote-295-75-backlink">[75]</a></sup> Henchard’ın, romanın altbaşlığının gösterdiği sağlam kişilik niteliğini yitirmişken, yeniden kazanma yoluna girdiği beklentisi uyanır okurda. Metnin daha öncesindeki bilgilere döner okur, Henchard’ın, romanın hemen başlangıcındaki çılgınlığı olsa olsa içkinin etkisiyle yapmış olabileceği anlamına varır bir an. Metnin sonraki gelişmesinde, önceden kestirilemez nitelikteki durumları, bu önbilgiyle koşullandırarak bekler. Ancak, altbaşlığın dilsel yoldan belirttiği sağlam kişiliğin, gerçekte Henchard’ın kesin bir niteliği olamayacağı, metnin aşama aşama onu, tutkularıyla hem kendini hem de yakın çevresini yıkıma sürükleyen bir kişi olarak ortaya çıkarmasıyla anlaşılır. Metnin amaçladığı sağlam kişilik anlamını kavramak için okur, Henchard’da altbaşlığın gösterge olarak belirleyemediği, dışarda bıraktığı gösterilenleri de saptamak, bu gösterilenlerden kurulan anlam çerçevesini sürekli geri dönüşlerle, metnin başlangıcındaki anlamlarına uygulamak zorundadır. Öykünün gelişmesinde Henchard’ın durumu, sağlam kişilik göstergesine her oranlanışta yeni düzeltilerle kavranacaktır. Bir aşamadaki düzeltinin yanılsama olduğu sonraki aşamalarda anlaşılınca, yeni düzeltiler gerekecektir. Sonuç, uzlaşımsal anlamdaki göstergelerin, sözgelişi güçlü kişilik göstergesinin, kurmaca metin içinde yeni gösterilen boyutları kazanmasıdır. Eco’nun da sözünü ettiği, tümevarımsal, tasımlayıcı, tümdengelimsel çıkarımlar, sözsel göstergenin kesinlikle belirlemediği anları, okurun yananlamsal ilişkilerden üretmesini sağlar. Metnin önceden kestirilemeyen anlamlarının, sürekli geri dönüşlerin sağladığı çıkarımlarla dengelenmesi sonucu, okur ile metin arasındaki bağ gitgide daha bir oturmuşluk kazanır. Gerçekte, okur-metin ilişkisinden doğan bu özgüdümlü dizge, iletişim konumunu üreten devingen bir bağlamdır. Metindeki birçok durumun tek tek anlaşılması, anlamların düzeltmeye uğraması ile de daha geniş açılı bir anlama çabasına yönelir okur. Belli durumlarda gözünde canlandırdığı gösterilen-anlamları düzelte düzelte, metni kuşatan bir kavrayışa doğru ilerler.</p>

  <p class="normal">Gerçek yaşam akışı içinde karşılaşılan her olay, gözleyen açısından, ilk anda çok değişik anlam olasılıklarına açıktır. Bir yandan kendi olgusal sınırlarıyla belirli bir nesnellik taşır böyle bir olay, öte yandan da, gerçekliğinin kavranması için zincirleme birçok olgunun da gözlemlenmesini gerektirir. Olayın gerçek anlamının kavranması, bu gözlemlemenin değişik aşamalarında alınan izlenimlerin birbirini bütünlemesi, birbirini değişikliğe uğratması, yerine göre etkisiz bırakması ile olanak kazanır. Bir metnin okunmasından da, anlamın oluşturulması, belli göstergelerin tıpkı olay birimleri gibi, belli gösterilenlere bağlanması, bu sürecin devingen akışıyla, gerçeğin adım adım kurulmasıdır.</p>
</body>
</html>
