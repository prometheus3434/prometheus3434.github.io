<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/styles.css" rel="stylesheet" type="text/css" />

  <title>Kızlarıma Mektuplar</title>
</head>

<body>
  <h2>Son Mektup</h2>

  <p>Sevgili kızlarım.</p>

  <p>Çevremde kelebek gibi bana yük olmadan ama her tarafı güzellikleriyle bezeyerek dolaşan, yaşamımı bir gökkuşağı gibi aydınlatan ve renklendiren çocuklarım benim.</p>

  <p>Bu yıl da yaz tatilini Türkiye’de geçireceğiniz haberi evimizde müthiş bir şenliğe yol açtı.</p>

  <p>Çok sınırlı bir süre için bile olsa sizlere yeniden kavuşmak çok güzel bir şey.</p>

  <p>Ağabeyiniz ve eşiyle birlikte, aileye yeni katılmış olan torunu da alıp Rumelihisarı’nda kahvaltı etmek, Rumelikavağı’nda balık yemek, şimdiden yaptığımız programlar arasında.</p>

  <p>Sevgili kızlarım.</p>

  <p>Bu, sizlerle duygu ve düşüncelerimi paylaşmak için yazdığım mektupların sonuncusu.</p>

  <p>Üç yıl önce yazmaya karar verdiğim ve iki yıldan beridir de yazdığım mektuplar yirmi bir tane olmuş.</p>

  <p>Bu, yirmi ikinci mektup.</p>

  <p>Size olan sevgimi, özlemimi, kişisel yaşam deneyimlerimi, bilgi birikimimi, değil yirmi iki, yüz bin yirmi iki mektuba bile sığdırmam olanaksız.</p>

  <p>Yaşam deneyimlerimi ve bilgi birikimimi aktarmayı da bir yana koysak, yalnızca sevgimi ve özlemimi anlatmam için bile, binlerce sayfa dahi yetersiz görünüyor bana.</p>

  <p>Ama yazarken de konuşurken de <b>kabak tadı vermeden noktayı koymayı bilmek gerek.</b></p>

  <p>İşte ben de sizleri sıkmamak için, bu mektupla noktayı koymaya çalışacağım.</p>

  <p>Bu mektuplarda dört şey yapmaya çalıştım.</p>

  <p>Size duyduğum sevgiyi ve özlemi, yani size karşı olan duygularımı anlatmak istedim.</p>

  <p>Geçmişe ilişkin bir değerlendirme yapmak, sizleri yetiştirirken farkında olmadığım hatalarımı ve eksiklerimi sorgulamak istedim.</p>

  <p>Yaşadığım çok renkli hayattan çıkardığım kişisel deneyimlerimden önemli gördüklerimi sizinle paylaşmak istedim.</p>

  <p>Yıllarca okuma ve araştırma sonunda elde ettiğim bilgileri bir süzgeçten geçirerek, işe yarayanları size aktarmak istedim.</p>

  <p>Bilmem ne denli başarılı olabildim?</p>

  <p>Yaz tatili için geldiğinizde, bu mektupları bir kitap halinde yayımlama projemi de sizinle konuşmak niyetindeyim.</p>

  <p class="seperator">***</p>

  <p>Sevgili kızlarım,</p>

  <p>Bu son mektubumda sizin için bir <b>empati</b> denemesi yapmak istiyorum:</p>

  <p>Biliyorsunuz <b>empati</b> kendini başkasının yerine koyabilme yeteneği.</p>

  <p><b>Ben de şimdi</b> kendimi sizlerin yerine koymaya çalışacağım <b>ve şu soruya yanıt arayacağım:</b></p>

  <p>Ben sizlerin yerinde olsaydım, yani bir genç kız olsaydım neleri yapardım, neleri yapmazdım?</p>

  <p><strong>Her şeyden önce kendimi kimseye ezdirmezdim.</strong></p>

  <p><strong>Ne aileme, ne öğretmenlere, ne akrabalarıma, ne okul ve mahalle arkadaşlarıma kendimi ezdirirdim.</strong></p>

  <p><strong>Kendi varlığımın da, sırf insan olarak doğduğum için, herkesle eşit olduğunu düşünür, bana tepeden bakanlara yüz vermez, beni küçük görenleri ve ezmeye çalışanları da umursamadan, ama bana yapabilecekleri kötülükleri de hesaba katıp gerekli önlemleri alarak, kişiliğime duyduğum saygı ve güven içinde yaşamımı sürdürürdüm.</strong></p>

  <p><strong>Özgürlüğümü her şeyin üzerine tutardım.</strong></p>

  <p><strong>Kimse için özgürlüğümden vazgeçmezdim.</strong></p>

  <p><strong>Bireysel özgürlüğün temelinde ekonomik bağımsızlığın yattığını bilir, bütün yaşamım boşunca özgürlüğümü koruyabilmek için, ekonomik bağımsızlığımı sağlayacak bir meslek ya da bir iş sahibi olur ve bunu ne uğruna olursa olsun bırakmazdım.</strong></p>

  <p><strong>Kendimi ezdirmeyeceğim ve özgür olacağım diye, huysuz, huzursuz, kuşkucu, kavgacı, sürekli eleştiren, sürekli kendini savunan, kimseye güvenmeyen kötümser biri de olmazdım.</strong></p>

  <p><strong>Herkese sevgiyle ve güven duygusuyla yaklaşır, kişiler hakkındaki olumlu yargılarımı, ancak onlarda onaylamadığım tutum ve davranışlar görürsem değiştirirdim.</strong></p>

  <p><strong>Karşı cinsten olanlara, benden yaşça daha küçük ve daha büyüklere, başka ırk, din, milliyet ve renkten olanlara, eşit biçimde yaklaşırdım.</strong></p>

  <p><strong>Nasıl kendime, sadece insan olarak doğduğum için saygı duyuyorsam ve varlığımı başkalarıyla eşit düzeyde görüyorsam, benden farklı olanların da aynı saygıyı hak ettiğini düşünürdüm.</strong></p>

  <p><strong>Benden farklı olan insanları, ne kendimden daha üstün ne de kendimden daha aşağı görürdüm.</strong></p>

  <p><strong>Kendi duygu, düşünce ve inançlarıma gösterilmesini istediğim saygıyı, benden farklı olanların duygu, düşünce ve inançlarına karşı da gösterirdim.</strong></p>

  <p><strong>Maddi çevreme yaratıcı bir biçimde yaklaşırdım.</strong></p>

  <p><strong>Kendime, görüntüme, çevreme dikkat eder, kişiliğimin maddi görüntüm ve çevremle daha da güzelleşeceğini ve daha da anlamlı olacağını unutmazdım.</strong></p>

  <p><strong>İçinde yaşadığım mekânı, giydiğim elbiseleri. kullandığım araç ve gereçleri sürekli olarak daha güzelleştirmeye çalışırdım.</strong></p>

  <p><strong>Kendimi iyi tanımaya çalışır, kişiliğimin güçlü ve güçsüz yönlerini iyice anlamak için özel bir çaba gösterirdim.</strong></p>

  <p><strong>Kişiliğimin, genetik olarak aileden gelen özelliklerini, doğuştan yetenekli ve yeteneksiz olduğum alanları, ayrıca eğitimle kazandığım nitelikleri iyi değerlendirmeye çalışırdım.</strong></p>

  <p><strong>Gerek davranışlarımın, gerekse bilgi ve becerilerimin gerçekçi bir değerlendirmesini yapardım.</strong></p>

  <p><strong>Kendimi, yetenekli olduğum konulara yönlendirir, önümdeki yaşam kavgasında, zevk duyacağım ve mutlu olacağım işler yapmak üzere hazırlanırdım.</strong></p>

  <p><strong>Erkeklere karşı özel olarak farklı davranmazdım.</strong></p>

  <p><strong>Karşı cinsi ne düşman görür, ne de özellikle dost olduklarını düşünürdüm.</strong></p>

  <p><strong>Herkese nasıl davranıyorsam, onlara da öyle davranırdım.</strong></p>

  <p><strong>Cinsiyetimi ve cinselliğimi ne geri plana atar, ne de ön plana çıkarırdım.</strong></p>

  <p><strong>Kız oluşumla ne iftihar eder, ne de kız olduğumdan dolayı üzülürdüm.</strong></p>

  <p><strong>Ama kız olduğumun bilinciyle, tüm estetik kaygıları taşır ve olanaklı olduğu ölçüde temiz ve güzel görünmeye çalışırdım.</strong></p>

  <p><strong>Bütün ilişkilerimde fiziksel özelliklerimin ön plana çıkmasına ve zihinsel yeteneklerimi örtmesine izin vermezdim ama gençliğimi ve kadınsı özelliklerimi de bastırmaya çalışmazdım.</strong></p>

  <p><strong>Tam tersine, dış görünüşün, tutum ve davranışların, kişiliğimin bir parçası olduğunun bilinciyle başkalarına itici değil, sempatik görünmeye çalışırdım.</strong></p>

  <p><strong>Başkalarının hatırı için kendi ilkelerimden ödün vermezdim.</strong></p>

  <p><strong>İçinde yaşadığım toplumun temelinde erkek ve yaşlı egemen değerlerin yattığını hiçbir zaman unutmazdım.</strong></p>

  <p><strong>Sırf uyumlu ve cici görünmek, beğenilmek uğruna ilkelerimden ödün vermezdim.</strong></p>

  <p><strong>Benden bir özveri istendiği zaman, bunu benden isteyenin kendisinin de özveride bulunup bulunmadığına bakar, yani karşılıklılık ilkesini arardım.</strong></p>

  <p><strong>Aile kuracaksam, bunun karşımdakiyle tamamen eşit koşullarda oluşturulmasına dikkat ederdim.</strong></p>

  <p><strong>Kendime ve karşımdakine eşit saygı duyduğumu kimseden saklamazdım.</strong></p>

  <p><strong>Arkadaşlar arasındaki eşitlik kadar, eşler arasındaki eşitliğe de inandığımı karşımdakine açıkça söyler, bunu hazmetmeyenle ortak bir gelecek planlamazdım.</strong></p>

  <p><strong>İnsanın ölümlü, yaşamın kısa olduğunu hiç aklımdan çıkarmaz, yaşadığım sürece, hem kedim mutlu olmaya hem de yakın çevremdekileri mutlu etmeye çalışırdım.</strong></p>

  <p><strong>Toplumsal sorumluluklarımı, aileme, arkadaşlarıma, işime, yakın çevreme ve topluma karşı görevlerimi bilir, onları titizlikle yerine getirir, ama bu arada günlük yaşamın küçük mutlulukları da dahil olmak üzere kendimi yaşamın güzelliklerinden soyutlamaz, tam tersine, yüreğimi ve beynimi dinlendirecek, zevk aldığım etkinlikler ve yaşam biçimi için özel olarak zaman ayırırdım.</strong></p>

  <p><strong>Mutluluğun, bireysel yaşamda olduğu kadar, toplumsal yaşamın derinliklerinde de gizli olduğunu bilir, elimden geldiğince daha demokratik bir toplum için çaba harcardım.</strong></p>

  <p><strong>Sadece her teknolojik ve ideolojik ilerlemenin gençlere ve kızlara eşitlik sağladığının bilinciyle değil, aynı zamanda tüm insanların özgürlük ve eşitliğine de inandığım için, toplumun daha eşitlikçi, daha özgür, daha demokratik olması için çaba harcardım.</strong></p>

  <p><strong>Tembel, çıkarcı, sömürücü, yalancı, hırsız, düzenbaz insanlara ve düzene karşı, şeffaf, adil ve fırsat eşitliğini sağlayan demokratik bir toplumsal ve siyasal düzen için, elimden geleni yapardım.</strong></p>

  <p><strong>Bu çerçevede, toplumun gelişme sınırlarını aşacak ölçüde, bireysel çabalarla gerçekleştirilmeyecek rüyalar peşinde koşmaz, kendimi, olmayacak ütopyalar için harcamazdım.</strong></p>

  <p>Sevgili kızlarım, şu satırlara son verirken, kendimi tamamiyle sizinle bütünleşmiş hissediyorum.</p>

  <p>Belki de yanılıyorum ama, aynı zamanda şu anda sizlere karşı duyduğum özlemi ve sevgiyi yeterince ifade edemediğimi düşünüyorum.</p>

  <p>Çünkü duygularımı ifade etmeye sözcükler gerçekten yetmiyor.</p>

  <p>Belki yeniden kavuştuğumuzda bu özlem ve sevgiyi bizzat yaşayarak ve sizlere de yaşatarak daha iyi ifade edebilirim.</p>

  <p>Benim yaşamımdaki en yüce değerler sevgi ve çalışmaktı.</p>

  <p>Dilerim çalışmak uğruna sizlere karşı duyduğum büyük sevgiyi belirtmekte yetersiz kalmamışımdır.</p>

  <p>Bu mektupları da zaten böyle bir eksikliğim varsa, onu telafi etmek için yazdım.</p>

  <p>Sizi çok seviyorum.</p>

  <p class="seperator">***</p>

  <p>Sevgili kızlarım, bireysel yaşam deneyimlerimden ve bilimsel bilgi birikimimden süzdüğüm duygu ve düşüncelerimi sizlere aktardığım bu mektupların yazılışı sırasında, yaşamınızla ilgili olarak geleceğe ilişkin izleyeceğiniz yollar da biraz daha belirginleşti.</p>

  <p>Belli oldu ki, eğitiminizi büyük bir başarıyla sürdürüyorsunuz ve doktoralarınızı programlanan süre içinde bitireceksiniz.</p>

  <p>Her ikiniz de doktora yeterlik sınavlarınızı <b>“onur öğrencileri”</b> olarak başarıyla verdiniz ve artık tezlerinizi yazmaya başladınız.</p>

  <p>Ayrıca her ikiniz de orada elde ettiğiniz büyük başarılara karşın, bir an önce yurda dönme özlemiyle yanıp tutuşmaya başladınız.</p>

  <p>Ben zaten bu duygunuzdan hiç kuşku duymamıştım.</p>

  <p><b>Bir-iki yıl içinde ülkemize döneceğinize, bizim kuşağın gerçekleştiremediklerini, gerek bireysel gerekse toplumsal alanda sizin başaracağınıza inanıyorum.</b></p>

  <p>Tekrar olacak ama sizi çok seviyorum.</p>

  <p>Sizin için de temennim, yaşamı dolu dolu, bütün renkleri ve güzellikleriyle yaşayabilmeniz, bol bol sevmeniz ve sevilmeniz.</p>

  <p>Görüşmek üzere.</p>

  <p><br /></p>

  <p><i><b>Sizlerle konuşmaya, tartışmaya, dertleşmeye doyamayan, duygularını ve düşüncelerini aktarmaktaki yeteneksizliğine, sözcüklerin yetersizliğine isyan eden babanız.</b></i></p>
</body>
</html>
