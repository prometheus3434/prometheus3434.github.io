<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/styles.css" rel="stylesheet" type="text/css" />

  <title>Kızlarıma Mektuplar</title>
</head>

<body>
  <h2>Yemek ve Cinsellik</h2>

  <p>Sevgili kızlarım,</p>

  <p>Size bu mektubu çok iyi bildiğiniz çalışma odamda, ağabeyinizin kurmuş olduğu masaüstü bilgisayarımda yazıyorum.</p>

  <p>Etraf kitap dolu.</p>

  <p>Annenizin deyimiyle, <b>eve biraz daha kitap gelirse, biz yataklarımızı bile sokağa taşımak zorunda kalacağız.</b></p>

  <p>Saat onu yirmi iki geçiyor.</p>

  <p>Dışardan kamyonetli satıcının cızırtılı bir hoparlörden patlayam <b>patteees, soaaann</b> feryatları geliyor ve beni deli ediyor.</p>

  <p>Güneşli ama rüzgârlı bir sonbahar günü yaşıyor İstanbul.</p>

  <p>Gece yine yağmur yağdı ve mutfağın tavanı yine aktı.</p>

  <p>Mutfak berbat oldu.</p>

  <p>Anneniz çok üzgün.</p>

  <p>Çünkü kırk kez tamir ettirdiğimiz, teras hâlâ akıyor.</p>

  <p>Bu mektubu yazdıktan sonra, Üniversiteye derse gideceğim.</p>

  <p>Okuldan döndüğümde, gece zaman bulabilirsem, bir kez daha okuyup, düzeltip bugün bitireceğim.</p>

  <p>Yoksa, yarına kalacak.</p>

  <p>Gördüğünüz gibi bizim buralarda pek yeni bir şey yok.</p>

  <p>Günlük yaşam, sizin bildiğiniz ayrıntılarla dolu, aynı tempoda akıp gidiyor.</p>

  <p>Siz acaba bu mektubu nerede okuyacaksınız?</p>

  <p>Yazılı olarak, klasik mektup biçiminde yollarsam, zarfı nerede açacaksınız?</p>

  <p>Hangi fizik koşullarda, nasıl bir evde, nasıl bir odada okuyacaksınız?</p>

  <p>O sırada dışardan yağmur sesi mi. geliyor olacak?</p>

  <p>Dersleriniz, günlük yaşamınız, ruh haliniz ne durumda olacak?</p>

  <p>Hangi sıkıntıların ya da keyiflerin ördüğü bir ortamda okuyacaksınız bu yazdıklarımı?</p>

  <p>Aslında bu mektubu, son zamanlarda moda olan elektronik posta ile internet üzerinden yollarsam, onu bilgisayarınızın ekranında okumanızı sağlayabilir ve en azından hangi fizik ortamda size seslendiğimi bilirim.</p>

  <p>Ama henüz bir karar veremedim.</p>

  <p>Yazıya mı dökmeli, yoksa elektronik olarak mı yollamalıyım acaba?</p>

  <p>Siz hangisini tercih ederdiniz?</p>

  <p>Günlük yaşamın çıldırtıcı temposu içinde, bilgisayarınızın ekranında elektronik postalarınızı okurken mi almayı yeğlerdiniz bu mektubu, yoksa postacının kapınıza bıraktığı fatura ve broşür yığını arasında benim el yazımla yazılmış bir zarfı mı görmek sizi daha mutlu ederdi?</p>

  <p>Bu seçenekler sizin için bir anlam ifade ediyor mu?</p>

  <p>Sizce uygarlık tüm yaşamımızı belirlerken, alışkanlıklarımızı da doğrudan biçimlendirmiyor mu?</p>

  <p>Eskiden sabırsızlıkla postacının yolunu gözleyenler, şimdi aynı heyecanla bilgisayarlarını açıp elektronik postalarını alan programı çalıştırmıyorlar mı?</p>

  <p>Matbaanın icadı, sözlü kültürden yazılı kültüre geçiş, kitaplar, mektuplar derken, bilgisayarlar ve elektronik iletişimin gelişmesi, insanın kendi ürettiği uygarlığa kendisinin tutsak olması sonucunu doğurmuyor mu?</p>

  <p><b>Biz, kendimiz, her birimiz, ne ölçüde kendi irademizin ürünüyüz, ne ölçüde genlerimiz ve çevremiz tarafından biçimlendiriliyoruz?</b></p>

  <p><b>Özgür irademizle</b> verdiğimizi sandığımız kararları, ne ölçüde <b>gerçekten özgürce</b> alabiliyoruz?</p>

  <p>Yoksa <b>özgür irademiz</b> sandığımız şey, aslında içgüdülerimizin ve alışkanlıklarımızın koşullandırmaları mı?</p>

  <p class="seperator">***</p>

  <p>Canım kızlarım benim,</p>

  <p>Anımsayacaksınız, yetişme döneminizde sık sık <b>özgürlük</b> konusu, konuşma ve tartışmalarımızın temel eksenini oluştururdu.</p>

  <p><b>İnsan ne derece özgürdür, özgür irademiz sandığımız şey, aslında genlerimizin belirlediği içgüdülerimizden ve çevremizin koşullandırdığı alışkanlıklarımızdan ibaret değil midir!</b> gibi soruları çok sık tartışırdık birlikteyken.</p>

  <p>Şimdi hem bizden uzaktasınız, hem de birbirinizden ayrısınız.</p>

  <p>Bugüne dek tüm yaşamı paylaşmış <b>ikiz kardeşler</b> olarak, ilk kez tam anlamıyla <b>fiziksel bir yalnızlık</b> yaşıyorsunuz.</p>

  <p>Bu <b>fiziksel yalnızlık</b> içinde tüm kararlarınızı <b>tek başınıza</b> alıyorsunuz.</p>

  <p>Sadece <b>gerek gördüğünüz zaman</b> bize ya da birbirinize danışıyorsunuz.</p>

  <p>Böylece <b>özgürlüğünüzün fiziksel koşulları</b> tam anlamıyla sizin iradenize bağlı olarak gerçekleşmiş durumda.</p>

  <p>Sanıyorum, bu koşullar altında <b>özgürlük sorununu</b> tartışmanın tam zamanı.</p>

  <p class="seperator">***</p>

  <p>Sevgili kızlarım,</p>

  <p>Doğa insanı, varlığını sürdürebilmesi için belli içgüdülerle donatmıştır.</p>

  <p>İnsan kendi varlığını sürdürebilmek için <b>yer, içer ve uyur</b>, türünün devamını sağlamak için de <b>cinsel ilişkide</b> bulunur.</p>

  <p>Dolayısıylı, <b>yemek içmek ve uyumak ne denli doğal ve normal ise cinsellik de o denli doğal ve normaldir.</b></p>

  <p><b>Bunu hiç unutmayın, kendinizden, cinselliğinizden, doğanın insan neslinin devamını sağlamak için içinize yerleştirdiği cinsel dürtülerinizden, sakın ama sakın utanmayın.</b></p>

  <p>İnsan karnı acıktığı ya da susadığı veya uykusu geldiği için utanır mı?</p>

  <p>Üstelik tüm insanlık, tarih boyunca bütün uygarlıkları, bu içgüdülerin kendisini yönelttiği etkinliklerle yaratmıştır.</p>

  <p class="seperator">***</p>

  <p>Bütün bir <b>mutfak kültürü</b>, bütün bir <b>konut teknolojisi</b> ve <b>kent kültürü</b> aslında insanın <b>karnını doyurma</b> ve <b>barınma</b> içgüdülerinin sonucu değil midir?</p>

  <p>Şimdi size belki de bugüne dek pek düşünmediğiniz bir soru sormak istiyorum:</p>

  <p>Peki neden yemek yemek, su içmek, uyumak çok <b>doğal</b> karşılanıyor da, cinsellik genellikle <b>ayıp</b> sayılıyor?</p>

  <p>Sevgili kızlarım, bir kez, dünya tarihinin, tarım kültürüne ve tektanrılı dinlere dayalı olarak, <b>erkek egemen</b> bir biçimde geliştiğini sakın unutmayın.</p>

  <p><b>Kadınları eşya gibi gören ve onlara kendi malıymış gibi muamele etmek isteyen erkekler, yüzyıllardan beri kadınların özgürlüklerine sınırlamalar ve kısıtlamalar getirmişlerdir.</b></p>

  <p><b>Sınırlanan ve kısıtlanan bu özgürlüklerin başında da</b> cinsel özgürlük <b>gelir.</b></p>

  <p>Çünkü doğa, erkeği, belli bir sürede ancak sınırlı sayıda cinsel ilişki kurabilecek nitelikte yaratmışken, kadına neredeyse sınırsız bir yetenek vermiştir.</p>

  <p>Bu eşitsiz durumdan korkan erkekler de yüzyıllar boyunca kadınları, kendi cinsel denetimlerinde tutabilmek için çeşitli kurallar ve uygulamalar yoluyla onların başta cinsel özgürlükleri olmak kaydıyla, her türlü hürriyetlerini sınırlamış ve kısıtlamışlardır.</p>

  <p class="seperator">***</p>

  <p>Sevgili kızlarım,</p>

  <p>Cinsel özgürlük deyince, bu kavramı sakın, toplumun genel ahlak kurallarına karşı istediğini yapmak biçiminde kullandığımı sanmayın.</p>

  <p>Aslında toplumların ahlâk kuralları da tarih boyunca erkekler tarafından belirlenmiştir.</p>

  <p>Bu nedenle ben bu kurallara cinsler arası eşitlik adına karşı çıkarak, cinsel özgürlük kavramını, erkek egemen bir toplumun genel ahlak kurallarına aykırı bir anlamda da kullanabilirdim.</p>

  <p>Ama bu noktada konuya erkek egemen ahlak açısından değil, sadece eşitlik ve adalet ilkesi açısından yaklaşıyorum.</p>

  <p>Burada kast ettiğim cinsel özgürlük, sadece cinsel açıdan kendi kaderini tayin hakkıdır.</p>

  <p>Bence kadınlarımız, kızlarımız, en azından evlenip evlenmeme ya da seçecekleri eş konusunda veya evlilik içi cinsel ilişkilerde, tercihlerini özgürce kullanma hakkına sahip olmalıdır.</p>

  <p>Oysa bırakınız evlenmeyi ya da cinselliği, yemek kanusunda bile, yüzyıllardır, erkekler kadınları ezmektedir.</p>

  <p>Bu çerçevede, eskiden aile içinde, avlanmak, toprak sürmek, yeni eve yiyecek getirmek erkeklerin, eve gelen yiyeceği pişirip yemek hazırlamak da kadınların görevi olarak düşünülmüştür.</p>

  <p>Günümüzde artık kadın da erkek gibi çalışıp para kazandığı, yani eve yiyecek getirdiği halde, evde yemeği hazırlamak da, ev işlerini yapmak da geleneksel olarak hâlâ kadınların görevi sayılmaktadır.</p>

  <p>Cinsellik konusunda durum çok daha acıklıdır.</p>

  <p>Erkek egemen bir kültürde, çapkınlık yapmak, kızlarla gezip tozmak ve benzeri davranışlar, erkekler için övünme kaynağıdır.</p>

  <p>Yeni erkek egemen bir kültürde bir erkek ne kadar çok kızla ve kadınla gezer ve ilişki kurarsa o kadar övünür, buna karşılık böyle bir kültürde, kızların <b>eline erkek eli değmemiş</b> olanları makbuldür.</p>

  <p><b>Bu değer yargısındaki çelişki açıktır: Dünya nüfusunun ve her toplumun aşağı yukarı yarısı erkek yarısı da kadın olduğuna göre, erkeklerin sürekli olarak birden çok kadınla ve kızla ilişki kurması, ama kızların ellerine erkek eli değmemiş olarak kalması en başta aritmetik olarak olanaksızdır.</b></p>

  <p>Peki bu eşitsizlik, bu saçmalık nereden geliyor?</p>

  <p>Bütün bu saçmalık ve eşitsizlikler, <b>erkek egemen dünya kültürünün kalıntıları bizim toplumda hâlâ geçerli sayıldığı için yaşamımızı etkiliyor.</b></p>

  <p class="seperator">***</p>

  <p>Can çocuklarım benim,</p>

  <p>Bütün bu söylediklerimden sakın <b>sınırsız cinsel özgürlüğü</b> savunduğumu, <b>kim kiminle isterse yatıp kalksın</b>, dediğimi çıkarmayın.</p>

  <p>Tersine, ben tüm ilişkiler gibi bu ilişkinin de <b>karşılıklı saygıya ve güvene</b> dayanmasından yanayım.</p>

  <p>Bu mektupta da, toplumumuzda kadınların ve kızların da, sırf adalet ve eşitlik açısından, yani <b>karşılıklılık</b> ilkesine uygun olarak, erkeklerle eşit haklara sahip olmaları gerektiğini söylemeye çalışıyorum.</p>

  <p>Daha açık bir deyişle, <b>toplum, geleneksel ve ahlâki olarak erkeklere hangi hakları tanıyorsa, kadınlar da aynı haklardan eşit olarak yararlanmalı,</b> diye düşünüyörum.</p>

  <p>Çünkü <b>ancak karşılıklılık ilkesinin, cinsler arası eşitlik ve adaleti sağlayacağına</b> inanıyorum.</p>

  <p>Çünkü ancak <b>karşılıklılık</b> ilkesinin, <b>cinsler arası her türlü ilişkinin saygıya ve güvene dayalı bir ortam içinde gerçekleşmesini sağlayacağını</b> düşünüyorum.</p>

  <p>Örneğin <b>bekâret</b> bir toplumda önemli ve geçerli bir kavramsa, <b>bu yargı her iki cins için de geçerli ve değerli ıılmılı.</b></p>

  <p>Bu kavramın bir cins için geçerli ve değerli, öteki cins için ise anlamsız ve geçersiz olması gibi bir durum varsa, böyle bir durumun arkasında yatan mantığı, eşitlik, adalet, endüstri toplumu, kent toplumu ve demokratik değerler açısından, ne anlamak olanaklıdır ne de savunmak.</p>

  <p>Yeri gelmişken, size bir de tarihi ve toplumsal bilgi kırıntısı aktarayım ve <b>bekâret</b> kavramının, hem Batı’da hem de Doğu’da, <b>toprak ağasının ilk gece hakkını korumak</b> için geliştirilmiş bir gelenek olduğunu söyleyeyim.</p>

  <p>Bildiğiniz gibi, tarım kültürünün egemen olduğu imparatoluklar döneminde, tüm ülkeler-toprak ağaları tarafından yönetilirdi.</p>

  <p>Batı'da <b>Lord</b>, Doğu’da <b>Ağa</b> denilen bu kişiler, toprakla birlikte onun üstündeki her şeye de sahiptiler: Toprak, ürün, bitki, ağaç, hayvan ve insan.</p>

  <p>Toprakları üzerinde yaşayan herkese malları olarak bakan toprak ağaları, erkekleri, barış zamanlarında tarım işçisi, savaş zamanlarında ise asker olarak kullanırlardı.</p>

  <p>Kadınlar ise, ağaların malı olma konumlarını, ilk gece hakkı ile yaşarlardı.</p>

  <p>Ağalar, toprakları üzerinde yaşayan ve bu nedenle malları olan tüm kadınların ilk gece hakkına sahiptiler.</p>

  <p>Onların bu hakları genellikle krallar ve imparatorlar tarafından da kabul edilirdi.</p>

  <p>Böylece bu hak, tüm dünyada tarım toplumlarının bir geleneği haline gelmişti.</p>

  <p>Kimi yerlerde, örneğin, toprak mülkiyetinin genellikle devlet denetiminde bulunduğu dönemlerde Osmanlı’da bu hak biraz yumuşamış, Ağa’nın sadece evlenme için izin vermesi biçimine dönüşmüştü.</p>

  <p>Peki Ağa'nın ilk gece hakkı nasıl korunacaktı?</p>

  <p>Yani Ağa, evlenecek olan kızın, kocasından önce, <b>ilk kez</b> kendisinin yatağına girdiğine nasıl emin olacaktı?</p>

  <p>Yanıt açık: Bekâret yoluyla.</p>

  <p>Yani bekâret kavramı ne yazık ki, <b>Toprak Ağaları</b>’nın <b>ilk gece hakkının güvencesi</b> olarak geliştirilmiş bir gelenektir.</p>

  <p>Anımsayacaksınız, 1990’ların ortalarında <b>Cesur Yürek (Brave Heart)</b> adıyla, ünlü Avustralyalı aktör <b>Mel Gibson</b>’un başrolünü oynadığı bir film izlemiştik.</p>

  <p><b>Mel Gibson</b>, bu filmde, İngiltere Kralı’na karşı ayaklanan bir İskoç Ulusal Lideri’ni canlandırıyordu.</p>

  <p>İşte bu filmde, İskoçlar tam zaferi elde edecekken, <b>İngiltere Kralı</b>, <b>İskoç Toprak Ağaları</b>’na, daha önce ellerinden almış olduğu <b>İlk Gece Hakkı</b>’nı ve toprakları üzerindeki <b>vergi egemenliğini</b> yeniden veriyor, bunun üzerine, İskoç Lordları, <b>Mel Gibson</b>’u yalnız bırakarak, İngilizler’in yanına geçiyor ve böylece İskoçya’nın bağımsızlığını önlüyorlardı.</p>

  <p>Yine anımsayacaksınız, zaten <b>Mel Gibson</b>’un filmde bütün bu kavgaya girmesinin asıl nedeni, bir Lord’un, evleneceği kızın <b>İlk Gece Hakkı</b>’nı kullanmak istemesinden kaynaklanıyordu.</p>

  <p class="seperator">***</p>

  <p>Sevgili kızlarım,</p>

  <p>Aslında yemek, içmek ve uyumak ile cinsellik arasında belki de <b>uygun yer ve uygun zaman</b> açısından belli koşutluklar aranabilir.</p>

  <p>Her ne kadar, <b>yemek, içmek, uyumak çok doğaldır ve bunları konuşmak da aynı derecede normal karşılanır,</b> dediysem de, aslında kendi varlığımızı sürdürmek için yapmak zorunda olduğumuz bu etkinliklerin de yerleri ve zamanları açısından belli toplumsal kurallar ve değerler vardır.</p>

  <p>Bu açıdan belki de <b>cinsellik</b> ile <b>yemek, içmek ve uyumak</b> etkinlikleri arasındaki farkı, cinselliğin daha sınırlı ve kısıtlı bir yer ve zaman içinde normal ve doğal karşılanmasına bağlayabiliriz.</p>

  <p>Cinsel etkinlikler üzerindeki denetimleri, yeme, içme ve uyku ile ilgili şu örneklere göre irdelersek, belki ne demek istediğimi daha iyi anlatabilirim:</p>

  <p>Diyelim ki, sabah saat 10’da mesleğinizle ilgili bir toplantıdasınız ve <b>uyuyorsunuz</b>.</p>

  <p>Diyelim ki, akrabalarınızda konuksunuz ve tıka basa yediğiniz bir öğlen yemeğinden hemen sonra <b>karnım acıktı</b> diyorsunuz.</p>

  <p>Örnekleri daha aykırı noktalara taşıyabiliriz:</p>

  <p>Yemek yemek normaldir diyerek, bir geçit töreninde bir elinizle bayrak taşıyorken, öteki elinizde bulunan sandviçi yiyorsunuz.</p>

  <p>Ya da uykum geldi diyerek, bürodaki masanızın üzerine yatak serip uyuyorsunuz.</p>

  <p>İşte bu örnekler ne denli tepki alırsa, belki de cinselliği, toplumun alışık olmadığı biçimde yaşamak da aynı biçimde tepki çekecektir.</p>

  <p>Bireysel özgürlüklerimiz, toplumsal değer ve kurallarla sınırlı ve kısıtlıdır.</p>

  <p>Çünkü unutmamak gerekir ki, herkesin bireysel özgürlüğü başkalarının bireysel özgürlükleriyle sınırlanmış ve kısıtlanmıştır.</p>

  <p>Başkalarının özgürlükleri, toplumsal değer ve kurallarla ve yasalarla korunur.</p>

  <p>Akıllı insan, bireysel özgürlüklerinin sınırları ile, toplumsal denetimlerin egemenliklerini iyi dengeleyebilen insandır.</p>

  <p>Sonuç, olarak, siz siz olun, en doğal haklarınız olan yeme, içme uyuma ve cinsellik konusundaki özgürlüklerinizi bile, başka kimseleri rahatsız etmeden kullanın.</p>

  <p>Ayrıca unutmamanız gereken bir nokta da karşılıklılık ilkesinin herkes için geçerli olduğudur:</p>

  <p>Erkeklerin size <b>malları</b> gibi davranmasını istemiyorsanız, siz de erkekleri <b>malınız</b> gibi görmeyin.</p>

  <p>Galiba çağdaş ve başarılı bir ilişkide işin sırrı “karşılıklı saygının eşitliğinde.”</p>

  <p>Özgürlük sorunlarımızı da, genetik özelliklerimize ya da çevresel koşullanmalarımıza ne denli bağımlı olduğumuz açısından değil de, <b>bireysel ve toplumsal karşılıklılık</b> ilkesi açısından ele alırsak, daha sağlıklı sonuçlara varabiliriz sanıyorum:</p>

  <p>Kısacası bu konudaki çözüm de, k<b>endine yapılmasını istemediğin şeyi başkasına yapma</b> ilkesinin <b>yaşama geçirilmesinde</b> yatıyor herhalde.</p>

  <p><br /></p>

  <p><i><b>Eşitlik ve adalet duygularının, önce ailede yaşanan karşılıklı saygı ile geliştiğine inanan ve sizi sevdiği kadar, size saygı duyan babanız.</b></i></p>
</body>
</html>
