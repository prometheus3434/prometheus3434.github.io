<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6.html" xml:lang="tr-TR">
    <div class="Basic-Text-Frame">
      <p class="kulahima-ara-1 para-style-override-16">ÖNSÖZ</p>

      <p class="kulah-duz-1">Judith A. Hall</p>

      <p class="kulah-duz-1"><span class="char-style-override-13">Profesör Judith A. Hall, ABD’nin Boston Northeastern Üniversitesi Psikoloji Bölümü’nde öğretim üyesidir. Doktora derecesini, 1976 yılında, Harvard Üniversitesi’nde aldı. Bilim hayatında genel olarak sözsüz iletişim, özelinde sözsüz işaretlerin cinsiyet bazında doğru algılanması, cinsiyet farklılıkları ve doktor-hasta etkileşimi üzerine araştırmalar yapmakta ve yayımlamaktadır. Sözsüz Davranış dergisinin editörlerinden birisidir. Aynı zamanda İnsan Etkileşiminde Sözsüz İletişim</span><span class="char-style-override-14"><a class="footnote-link" href="#footnote-225-1" id="footnote-225-1-backlink">1</a></span> <span class="char-style-override-13">kitabı ile Kişilerarası Hassasiyet: Teori ve Değerlendirme</span><span class="char-style-override-14"><a class="footnote-link" href="#footnote-225-2" id="footnote-225-2-backlink">2</a></span> <span class="char-style-override-13">kitabının ortak yazarıdır.</span></p>

      <p class="kulah-duz-1"></p>

      <p class="kulah-duz-1">Birkaç yıl önce, Türkiye’den tanımadığım bir jandarma yüzbaşısı ve yüksek lisans öğrencisi olan biri, yazmış olduğum bir makaledeki anketle ilgili olarak bana bir elektronik posta attı. Ne ilginç bir kişilik diye düşündüm. Bu kişi, Emrah Akçay’dan başkası değildi. Sorusuna yanıt verdiğimde, kendisiyle iyi arkadaş olacağımızı ve elektronik posta üzerinden harika tartışmalar ve fikir alışverişi yapacağımızı hiç tahmin etmedim. Sonrasında anladım ki, Emrah’ın sözsüz iletişime yönelik olarak çok büyük bir ilgisi ve aynı zamanda günlük hayattaki kullanımına ilişkin çok yaratıcı fikirleri var. Yazışmalarımız sırasında, bir aile babası olmasına rağmen hem yüksek lisans tezini bitirdi, hem de Afganistan’da, NATO bünyesinde görevini tamamladı.</p>

      <p class="kulah-duz-1">Sonra bir gün, sözsüz iletişim hakkında, bilimsel araştırmalarla birlikte bu araştırmaların günlük kullanımının eşit bir biçimde aktarıldığı bir kitap yazmayı düşündüğünü anlattı. Sözsüz iletişim aslında her yerdedir ve Emrah kendi kariyerinden dolayı bunu içgüdüsel olarak sezen bir profesyonel. Ve şimdi gerçekten de kitabını, söylediği gibi yazıp bitirdi. Bu çok heyecan verici. Ben sözsüz iletişim konusuna tutkuyla bağlı biri olarak, bu kitaba kısa bir önsöz yazmam için davet edildiğimde, bundan çok onur duydum.</p>

      <p class="kulah-duz-1">Ben, sözsüz iletişimle ilgilenmeye başladım, çünkü üniversiteden mezun olduktan sonra, Robert Rosenthal’la birlikte çalışmaya başladım. Kendisi Harvard’da sosyal psikolojiyle uğraşıyordu ve bir kişinin beklentilerinin diğer bir kişiyi etkileyebileceğini, fakat bundan ikisinin de haberdar olmayacağını göstermişti. O bunu psikoloji alanındaki araştırmacılar ve sınıf öğretmenleri için göstermişti; fakat daha sonraki araştırmacılar aynı gerçeğin günlük konuşmalar, patron-çalışan ilişkileri ve hatta hayvanlar üzerine yapılan araştırmalarda bile geçerli olduğunu gösterdiler. Bu çalışmalarda, araştırmacıların beklentilerinin, hayvanların davranışlarını etkileyebileceğini ortaya koydular. Şimdi biliyoruz ki, bu beklentilere ait bilinçsiz davranışlar ve tutumlar, sıklıkla (ama her zaman değil), istemeden ya da farkında olmadan, sözsüz işaretlerle taşınır. Ben Profesör Rosenthal’la çalışmaya başladığımda bunların çok azı biliniyordu; buna rağmen doğru yerdeydim ve kısa süre sonra Rosenthal’ın <span class="char-style-override-13">sözsüz iletişim</span> çalışmalarında yüksek lisans öğrencisi oldum.</p>

      <p class="kulah-duz-1">Uzun zaman boyunca sözsüz iletişim, bilim çevrelerinde gerçekten ilginç bulunmakla birlikte, hiçbir alanın içerisinde kabul edilmedi. Bunlara; iletişim, sosyoloji, kriminoloji, antropoloji, etoloji, eğitim, bilgisayar bilimi, siyaset bilimi ve tıp; aynı şekilde psikolojinin yan dalları da (bilişsel, kişilik, kavrama, gelişimsel psikoloji, anomali, davranış bilimi, evrimsel psikoloji, organizasyonel/endüstriyel psikoloji vb.) dahildir. Bununla beraber, sözsüz iletişim üzerine araştırmalar arttıkça ve diğer dallarla olan bağlantısı her seferinde daha fazla kesinlik kazandıkça, sözsüz çalışmaların tüm bu disiplinlerin merkezinde olduğu net bir şekilde kabul edildi.</p>

      <p class="kulah-duz-1">Gerçekten de, bugün çok popüler olan birçok konu, sözsüz iletişim referans alınmadan çalışılamaz. Bir örnek vermek gerekirse; bilişsel psikologlar şu an dilin hem dilbilimsel hem de beynin motor hareketleriyle temsil edildiğine; insanların konuşurken yaptıkları el hareketlerinin, kelimenin anlamıyla son derece yakın olduğuna inanıyorlar. İkinci bir örnek olarak ise, bugün psikolojinin en önemli konularından olan <span class="char-style-override-13">duygu</span> verilebilir. Sözsüz iletişimin çeşitli biçimleri, bizim kendimizi ve başkalarını anlamamıza etki eder. Son bir örnek ise; psikolojinin son 50 yılda gerçekleştirdiği kabul edilen insan algısı, düşüncesi, duygusu ve davranışının, bilinçsiz ve otomatik bir seviyede gerçekleşmesidir.</p>

      <p class="kulah-duz-1">Sözsüz iletişim konuları arasında beni en çok cezp eden, sözsüz iletişimin <span class="char-style-override-13">kritik</span> bir süreç olmasıdır. İnsanlar başkalarını <span class="char-style-override-13">okumaya</span> başladıklarında –duygularını, düşüncelerini, kişiliklerini, arka planlarını, doğru söyleyip söylemediklerini ve bunun gibi özellikleri– çabucak bir dizi sözsüz sinyali, neredeyse hiç farkında olmadan toplarlar; bunların yardımıyla başkaları hakkında hemen <span class="char-style-override-13">çıkarımlar</span> yaparlar; ama hangi işaretleri dikkate aldıklarını kendileri de söyleyemezler. Yine de bu yargılarda, son derece başarılıdırlar. İnsanlar kendilerini dünyaya anlatmak istediklerinde –statülerini, niyetlerini, kişiliklerini, sosyal rollerini ve kimlikleriyle ilgili diğer özellikleri aktarırken– nadiren tam anlamıyla bilinçli hareket ederler. Davranışları çoğu zaman sadece; cesur, akıllı, anlayışlı, önemli ya da romantik görünmek gibi, belli bir tarzda görünme isteklerinden kaynaklanır. Bu demektir ki, bu izlenimleri nasıl yaratacaklarına dair bilinçsiz bir bilgileri vardır.</p>

      <p class="kulah-duz-1">Psikolojinin en önemli konularından bir tanesi, <span class="char-style-override-13">önyargı</span> ve <span class="char-style-override-13">klişelerdir</span>. Şimdi biliyoruz ki; sosyal tutumlar bilinçsiz ya da örtülü olabilir, bu yüzden insanların bunları kontrol altında tutması zordur. Bu demektir ki; kendileriyle aynı ya da farklı gruplardaki insanlara karşı olan davranışları, istemli ya da istem dışı olarak, bu bilinçsiz tutumlara göre ortaya çıkabilir. Şurası kesindir ki, sözsüz işaretler sosyal etkileşimlerde, belirgin bir rol oynar.</p>

      <p class="kulah-duz-1">Sözsüz süreçler, benim de yıllardır üzerinde çalıştığım bir konu olan, cinsiyetler ve sözsüz davranışlar arasındaki ilişki açısından da önemli bir yer tutar. Toplumlar erkek-kadın ayrımı üzerine o kadar örgütlenmişlerdir ki, bu ön kabuller üzerine düşünmezler bile. Bu balıkların ıslak olduklarının farkında olmaması; çünkü ıslaklığın dışında bir gerçekliği düşünememeleriyle aynı durumdur. Erkekler ve kızlar, toplumun dile getirilmeyen beklentileri doğrultusunda, erkek ve kız gibi davranarak büyürler ve öğrenmek öylesine bu sürecin içerisindedir ki, bunun hakkında düşünmezler bile.</p>

      <p class="kulah-duz-1"><span>Kadınlar ve erkekler arasındaki sözsüz iletişim farklılıkları, araştırmacılar tarafından yıllardır tanımlanmaktadır. Örnek vermek gerekirse; gülümseme başla onaylama, duygusal ifade, bakış, jestler, kendine ve başkalarına dokunmak, insanlar arası mesafe, duruşlar ve ses kalitesi, kadınlar ve erkekler arasında farklılık gösterir. Sosyal becerilerdeki farklılık –sözsüz işaretleri konuşarak iletişim kurma farklılığı ve diğer işaretleri üretme doğruluğu (onları hatırlamak ve üzerine doğru fikirler yürütmek)– yine erkekler ve kadınlar arasındaki farklılığı gösterir. Bu farklılıklar o kadar büyüktür ki, insanlar genellikle bunun farkındadır; bu da erkekler ve kadınlara ait sözsüz iletişim işaretleri hakkındaki klişelerin doğruluğunu gösterir, bazen abartılmalarına rağmen klişeler doğrudur.</span></p>

      <p class="kulah-duz-1">Bir kadın olarak, bu araştırmaları ve buna yönelik teorileri çok önemli buluyorum. Etkileşimlerin iyi ya da kötü gitmesini, insanların kadınlardan ve erkeklerden beklenen davranış normlarına ne kadar bağlı oldukları temelinden hareketle değerlendiriyorum. Kadınların sıcak ve nazik; yaklaşılabilir ve empatik; başka insanların duygu ve ilgilerine karşı duyarlı olmaları beklenir. Bu şekilde davranmayan bir kadın, iş yaşamında ve özel hayatında olumsuz tepkilerle karşılaşabilir. Aynı şey, kabul edilmiş erkeksi davranışlarla örtüşmeyen erkekler için de geçerlidir. Çocukluk bu konuda bir istisna olmadığı gibi, gerçekte çocuklara uygulanan cezalar, büyüklere uygulanandan daha katı ve şiddetli olabilir.</p>

      <p class="kulah-duz-1">Bazı teorisyenlere göre, kadınların tipik sözsüz davranışları, onların zayıf (güçsüz, duygusal, savunmasız vb.) bireyler olarak algılanmasına neden olduğu için, kadınları dezavantajlı bir konuma yerleştirir. Bazıları kadınların değişmesi gerektiğini, erkeksi davranışlar sergilemeleri lazım geldiğini savunuyor. Diğerleri ise, kadınların insan ilişkilerinde ve karşılıklı anlayış konularında çok başarılı olduklarını; esas erkeklerde eksiklik olduğunu ve onların bu konuda yeni iletişim yöntemleri ve becerileri elde etmeleri gerektiğini belirtiyorlar. Kısa dönemli değişiklikler, kasıtlı olarak yapılabilir; örneğin kadınlar işyerlerinde daha sert görünmeye ve daha az gülümsemeye karar verebilirler. Uzun dönemde gerçekleştirilecek değişiklikler ise, kasıtlı davranışların otomatik ve sözsüz olarak çok fazla tekrar edilmesiyle ortaya çıkacaktır, çünkü toplumun değer yargıları her zaman için evrimleşmektedir.</p>

      <p class="kulah-duz-1">Daha önce belirttiğim gibi, toplumsal normları ihlal etmek, kişinin istenmeyen, reddedilen ya da olumsuz bir biçimde <span class="char-style-override-13">yaftalanan</span> bir birey olmasına neden olabilir. Bu yüzden, bunları değiştirmek kolay olmadığı gibi, değişmesinin gerekip gerekmediği de tartışılır.</p>

      <p class="kulah-duz-1">Yaklaşık 40 yıl sonra, insanların sözsüz iletişimde fark ettiği ve kullandığı, örtülü ve bilinçsiz –ama aynı zamanda sıklıkla da bilinçli– yollara karşı olan ilgimi kaybetmedim. Bana göre bu hâlâ gizemli ve bizim üzerinde çok az şey bildiğimiz bir konu. Bazen insanlar bana <span class="char-style-override-13">uzman</span> olup olmadığımı ve bilgimi günlük hayatımda yeterince kullanıp kullanmadığımı soruyorlar. Gerçekte, iyi bir gözlemci olmak dışında kullanmamaya çalışıyorum; ancak bazen günlük hayatımda akademik bilgilerimi hatırlamaktan kendimi alamıyorum.</p>

      <p class="kulah-duz-1">Uzun zaman önce, üniversitedeki öğrencilerimden birinden, danışmanlığını yaptığım öğrencilerin bana gelmekten çekindiklerini, çünkü onların gönderdiklerinin farkında olmadıkları sözsüz işaretlerden beyinlerindeki düşüncelerini okuyabileceğimi düşündüklerini öğrendim. Bu bana komik geliyor, çünkü ben başka herhangi birinden daha akıllı değilim. Ve şunu da biliyorum ki; insanlar başkaları tarafından, özellikle de sözsüz iletişim aracılığıyla yönlendirilmek istemezler. Buna saygı duyuyorum.</p>

      <p class="kulah-duz-1">Umarım bu yaratıcı kitaptan keyif alırsınız!</p>

      <p class="kulah-duz-1 para-style-override-17"><span class="char-style-override-15">Judith A. Hall</span></p>

      <p class="kulah-duz-1 para-style-override-17"><span class="char-style-override-15">21 Kasım 2012</span></p>

      <div class="footnotes">
        <div class="footnote">
          <p class="dipnot" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a>. Nonverbal communication in human interaction.</p>
        </div>

        <div class="footnote">
          <p class="dipnot" xml:lang="en-GB"><a class="footnote-anchor" href="#footnote-225-2-backlink" id="footnote-225-2">2</a>. Interpersonal sensitivity: theory and measurement.</p>
        </div>
      </div>
    </div>
  </div>
</body>
</html>
