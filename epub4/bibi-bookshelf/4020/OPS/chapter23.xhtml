<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Öykü Değil, Anı</st></h1>
			<p><span><st c="16">B</st></span><st c="18">eş Türk yazarı Almanya’ya çağrılıydık. </st><st c="57">Çağrıyı yapan bir Alman kenti belediyesinin kültür dairesiydi. </st><st c="120">Beşimiz ayrı ayrı yerlerden gelip o kentin güzel bir otelinde buluşmuştuk. </st><st c="195">Benim Almanya’ya belki yirminci gidişim. </st><st c="236">Öteki yazarlar da daha önce gitmişler. </st><st c="275">Yani Almanya’nın yabancısı değildik.</st></p>
			<p><st c="311">Programa göre, ilk günü akşamı, Alman ve Türk dinleyicilere kendi seçeceğimiz konularda ve ayrı ayrı yerlerde konuşmalar yapacaktık. </st><st c="445">Bizim Türkçe konuşmalarımızı Alman dinleyicilere bir dilmaç çevirecekti. </st><st c="518">Biz iki Türk yazarı birlikte, bize verilen adresteki bir kitabevinde konuşacaktık. </st><st c="601">Zamanı gelince, dilmaç bizi otelden alıp konuşma yapacağımız kitabevine götürecekti.</st></p>
			<p><st c="685">Öbür yazar arkadaşları bilmem ama, ben bu konuşmaya her bakımdan çok önem veriyordum. </st><st c="772">Böyle olması da doğal değil mi? </st><st c="804">Bir yabancı ülkede yabancı dinleyiciler karşısında konuşacaktık. </st><st c="869">Kolay değil... </st><st c="884">Konuşma konusu önceden belirlenmemiş, bize bırakılmıştı. </st><st c="941">Ben daha konuşacağımız konuyu bile seçmemiştim. </st><st c="989">İnsan bişeye çok aşırı önem verince işte böyle oluyor. </st><st c="1044">Öyle bir konu seçmeliydim ki, özellikle Alman dinleyiciler beni dinlerken hayran kalmalıydılar. </st><st c="1140">Benimle birlikte konuşmaya katılacak olan Türk yazarı benden çok daha coşkuluydu. </st></p>
			<p><st c="1222">Bana sordu:</st></p>
			<p><st c="1233">– Sizin deneyimleriniz var, bizi dinlemeye kaç kişi gelir, dersiniz?..</st></p>
			<p><st c="1304">– Kesin bişey söyleyemem ama, enazından iki üçyüz salt Türk gelir. </st><st c="1372">Kaç Alman geleceğini kestiremem. </st><st c="1405">Onlar da enazından kırk elli kişi olur sanırım.</st></p>
			<p><st c="1452">Atmıştım. </st><st c="1463">Doğrusu şu. </st><st c="1475">Daha önceleri Almanya’daki konuşmalarıma onbeş yirmi dinleyicinin geldiği oluyordu ama ben konuştukça bunlar birer ikişer salondan tüyüyor, sonunda üç beş kişi artakalıyordu. </st><st c="1650">Ama ben genç yazar arkadaşıma övüneyim diye, bir yaşlı yazar çalımı satmak için sayıyı abartmıştım.</st></p>
			<p><st c="1749">Benim çok yüksek tuttuğum sayıyı az bulan genç arkadaşım,</st></p>
			<p><st c="1807">– Gerçekten, bu denli az mı dinleyici gelir? </st><st c="1853">diye sormaz mı!..</st></p>
			<p><st c="1870">Demek o, dört beşyüz dinleyiciyi bile az buluyormuş. </st><st c="1924">O zaman,</st></p>
			<p><st c="1932">– Dinleyici sayısı, konuşmanın yapılacağı salonun genişliğine bağlı, dedim. </st><st c="2009">Bir zamanlar yine Almanya’da bir Evangelist kilisesinde bir konferans vermiştim. </st><st c="2090">O zaman binden çok dinleyici gelmişti kiliseye de, bunun yarısı kadar insan da yer olmadığı için kapıdan geri dönmüştü.</st></p>
			<p><st c="2209">Kilisede konferans verdiğim doğruydu ama dinleyicilerim kilisenin papazı -ki incelik olsun diye gelmişti- biriki kilise görevlisi, benim dilmacım, bir de kilisedeki Meryem Ana heykelciğine mum yakmak için gelmişken, bu adam burada neler söylüyor diye merak edip çevremde beş on dakika dikilip sonra çekip yoluna giden bir Alman kadındı.</st></p>
			<p><st c="2546">Saat 19’da konuşmalarımız başlayacaktı. </st><st c="2587">Arkadaşım sinirli bir biçimde sık sık saatine bakıyor ve saatine baktığından daha sık otelin tuvaletine gidiyordu. </st><st c="2702">Ben ondan daha sinirli olduğum için, onun her saatine bakışında, saatin kaç olduğunu soruyordum. </st><st c="2799">Nedense aklına “Kendi saatine baksana!” demek gelmiyor, her sorduğumda saatin kaç olduğunu söylüyordu.</st></p>
			<p><st c="2901">Hepimiz aynı otelde kalıyorduk. </st><st c="2934">Saati son sorduğumda 15’i dört geçtiğini söylemişti. </st><st c="2987">O zaman ben de saatime bakıp,</st></p>
			<p><st c="3016">– Seninki yanlış, üç dakika geri kalmış... </st><st c="3060">dedim.</st></p>
			<p><st c="3066">Bisüre benim saatimin üç dakika ileri olduğunu iddia ettikten sonra,</st></p>
			<p><st c="3135">– Odama gidip hazırlanayım... </st><st c="3166">dedi ve odasına uçtu.</st></p>
			<p><st c="3187">Hazırlanacak ne vardı sanki... </st><st c="3219">Onun niçin odasına çekildiğini biliyordum. </st><st c="3262">Konuşmasının kimbilir kaç kez provasını yapmıştı. </st><st c="3312">Yine de ayna karşısında prova için odasına gidiyordu. </st><st c="3366">Ben aptal mıyım, ben de odama çekilir, neler konuşacağımı tasarlardım. </st><st c="3437">Odama girdim, kendimi aynada seyrederek konuşma provası yapmaya başladım. </st><st c="3511">Yazılı olmadığı için gelişigüzel konuşuyordum. </st><st c="3558">Aynanın karşısında konuşmanın biçok yararları var. </st><st c="3609">Örneğin pantolonunuzun düğmeleri yada fermuarı açık mı, kapalı mı görebilirsiniz. </st><st c="3691">Sakalınızın uzayıp uzamadığını da... </st><st c="3728">Sakal tıraşı için banyoya girmiştim ki, tam yüzümü sabunlarken odamın kapısı vuruldu, arkadaşım, konuşma yerine götürmek için dilmacın geldiğini söyledi. </st><st c="3882">Ben de bikaç dakika sonra, tıraşım bitince geleceğimi söyledim. </st><st c="3946">İşte herşey bu aceleciliğim yüzünden oldu. </st><st c="3989">Konuşmaya zamanında yetişebilmek ve dinleyicilerime daha yakışıklı görünebilmek için sinekkaydı tıraş olayım diye suratımı kazırken yüzüm çeteleye dönmüştü. </st><st c="4146">Kantaşı yoktu ki, akan kanı dindireyim. </st><st c="4186">Değiştirdiğim ikinci beyaz gömleğim de kanlanmıştı. </st><st c="4238">Başka gömleğim de yoktu. </st><st c="4263">İşte bu kanlı yüzle, savaştan çıkmış bir kahraman gibi, dilmacın getirdiği arabaya binip konuşma yapacağımız kitabevine gittik. </st><st c="4391">Kestirebileceğiniz gibi, onbeş dakika gecikmiştik. </st><st c="4442">İlk düş kırıklığı burada başladı. </st><st c="4476">Ben konuşma yapacağımız yerin, Avrupa kentlerinin biçoğunda olduğu gibi büyük bir kitabevi olduğunu sanıyordum. </st><st c="4588">Oysa Türkiye’deki kitapçı dükkânlarından pek de ayrımı yoktu. </st><st c="4650">İkimizin de birbirimizden gizleyerek, dinleyiciler bizi beklesinler de gözlerinde değerimiz artsın düşüncesiyle, yolda oyalanıp onbeş dakika gecikmemizin hiçbir yararı olmamıştı. </st><st c="4829">Kitabevinde, çok sıkışık elliye yakın madeni ve oturak yerleri deri yada muşamba yada plastik olan sandalyeler bomboştu. </st><st c="4950">Rafları kitap dolu kitabevinde iki insan vardı. </st><st c="4998">İlkin dinleyici sandığımız bu iki kişinin de kitabevinin sahipleri olduğunu öğrendik. </st><st c="5084">Kitabevi sahipleri tek dinleyicinin bile olmamasından çok utanmış görünüyorlardı. </st><st c="5166">Bunlardan, boyu doğaldışı uzun olan biri,</st></p>
			<p><st c="5207">– Bizde böyledir, dedi, toplantılara hep onbeş dakika geç gelinir ve buna akademik gecikme denir. </st><st c="5306">Ama bu kez akademik gecikme de biraz gecikti.</st></p>
			<p><st c="5351">Saat 19’u 20 geçiyor, ama hâlâ dinleyici gelmiyordu. </st><st c="5405">Bu kez ben kitapçıya,</st></p>
			<p><st c="5426">– Bizim Türk dinleyiciler toplantılara yarım saat geç gelir. </st><st c="5488">Buna Türkiş gecikme denir, dedim.</st></p>
			<p><st c="5521">İki kişi kitabevinin sahibi, bir dilmaç, iki de Türk yazarı biz, beş kişi boş sandalyelere bakarak dinleyici bekliyorduk. </st><st c="5644">Kitabevinin içinden biyerden mavi tulumlu genç bir adam çıktı. </st></p>
			<p><st c="5707">Kitapçılardan biri,</st></p>
			<p><st c="5726">– Elektriklerimiz bozulmuştu da içerde, tamirci getirtmiştik diyerek mavi tulumlu delikanlıyı bize tanıttı.</st></p>
			<p><st c="5834">Sonra mavi tulumlu gençle bişeyler konuştu. </st><st c="5879">Elektrikçinin mimiklerinden, bu konuşmalardan memnun olmadığı belli oluyordu. </st><st c="5957">Buna karşın, çok uzun boylu kitapçı, iki omzundan bastırarak elektrikçiyi boş sandalyelerden birine oturttu. </st><st c="6066">Kitabevinin iki kanatlı kapısı açıldı, çok yaşlı bir çift girdi. </st><st c="6131">Kadının başı titrek, erkeğin de bastonu tutan eli titrekti. </st><st c="6191">Yaşlı erkek kitapçıya aradığı kitabın adını söyledi. </st><st c="6244">Bu kez kitabevinin kısa boylu olan öteki sahibi, dinlenmeleri için karıkocayı boş sandalyelerden birine oturtup, istenen kitabı raflardan birinde bulup onlara verdikten sonra bişeyler söylediyse de, adam kulağının duymadığı işaretini yaptı. </st><st c="6485">Bu kez kitapçı müşterinin karısının kulağına bişeyler fısıldadı. </st><st c="6550">O yaşlı karıkoca bir daha yerlerinden kalkmadılar. </st><st c="6601">Bisüre daha bekledik. </st><st c="6623">Sekiz on yaşlarında bir kız çocuğuyla anası kitabevine girmek gafletinde bulundu. </st><st c="6705">Kadınla çocuğun hangi amaçla kitabevine girdiklerini anlayamadık. </st><st c="6771">Çünkü kitabevi sahibi Almancanın en sert tonuyla bişeyler söyleyip onları da oturttu. </st><st c="6857">Saat 19’u 45 geçiyordu. </st><st c="6881">Uzun boylu kitabevi sahibi biyere telefon ettti. </st><st c="6930">Almanca konuştuğundan, elbet ne dediğini anlamıyorduk. </st><st c="6985">Epiyce bağırıp çağırdı. </st></p>
			<p><st c="7009">Dilmacımız,</st></p>
			<p><st c="7020">– Hiç merak etmeyin, on dakikaya dek burası dinleyici dolacakmış, dedi.</st></p>
			<p><st c="7092">Yarım saatten daha çok bekledik. </st><st c="7126">Kitabevi sahiplerinden biri dışarı çıkıp yoldan geçenler arasından gözüne kestirdiği üç kişiyi daha iteleyerek içeri soktu. </st><st c="7250">Bunlardan biri minimini etekli, sutyensiz memeleri saydam bluzundan dışarı fırlamaya çalışan bir kızla, anası ve babası olduğunu sandığım iki kişi daha.</st></p>
			<p><st c="7402">Elektrikçi yerinden fırlayıp bikaç kez gitmek istediyse de, yine mimiklerinden anladığıma göre kimi kez yalvararak, kimi kez sert çıkarak kitapçı onu yerine oturttu.</st></p>
			<p><st c="7568">İki kitapçı, bir elektrikçi, çok yaşlı bir karıkoca, küçük kızla anası, üç kişilik aileyle birlikte on kişi, dilmaçla kendimizi de sayarsak onüç kişi olmuştuk. </st><st c="7729">Başka dinleyicilerin gelmesinden umut kesilmişti. </st><st c="7779">Uzun boylu olan kitabevi sahibinin sözlerini dilmaç bize çevirdi: Artık konuşmaya başlayabilirmişiz.</st></p>
			<p><st c="7879">Genç yazar arkadaşım yazılı konuşmasını çantasından çıkarıp okumaya başladı. </st><st c="7957">Dehşet bişeydi bu yazılı konuşma. </st><st c="7991">Konuşmanın başlığı: “Edebiyat Sosyolojisi Tarihinde Yapısalcılığın Post Modernist Açımlanması”.</st></p>
			<p><st c="8086">İlk uyuklayan elektrikçi oldu. </st><st c="8118">Öbürleri daha naziktiler, uyumuyor, zaman zaman esniyorlardı. </st><st c="8180">Titrek iki yaşlı uyumamak için kendileriyle kahramanca savaş vermekteydiler. </st><st c="8257">Yaşlı erkek çenesini bastonunun başına dayamış, bir gözünün kapağını parmaklarıyla açık tutuyor, öteki gözüyle de uyuyordu. </st><st c="8381">Dönüşümlü olarak, bir sağ bir sol gözünü uykuya yatırmaktaydı. </st><st c="8444">Yaşlı karısı uyumamak için uzun süre kendisiyle savaştıktan sonra gözleri süzülüp arkasına kaykılarak son kerte incelikli seslerle horlamaya başlamıştı. </st><st c="8597">Konuşmacının, yazısının coşkulu yerlerinde bağırdığı zamanlar ya yaşlı kadın, ya kocası fırlayıp yanında uyuyan eşini uyansın diye dürtüyordu.</st></p>
			<p><st c="8739">O minimini etekli, memeleri saydam bluzundan dışarı fırlamış kızın gözleri bisüre koyun bakışlarıyla baktıktan sonra kaydı, kaydı, kaydı... </st><st c="8880">Zavallı kızcağız kendinden geçip derin bir uykuya daldı. </st><st c="8937">Ama, eğri oturup doğru konuşalım kızcağız hiç horlamadı.</st></p>
			<p><st c="8993">Karıkoca müşteriden erkek olan, konuşmayı yarı yarıya dinlemiş sayılabilir. </st><st c="9070">Çünkü çenesi düşüp düşüp göğsüne vurdukça birden uyanıp dinliyormuş gibi pozlar alıyordu. </st><st c="9160">Hatta birara o adamın soru sorduğunu bile sanmıştım. </st><st c="9213">Oysa zavallı ya uykusunda sesli düşünüyor yada rüyasında mırıldanıyormuş.</st></p>
			<p><st c="9286">Genç yazar arkadaşımın bilimsel konuşması, oldukçadan çok daha çok, olmadıkça uzundu. </st><st c="9373">Sonunda konuşması bitti.</st></p>
			<p><st c="9397">Baktım ki, ordakilerden hiçbiri konuşmanın bittiğinin ayrımında değil. </st><st c="9469">O da, konuşmamdan sonra bana aynı şeyi yapsın diye onu coşkun alkışlarla alkışladım. </st><st c="9554">Alkışlarımın şiddetinden sıçrayan dinleyiciler de alkışlamaya başladılar. </st><st c="9628">Uyumuş oldukları çakılmasın diye öyle coşkulu alkışlıyorlardı ki, salondaki onüç kişiden binüçyüz kişilik alkış sesi çıkıyordu.</st></p>
			<p><st c="9755">Konuşma sırası bendeydi. </st></p>
			<p><st c="9781">Genç arkadaşıma,</st></p>
			<p><st c="9797">– Yahu hiç Türk dinleyici yok, Almanlara karşı çok ayıp oluyor, diye fısıldadım.</st></p>
			<p><st c="9878">Dinleyicilerimi genç arkadaşım gibi uyutmamak için bol gülmeceli gülütler anlatmayı tasarladım, öyle de yaptım. </st><st c="9991">Onca gülmece anlatmama karşın, Alman dinleyiciler yüzleri kıpırdamadan karşımda heykel gibi duruyordu. </st><st c="10094">Acaba diyordum kendi kendime uyku sersemliğinden açılmadılar da, ondan mı böyle...</st></p>
			<p><st c="10176">Arabaya binip otele döndük. </st><st c="10205">Yolda arkadaşımla hiç konuşmadık. </st><st c="10239">Otele dönünce, konuşma için başka yerlere gitmiş olan üç Türk yazarının bizden önce dönmüş olduklarını gördük. </st><st c="10350">Onlardan biri, kaç dinleyiciye konuştuğumuzu sordu. </st></p>
			<p><st c="10402">Genç yazar arkadaşım,</st></p>
			<p><st c="10423">– Beşyüzden fazlaydı, dedi. </st></p>
			<p><st c="10452">Ben düzelttim:</st></p>
			<p><st c="10466">– Yanlışın var, yediyüzden aşağı değildi. </st></p>
			<p><st c="10509">Sonra genç yazar onlara sordu:</st></p>
			<p><st c="10539">– Sizlerin konuşmanızda kaç dinleyici vardı?</st></p>
			<p><st c="10584">İki yazarın konuşmasında enazından dokuzyüz kişi varmış. </st></p>
			<p><st c="10642">Tek başına konuşan yazar,</st></p>
			<p><st c="10667">– Tam bilemem ama, binden fazlaydı sanırım... </st><st c="10714">dedi.</st></p>
			<p><st c="10719">Ankara, 15 Haziran 1993</st></p>
			<p><em><st c="10743">Bu öykü 1993’te yapılan baskıya (10. </st><st c="10781">basım) eklenmiştir.</st></em></p>
      </section>
  <div id="charCountTotal" value="10800"></div></body>
</html>
