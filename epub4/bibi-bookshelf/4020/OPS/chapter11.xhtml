<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Seyis Atı</st></h1>
			<p><span><st c="10">B</st></span><st c="12">izim kuşağımız, Türk tarihinin en önemli bir dönemini yaşamak mutluluğuna erdi yada mutsuzluğuna uğradı. </st><st c="117">Bu, çok partili demokrasi dönemine girişimizdir. </st><st c="166">(</st><em><st c="167">Başyazı gibi kuru bir başlangıç. </st><st c="200">Böyle de hikâye olur mu? </st></em><st c="225">)</st></p>
			<p><st c="226">İşbu “Seyis Atı” adlı hikâye, işte böyle çok kuru ve sıkıcı bir önsözle başlar. </st><st c="306">Çünkü hikâyenin yazarı, politikacılarımızın pek çoğu ile seyis atları arasında sıkı benzerlikler olduğuna inanmaktadır. </st><st c="426">(</st><em><st c="427">Vicdan hürriyeti varsa, inancıma saygı göstermek zorundasınız ; size acıyorum.</st></em><st c="505">)</st></p>
			<p><st c="507">Çok partili döneme girdiğimiz 1945’ten bu yana gördüğüm politikacıları ikiye ayırabilirim: Bayağı ata benzeyenlerle, seyis atına benzeyenler. </st><st c="649">(</st><em><st c="650">Bişeycikler demem, dilerim, politikacıların eline düşesin...</st></em><st c="710">)</st></p>
			<p><st c="712">Bildiğiniz gibi adına at denilen, insanoğlunun ilk yoldaşı bu soylu hayvan, binicisinin isteğine göre yürür. </st><st c="821">Oysa seyis atları öyle değil. </st><st c="851">Önündeki at koşarsa, seyis atı da koşar, durursa seyis atı da durur. </st><st c="920">Sonra bu seyis atları, nalının izinden gideceği atı da seçmez ; yeter ki önünde herhangibir at olsun ; al, doru, kula, kır, bakla kırı, demiri kır, ne donda olursa olsun, ister akıtma’lı, ister seki’li, ister uyuntu sütçü beygiri, ister halis kan Arap atı, bir at olsun da önünde, nasıl olursa olsun...</st></p>
			<p><st c="1222">İsterseniz şimdilik politikacıların yakasını bırakalım da, seyis atının dizginlerini ele alalım.</st></p>
			<p><st c="1319">Harp Okuluna geçince, biriki binicilik dersi, bikaç binicilik taliminden sonra, sözüm ona at binmeyi öğrenmiş sayılıyorduk. </st><st c="1444">Biz, Istanbul “Harbiye”sinin son öğrencileriydik.</st></p>
			<p><st c="1493">Günün birinde, “Tatbikat var!” dediler. </st><st c="1534">Bizi iki tabura ayırdılar. </st><st c="1561">Taburlardan biri “kırmızı kuvvet”, öbürü “mavi kuvvet” oldu: Bu kırmızı-mavi çarpışmasını hiçbir zaman anlayamamışımdır. </st><st c="1682">Çünkü, her ne olursa olsun, tatbikatın sonunda mavi kuvvet ille de yendirilir. </st><st c="1761">Oysa mavi, güzel bir renktir. </st><st c="1791">Acırım mavinin yenilmesine... </st><st c="1821">(</st><em><st c="1822">Burası hikâyenin en şiirli yeridir, dalga geçmeyin rica ederim.</st></em><st c="1885">)</st></p>
			<p><em><st c="1887">(Hikâyenin ikinci basımına ektir. </st><st c="1921">Eskiden manevra ve askerî tatbikatlarda, harp oyunlarında, biz kırmızı olurduk, düşman da mavi olurdu. </st><st c="2024">Söylenilen doğruysa 1972’den sonra renkleri değiştirmişiz: Bizim kuvvetler mavi, düşman kuvvetleri kırmızı olmuş.)</st></em></p>
			<p><st c="2138">Hiçbir tatbikatta mavilerin yendiği görülmemiştir. </st><st c="2190">Çünkü, mavi düşmandır. </st><st c="2213">Ben olsam, düşmanı yeşil yapardım. </st><st c="2248">(</st><em><st c="2249">Nasıl beğendiniz mi, burda ideoloji var, çaktınız tabii...</st></em><st c="2307">)</st></p>
			<p><st c="2309">Evet, mavi düşmandır. </st><st c="2331">Düşmanın görevi de yenilmektir. </st><st c="2363">Evdeki hesabın çarşıya uyduğu, yalnız bu kırmızı-mavi çarpışmasında görülür. </st><st c="2440">(</st><em><st c="2441">Efendi, sen bu hikâyeyi uzattın. </st><st c="2474">Anlatacaksan, anlat şu seyis atını!  </st></em><st c="2510">)</st></p>
			<p><st c="2511">Başüstüne, anlatayım. </st><st c="2533">Ben kırmızı kuvvetlerdendim. </st><st c="2562">Hepimize, biyanı kırmızı, biyanı mavi birer bez şerit verdiler. </st><st c="2626">Bu bez şeritleri, şapkalarımıza çepeçevre sarıp iğneledik. </st><st c="2685">Biz kırmızı kuvvetten olduğumuzdan şapkalarımızdaki işaret bezimizin kırmızısı dışa dönüktü.</st></p>
			<p><st c="2777">Beni, kırmızı kuvvet komutanının atlı habercisi yaptılar. </st><st c="2836">Bu, herkesin arayıp da bulamadığı bir ödevdi. </st><st c="2882">Arkadaşlarım omuzlarında tüfek, teçhizat, yayan çalışacaklar, atlayacaklar, sıçrayacaklar, koşacaklar, saldıracaklar, çekilecekler, bense at üstünde... </st><st c="3034">İşin hiç de böyle olmadığını, seyis atına binince anladım. </st><st c="3093">Seyis atına binmektense, değil atlamak, sıçramak, kuş olup uçmak, balık olup yüzmek çok daha kolaymış.</st></p>
			<p><st c="3195">Şehir dışına çıktık. </st><st c="3217">“Hürriyet-i Ebediye” tepesinin ilerlerine ; açık araziye geldik. </st><st c="3282">(</st><em><st c="3283">Zorunlu açıklama: Oraları eskiden açıklıktı ; insanın az, şeytanın çok olduğu yerlerdi.</st></em><st c="3370">)</st><em> </em><st c="3372">Mavi ve kırmızı kuvvetler yerlerini aldı. </st><st c="3414">Ben, kırmızı kuvvet komutanının arkasındaydım. </st><st c="3461">İkimiz de at üstünde olduğumuzdan oraya kadar hiçbir aksaklık olmadı. </st><st c="3531">Altımdaki atı kendim sürüyorum sanıyordum. </st><st c="3574">Oysa, benim bindiğim seyis atı, binbaşının atına uyar gidermiş. </st><st c="3638">Gerçek hayatta da böyle olmaz mı? </st><st c="3672">Olaylar gönlümüze göre gidince, onları biz böyle yürütüyoruz sanırız. </st><st c="3742">İnsanoğlunun mutluluk budalalığı işte... </st><st c="3783">Ama olaylar bizim isteklerimize karşıt çıkınca, acı gerçek kafamıza dank eder. </st><st c="3862">(</st><em><st c="3863">Dikkat: Kıssadan hisse. </st><st c="3887">Bu da hikâyenin felsefesi. </st><st c="3914">İyi mi? </st></em><st c="3922">)</st></p>
			<p><st c="3923">Kırmızı kuvvet komutanı olan binbaşı, benim çok sevdiğim, Avrupa’larda binicilik yarışlarında altın madalyalar, kupalar kazanmış ünlü bir süvariydi. </st><st c="4072">Üstelik de sert mi sert... </st><st c="4099">Yani, şapkasının kokartından çizmesinin ökçe demirine kadar tam bir binbaşı. </st><st c="4176">Bikaç bin kişinin yüzdüğü, güneşlendiği bir plajda bu adamı mayolu olarak her kim görse, </st></p>
			<p><st c="4265">– İşte bir binbaşı!.. </st><st c="4287">der.</st></p>
			<p><st c="4291">Durup duruyorduk. </st><st c="4310">Altımdaki at birden hopladı. </st><st c="4339">Ben eyerin üstünden, atın boynuna düştüm. </st><st c="4381">Hemen hayvanın kulaklarına yapıştım. </st><st c="4418">Bu hayvana ne oldu? </st><st c="4438">Dizginleri çekmedim, baldırlamadım, gemi kasmadım. </st><st c="4489">Ben hiçbişey yapmadım ama, önümdeki binbaşı atını mahmuzlamış. </st><st c="4552">Onun atı koşunca, benim seyis atı durur mu?.. </st><st c="4598">Aman boş bulunmaya gelmez... </st><st c="4627">At beni sıçratıp duruyor. </st><st c="4653">İyi ki usturuplu sıçrattı da boynundan hoplayıp apışım atın sağrısında yükseldi, kendimi yine eyerin üstünde buldum. </st><st c="4770">Evet, eyerdeyim ama eyerin üstünde bitürlü duramıyorum. </st><st c="4826">At beni sıçratıp sağrısına oturtuyor, sıçratıp boynunun üstüne atıyor ; bir öne, bir geri, bir sağa, bir sola... </st><st c="4939">Bunun en iyisi, düşüp de kurtulmak ama, o zaman da komutan habercisiz kalacak. </st><st c="5018">Bağırsam, ayıp... </st><st c="5036">Dizgine asılıyorum, eyerin ön hanesine yapışıyorum. </st><st c="5088">Derken dizginler elimden kurtulmadı mı... </st><st c="5130">Eyvah!.. </st><st c="5139">Bir elimle atın yelesine yapıştım, yatıp abandım sırtına... </st><st c="5199">Mevzilenen bölüklerden birinin de önüne geldik. </st><st c="5247">Burda attan düşersem, arkadaşlara rezil olmak var. </st><st c="5298">Artık emekli oluncaya kadar alay ederler... </st><st c="5342">Ata yalvarıyorum:</st></p>
			<p><st c="5359">– Yavrum... </st><st c="5372">Gözünü seveyim... </st><st c="5390">Yavaş ulan, yavaştan namussuz... </st><st c="5423">Çüş, çüş be!.. </st><st c="5438">N’olursun...</st></p>
			<p><st c="5450">İnsafsız seyis atı merhamete gelmeyince,</st></p>
			<p><st c="5491">– Allah! </st><st c="5501">diyorum. </st><st c="5510">Allahım, Allahım beni şunca arkadaşa rezil etme!..</st></p>
			<p><st c="5560">Allaha yalvarmaktan başka hiçbir çarem kalmamış ; dizgin elden çıkmış, atta insaf kalmamış, başka ne yapılır?.. </st><st c="5673">Ata binmemiş olanlar bu zorluğu anlayamazlar. </st><st c="5719">Oturak yerimi bitürlü eyerin üstünde tutamıyorum. </st><st c="5769">At beni binici yerine koymuyor ki... </st><st c="5806">Saman çuvalı gibi o yana bu yana fırlatıyor. </st><st c="5851">Yine vicdanlı hayvanmış, kaldırıp yere çarpmıyor. </st><st c="5901">Tam kayıp kayıp düşecekken, birden hoplatıp beni eyerin üstüne oturtuyor.</st></p>
			<p><st c="5974">Felaketin büyüğü, binbaşı atını durdurunca oldu. </st><st c="6024">Çünkü onun atı durunca, benim seyis atı da, iki ön ayağını ileri dikip, çakılmış kazık gibi birdenbire zınk diye kakıldı. </st><st c="6146">Ben artık kendi vücuduma sahip olamadım, atın üstünden havalandım. </st><st c="6213">Hani, spor filmleri vardır, rölanti film çevrilir de atlet, yavaş yavaş havaya uçar ya, işte öyle... </st><st c="6314">Ben uçtum, hayvanın boynunun üstünden, önümdeki binbaşının atının arka ayakları dibine düştüm. </st><st c="6409">(</st><em><st c="6410">Siz şimdi beni, bu anlattıklarıma bakarak, hamhalat biri sanırsınız. </st><st c="6479">Değil valla... </st><st c="6494">İnanmazsanız arkadaşlarıma sorun. </st><st c="6528">Ben o zaman, okulun piramit takımındaydım. </st><st c="6571">Arkadaşlarımın kurduğu beş katlı piramidin tepesine hop diye fırlar da, orda ya amuda kalkar yada atlet fanilamdan bayrak çıkarırdım. </st><st c="6705">Beğendiniz mi? </st></em><st c="6720">)</st></p>
			<p><st c="6721">İlk işim, düştüğümü kimse gördü mü diye yanıma yöreme bakmak oldu. </st><st c="6788">Gören yok, gülmüyorlar... </st><st c="6814">Yerden fırlayıp atın dizginlerine yapıştım. </st><st c="6858">Başladım hayvanı sevip okşayıp yalvarmaya:</st></p>
			<p><st c="6900">– Ooh benim canım... </st><st c="6922">N’olur, yavaş...</st></p>
			<p><st c="6938">Atladım sırtına. </st><st c="6956">Binbaşı bölük komutanıyla konuştu, sonra atını sürdü. </st><st c="7010">Onun atı fırlayınca, artık benimkini tutma... </st><st c="7056">Benim seyis atı da ok gibi fırladı. </st><st c="7092">Bu kez dizgin kayışlarına yapışmışım ki, kolum kopar da kayış elimden çıkmaz. </st><st c="7170">Dizgini tutmak kolay, oturak yerimi eyerin üstünde tutamıyorum. </st><st c="7234">At beni çalkalaya çalkalaya içimi dışıma çıkardı. </st><st c="7284">Öldüm, bittim. </st><st c="7299">Öbür bölüğün önünde binbaşı atını yine durdurunca, benimki de zınk diye durdu. </st><st c="7378">Bütün çabam boşa gitti, ben yine kendimi atın üstünde tutamadım. </st><st c="7443">Havalandım, yere oturdum. </st><st c="7469">Buna, oturma demek doğru değil. </st><st c="7501">Çünkü insanlar başlarının üstünde oturmazlar. </st><st c="7547">İnsanın oturma organı başı değil, başka yeridir. </st><st c="7596">Dizgin kayışlarını elimden bırakmadığımdan, sanki yere atlamış gibi yaptım, atın üstüne sıçradım...</st></p>
			<p><st c="7695">– Büyük Allah beni utandırma!</st></p>
			<p><st c="7725">Binbaşı atı sürdü. </st><st c="7745">Bu kez dörtnal, uçuyoruz. </st><st c="7771">En rahatı dörtnal. </st><st c="7790">Çünkü dörtnalda, benim gibi acemi binici çalkalanmıyor. </st><st c="7846">İhtiyat bölüğünün önüne gelince, binbaşı birden atını yine durdurdu. </st><st c="7915">Ben yine uçtum ki, bu seferki uçuş, Hazreti İsa uçuşu... </st><st c="7972">Allahını seven beni tutmasın. </st><st c="8002">Ben uça uça, doğruca... </st><st c="8026">Nereye biliyor musunuz? </st><st c="8050">Önümde, at üstünde duran binbaşının sırtına... </st><st c="8097">Yeryüzünde bir insan için bundan büyük bir terslik olamaz. </st><st c="8156">Şimdi, binbaşının atı üstünde iki kişiydik: Binbaşı ve habercisi... </st><st c="8224">Belalar içinde, yine de insanoğlu bir avuntu bulabilmeli. </st><st c="8282">Binbaşının arkasına düştüm, ya önüne düşseydim...</st></p>
			<p><st c="8331">Binbaşı başını çevirip,</st></p>
			<p><st c="8355">– O ne? </st><st c="8364">diye bağırdı. </st></p>
			<p><st c="8378">Kendimi yere attım.</st></p>
			<p><st c="8397">– Efendim... </st><st c="8411">diye başlayıp bişeyler kekeledim. </st></p>
			<p><st c="8445">İyi ki binbaşı üstelemedi. </st><st c="8472">Kendi atıma sıçradım. </st><st c="8494">Binbaşı bana beşinci bölüğe söylenecek bir emir verdi. </st><st c="8549">Atı beşinci bölüğün olduğu yere süreceğim. </st><st c="8592">Baldırladım, gitmez. </st><st c="8613">Topuklarımı karnına vurdum, gitmez. </st><st c="8649">Önümdeki binbaşının atı yürümeyince benim seyis atı kıpırdamıyor. </st><st c="8715">Binbaşı atını başka yere sürünce benimki de arkasından yürüdü. </st></p>
			<p><st c="8778">Binbaşı sert,</st></p>
			<p><st c="8791">– Ben sana ne dedim? </st><st c="8813">dedi. </st></p>
			<p><st c="8819">Sesimi çıkarmadım.</st></p>
			<p><st c="8837">– Ben sana, “Beşinci bölüğe git...” demedim mi? </st></p>
			<p><st c="8886">Yine sesimi çıkarmadım.</st></p>
			<p><st c="8909">– Ne duruyorsun?</st></p>
			<p><st c="8926">Ben mi duruyorum, at duruyor. </st><st c="8957">Ama bunu binbaşıya nasıl anlatırsın?</st></p>
			<p><st c="8993">Binbaşı kızdı,</st></p>
			<p><st c="9008">– Çekil, çekil!.. </st><st c="9027">diye bağırdı. </st><st c="9041">Senin gibi haberci istemiyorum, defol!..</st></p>
			<p><st c="9081">Nasıl defolayım, anlamıyorum ki... </st><st c="9117">Binbaşının atının arkasından benim at tırıs tırıs gidiyor. </st><st c="9176">Hayvanın başını çevirmek için dizginlere nasıl var gücümle asılıyorum, atoğlu at bana mısın demiyor.</st></p>
			<p><st c="9276">– Git oğlum, git başımdan... </st><st c="9306">Git be... </st><st c="9316">Bela mısın yahu?.. </st><st c="9335">Defol...</st></p>
			<p><st c="9343">– Efendim... </st><st c="9357">at gitmiyor... </st><st c="9372">ben gideceğim ama... </st><st c="9393">at... </st><st c="9399">bu hayvan...</st></p>
			<p><st c="9411">Binbaşının kızgın suratı yumuşadı. </st><st c="9447">Güldüğünü belli etmemek için, başını çevirdi.</st></p>
			<p><st c="9492">– İn attan! </st><st c="9505">dedi.</st></p>
			<p><st c="9510">Attan ineceğim sırada karşıdan iki atlı kopmuş bize doğru geliyor. </st><st c="9578">Benim at, o iki atı görünce daha durur mu? </st><st c="9621">Bir parladı, haydi o iki atın arkasından... </st><st c="9665">Nasıl bir felaket, nasıl bir bela... </st><st c="9702">Benim artık bütün çabam attan düşmemek. </st><st c="9742">Öyle uçuyoruz ki düşersem parça parça olacağım. </st><st c="9790">Evet, sonunda düştüm de... </st><st c="9817">Hem bu kez, sol ayağımı da üzengi demirinden çıkaramadığımdan yerde sürükleniyorum. </st><st c="9901">Ölebilirdim. </st><st c="9914">Ölmedimse, önde giden iki atın durmalarından. </st><st c="9960">Onlar durunca, benim seyis atım da durdu. </st><st c="10002">Sürüklene sürüklene ölmekten kurtuldum. </st><st c="10042">Pantolonumun sol dizkapağı boydan boya yırtılmış, dizimden şakır şakır kanlar akıyor.</st></p>
			<p><st c="10127">Attan inen subaylar, atlarını seyise verdiler. </st><st c="10175">Ben de atıma atladım. </st><st c="10197">Yine atım kulakları düşük yürümeye başladı. </st><st c="10241">Ödüm patlıyor, sağdan soldan koşan bir at çıkacak diye... </st><st c="10299">Çünkü benimki de onların ardına takılacak. </st><st c="10342">Öyle de oldu. </st><st c="10356">Benim atım, o gün önünde koşan hangi atı gördüyse onun ardına takıldı. </st><st c="10427">Ben o seyis atının sırtında, tatbikat alanında ordan oraya ; ordan oraya gittim geldim. </st><st c="10515">Altımdaki at beni ordan oraya koşturuyordu. </st><st c="10559">Nasıl olduysa düşman olan mavi kuvvetlerin içine düştüm. </st><st c="10616">Hemen şapkamdaki işaret bezini ters çevirip mavisini dışa getirerek esir olmaktan kurtuldum.</st></p>
			<p><st c="10708">Yine başka atın arkasından rüzgâr gibi koşan atım, azkalsın beni bir ağacın dalına asılı bırakacaktı. </st><st c="10811">Dal, başımdan şapkayı sıyırıp attı. </st><st c="10847">Şapkasız da kaldım. </st><st c="10867">Yüzüm, çarpan dallardan çizik içinde...</st></p>
			<p><st c="10906">Ve sonunda, dörtnal uçan atım, yine böyle karşıdan koşan bir atla çarpıştı. </st><st c="10983">Gözümde şimşekler çaktı, bisüre kendime gelemedim. </st><st c="11034">Kendime geldiğim zaman yine at üstündeydim, ama beyaz bir atın... </st><st c="11100">Anlaşılan o çarpışmada, nasıl olmuşsa biz atları değişmişiz. </st><st c="11161">Çarpışınca ben atımın üstünden fırlayıp öbür atın üstüne çıkmışım. </st><st c="11228">Bana çarpanın ve benim indiğim atın ne olduğunu bilmiyorum.</st></p>
			<p><st c="11287">Altımdaki beyaz at iyi bir attı. </st><st c="11321">İstediğim yere götürebiliyordum. </st><st c="11354">Demek, seyis atı değil!..</st></p>
			<p><st c="11379">Yanımı yönümü şaşırmışım, dağ bayır gidiyorum. </st><st c="11427">Ama perişanım. </st><st c="11442">Sağ ayağımdaki tozluk yok, düşmüş. </st><st c="11477">Bir birliğin içine daldım. </st></p>
			<p><st c="11504">Bir yüzbaşı,</st></p>
			<p><st c="11516">– Buraya gel! </st><st c="11531">dedi.</st></p>
			<p><st c="11536">Attan indim. </st><st c="11550">Selam verdim. </st><st c="11564">Ama başımda şapka yok. </st><st c="11587">Sağ ayağımda tozluk yok. </st><st c="11612">Kayış da düşmüş, pantolon belimden sarkmış. </st><st c="11656">Pantolonun sol dizi boydan boya yırtık, kan içinde... </st><st c="11710">Yüzümün çiziklerinden kan akıyor.</st></p>
			<p><st c="11743">Yüzbaşı,</st></p>
			<p><st c="11752">– Bu ne? </st><st c="11762">dedi, ne oldu sana?</st></p>
			<p><st c="11781">Ne diyeyim? </st><st c="11794">Yüzbaşının arkasında bütün arkadaşlar... </st><st c="11835">Üzüntümü anlayabilmeniz için, benim o zamanki niyetimi bilmelisiniz. </st><st c="11904">Ben general olacağım, general...</st></p>
			<p><st c="11936">– Efendim, dedim, düşman içine düştüm. </st><st c="11976">Esir edeceklerdi. </st><st c="11994">Kaçarken böyle oldum işte...</st></p>
			<p><st c="12022">– Senin işin ne?</st></p>
			<p><st c="12039">– Haberciyim. </st><st c="12054">Size binbaşının emrini getirdim. </st></p>
			<p><st c="12087">Binbaşının verdiği emri söyledim. </st><st c="12121">Ama kime biliyor musunuz? </st><st c="12147">Mavi kuvvetlere. </st><st c="12164">Çünkü ben kırmızı kuvvetlerdendim. </st><st c="12199">Kırmızı kuvvet komutanının emrini, şaşkınlıktan mavi kuvvetlere söylemiştim.</st></p>
			<p><st c="12275">Bu yanlışlıktan sonra, bütün işler, birlikler, emirler birbirine karıştı. </st><st c="12350">Ama sonunda herzamanki gibi kırmızı kuvvet, yani biz galip geldik.</st></p>
			<p><st c="12416">Şimdi, neden bitakım politikacıları seyis atına benzettiğimi anlamışsınızdır. </st><st c="12495">Çünkü bunlar, kendi kendilerine yürüyemezler, koşamazlar ; ille önlerinde, gölgelerinden gidecekleri başka bir politikacı bulunacak...</st></p>
		</section>
  <div id="charCountTotal" value="12629"></div></body>
</html>
