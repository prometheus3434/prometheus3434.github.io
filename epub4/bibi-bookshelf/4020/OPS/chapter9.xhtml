<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Dünya Derdi</st></h1>
			<p><span><st c="12">B</st></span><st c="14">abalık, kocalık, ev işleri, geçim derdi, sorun, şu, bu, aklınıza gelen gelmeyen bütün bağlarınızdan yalnız bir akşamcık kopuverin. </st><st c="145">Böylece başkalarının olmaktan kurtulup kendi kendinizin olun.</st></p>
			<p><st c="206">Ben denedim, size de salık veririm. </st><st c="243">İsterseniz bir de birlikte deneyelim. </st><st c="281">Pencere camına çarpan yağmur damlaları bu gece sizi sokağa çağırıyor. </st><st c="351">Hemen giyinin, dertlerinizin, sıkıntılarınızın üstüne kapıyı örtüp kendinizi sokağın karanlığına bırakın.</st></p>
			<p><st c="456">Bu yağmurlu gecelerin yalnızlığını severim. </st><st c="501">Biliyorum, sizin de bir içli yalnızlığınız var. </st><st c="549">Kendimizi birbirimizle bölüşürsek yalnızlığımızdan kurtuluruz.</st></p>
			<p><st c="611">Gece yağmurunda parlayan asfalt caddeye çıkınca, sokak lambasının yağmuru ip ip gösteren ışık hortumu altında beni göreceksiniz.</st></p>
			<p><st c="740">– Merhaba Nuri Bey...</st></p>
			<p><st c="762">Adınız Nuri olmayabilir. </st><st c="788">Hiç önemi yok bunun. </st><st c="809">Sakın beni bozmayın.</st></p>
			<p><st c="829">– Acaba nereden tanışıyoruz beyefendi? </st><st c="869">diye soğuk sorular yöneltmeyin bana.</st></p>
			<p><st c="905">Birbirimizin kim olduğunu ille de bilmemiz gerekli değil ya... </st><st c="969">İkimiz de dertlerimizden bunalmışız, kendimizi sokağa atmışız. </st><st c="1032">Siz de bana Şükrü, Ahmet yada Hasan diyebilirsiniz.</st></p>
			<p><st c="1083">– Merhaba Hasan Bey! </st><st c="1105">Nasılsınız?..</st></p>
			<p><st c="1118">– Teşekkür ederim Nuri Bey...</st></p>
			<p><st c="1148">Niçin daha özden olmuyoruz? </st><st c="1177">Beyli, baylı konuşmayalım aramızda.</st></p>
			<p><st c="1212">– Nereye böyle Nuri?</st></p>
			<p><st c="1233">– Evde sıkıldım, kendimi dışarı attım. </st><st c="1273">Ya sen nereye Hasan?</st></p>
			<p><st c="1293">– Bilmem... </st><st c="1306">Ev derdinden bunaldım da...</st></p>
			<p><st c="1333">Konuşa konuşa yürüyoruz. </st><st c="1359">Büyük caddeye çıktık. </st><st c="1381">Otomobillerin arkalarındaki kırmızı lambaların ışıkları ıslak asfaltta titreşip uzayarak yansıyor. </st><st c="1480">Sağlı sollu neon ışıkları yüzümüze parça parça serin renkler serpiyor ; bir sarıya bulanıyoruz, bir pembeye beleniyoruz.</st></p>
			<p><st c="1600">Yan sokaklardan birine sapıyoruz, sonra soldaki ara sokağa kıvrılıyoruz, kapkaranlık bir sokak... </st><st c="1699">Yağmur da hızlandı.</st></p>
			<p><st c="1718">Soldan bir kapı açılıyor. </st><st c="1745">Kapının açılmasıyla, ıslak karanlığa koyu gri, ışıklı, sıcak buğulu bir duman fışkırıyor. </st><st c="1835">Bir adam çıkıyor kapıdan sallanarak... </st><st c="1874">Öksürüyor, tükürüyor, sonra duvarın dibine işiyor.</st></p>
			<p><st c="1924">O adamın çıktığı kapıdan biz giriyoruz. </st><st c="1965">Anason kokusu, şarap kokusu, ispirto kokusu, balık kokusu, ter kokusu, soğan kokusu, pipo, cıgara dumanı birbirine karışmış.</st></p>
			<p><st c="2089">– Çoktanberi böyle biyere gelmek isterdim Nuri.</st></p>
			<p><st c="2137">– Ben de... </st><st c="2150">İnsan aradabir, yabancı yerde, dertlerini unutmalı. </st><st c="2202">Rakı mı içeceğiz?</st></p>
			<p><st c="2219">– Sen bilirsin...</st></p>
			<p><st c="2237">Buradakileri tanımazsın. </st><st c="2263">Ben de tanımam ama, beşinci kadehi yuvarladıktan sonra onları tanımaya başlarım. </st><st c="2344">Şu lacivert elbiseli, kır saçlı adam var ya... </st><st c="2391">Sağ dirseğini tezgâha dayamış da yanındaki şişman, kırmızı yüzlü adamla konuşuyor. </st><st c="2474">İşte o, bir ecza laboratuvarında çalışır. </st><st c="2516">Kazancı, eh, yerinde sayılır. </st><st c="2546">Ama adamın derdi büyük. </st><st c="2570">Karısından kuşkulanıyor. </st><st c="2595">Kuşkudan da öte... </st><st c="2614">Yirmiüç yıllık karısının son günlerde baştan çıktığını biliyor. </st><st c="2678">İstese karısını suçüstü yakalatabilir. </st><st c="2717">Ama gelinlik yaşta kızı var. </st><st c="2746">Kıza yazık olacak. </st><st c="2765">“Falanca karının kızı” diyecekler. </st><st c="2800">Kırkiki yaşından sonra karısı azdı. </st><st c="2836">Adamınki anlatılır dert değil... </st><st c="2869">Derdini unutmak için de buraya gelmiş.</st></p>
			<p><st c="2907">Şu üç kişiden, yumruğunu masaya vura vura konuşan adam bir balıkçıdır. </st><st c="2979">İlk karısı iki çocuğunu evde yüzüstü bırakıp kaçınca, balıkçı da ikinci kez evlenmek zorunda kaldı. </st><st c="3079">İkinci karısı hain bir üvey ana oldu. </st><st c="3117">Her akşam çocuklardan yakınır durur. </st><st c="3154">Balıkçı da kadını memnun etmek için çocukları azarlar, döver. </st><st c="3216">Çocuklar ağlayınca da pişmanlık duyar, bu kez karısına bağırır. </st><st c="3280">O zaman da kaynanası feryadı basar, düşer bayılır. </st><st c="3331">Her gece böyle... </st><st c="3349">Balıkçı bu derdi çekmemek için buraya gelmiş.</st></p>
			<p><st c="3394">Yakası yağlı pardösüsüyle oturan, küçük bir dükkânda kunduracılık yapar. </st><st c="3468">Bonosunu ödeyemedi, dikiş makinesi yarın haczedilecek.</st></p>
			<p><st c="3522">Kırmızı yüzlü, burnunun ucu morarmış adam, maliye tahsil şubesinde memurdur. </st><st c="3600">Rüşvet de alıyor, yine de evini geçindiremiyor. </st><st c="3648">Yirmialtı yaşına geldiği halde evlenemeyen kızı giyim kuşam ister. </st><st c="3715">Karısı söylenir, kızı söylenir. </st><st c="3747">Oğlu da okulu bıraktı, beceremedi...</st></p>
			<p><st c="3783">Cavlak kafalı adamın sinirli, geçimsiz bir karısı var. </st><st c="3839">Ondört yıldır çocukları da olmadı. </st><st c="3874">Adam dertlerini unutmak için buraya gelir.</st></p>
			<p><st c="3916">Gözlüklü adam emeklidir. </st><st c="3942">İki kızından biri... </st><st c="3963">Neyse... </st><st c="3972">Asıl derdi, üst kattakilerden ; dört tane yaramaz çocukları var, tepesinde tepinir dururlar. </st><st c="4065">Dayanılır gibi değil...</st></p>
			<p><st c="4088">Meşin kasketli adam, ayın ortası oldu, evin kirasını veremedi. </st><st c="4152">Odun da alamadı, sobası yanmıyor.</st></p>
			<p><st c="4185">Şuradaki şofördür, trafik memuru bugün elli lira ceza yazdı. </st><st c="4247">Ehliyetini de aldılar.</st></p>
			<p><st c="4269">Hepsi dertli işte. </st><st c="4289">Dertlerini unutmak için buraya gelmişler.</st></p>
			<p><st c="4330">İstersen, dertlerinden kurtulmak için kendilerini evlerinden dışarı atan bu adamların, şimdi burada neler konuştuklarına kulak verelim.</st></p>
			<p><st c="4466">Çocuğu olmayan adamla karısının kırkiki yaşından sonra ihanetini bilen adam, Marlin Monro’nun derdine düşmüşler:</st></p>
			<p><st c="4579">– Ben Marlin Monro’ya daha çok acıdım.</st></p>
			<p><st c="4618">– Hiç de değil... </st><st c="4637">Karının dördüncü kocası birader.</st></p>
			<p><st c="4669">– Olsun. </st><st c="4679">Öyle karıya helal, dört koca bile az...</st></p>
			<p><st c="4718">– Ben kocasını haklı buldum. </st><st c="4748">Herif bikez profesörmüş. </st><st c="4773">İngilizceyi yutmuş, anadili gibi biliyormuş.</st></p>
			<p><st c="4817">– Çocuğu olmuyor yahu... </st><st c="4843">İngilizce bilince ne lazım gelir?</st></p>
			<p><st c="4876">– Herif çocuk istemiyor. </st><st c="4902">Zorla mı?.. </st><st c="4914">Çocuğu olmayan adam değil, karısı...</st></p>
			<p><st c="4950">– Yoo... </st><st c="4960">Sen yanılıyorsun. </st><st c="4978">Marlin’in çocuğu olmaz mı be?..</st></p>
			<p><st c="5009">Öyle kadının nasıl çocuğu olmaz... </st><st c="5045">Vallahi isterse beşer beşer doğurur. </st><st c="5082">Ama o erkek nerede?..</st></p>
			<p><st c="5103">– Hayır, kadının çocuğu olmuyor.</st></p>
			<p><st c="5136">– Yahu, senin yanlışın var, çocuğu olmayan Şah’ın eski karısı. </st><st c="5200">Sen Şah’ın karısıyla Marlin’in kocasını birbirine karıştırdın... </st><st c="5265">Ben kadına acıyorum.</st></p>
			<p><st c="5285">– Kadına boş ver. </st><st c="5304">Asıl acınacak olan herif...</st></p>
			<p><st c="5331">Hem para cezası veren, hem ehliyeti alınan şoförle kadın berberi kalfası öyle dertliler ki... </st><st c="5426">Kulak verelim, bakalım, neler konuşacaklar:</st></p>
			<p><st c="5469">– Çesman asılmayacaktı kardeşim... </st><st c="5505">Öyle adam asılmaz.</st></p>
			<p><st c="5523">– Asmadılar ki...</st></p>
			<p><st c="5541">– Ne yaptılar ya?..</st></p>
			<p><st c="5561">– Elektrik sandalyesine oturttular.</st></p>
			<p><st c="5597">– Daha iyi söyledin ya...</st></p>
			<p><st c="5623">– Yahu, herif gangster...</st></p>
			<p><st c="5649">– Onu bunu bilmem... </st><st c="5671">Hırsımdan ağladım vallahi. </st><st c="5698">Gözümü uyku tutmadı.</st></p>
			<p><st c="5718">Emekliyle geçim sıkıntısı çeken rüşvetçi maliye memuru, Hindistan’ın derdine düşmüşler:</st></p>
			<p><st c="5806">– Şimdi yani Hindistan’ın bu yaptığı doğru mu?</st></p>
			<p><st c="5853">– Doğru tabii. </st><st c="5869">Evvela zatıâliniz, Hindistan’ın siyasi vaziyetini biliyor musunuz? </st><st c="5936">Bilmeden konuşmayın rica ederim. </st><st c="5969">Müsaade ederseniz izah edeyim. </st><st c="6000">Hindistan’da dört fikir cereyanı var: İdealistler, natüralistler, nötralistler ve militaristler...</st></p>
			<p><st c="6098">– Demek orada...</st></p>
			<p><st c="6115">– Bu nötralistler diyor ki, biz diyor...</st></p>
			<p><st c="6156">– Ama Keşmir meselesinde...</st></p>
			<p><st c="6184">– Keşmir meselesi başka, o ayrı... </st></p>
			<p><st c="6220">Başka bir konuşmaya kulak verelim:</st></p>
			<p><st c="6254">– Ben Şah’ın yerinde olsam, cumhuriyeti hemen ilan ederim. </st><st c="6314">Bak o zaman gör, ömrünün sonuna kadar cumhurbaşkanı kalır.</st></p>
			<p><st c="6372">– Erkek çocuğu olmadan söylesen doğru... </st><st c="6414">Ama şimdi adamın çocuğu oldu. </st><st c="6444">Şah, çocuğunun istikbalini düşünüyor...</st></p>
			<p><st c="6483">– Yoo... </st><st c="6493">Birader, artık şahlık, padişahlık, krallık mırallık kalmadı dünyada... </st><st c="6564">Madem çocuğunun istikbalini düşünüyor, öyleyse o da, “Oğlumu da benden sonra reisicumhur yaparsanız, ben de cumhuriyet ilan ederim,” diye şart koşsun...</st></p>
			<p><st c="6716">– Olmaz ki kardeşim... </st><st c="6740">Çocuğun ilerde nasıl bir çocuk olacağı şimdiden kestirilmez ki... </st><st c="6806">Belki, Allah göstermesin çocuk, bir de bakmışsın mesela...</st></p>
			<p><st c="6864">Şunların derdi de Çin’deki kalabalık:</st></p>
			<p><st c="6902">– Yediyüzmilyon Çinli birader. </st><st c="6934">Müthiş açlık var. </st><st c="6952">Bu kadar insana ekmek değil, hava bile yetmez. </st><st c="6999">Günde bikez derelerden su içseler, dereler kuruyormuş...</st></p>
			<p><st c="7055">– Vah vah vah... </st><st c="7073">Yazık...</st></p>
			<p><st c="7081">– Amerika yardım ediyor, yoksa... </st><st c="7116">Etmese...</st></p>
			<p><st c="7125">– İnsanlık vazifesi tabii...</st></p>
			<p><st c="7154">– Yok yahu, ne insanlığı?.. </st><st c="7183">Bu Çinlilere sarı tehlike diyorlar ya... </st><st c="7224">Bunlar Avrupa’ya yürüse de, Avrupalıların suratlarına tu tuu, diye birer kez tükürseler, tükürükle boğarlar Avrupalıları. </st><st c="7346">Anladın mı? </st><st c="7358">Yediyüzmilyon...</st></p>
			<p><st c="7374">– Vay anasını... </st><st c="7392">Kanun çıkartıp evlenmelerini yasak etmeli. </st></p>
			<p><st c="7435">Şunlar da dünya politikasına düşmüşler:</st></p>
			<p><st c="7474">– Zirve toplantısında çok yanlış yaptılar. </st><st c="7518">Bizim taraf işi daha sert tutsaydı mesela...</st></p>
			<p><st c="7562">– Sertlik sökmüyor...</st></p>
			<p><st c="7584">– Sökmez mi? </st><st c="7598">Sertlik daima söker.</st></p>
			<p><st c="7618">– Sertlik sökmüyor, sökülüyor... </st><st c="7652">Çünkü dolar, günden güne düşüyor. </st><st c="7686">Dolar düşünce, sen istediğin kadar sert ol. </st><st c="7730">Anladın mı? </st><st c="7742">Hani herife adın ne demişler de, Mülayim demiş. </st><st c="7790">Sert olsan ne halt edersin, demişler... </st><st c="7830">İşte o hesap...</st></p>
			<p><st c="7845">– İngiltere’yi grevler bitirdi... </st><st c="7880">Yoksa İngiltere...</st></p>
			<p><st c="7898">– Efendim De Gol haklı... </st><st c="7925">Neden haklı?.. </st><st c="7940">Çünkü...</st></p>
			<p><st c="7948">– De Gol hiçbir zaman haklı olamaz. </st><st c="7985">Çünkü Cezayirliler Müslüman...</st></p>
			<p><st c="8015">– Rica ederim, din işi ayrı, dünya işi ayrı, ticaret ayrı, turizm ayrı, arkadaşlık başka, vazife başka, değil mi ya...</st></p>
			<p><st c="8134">– Orası öyle. </st><st c="8149">Velakin bu Cezayir ne istiyor Fransa’dan?</st></p>
			<p><st c="8190">– Fransa Cezayir’e, “Sen benimsin!” diyor. </st><st c="8234">Cezayir de, “Mademki seninim, öyleyse bana atom bombası ver,” diyor. </st></p>
			<p><st c="8303">– Versin...</st></p>
			<p><st c="8314">– Veremez. </st><st c="8326">Çünkü kendisinde yok.</st></p>
			<p><st c="8347">– Amerika’dan alıp versin.</st></p>
			<p><st c="8374">– Nasıl versin birader, Cezayirliler atom bombasını aldılar mı, Fransa’nın tepesine atacaklar.</st></p>
			<p><st c="8469">– Peki, ne olacak?</st></p>
			<p><st c="8488">– Orasını Allah bilir...</st></p>
			<p><st c="8513">– Dört büyükler hele bir toplansın...</st></p>
			<p><st c="8551">Şu masada oturanlar da, Amerika’nın derdine düşmüşler:</st></p>
			<p><st c="8606">– Malum ya, Amerika’da iki parti olduğundan...</st></p>
			<p><st c="8653">– Amma yaptınız, koca Amerika’da iki parti olur mu?</st></p>
			<p><st c="8705">– Ya kaç parti olur?</st></p>
			<p><st c="8726">– Ne bileyim ben? </st><st c="8745">Bizde bile iki parti az geldi de hükümet, “Üçüncü parti kurulsun!” diye emir çıkardı. </st><st c="8831">Amerika kaç milyon?</st></p>
			<p><st c="8850">– Büyük memleket, herhalde dört beşyüzmilyon vardır.</st></p>
			<p><st c="8903">– Gördün mü? </st><st c="8917">Dörtyüzmilyon iki partiyle olur mu? </st><st c="8953">Enazından yirmi parti vardır. </st><st c="8983">Amerika bolluk biyer kardeşim. </st><st c="9014">Adam başına iki otomobil düşüyormuş.</st></p>
			<p><st c="9050">– Senin aklında bikez yanlış kalmış. </st><st c="9088">Otomobil başına iki adam düşüyor...</st></p>
			<p><st c="9123">Gelelim kendi derdimize...</st></p>
			<p><st c="9150">– Nuri kardeşim, neden konuşmuyorsun?</st></p>
			<p><st c="9188">– Şu dünyanın halini düşünüyorum da... </st><st c="9228">Bak birader, Almanya’yı ikiye ayırdılar. </st><st c="9269">Bu doğru mu yani?.. </st><st c="9289">Düşünüyorum düşünüyorum da deli olacağım geliyor.</st></p>
			<p><st c="9338">– Benim görüşüme göre Almanya meselesinde...</st></p>
			<p><st c="9383">– Sizin görüşünüz yanlış... </st><st c="9412">Çünkü...</st></p>
			<p><st c="9420">– Müsaade ederseniz...</st></p>
			<p><st c="9443">– Efendim Almanya...</st></p>
			<p><st c="9464">– Hayır... </st><st c="9476">Önce şu var ki, Almanya’nın...</st></p>
			<p><st c="9506">–..............</st></p>
			<p><st c="9522">–..............</st></p>
			<p><st c="9538">– Saatiniz kaç Hasan Bey?</st></p>
			<p><st c="9564">– Oooo... </st><st c="9575">Bire geliyor... </st><st c="9591">Amma dalmışız muhabbete...</st></p>
			<p><st c="9617">– Neredeyse sabah olacakmış... </st><st c="9649">Çıkalım mı?..</st></p>
			<p><st c="9662">– Çıkalım...</st></p>
			<p><st c="9675">Sıkıldığınız, bunaldığınız herhangibir gece, sizi bir elektrik direğinin dibinde, bir durakta, bir kahvede, bir iskelede bekliyorum. </st><st c="9809">Bunalımlı bir zamanımda siz de beni bekleyin. </st><st c="9855">Bir garda, bir vitrin önünde, bir rıhtımda sizi arayacağım. </st><st c="9915">Sizi öyle gereksiniyorum ki, sizin beni gereksindiğiniz kadar...</st></p>
		</section>
  <div id="charCountTotal" value="9979"></div></body>
</html>
