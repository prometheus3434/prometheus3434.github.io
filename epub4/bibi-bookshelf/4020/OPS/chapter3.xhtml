<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Bizim Zamanımızda</st></h1>
			<p><span><st c="18">N</st></span><st c="20">e buyurdunuz? </st><st c="34">Musiki âlemleri mi? </st><st c="54">Ah efendim ah, siz o âlemleri bizim zamanımızda görüp dinleyecektiniz. </st><st c="125">Şimdi musikişinas mı kaldı, geç efendim geç... </st><st c="172">Hey gidi günler hey... </st><st c="195">Hiç unutmam bigün, Apostol Efendi, Tamburi Hacı Rifat merhum, Neyzen Abdüzzennan, Gazelhan Tophaneli Hafız Muhiddin, bir de bendeniz ve daha başka şimdi isimlerini hatırlayamadığım arkadaşlar Bentler’e gitmiştik. </st><st c="408">Vakit akşamüzeri... </st><st c="428">Bentler malum, envai kuşun ve bülbül cinsinin memleketi, her taraf ağaç... </st><st c="503">Ormanın içine girip bir kuytuya çekildik, âlemimize daldık. </st><st c="563">Bir hayli demlendikten sonra arkadaşlardan biri,</st></p>
			<p><st c="611">– Susun, susun... </st><st c="630">Dinleyin! </st><st c="640">dedi.</st></p>
			<p><st c="645">Evlat, o ormandaki cemi cümle kuş mahlukatı bir fasıl tutturmuş ki, dille tarifi, kelime ile tavsifi mümkün değil. </st><st c="761">O zamanın kuşları da bir başkaydı canım. </st><st c="802">Şimdi o kuşlar nerde? </st><st c="824">Sanırsın ki kuşlar bizim musiki heyeti olduğumuzu bilmişler de bizi ağırlamak için fasla oturmuşlar. </st><st c="925">Hem de öyledir ; inan olsun öyledir. </st><st c="962">O zamanın kuşları bir başkaydı, anlayışlıydı.</st></p>
			<p><st c="1007">Neyzen Abdüzzennan Efendi, makamı cennet olsun,</st></p>
			<p><st c="1055">– Çok denemişimdir... </st><st c="1078">dedi. </st><st c="1084">Bu kuş mahluku rakının buharını ve anasonun kokusunu aldı mı, kabil değil sakin duramaz, aşka gelip şakımaya başlar.</st></p>
			<p><st c="1200">Bunun üzerine Kemani Apostol Efendi,</st></p>
			<p><st c="1237">– Aman beni tutmayın! </st><st c="1260">deyip kemanı kutusundan çıkardı, yaya asıldı.</st></p>
			<p><st c="1305">Allah seni inandırsın evlat, Apostol Efendinin yayı çekmesiyle, bütün kuşlar sustu. </st><st c="1390">Orman bir sessizliğe büründü, çıt yok... </st><st c="1431">Anla bak, bizim zamanımızın kuşları nasıl kuştu... </st><st c="1482">Şimdikiler olsa, keman dinler mi, cır cır öterler. </st><st c="1533">O zamanın kuşunda bile musikiye saygı vardı. </st><st c="1578">Hacı Rifat da tamburun kulağını büktü, Abdüzzennan da ney’i üfleyince... </st><st c="1651">Hafız Muhiddin elini kulağına atıp da bir hey hey çekti ki, Allah Allah!.. </st><st c="1726">Derken bir nice zaman sonra bizim fasıl durdu. </st><st c="1773">Sazların susmasıyla bülbüllerin faslı başladı. </st><st c="1820">Sen o zamanın bülbülündeki anlayışa bak! </st><st c="1861">Fasıl icra kılınırken susuyor da fasıl hitamında kendileri başlıyorlar, hem de makam üzerinden. </st><st c="1957">Bu kez de bizde ses yok...</st></p>
			<p><st c="1983">Bülbüllerin faslını dinledik, içtik, içtik, içtik... </st><st c="2037">Bülbüllerin bir zaman sonra sesi kesildi. </st><st c="2079">Bu kez bizim fasıl başladı. </st><st c="2107">Bir biz, bir onlar, bir biz, bir onlar... </st><st c="2149">Bizim fasıl başlayınca onlar susuyor, onlar başlayınca biz susuyoruz. </st><st c="2219">Allah seni inandırsın evlat, sabaha kadar böyle... </st><st c="2270">Sabaha karşı ben başımı çimene, sırtımı da ağaca dayamıştım, biraz içim geçmiş. </st><st c="2350">“Kış kış, kış!” diye bir sesle uyandım. </st><st c="2390">Arkadaşlara baktım, hepsi de benim gibi çimenlerin üzerine sızmış kalmışlar. </st><st c="2467">Yalnız Hacı Rifat, dizinde tamburu çimene çökmüş, boyuna, “Kış, kış, kış!” deyip elini sallıyor.</st></p>
			<p><st c="2563">Onun kışlamasına arkadaşlar da uyandılar.</st></p>
			<p><st c="2605">– Yahu, ne oluyor? </st><st c="2625">dedik.</st></p>
			<p><st c="2631">– Baksanıza, bırakmıyorlar ki tambur çalayım... </st><st c="2680">dedi. </st></p>
			<p><st c="2686">Sabaha karşı mehtap vurmuş, her taraf gündüz misali... </st><st c="2741">Bir de baktık ki, Bentler’de ne kadar bülbül varsa, Allah seni inandırsın evlat, hepsi Hacı Rifat’ın tamburunun sapına konmuş, “Acaba bu ses nerden çıkıyor?” diye merakla tetkik ediyorlar. </st></p>
			<p><st c="2930">Hacı Rifat, “Kış, kış!” diyerek eliyle bülbülleri kovalıyorsa da, ne mümkün, onu kalkıyorsa yirmisi yeniden konuyor. </st><st c="3047">Velhasılı kelam, bülbüller Hacı Rifat’a tambur çaldırmadılar. </st><st c="3109">Bunun üzerine Abdüzzennan ney’i üflemeye başlayınca cümle bülbüller Neyzen Abdüzzennan’ın omzuna, ve başına kondular. </st><st c="3227">Abdüzzennan bülbüller arasında kayboldu.</st></p>
			<p><st c="3267">Yaaa... </st><st c="3276">Bizim zamanımızda musiki âlemleri işte böyleydi.</st></p>
			<p><st c="3324">Hiç unutmam, bir gece de Kanlıca’da Nazeninzade Yahya Beyin yalısına davetliydik. </st><st c="3407">Yalının bahçesinde iş-ü nûşa başladık. </st><st c="3446">Tabesabah demlendik. </st><st c="3467">Velakin balık var ya balık, zerrece hilafım yok, Tophaneli Hafız Muhiddin balıklara gazel dinletti, ne dersin?.. </st><st c="3580">Allah seni inandırsın evlat, Hafız Muhiddin gazele başlayınca denizin üstü balık başıyla silme doldu ve bir parmak su görünmez oldu. </st><st c="3713">Boğaziçi’nin cümle balığı, Nazeninzade Yahya Beyin yalısının önüne birikip ve hem de fazla yer kaplamamak için denizin içinde dikine dikine durarak, başlarını sudan dışarı çıkardılar. </st><st c="3897">Küçük balıklara yer kalmadığından, onlar da dipten havaya sıçramaya başladılar. </st><st c="3977">Havaya sıçrayıp tekrar denize düşene kadar Hafız Muhiddin’in gazelini dinlemeyi kâr sayıyorlar. </st><st c="4073">Bak anla o zamanın balıkları nasıl balıktı... </st><st c="4119">Bizim zamanımızın bir palamutunu, şimdiki zamanın insanına değişmem. </st><st c="4188">Hey gidi hey, balıkları bile başka türlü balıktı. </st><st c="4238">Şimdiki balıklara ben balık mı derim...</st></p>
			<p><st c="4277">Kemani Apostol Efendi yaya asılınca o denizin üstünü görmeliydin... </st><st c="4346">Havada yıldızlar çıkmaya başlardı. </st><st c="4381">Keman sesini dinlemek için balıklar denizden fırladıkça, efendime söyleyeyim, ıslak derilerine mehtap vurdu mu, herbir balık donanma geceleri maytapları gibi renk renk, ışıl ışıl, yıldız yıldız yanıp sönüyor. </st><st c="4590">Bu manzara karşısında Tamburi Hacı Rifat fevkalade heyecana gelip,</st></p>
			<p><st c="4656">– Allah Allah!.. </st><st c="4674">nidasıyla kendini balıkların aguşuna atmak istediyse de, güçlükle zaptederek, paçalarından yakalayıp rıhtımdan çekerek, canını denize gark olmaktan kurtardık.</st></p>
			<p><st c="4832">Biyandan fasıl devam ediyor, biyandan demleniyoruz. </st><st c="4885">Nazeninzade Yahya Beyin aşçıbaşısı hemen önümüzde bir çoban ateşi yakıp üstüne ızgara koydu. </st><st c="4978">Önümüz yalının rıhtımı. </st><st c="5002">Rıhtımın üstünde dalları denize sarkmış bir ağaç var. </st><st c="5056">Aşçıbaşı, bu ağacın dallarından tıpkı olmuş meyve toplar gibi, bikaç levrek ve bikaç karagöz balığı tutup getirdi, gözümüzün önünde balıkları temizleyip tuzlayıp ateşin üstündeki ızgaraya koydu. </st><st c="5251">Biz taze balıkları meze yaptıkça, aşçıbaşı ağaçtan balıkları toplayıp ızgaraya koyuyordu. </st></p>
			<p><st c="5341">Bendeniz merak saikasıyla Nazeninzade Yahya Beye,</st></p>
			<p><st c="5390">– Mirim efendim, bu nasıl bir hünerdir, siz balıkları ağaç dallarına mı asarsınız? </st><st c="5474">diye sual ettiğimde Yahya Bey,</st></p>
			<p><st c="5504">– Bu balıkları biz tutmuş değiliz! </st><st c="5540">dedi. </st><st c="5546">Her ne zaman bu bahçede icra-i ahenk olsa, neyler, tamburlar, kemanlar çalınsa, şarkılar söylense, balıklar dahi bu ahengi iyice dinlemek için sıçrar, rıhtım üstündeki bu ağacın dallarına konarlar. </st><st c="5744">Mest ve mahmur olarak kendilerinden geçip sazları dinlerler. </st><st c="5805">Bizim aşçıbaşı da işte bu balıkları dallardan toplayıp bize taze meze yapar.</st></p>
			<p><st c="5881">Hey gidi hey... </st><st c="5898">Bizim zamanımızın balıkları işte böyle balıklardı. </st><st c="5949">Şimdikilere ben balık mı derim?.. </st><st c="5983">Hatta bizim zamanımızın namlı balıkçıları, balık avlamak için ağ, olta kullanmazlardı. </st><st c="6070">Sesi pek güzel bir hafız kiralayarak gece bir kayığa bindirirler, hafız biyandan dem çeker, biyandan gazel okur, gazeli dinlemek uğrunda balıklar denizden fırlar, bir saate kalmadan kayığın içi balık dolardı. </st><st c="6279">Yaaa...</st></p>
			<p><st c="6286">Neyzen Abdüzzennan Efendi, ahenk dinlemek için balıkların ağaçlara sıçrayıp itlaf-ı nefs etmelerinden pek ziyade müteessir ve müteellim olup,</st></p>
			<p><st c="6428">– Bundan böyle mübarek balıklara el sürme! </st><st c="6472">diye aşçıbaşıyı azarladı. </st></p>
			<p><st c="6498">Ve bu teessürle bir ney üfledi ki, rıhtım üstündeki ağacın dallarında bülbüller şakımaya başladı. </st><st c="6596">Bilmem artık balıklar bülbül kesilip terennüm eylediler, bilmem ney sesini duyup bülbüller ağaçta toplandılar, artık orasını Allah bilir...</st></p>
			<p><st c="6735">Yaaa evlat, bizim zamanımızda musiki âlemleri, muhabbet âlemleri işte böyleydi. </st><st c="6816">Şimdi nerde...</st></p>
			<p><st c="6830">Hiç unutmam, Beykoz’da Abraham Paşa Koruluğunda bir âlemimiz vardı. </st><st c="6899">Güneş doğarken, Udi Servet ile Kanuni Mestan Efendi, bir de Kıpti-i Müslim Kemani Yusuf bir fasla oturdular... </st><st c="7010">Boğaz’dan ilk vapur aşağı doğru süzülüyor. </st><st c="7053">Bizim zamanımızın vapurları şimdikiler gibi kıçı kırık kıtıpiyos değil, hepsi de yandan çarklı... </st><st c="7151">Nevnihal vapuru Boğaz’dan aşağı süzülürken önümüze gelip durdu. </st><st c="7215">Sanki demir atmış gibi vapur kımıldamıyor. </st><st c="7258">Biz evvela kaptan ve yolcular ahengimizi dinlemek için vapuru durdurdular zannettik, fasla gayret verdik. </st><st c="7364">Neden sonra kaptan, kaptan köşkünden bize bağırdı:</st></p>
			<p><st c="7414">– Nur olun! </st><st c="7427">Cümlemizi mest ve bihoş, musikinizle sarhoş ettiniz. </st><st c="7480">Sazlarınızın yürek yakan nağmeleriyle vapurun makineleri dahi istop etti. </st><st c="7554">Ne kadar gayret ettikse de makineleri işletemiyoruz. </st><st c="7607">Aman sizden, medet sizden! </st><st c="7634">Fasla bir ara verseniz de, makineleri işletsek, yoksa seyr-ü sefain idaresinin tarifesi aksayacak...</st></p>
			<p><st c="7734">Biz fasla ara verince, makineler de güldür güldür işleyip vapur harekete geçti...</st></p>
			<p><st c="7816">Ehhh... </st><st c="7825">Bizim zamanımızın makineleri bile başkaydı. </st><st c="7869">Makine evlat makine... </st><st c="7892">Makine bile musikiden anlardı ve Kıpti-i Müslim Yusuf Beyin kemanı makineleri bile durdururdu. </st><st c="7987">Şimdi nerde o makineler, nerde o kemaniler... </st><st c="8033">Hepsi geçti, bir zamanmış, hey gidi hey!..</st></p>
			<p><st c="8075">Ne buyurdunuz? </st><st c="8091">Muhabbet tellalı mı dediniz? </st><st c="8120">Yani pezevenk mi? </st><st c="8138">Evet, bizim zamanımızın pezevenkleri bile bir başkaydı. </st><st c="8194">Pezevenk diye ben işte onlara derim. </st><st c="8231">Şimdikiler de pezevenk mi evladım?.. </st><st c="8268">Evet, şimdilerde sayıları arttı, çok arttı, nereye baksan onlar, velakin bu zamanın pezevengi bile sahte, nerde o eski pezevenkler... </st><st c="8402">Şimdikiler onların eline su dökemez. </st><st c="8439">Hey gidi hey, görmeliydin de inanmalıydın, ne adamlardı onlar! </st><st c="8502">Bikez mesleğine âşık insanlardı, bu işi amatör ruhuyla, heyecanla yaparlardı. </st><st c="8580">Evet, para da kazanırlardı, fakat fakir fukaranın da gönlünü hoş ederlerdi. </st><st c="8656">Allah seni inandırsın evlat, bir ser pezevenk Masraf Paşa hazretleri vardı, adam zevk için, pir aşkına yapardı bu işi. </st><st c="8775">Mesleğinde öyle erbap idi ki, iki hanelik bir köye gitse dahi, mesleğini icradan geri durmaz ve hergün işe başlamadan, zekâtım olsun diyerek fukarayı gözetir, onların da gönüllerini hoş ederdi. </st><st c="8969">Hey gidi hey, ne namlı pezevenkler vardı. </st><st c="9011">Şimdi dolu, ama neye yarar, pezevenkliğin de namını batırdılar.</st></p>
			<p><st c="9074">Ne buyurdunuz? </st><st c="9090">Tuzluk mu?.. </st><st c="9103">Ah efendim ah, siz bizim zamanımızın tuzluklarını görecektiniz... </st><st c="9169">Şimdikiler de tuzluk mu?.. </st><st c="9196">Nur içinde yatsın, Hacı Paşanın konağındaki ziyafette, Allah seni inandırsın evlat, ben bir tuzluk gördüm... </st><st c="9305">Hey gidi hey, ne tuzluktu... </st><st c="9334">Bizim zamanımızın tuzluğu... </st></p>
		</section>
  <div id="charCountTotal" value="9363"></div></body>
</html>
