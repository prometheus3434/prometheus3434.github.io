<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Gözüm Isırıyor</st></h1>
			<p><span><st c="15">G</st></span><st c="17">öz hafızam çok zayıf. </st><st c="39">Bikez değil, üç dört kez tanıştırıldığım insanları bile kolay kolay hatırlayamıyorum. </st><st c="125">Bu unutkanlık beni çok zaman utandırıyor.</st></p>
			<p><st c="166">Bir zamanlar birisiyle tanıştırmışlardı.</st></p>
			<p><st c="207">– Memnun oldum efendim! </st><st c="232">diye adamın elini sıkarken, o,</st></p>
			<p><st c="262">– Bu dördüncü tanıştırılmamız... </st><st c="296">dedi. </st></p>
			<p><st c="302">Bir utandım ki...</st></p>
			<p><st c="319">– Affedersiniz... </st><st c="338">filan diye bişeyler mırıldandım. </st></p>
			<p><st c="371">Aradan bir zaman geçti. </st><st c="395">Bu adamla beni bir daha tanıştırdılar. </st><st c="434">Ama ben onun o adam olduğunu yine hatırlayamadığım için, gülümseyerek,</st></p>
			<p><st c="504">– Memnun oldum efendim! </st><st c="529">derken, adam kaşlarını çattı:</st></p>
			<p><st c="558">– Bu beşinci... </st><st c="575">dedi.</st></p>
			<p><st c="580">Kıpkırmızı oldum utancımdan. </st><st c="610">Bir daha yüzünü unutmayayım diye dikkatle baktım.</st></p>
			<p><st c="659">Gel zaman git zaman, yine o adamla beni tanıştırdılar. </st><st c="715">Ama ben yine onun o adam olduğunu hatırlayamadığım için:</st></p>
			<p><st c="771">– Memnun oldum efendim! </st><st c="796">diye elimi uzattım.</st></p>
			<p><st c="815">Adam,</st></p>
			<p><st c="821">– Bu altıncı!.. </st><st c="838">diye bağırarak elimi itti...</st></p>
			<p><st c="866">Artık onu iyice tanıdım. </st><st c="892">Her gördüğüm yerde hemen tanıyorum. </st><st c="928">Ama şimdi de o beni tanımazlıktan geliyor. </st><st c="971">Tam adamı tanıdım, adam da bana darıldı.</st></p>
			<p><st c="1011">Bu unutkanlık yüzünden tramvayda, otobüste yada yolda giderken yüzü gülen birini görsem, acaba biyerden tanışıyoruz da yine hatırlayamadım mı diye, ben de ona gülüyorum... </st><st c="1184">Ben gülünce, adam daha çok gülüyor. </st><st c="1220">Sonra birbirimize doğru yaklaşıyoruz, el sıkışıp hal hatır soruyoruz:</st></p>
			<p><st c="1289">– Nasılsınız efendim?</st></p>
			<p><st c="1311">– Teşekkür ederim, siz nasılsınız? </st></p>
			<p><st c="1347">Adam yüzüme dikkatle bakıp,</st></p>
			<p><st c="1374">– Affedersiniz, birdenbire hatırlayamadım, nereden tanışıyoruz? </st><st c="1439">diye soruyor.</st></p>
			<p><st c="1452">O zaman anlıyorum ki, adamı tanıdığım filan yok...</st></p>
			<p><st c="1503">– Bilmem. </st><st c="1514">Sizi tanır gibi oldum da... </st></p>
			<p><st c="1542">Kaçtır böyle bozuldum.</st></p>
			<p><st c="1564">İnsanları ancak herzaman görmeye alışık olduğum dekor içinde tanıyabiliyorum. </st><st c="1643">Diyelim, vapur biletçilerini tanırım ama, yalnız iskelede... </st><st c="1704">İskeleden başka yerde, biletçi elbisesinden başka bir elbiseyle görürsem, “Yahu, ben bu adamı biyerden tanıyorum ama nerden?..” diye düşünüp dururum. </st><st c="1854">Yakın bir tanıdığım mı, komşumuz mu, okul arkadaşım mı, bitürlü çıkaramam.</st></p>
			<p><st c="1928">Bigün vapurda bir adam geldi karşıma oturdu. </st><st c="1974">Gülümsüyordu. </st><st c="1988">Anladım ki, hatırlayamadığım bir tanıdık. </st><st c="2030">Hatırlayamadığım belli olup da utanmayayım diye, atik davranıp uzandım, hemen elini sıktım. </st><st c="2122">Adamla konuşmaya başladık. </st><st c="2149">Bu kez hiç yanlışlık yoktu. </st><st c="2177">Bu adamı kesinlikle tanıyordum, ama nerden?.. </st><st c="2223">Bizim ordaki postanede memur mu, vapur biletçisi mi, yoksa bizim bakkal mı?.. </st><st c="2301">Herzamanki sahnesini, dekorunu gözümün önüne getirebilsem tanıyacağım. </st><st c="2372">On dakika kadar konuştuktan sonra,</st></p>
			<p><st c="2406">– Affedersiniz, sizi tanıyorum. </st><st c="2439">Gözüm ısırıyor ama, nerden, çıkaramıyorum... </st><st c="2484">dedim.</st></p>
			<p><st c="2490">Adam,</st></p>
			<p><st c="2496">– Beni herkes tanır... </st><st c="2520">dedi. </st><st c="2526">Büyük postane önünden geçer misiniz?</st></p>
			<p><st c="2562">Büyük postane der demez hatırladım. </st><st c="2599">Oradan geçerken, her akşam bu adamı görürdüm. </st><st c="2645">Bağıra bağıra türlü şeyler satardı.</st></p>
			<p><st c="2680">Adam anlatmaya başladı:</st></p>
			<p><st c="2704">– Beyefendi, ben kumu alır, böbreklerden kum döken ilaç diye satarım evelallah... </st><st c="2787">Benim sermayem dilim. </st><st c="2809">Bize ayrıca sermaye istemez. </st><st c="2838">Bigün leke sabunu satarım, bigün jilet satarım, bigün haşarat öldüren toz satarım. </st><st c="2921">Siz bana bakmayın... </st><st c="2942">Bu zanaat Allah vergisi... </st><st c="2969">Sermayesi yok, hammaddesi yok. </st><st c="3000">Bendeniz, kirada oturduğumuz evin bahçesindeki toprakları, kutulara doldurdum, leke sabunu diye aylarca sattım. </st><st c="3112">Sonra bahçede toprak kalmadı da alttan kil çıktı. </st><st c="3162">Bu kez kili biraz suyla karıştırıp tüplere doldurdum, yapıştırıcı madde diye sattım. </st><st c="3247">Bendeniz halis deniz suyunu sırasında ingiliztuzu diye, sırasında esans diye satarım. </st><st c="3333">Evdeki sobamızın küllerini hiç ziyan etmem. </st><st c="3377">Doldur kutulara sat... </st><st c="3400">Haşarat tozu diye, temizleme tozu diye, suni gübre diye... </st><st c="3459">Artık nasıl biçimine gelirse... </st><st c="3491">İşsizlikten şikâyet eden vatandaşlara şaşıyorum. </st><st c="3540">İş bilenin, kılıç kuşananın demişler. </st><st c="3578">İşini bilene bu memlekette iş çok... </st><st c="3615">Yeter ki insan iş çıkarmasını bilsin. </st><st c="3653">İnsan dediğin taştan ekmeğini çıkarmalı. </st><st c="3694">Mesela bendeniz, şu vapurun süprüntülerini şimdi toplar, yine bu vapurun yolcularına, basura, ülsere, ekzemaya, mayasıla en birinci ilaç diye satarım... </st><st c="3847">Çünkü efendim, mesele, konuşmakta...</st></p>
			<p><st c="3883">Vapur iskeleye yanaşıp da ayrılıncaya kadar adamı dinledim.</st></p>
			<p><st c="3943">Bu olaydan bikaç yıl sonra bir tüccar arkadaşımın yazıhanesindeydim. </st><st c="4013">Arkadaşım beni birisiyle tanıştırdı.  </st></p>
			<p><st c="4050">Adam,</st></p>
			<p><st c="4055">– Beyefendiyle eskiden tanışırız... </st><st c="4092">dedi.</st></p>
			<p><st c="4097">Evet, adamı tanıyordum ama nerden?.. </st><st c="4135">Semt karakolunun polisi sivil elbise mi giymişti? </st><st c="4185">Yoksa hergün bindiğim banliyö tireninde memur muydu?</st></p>
			<p><st c="4237">– Sizi gözüm ısırıyor... </st><st c="4263">dedim.</st></p>
			<p><st c="4269">– Efendim, ben tüccarım... </st><st c="4297">dedi.</st></p>
			<p><st c="4302">– Ne ticareti yaparsınız?</st></p>
			<p><st c="4328">– İhracat...</st></p>
			<p><st c="4341">Tanıdığım ihracatçı hiç yoktu.</st></p>
			<p><st c="4372">– Ne ihraç ediyorsunuz?</st></p>
			<p><st c="4396">– Ne olursa... </st><st c="4412">Kepek ihraç ederiz, üzüm ihraç ederiz, fındık ihraç ederiz... </st><st c="4474">Kim ne isterse, onu ihraç ederiz.</st></p>
			<p><st c="4507">– Çalışma alanınız geniş...</st></p>
			<p><st c="4535">– Yooo... </st><st c="4546">Benim işim, taş, çakıl, toprak, kum üzerine. </st><st c="4591">Bendeniz, dört kilo kepeği, dörtbin ton kepek olarak ihraç etmişimdir. </st><st c="4662">Nasıl mı? </st><st c="4672">Gayet basit... </st><st c="4687">Şuradan buradan talaş, kırpıntı kâğıt bulur, çuvallara doldurur, üstüne de biraz kepek serpiştirir, gönderirim. </st><st c="4799">Bendeniz, fındık diye bin çuval küçük çakıl ihraç etmişimdir. </st><st c="4861">Tabii bir miktar fındık da kullandık... </st><st c="4901">Bir tarihte, sekizyüz ton fasulye diye toprak ihraç ettim. </st><st c="4960">Hani memlekette erozyon yüzünden toprak kalmıyor diyorlar ya, doğru değil... </st><st c="5037">Yağmurların sürüklediği topraktan ne çıkar... </st><st c="5083">Asıl, memlekette toprak kalmaması, son zamanlarda ihracatımızın artmasındandır. </st><st c="5163">Hatta bu gidişle memlekette taş bile kalmaz sanırım. </st><st c="5216">Çünkü bu ihracat sayesinde taş, toprak eksiliyor ve günden güne memleketin seviyesi iniyor. </st><st c="5308">Bir zaman sonra dağ bayır kalmayacak, memleket dümdüz olacak... </st><st c="5372">Tabii bikez ihracat yaptığımız yere bir daha bişey gönderemiyoruz, yani almıyorlar. </st><st c="5456">Ama birer kez göndermek bize yetiyor. </st><st c="5494">Mesele işini bilmekte... </st><st c="5519">Beyefendi, bu memlekette çok iş var...</st></p>
			<p><st c="5557">Anlattıkları bana şaka gibi geldi. </st><st c="5593">O gittikten sonra arkadaşıma sordum,</st></p>
			<p><st c="5629">– Doğru... </st><st c="5641">dedi. </st><st c="5647">Bu adam söndürülmüş badana kirecini krem, toz kireci de pudra diye sattı.</st></p>
			<p><st c="5720">Bu ihracatçıyı tanımıştım. </st><st c="5748">Vaktiyle Büyük Postane önünde satıcılık yapan adamdı. </st><st c="5802">İşi ilerletip ihracatçı olmuştu.</st></p>
			<p><st c="5834">Aradan yine epiy zaman geçti. </st><st c="5865">Bir avukat arkadaşımın yazıhanesinde birisiyle tanıştırıldık. </st></p>
			<p><st c="5927">Adam,</st></p>
			<p><st c="5932">– Sizinle daha önceden tanışırız... </st><st c="5969">dedi.</st></p>
			<p><st c="5974">– Benim de sizi gözüm ısırıyor... </st><st c="6009">dedim.</st></p>
			<p><st c="6015">Ama adamı nerden tanıdığımı bitürlü çıkaramadım. </st></p>
			<p><st c="6065">Adam,</st></p>
			<p><st c="6070">– Efendim, şimdi politikayla uğraşıyoruz... </st><st c="6115">dedi. </st><st c="6121">Hürriyet mücadelesine atıldık... </st><st c="6154">Halk... </st><st c="6162">Demokrasi... </st><st c="6175">Hürriyet ve memleketin kalkınması... </st><st c="6212">gibi mühim... </st><st c="6226">Bizim partimiz...</st></p>
			<p><st c="6243">Adamı tanımıştım. </st><st c="6262">Eski ayak satıcısı, daha sonraki ihracatçı, şimdi de politikacı olmuştu.</st></p>
			<p><st c="6334">Yumruğunu masaya vurarak,</st></p>
			<p><st c="6360">– Biz memlekette... </st><st c="6381">diye bağırırken sözünü kestim:</st></p>
			<p><st c="6411">– Evet, evet, sizi şimdi tanıdım... </st><st c="6448">Artık hiç unutmam.</st></p>
		</section>
  <div id="charCountTotal" value="6466"></div></body>
</html>
