<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<article>
      <h1><st c="0">Film Gibi</st></h1>
			<p><span><st c="10">B</st></span><st c="12">ir sinema filmi seyreder gibi seyrettim o olayı. </st><st c="61">Havaalanındaydım. </st><st c="79">Kalkış saati geçmişken, nedense yolcuları uçağa almıyorlardı. </st><st c="141">Yolcular birbirlerine ve önlerine gelen havayolları işgörenlerine gecikmenin nedenini soruyorlardı. </st><st c="241">Doyurucu bir yanıt alınmıyordu. </st><st c="273">Gecikmenin nedenini kimse bilmiyordu. </st><st c="311">Neden sonra bunu öğrenebildik. </st><st c="342">O “büyük zat”ın uçağa binmek üzere terminalin şeref salonunda beklemekte olduğu, o büyük zat uçağa binip havalandıktan sonra ancak bizim de uçağa alınabileceğimiz yolunda sözler dolaşmaya başladı.</st></p>
			<p><st c="538">Gecikmemizin sorumlusu kendileriymiş gibi, yolcular söylenmeye, birbirlerine kızmaya başladılar.</st></p>
			<p><st c="635">– Bu nasıl iş yahu... </st><st c="658">O zat uçağa binecek diye biz niçin gecikelim? </st><st c="704">Öyle değil mi?</st></p>
			<p><st c="718">– Efendim, güvenlik bakımından...</st></p>
			<p><st c="752">– Ne güvenliği beyfendi ; hangi güvenlik rica ederim. </st><st c="807">Yıllarım uçak yolculuğuyla geçmiştir diyebilirim. </st><st c="857">Bizimkinden başka hiçbir ülkede böyle bir zat uçağa binecek diye, başka uçağın yolcuları saatlerce bekletilmez.</st></p>
			<p><st c="968">– Siz onu bırakın beyim, Örööpa ülkelerinde ben kaç kez o ülkelerin en büyük zatlarıyla birlikte, hatta yan yana uçmuşumdur.</st></p>
			<p><st c="1093">– İyi buyurdunuz. </st><st c="1112">Ama suç bizde...</st></p>
			<p><st c="1128">– Niçin suç bizim oluyormuş?</st></p>
			<p><st c="1157">– Çünkü efendim, böyle bir gecikmeden dolayı şikâyet etmeyiz de ondan...</st></p>
			<p><st c="1230">– Dinleyen var da sanki...</st></p>
			<p><st c="1257">– Ne demek? </st><st c="1270">Mahkemeye verip zarar ziyan davası açmalıyız. </st><st c="1316">Örneğin ben bugün bir taahhüt işinin açık artırmasına girecektim. </st><st c="1382">Saatinde yetişemezsem, işi kaçırırım...</st></p>
			<p><st c="1421">– Öyle ya... </st><st c="1435">Herkes işini ona göre ayarlamış...</st></p>
			<p><st c="1469">– Ben de öyle... </st><st c="1487">Şimdi ben çoktan orda olmalıydım.</st></p>
			<p><st c="1520">– Kim ödeyecek zararımızı?</st></p>
			<p><st c="1547">– Siz hiç bizim havayolları uçaklarının zamanında kalktığını gördünüz mü?</st></p>
			<p><st c="1621">– Hiç...</st></p>
			<p><st c="1630">– Ben bikez gördüm. </st><st c="1651">Tam zamanında kalkmıştı. </st><st c="1676">Sonra biyerinde arıza varmış, geri dönüp yere inmişti.</st></p>
			<p><st c="1730">– Biz de bu gecikmelere bitürlü alışamadık.</st></p>
			<p><st c="1774">– Böyle gelmiş böyle gider bu işler.</st></p>
			<p><st c="1811">– Efendim, sisten pustan, kardan tipiden uçak gecikebilir, kalkmayabilir. </st><st c="1886">Bunu anlarım. </st><st c="1900">Ama büyük bir zat özel uçağına binecek diye öbür uçaklar neye kalkmasın?</st></p>
			<p><st c="1972">– Sanki bu büyük zatlar salt bizim ülkede var. </st><st c="2020">Her ülkenin böyle büyük zatları, hatta daha da büyükleri vardır. </st><st c="2085">Ama onların yüzünden gecikme olmaz.</st></p>
			<p><st c="2120">Arada, bir kadın sesi duyuldu:</st></p>
			<p><st c="2151">– Onlar da insan, biz de insanız.</st></p>
			<p><st c="2185">– Hanımefendi, hani demişler ya: Hepimiz eşitiz, ama onlar biraz daha eşit...</st></p>
			<p><st c="2263">Sinirli gülüşmeler oldu.</st></p>
			<p><st c="2288">– Haklısınız beyfendi, hakkımızı aramıyoruz da ondan...</st></p>
			<p><st c="2344">– Sanki arasak ne olacak? </st><st c="2371">Bu gecikmenin büyük zat yüzünden olduğunu söylemezler ki...</st></p>
			<p><st c="2430">– Başka ne diyebilirler?</st></p>
			<p><st c="2455">– Teknik arıza derler... </st><st c="2481">O zaman ne yaparız? </st><st c="2501">Anlamıyoruz ki teknikten... </st><st c="2529">Teknik arıza dendi mi, akan sular durur.</st></p>
			<p><st c="2569">– Yani şimdi bu zat, teknik arıza mı sayılıyor...</st></p>
			<p><st c="2619">– Eh, öyle gibi bişey...</st></p>
			<p><st c="2644">Bu kez daha yüksek gülüşmeler oldu.</st></p>
			<p><st c="2680">– Hiç olmazsa teknik arızanın ne kadar süreceğini bilsek de, biz de ona göre ş’apsak...</st></p>
			<p><st c="2768">– Öyle ya, restorana gider, bişey içeriz hiç olmazsa... </st></p>
			<p><st c="2825">Yolcu yumağı çözüldü, herkes biyana dağıldı. </st><st c="2870">Kimi büfeye, kimi restorana, kimi helalara yöneldi. </st><st c="2922">Kimi de salonda, bir o yana bir bu yana sinirli sinirli dolanmaya başladı. </st><st c="2997">Bikaçı da koltuklara oturup gazetelerini açtı.</st></p>
			<p><st c="3043">Ben, havaalanını gören geniş pencere camından alanda olup bitenleri seyre başladım. </st><st c="3128">Evet, işte o olayı, “Pencereye Yaklaşmayın!” yazısının bir adım gerisinden, tıpkı bir sessiz sinema filmi seyreder gibi seyrettim.</st></p>
			<p><st c="3258">Havaalanı görevlileri olduğu giysilerinden belli bitakım insanlar yere vişneçürüğü renkli tüylü yol halısı serdiler. </st><st c="3376">Yol halısının bir ucu uçağın merdivenine dayandı. </st><st c="3426">O büyük zatın bineceği uçak bu olmalıydı. </st><st c="3468">Görevliler alanda o yana bu yana koşuşup birbirlerine sert, sinirli buyruklar verip duruyorlardı. </st><st c="3566">Kalın camın gerisinden ne dediklerini duymuyordum. </st><st c="3617">Ama sessiz bir filmde olduğu gibi, davranışlarından, mimiklerinden çıkarıyordum.</st></p>
			<p><st c="3697">Alt kattan biyerlerden, belki de şeref salonu denilen yerden bitakım siyah giysili insanlar çıktı. </st><st c="3797">Belki de bunlar “Very Important Person” yada kısaca “Viaypi” denilen çok önemli kişilerdi. </st><st c="3888">Aralarında üç de general vardı: Uçağa binecek büyük zatın uğurlayıcıları olmalıydılar. </st><st c="3975">Yol halısının biyanına diziliyorlardı, birden bir yağmur bastırdı. </st><st c="4042">Yağmurdan içeri mi kaçsınlar, yoksa yağmura karşı yiğitçe direnip orada kalsınlar mı diye bir ikircim geçirdiler yada bana öyle geldi.</st></p>
			<p><st c="4176">Havayollarının bikaç işgöreni kucakları şemsiyelerle dolu olarak göründü. </st><st c="4251">Onca şemsiyenin birden ortaya çıkması bana şaşırtıcı geldi. </st><st c="4311">Şemsiyeler kapışıldı. </st><st c="4333">Bikaç kez daha şemsiye getirildi. </st><st c="4367">Üzerlerine basılı harflerden, havayollarının şemsiyeleri olduğu belliydi. </st><st c="4441">Yağmurun ivmesi gittikçe artıyordu.</st></p>
			<p><st c="4476">İşte bir sessiz sinema filmi gibi seyrettiğim olayın kahramanı da o kargaşa sırasında ortaya çıktı. </st><st c="4577">Tekerlekli, demir iskeletli, ne olduğunu kestiremediğim bir aygıtı, tutamağına yapışmış sürüyordu. </st><st c="4676">O aygıt nedir? </st><st c="4691">Bir küçük vinç olabilirdi, bir römork olabilirdi, bir açılır kapanır merdiven olabilirdi, bir yük taşıyıcı olabilirdi yada bütün bu işlevleri yapan başka bir aygıt olabilirdi. </st><st c="4867">Bu aygıtı süren adam şakır şakır yağan yağmurun altında şaşırmış, sürdüğü aygıtla birlikte, o siyah giysili, şemsiyeli çok önemli kişilerin arasına giriverdi. </st><st c="5026">Saçlarından, yakasından, ceket kollarından, paçalarından yağmur suları akıyordu. </st><st c="5107">Ne yapacağını bilmezliğini, gözlerindeki şaşkınlığı görüyordum. </st><st c="5171">O çok önemli kişilerin, bir birine, bir ötekine bakıyordu. </st><st c="5230">Yüzü, ağlayacak gibi ekşimişti.</st></p>
			<p><st c="5261">O sırada, o büyük zat da şeref salonundan çıkmak üzere olmalı ki, şemsiyeli siyah giysili çok önemli kişiler, yüzleri uçağa dönük olarak yol halısının biyanına tek sıra dizildiler. </st><st c="5443">Aygıtı süren adam da, sıradakilerin en başında duranın önüne gelmişti. </st><st c="5514">Bıraksalar, belki de ordan geçip gidecekti. </st><st c="5558">Ama bırakmadılar. </st><st c="5576">O en baştaki şişman adam, aygıtı sürene bağırdı. </st><st c="5625">Sesini duyamıyordum ama, gerek şişman adamın el kol devinilerinden, gerek aygıtı sürenin süklüm püklüm ve şaşkın davranışından, “Defol burdan! </st><st c="5768">Çekil git!” gibilerden bişeyler bağırdığı anlaşılıyordu. </st><st c="5825">Azarlanan sürücü büsbütün şaşırdı. </st><st c="5860">Aygıtı başka biyana sürdü. </st><st c="5887">Bu kez de, önünde durduğu o başka şemsiyeli adam azarladı, kovdu. </st><st c="5953">“Başka yer bulamadın mı ulan? </st><st c="5983">Defol!” der gibiydi. </st><st c="6004">Adam, aygıtı başka yana sürdü. </st><st c="6035">Ne yana, ne yöne sürse, bağırıyorlar, kovuyorlardı. </st><st c="6087">“Nerden çıktı bu herif yahu... </st><st c="6118">Kovun şunu...”</st></p>
			<p><st c="6132">Adam, açılır kapanır merdiveni yada vinci yada römorku yada yük taşıyıcıyı yada bütün bu işlevleri gören o aygıtı ne yana sürse, o yandaki şemsiyeli siyah giysili adam bağırıp kovuyordu. </st><st c="6320">Davranışından da öyle anlaşılıyordu ki, sorumluluk duyduğu için, aygıtı orda bırakıp da savuşup gidemiyordu. </st><st c="6429">Belki de, silah erin namusu olduğu gibi, askerlikteki alışkanlığıyla o aygıtı orda bırakıp gidemiyordu.</st></p>
			<p><st c="6532">Aygıtı süren adam uçamayacağına, yerin dibine giremeyeceğine göre, şaşkınlık içinde aygıtı o yana bu yana koşturup dururken, o büyük zat da şeref salonundan çıktı. </st><st c="6697">Bardaktan boşanırcasına yağan yağmurdan ıslanmaması için, iki kişi şemsiyeleriyle o büyük zatı koruyordu. </st><st c="6803">Aygıtı süren adama, “Dur! </st><st c="6829">Kıpırdama!” diye sert bağırmış olmalılar ki, o da sıranın en başındaki adamın sağına geçti, orda teftiş verecek er gibi dimdik durdu.</st></p>
			<p><st c="6962">Sıradakileri saydım, yirmisekiz çok önemli kişiydiler. </st><st c="7018">Sıranın en başında, ne olduğunu kestiremediğim aygıt, sonra o aygıtın sürücüsü, sonra üç siyah giysili, sonra generaller, sonra öteki çok önemli kişiler dizilmişti. </st><st c="7183">Aygıtın sürücüsünün yüzünü açık seçik görüyordum. </st><st c="7233">Ağladı ağlayacak, çok acıklı bir yüzü vardı zavallının. </st><st c="7289">Havaalanı işgörenlerine özgü giysisinin içinde yitip görünmemek ister gibi kafasını, giysisinin içine sokmuştu. </st><st c="7401">Ellerini, ceket kollarının içine çekmiş, boyunu da eğilerek kısaltmıştı. </st><st c="7474">Belli ki, görünmemek için yok olmaya çalışıyordu. </st><st c="7524">Belki de tir tir titriyordu, hatta korkudan altına işemiş de olabilirdi. </st><st c="7597">Ama işemiş olsa bile, yağmurdan belli olmayacaktı.</st></p>
			<p><st c="7647">Büyük zatın kapıdan çıkıp iki üç adım atmasıyla yağmur birden kesildiyse de, iki yanında yürüyen o iki şemsiyeli kişi, şemsiyeleri kapamadılar ve büyük zatın başının üstünden şemsiyeleri çekmediler.</st></p>
			<p><st c="7846">Büyük zat, gülümser bir yüzle sıranın en başına gitti. </st><st c="7902">Protokol böyle gerektiriyordu. </st><st c="7933">Sürücünün önünde durdu.</st></p>
			<p><st c="7956">Büyük zat, sıranın en başında duran sürücünün kim olduğunu düşünmüş olabilir. </st><st c="8035">Valinin, belediye başkanının daha üstünde biri olmalıydı ki sıranın en başına geçmişti. </st><st c="8123">Elbet, el sıkmaya ondan başlayacaktı. </st><st c="8161">Birden elini uzatınca, aygıt sürücüsü tokat atacağını sanmış olmalı ki, başını geri çekip kendini sakındı. </st><st c="8268">Sonra o da elini uzattı. </st><st c="8293">Büyük zatla el sıkıştılar.</st></p>
			<p><st c="8319">Büyük zat ona bişeyler söyledi. </st><st c="8352">Onun da dudakları kıpırdadı. </st><st c="8381">Sonra büyük zat, sırayla ötekilerin de ellerini sıkarak, herbiriyle bişeyler konuştu.</st></p>
			<p><st c="8466">Uğurlama töreni bitince uçağın merdivenine yürüdü. </st><st c="8518">Merdiveni çıktı. </st><st c="8535">Uçağın kapısından girmeden önce geriye dönüp sıradakilere elini salladı. </st><st c="8608">Gazete fotografçılarının flaşları parladı. </st><st c="8651">Aygıtının yanında duran sürücü de ötekilerle birlikte el salladı. </st><st c="8717">İyice görüyordum, yüzü gülüyordu.</st></p>
			<p><st c="8750">Büyük zat içeri girip uçağın kapısı kapatılınca, sıradaki çok önemli kişilerin hepsi birden, aygıtın sürücüsüne doğru yürüyüp, ellerini kollarını kaldırıp indirerek bağırıp çağırmaya başladılar. </st><st c="8946">Aygıtın sürücüsü, aygıtını orda bırakıp kaçmaya başladı. </st><st c="9003">Uzaklara doğru alanda koşuyordu.</st></p>
			<p><st c="9035">Nesin Vakfı, 11 Kasım 1988</st></p>
			<p><em><st c="9062">Bu öykü 1990’da yapılan baskıya (9. </st><st c="9099">basım) eklenmiştir.</st></em></p>
			</article>
		</section>
  <div id="charCountTotal" value="9118"></div></body>
</html>
