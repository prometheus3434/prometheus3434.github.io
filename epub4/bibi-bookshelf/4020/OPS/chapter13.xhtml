<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Bom</st></h1>
			<p><span><st c="4">B</st></span><st c="6">u bizim Dursun’u size nasıl anlatsam bilmem ki... </st><st c="56">Kıvırcık saçlı, koyu esmer, kara kuru bir oğlan. </st><st c="105">Matematik dedin mi, bitirmiş. </st><st c="135">Önüne on bilinmeyenli bir denklem koy, git... </st><st c="181">Bırak artık onu, yeme içme düşünmez, uykusu gelmez, problemi çözmeye bir daldı mı kendinden geçer, uykuyu muykuyu unutur.</st></p>
			<p><st c="302">Dursun’un bir özelliği de pasaklılığı, savrukluğu, dağınıklığı... </st><st c="369">Daha yepyeni postalları ayaklarımıza giydiğimiz gün Dursun’un postallarının bağı yok oldu. </st><st c="460">İki üç gün sonra da sağ postalının topuğunun üstüne basarak yürüyordu.</st></p>
			<p><st c="530">Kendiliğinden sakal tıraşı olmaz. </st><st c="565">Vura döve, zorla tıraş ettiririz. </st><st c="599">Tıraş olur, ama suratının orasında burasında sakal kıllarını unutur.</st></p>
			<p><st c="667">Altı ay birlikte yaşadık, askerlik ettik. </st><st c="710">Bu altı ayda bitek gün bile, Dursun’un ceketinde, tozluklarında düğmeleri tam olmadı. </st><st c="796">Her ne işse, onun düğmeleri kendiliğinden kopuverir.</st></p>
			<p><st c="848">Biz bu altı ayda kışlada her ne türlü yemek yedikse, bütün bu yemeklerin izleri Dursun’un ceketinin önünde leke leke bellidir.</st></p>
			<p><st c="975">En iyi arkadaşı Avni idi. </st><st c="1002">Avni de şeytana pabucunu ters giydiren takımından.</st></p>
			<p><st c="1052">Öğleden sonra talime çıkarken Avni, İbrahim’e seslenir:</st></p>
			<p><st c="1108">– İbrahim!..</st></p>
			<p><st c="1121">– Ne var?</st></p>
			<p><st c="1131">– Biz bu öğleyin ne yedik?</st></p>
			<p><st c="1158">– Ne bileyim ben?</st></p>
			<p><st c="1176">– Yahu ben de unuttum.</st></p>
			<p><st c="1199">Bunun üzerine Avni gider, Dursun’un ceketini koklar, koklar:</st></p>
			<p><st c="1260">– Yahu etli nohutla, bulgur pilavı yemişiz be...</st></p>
			<p><st c="1309">Dursun, Avni’nin kafasına bir şaplak indirir. </st><st c="1356">Avni kıkır kıkır güler.</st></p>
			<p><st c="1379">Avni de Dursun gibi pasaklı ama, o kurnaz. </st><st c="1423">Talim borusu çaldı mı, eline kimin nesi geçerse, hemen alır, giyinir, kuşanır.</st></p>
			<p><st c="1501">Talim borusu çalınca, ilk ayağa kalkan Dursun olur. </st><st c="1554">Ama en sonra gelen de odur. </st><st c="1582">Boru çalar çalmaz fırlar, hemen de bağırmaya başlar:</st></p>
			<p><st c="1634">– Çocuklar, benim mataramı gören var mı? </st></p>
			<p><st c="1676">Aranır durur.</st></p>
			<p><st c="1689">– Çocuklar, benim kütüklüğü gördünüz mü? </st></p>
			<p><st c="1731">Aranır taranır, kızar:</st></p>
			<p><st c="1753">– Benim arka çantamı kim aldı yahu?</st></p>
			<p><st c="1789">Biz alana gider, sıraya gireriz. </st><st c="1823">Dursun hâlâ koğuşta bağırır:</st></p>
			<p><st c="1851">– Tüfeğimi kim aldı ulan?</st></p>
			<p><st c="1877">Avni de dağınıktır ama, o sabahleyin uyandı mı, kimin olursa olsun, eline ilk geçen çorabı ayağına geçirir. </st><st c="1986">Hiç kendi matarasını aramaz. </st><st c="2015">Gözüne kestirdiği en sağlam matarayı beline takar.</st></p>
			<p><st c="2065">Öbür arkadaşlar kendi mallarına sahip olduklarından, Avni daha çok Dursun’un ötesini berisini alır.</st></p>
			<p><st c="2165">“Hikmetinden sual olunmayan” Tanrı, bu bizim Dursun’u, salt matematik problemleri çözsün diye yeryüzüne göndermiş. </st><st c="2281">Ama altın gibi de bir yüreği var, pırıl pırıl... </st><st c="2330">İyi huylu, şakaya dayanıklı...</st></p>
			<p><st c="2360">Beşinci ayın sonunda, teftiş verip onbaşı olacağız, teftişe de Balıkesir’den kolordu komutanı olan general gelecek. </st><st c="2477">Bir de general ki, insanları değil, dağları taşları korkuturmuş. </st><st c="2542">Adını duyan, sıtma ateşine tutulmuş gibi zangır zangır titriyor.</st></p>
			<p><st c="2606">Ertesi gün teftiş vardı. </st><st c="2632">Bizi talime çıkarmadılar ki, tıraş olalım, üstümüzü başımızı düzeltelim, tüfeklerimizi temizleyelim, postallarımızı boyayalım. </st><st c="2759">Yani teftişe hazırlanacağız.</st></p>
			<p><st c="2787">Ama biz öyle yapmadık. </st><st c="2811">Daha sabahtan doğru Kepsut Çayına... </st><st c="2848">Ondan sonra ayak topuna başladık. </st><st c="2882">Oyundan terleyince Kepsut Çayına, çayda serinleyince top oyununa...</st></p>
			<p><st c="2949">Avni iyi top oynuyor. </st><st c="2972">Dursun da hiç oynayamaz. </st><st c="2997">Dursun ille de Avni’nin karşısına geçecek de, aklı sıra çalım yapıp Avni’yi kıvıracak. </st><st c="3084">Ama ne gezer... </st><st c="3100">Dursun’un ayağına top bile değmez. </st><st c="3135">Koşar ha koşar... </st><st c="3153">Dil bir karış dışarda...</st></p>
			<p><st c="3177">O gün de öyle oldu. </st><st c="3198">Ayağından topu alamayacağını anlayınca Avni’yi kovalamaya başladı. </st><st c="3265">Bitürlü Avni’yi eline geçiremedi. </st><st c="3299">Onu kovalarken bağsız postalın biri ayağından fırladı. </st><st c="3354">Tek ayağı yalınayak Avni’yi kovaladı durdu. </st><st c="3398">Öbür ayağından postalı çıkarıp Avni’nin arkasından fırlattı. </st><st c="3459">Tutturamayınca Avni’yi taş yağmuruna tuttu.</st></p>
			<p><st c="3502">Avni de inadına inadına topu Dursun’un üstüne sürüyor. </st><st c="3558">Oğlanı kıvıra kıvıra serseme çevirdi.</st></p>
			<p><st c="3595">Hergünkü gibi, üç saat mi, dört saat mi top oynadık. </st><st c="3649">Dursun öyle sersemlemiş ki, akşamüstü Kepsut Çayına girdiğimiz zaman, azkalsın, dizkapağımıza gelmeyen çay suyunda boğuluyordu. </st><st c="3777">Suya bir girdi, bir daha çıkamıyor. </st><st c="3813">Çırpınıp duruyor. </st><st c="3831">Biz onu şaka yapıyor sanıyoruz. </st><st c="3863">Dizkapağına gelmeyen suda insan boğulur mu?</st></p>
			<p><st c="3906">Koca Murat geldi. </st><st c="3925">Suda debelenen Dursun’un tepesine bindi. </st><st c="3966">Oğlanı büsbütün suya bastırdı. </st><st c="3997">Koca Murat aklınca şaka yapıyor. </st><st c="4030">Aman… işin şakası yok, Dursun gidiyor.</st></p>
			<p><st c="4068">Murat, ensesinden tutup Dursun’u havaya kaldırdı, bikaç kez salladı, silkeledi. </st><st c="4149">Dursun’un ağzından sular boşaldı. </st><st c="4183">Çay kıyısındaki kumsala serdik Dursun’u. </st><st c="4224">Avni, Dursun’un göğsüne çöktü, sözüm ona, kollarını kaldırıp indirip soluk aldıracak...</st></p>
			<p><st c="4311">Neden sonra Dursun ayağa kalktı. </st><st c="4345">Sendeleye sendeleye arkamızdan kışlaya geldi.</st></p>
			<p><st c="4390">Gelirken Avni ile ortak, bir büyük karpuz almışlar. </st><st c="4443">Kışlaya gelince Avni karpuzu ortadan ikiye kesti. </st><st c="4493">Yarısını Dursun’a verdi. </st><st c="4518">Ellerine birer kaşık alıp karşılıklı masaya geçtiler. </st><st c="4572">Karpuzu kaşıkla oya oya yiyorlar. </st></p>
			<p><st c="4606">Dursun,</st></p>
			<p><st c="4613">– Seninki büyük... </st><st c="4633">dedi. </st></p>
			<p><st c="4639">Avni yine sesini çıkarmadı. </st></p>
			<p><st c="4667">Dursun boyuna söyleniyor.</st></p>
			<p><st c="4692">– Niye büyüğünü kendine aldın? </st></p>
			<p><st c="4724">–!..</st></p>
			<p><st c="4728">– Utan be!..</st></p>
			<p><st c="4741">Dursun söylendi, söylendi. </st><st c="4769">Avni sesini çıkarmadan karpuzu kaşıkla oya oya yedi.</st></p>
			<p><st c="4821">– Senin gözün aç ulan!..</st></p>
			<p><st c="4846">Avni sesini çıkarmadan, içi boşalmış yarım karpuz kabuğunu yavaşça masadan aldı, birden Dursun’un kafasına geçirdi. </st><st c="4963">Karpuzdan tas Dursun’un kulaklarına dek geçti.</st></p>
			<p><st c="5009">Dursun, saatlerce top oyununda kıvrıla kıvrıla serseme dönmüş. </st><st c="5073">Bir de çayda boğulurken sersemledi. </st><st c="5109">Şimdi de kafasına karpuz kabuğu geçince, büsbütün şapşallaştı.</st></p>
			<p><st c="5171">Akşam yemeğinden sonra Avni,</st></p>
			<p><st c="5200">– Hadi, bom oynayalım... </st><st c="5226">dedi.</st></p>
			<p><st c="5231">Koğuşta, ranza diplerine çepeçevre toplandık. </st></p>
			<p><st c="5278">Bom oyunu şöyledir: Yan yana oturanlar, herhangibirinden başlayarak sayarlar:</st></p>
			<p><st c="5355">– Bir!.. </st></p>
			<p><st c="5365">Yanındaki:</st></p>
			<p><st c="5375">– İki!..</st></p>
			<p><st c="5384">Onun yanındaki:</st></p>
			<p><st c="5400">– Üç!.. </st><st c="5409">der.</st></p>
			<p><st c="5413">Yalnız beş ve beşin katları söylenmez. </st><st c="5453">Beş, on, onbeş, yirmi yerine bom denilecek. </st><st c="5497">Beş ve beşin katlarında bom diyemeyen dayak yer.</st></p>
			<p><st c="5545">Dursun bitürlü bunu beceremez. </st><st c="5577">Buyüzden her gece dayak yer. </st><st c="5606">Eğlenceli bir oyun.</st></p>
			<p><st c="5625">Başladık bom’a.</st></p>
			<p><st c="5641">– Bir!</st></p>
			<p><st c="5648">– İki!</st></p>
			<p><st c="5655">– Üç!</st></p>
			<p><st c="5661">– Dört!</st></p>
			<p><st c="5669">Sıra Dursun’da. </st><st c="5686">Dursun, bitürlü “bom!” diyemiyor. </st><st c="5720">Kıvrandı, dudaklarını oynattı, bom aklına gelmedi.</st></p>
			<p><st c="5770">– Beşşş!.. </st><st c="5782">diye patladı.</st></p>
			<p><st c="5795">Haydi Dursun’un üstüne, vur babam vur.</st></p>
			<p><st c="5834">Dursun, her dayak yiyişinden sonra, kendi beceriksizliğine kendisi de şaşar, bir daha dayak yememek için saçından tırnağına dikkat kesilir...</st></p>
			<p><st c="5976">– Bir!</st></p>
			<p><st c="5983">– İki!</st></p>
			<p><st c="5990">– Üç!</st></p>
			<p><st c="5996">– Dört!</st></p>
			<p><st c="6004">Dursun kıvranır, bişey söyleyecek de aklına gelmemiş gibi, dudakları kıpırdar, sonra patlar:</st></p>
			<p><st c="6097">– Beşş!.. </st></p>
			<p><st c="6108">Haydi sopa... </st><st c="6122">Dursun, başını sağa sola sallayarak, “cık cık cık” diye sesler çıkarır.</st></p>
			<p><st c="6193">Kendisine beş, on, onbeş demenin sırası geldi mi, Dursun bitürlü “bom!” diyemiyor.</st></p>
			<p><st c="6276">Dursun, herzamanki gibi, geceyarısına dek dayak yedi. </st></p>
			<p><st c="6331">Hüdaverdi, Dursun’un yanındaki yatakta yatar. </st><st c="6377">Hüdaverdi’nin söylediğine göre, o gece Dursun uykusunda “bom!”, “bom!” diye bağırarak sabaha dek sıçramış durmuş.</st></p>
			<p><st c="6490">Sabahleyin Dursun yine bağırmaya başladı:</st></p>
			<p><st c="6532">– Benim palaskamı gören var mı?</st></p>
			<p><st c="6564">– Şapkamı kim aldı yahu?</st></p>
			<p><st c="6589">– Ceketim nerede?</st></p>
			<p><st c="6607">– Tüfeğim kimdeyse versin...</st></p>
			<p><st c="6636">Biz alana çıktık, dizildik. </st><st c="6665">Herzamanki gibi Avni en sonra sallana sallana geldi. </st><st c="6718">Dursun, hâlâ koğuşta, ekmek torbasını arıyor.</st></p>
			<p><st c="6763">Yüzbaşıya tekmil verdikten sonra Dursun göründü. </st><st c="6813">Tozluklar postallarının üstüne düşmüş, yaka biyanda, paça biyanda...</st></p>
			<p><st c="6881">Yüzbaşı,</st></p>
			<p><st c="6890">– Bu ne kılık! </st><st c="6906">diye bağırdı. </st></p>
			<p><st c="6920">Dursun,</st></p>
			<p><st c="6927">– Avni Efendi ekmek torbamı almış yüzbaşım... </st><st c="6974">dedi. </st></p>
			<p><st c="6980">Yüzbaşı, Dursun’un ceketinin yakasından tuttu. </st><st c="7027">Tutmasıyla ceketin önü üstten aşağı açıldı. </st><st c="7071">Dursun’un ceketinde tek düğme yok. </st><st c="7106">Daha doğrusu bütün düğmeler var da dikili değil. </st><st c="7155">Dursun, kopuk düğmeleri üstüne koymuş, düğmenin yuvarlak halkalarına içerden kibrit çöpleri geçirmiş. </st><st c="7257">Düğmeler öylece duruyor. </st><st c="7282">Üstten bakınca düğmeli gibi. </st></p>
			<p><st c="7311">Yüzbaşı,</st></p>
			<p><st c="7319">– Geç yerine! </st><st c="7334">diye bağırdı.</st></p>
			<p><st c="7347">Üst baş, tüfek muayenesi yapıldı. </st><st c="7382">Tabur komutanı geldi. </st><st c="7404">Biraz sonra da, aşağı yoldan korgeneralin arabası göründü. </st><st c="7463">Bizi bir titremedir aldı.</st></p>
			<p><st c="7488">Korgeneral, kurmay başkanı, emir subayı arabadan indiler. </st><st c="7547">Dursun benim yanımda. </st></p>
			<p><st c="7569">Yüzbaşı,</st></p>
			<p><st c="7577">– Hizaya gel! </st><st c="7592">diye komut verdi.</st></p>
			<p><st c="7609">Dursun’un dirseğime değen dirseği zangır zangır titriyor. </st><st c="7668">Oğlan bigün önceden, geceki dayaklardan iyice sersemlemiş.</st></p>
			<p><st c="7726">– Dikkat!.. </st><st c="7739">Sağa bak!.. </st></p>
			<p><st c="7751">Korgeneral,</st></p>
			<p><st c="7762">– Merhaba arkadaşlar! </st><st c="7785">dedi.</st></p>
			<p><st c="7790">– Sağol!..</st></p>
			<p><st c="7801">– Nasılsınız?</st></p>
			<p><st c="7815">– Sağol!.. </st></p>
			<p><st c="7827">Yüzbaşı,</st></p>
			<p><st c="7835">– Sağdan say!.. </st><st c="7852">diye komut verdi. </st></p>
			<p><st c="7870">En baştaki Çöteli Mehmet,</st></p>
			<p><st c="7895">– Bir! </st><st c="7903">dedi.</st></p>
			<p><st c="7908">Yanındaki Karahasanoğlu,</st></p>
			<p><st c="7933">– İki! </st><st c="7941">dedi.</st></p>
			<p><st c="7946">Sayıla sayıla sıra bana gelmişti.</st></p>
			<p><st c="7980">– Ondokuz! </st><st c="7992">dedim.</st></p>
			<p><st c="7998">Sıra Dursun’da. </st><st c="8015">Dursun’un ağzı açılmıyor, yalnız titriyor. </st><st c="8058">Titredi, dudakları kıpırdadı, sonunda var gücüyle,</st></p>
			<p><st c="8108">– Booom!.. </st><st c="8120">diye bağırdı.</st></p>
			<p><st c="8133">Öyle bağırdı ki, sesi dağlarda yankılandı.</st></p>
			<p><st c="8176">Dursun “bom!” deyince, onun yanındaki sesini çıkaramadı. </st><st c="8234">Dursun, yine başını sağa sola sallayarak “cık cık cık!” diye sesler çıkardı.</st></p>
			<p><st c="8310">Korgeneral, tabur komutanına, tabur komutanı bölük komutanına, bölük komutanı Dursun’a baktı.</st></p>
			<p><st c="8404">Neye uğradığını şaşıran yüzbaşı bir daha komut verdi:</st></p>
			<p><st c="8458">– Sağdan say!.. </st></p>
			<p><st c="8475">– Bir!</st></p>
			<p><st c="8481">– İki!..</st></p>
			<p><st c="8490">Sağ yanımdaki, “Onsekiz!” dedi. </st><st c="8523">Ben, “Ondokuz!” dedim. </st><st c="8546">Dursun kıvrandı, titredi,</st></p>
			<p><st c="8571">– Booom! </st><st c="8581">diye bir daha gürledi.</st></p>
			<p><st c="8603">Korgeneralin suratı asıldı. </st><st c="8632">Yüzbaşı, Dursun’un önüne geldi:</st></p>
			<p><st c="8663">– Dursun Efendi, neden yirmi demiyorsun?</st></p>
			<p><st c="8704">Ben yüzbaşıya yavaşça durumu anlattım. </st><st c="8744">“Yerini değiştirin efendim,” dedim. </st><st c="8780">Yüzbaşı, Dursun’un yerini değiştirdi.</st></p>
			<p><st c="8817">– Sağdan say!.. </st></p>
			<p><st c="8834">– Bir!</st></p>
			<p><st c="8840">– İki!..</st></p>
			<p><st c="8849">Dursun bu kez “yirmiüç” diyecekti. </st><st c="8885">Yirmiüç, beşin katı olmadığına göre, Dursun yirmiüç diyebilirdi. </st><st c="8950">Ama diyemedi, yine,</st></p>
			<p><st c="8969">– Boom! </st><st c="8978">diye bağırdı.</st></p>
			<p><st c="8991">Aylardanberi oyunlarda bitürlü “bom!” diyemeyen Dursun, şimdi de bom’dan başka bişey diyemiyordu.</st></p>
			<p><st c="9089">– Sağdan saaay!..</st></p>
			<p><st c="9107">Dursun’a sıra gelince, zavallı oğlan sallanıyor, titriyor, kıvranıyor, sonra,</st></p>
			<p><st c="9185">– Booom!.. </st><st c="9197">diye çığlığı basıyor, ondan sonra da başını sağa sola sallayarak, cık, cık, cık!.. </st><st c="9280">diyor.</st></p>
			<p><st c="9286">Dursun’a sağdan soldan nice kopya versek, işe yaramıyor.</st></p>
			<p><st c="9343">– Dursun onaltı!</st></p>
			<p><st c="9360">– Onaltı de Dursun!..</st></p>
			<p><st c="9382">– Onaltı ulan!.. </st></p>
			<p><st c="9400">Dursun durup durup,</st></p>
			<p><st c="9419">– Boom! </st><st c="9428">diye patlıyor. </st></p>
			<p><st c="9443">Korgeneral,</st></p>
			<p><st c="9454">– Çıkarın bu efendiyi dedi.</st></p>
			<p><st c="9482">Çıkardılar. </st><st c="9495">Dursun süklüm püklüm koğuşa gitti. </st></p>
			<p><st c="9530">Teftişten sonra Dursun,</st></p>
			<p><st c="9553">– Hep sizin yüzünüzden! </st><st c="9578">diye önce Avni’nin, sonra Murat’ın üstüne atıldı.</st></p>
			<p><st c="9627">O gece üzüntümüzden ne bom, ne de başka bir oyun oynayabildik. </st><st c="9691">Matematikte üstün başarılı öğrenci Dursun, onbaşı olamayacaktı.</st></p>
			<p><st c="9754">Ertesi günü Dursun’u karargâhtan çağırdılar: Gitti. </st><st c="9807">Gülerek geldi.</st></p>
			<p><st c="9821">Buraya, staja gelmeden önce, Avrupa yarışması açılmıştı. </st><st c="9879">Yarışmayı kazananlar mühendislik öğrenimi için Almanya’ya gideceklerdi.</st></p>
			<p><st c="9950">Şimdi, yarışma sınavının sonucu belli olmuş. </st><st c="9996">Yarışma sınavına giren beşyüz öğrenci arasında Dursun birinciydi.</st></p>
			<p><st c="10061">Bir hafta sonra Dursun’u uğurladık. </st><st c="10098">Bir gece önce de bom oynadık. </st><st c="10128">Dursun bikez bile bom diyemedi, geceyarısına dek dayak yedi.</st></p>
			<p><st c="10188">Bizden ayrılacağı sabah, yine herzamanki gibi, “Tozluğumun tekini gören var mı?”, “Postalımın teki kimde?” diye bağırıp durmuştu.</st></p>
		</section>
  <div id="charCountTotal" value="10318"></div></body>
</html>
