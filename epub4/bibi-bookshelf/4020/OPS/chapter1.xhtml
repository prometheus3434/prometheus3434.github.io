<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Bir Koltuk Nasıl Devrilir ?</st></h1>
			<p><span><st c="27">O</st></span><st c="29">lur a, günün birinde, canınız bir hükümet devirmek isteyebilir. </st><st c="93">Bunu nasıl yapacağınızı biliyor musunuz?</st></p>
			<p><st c="133">Ama siz, hükümet devirmeyecekmişsiniz ; olsun, bilin de yine devirmeyin. </st><st c="207">Çok bilgi, insana ağırlık vermez.</st></p>
			<p><st c="240">Şimdi size, bir hükümetin nasıl devrileceğini anlatacağım. </st><st c="300">Bana, “Peki, sen biliyor musun, hükümet devirdin mi?” diye sorarsanız, söyleyeyim ; ben hükümet devirmedim ama, kitap sayfalarında bir hükümetin nasıl devrildiğini gördüm, daha doğrusu okudum.</st></p>
			<p><st c="492">Elime bir kitap geçti, gizli bir kitap... </st><st c="535">Kitabın adı: </st><em><st c="548">Hükümet Devirme Sanatı. </st></em><st c="572">Kitabı bana postayla yurt dışından göndermişler. </st><st c="621">Kimin gönderdiğini bilmiyorum. </st><st c="652">Böyle bir kitabın, postada denetlenmeden nasıl bana ulaştığına şaştım.</st></p>
			<p><st c="722">Bu kitabın basıldığı yer </st><em><st c="748">“Patşcoskylmes” </st></em><st c="764">diye biyer. </st><st c="776">Bu adı duymadım bile. </st><st c="798">Atlasa baktım, böyle biyer bulamadım. </st><st c="836">Kitap gizli basım olduğu için sanırım, basıldığı yeri de atmışlar. </st><st c="903">Yok böyle biyer.</st></p>
			<p><st c="919">Kitabın önsözünde şunlar yazılı:</st></p>
			<blockquote>
			<p><st c="952">Yeryüzünde ençok kullanılan dil İngilizce olduğu için, biz de bu kitabı İngilizce yazdık.</st></p>
			<p><st c="1042">Bu kitap, hükümet devirmeye yetenekli oldukları bizce bilinen kimselere gizli olarak yollanacaktır. </st><st c="1143">Siz de bu kitabı okuduktan sonra, hükümet devirmeye meraklı ve yetenekli olduklarını tahmin ettiğiniz arkadaşlarınıza okutunuz. </st><st c="1271">Bu yolda gizli kurslar açılması da salık verilir.</st></p>
			<p><st c="1320">Tam güvenemediğiniz kimselere, kitaptan yararlı bulduğunuz bölümleri daktiloda çoğaltarak gönderiniz.</st></p>
			<p><st c="1422">Amacınız hükümetleri devirmek olmalıdır. </st><st c="1464">Bu yolda okurlarımıza başarılar dileriz.</st></p>
			<p><st c="1504">Bu kitapta anlatılan, öğretilen yöntemlerle devrilmeyecek kadar dayanıklı hiçbir hükümet yoktur.</st></p>
			<p><st c="1601">Saygılarımızla</st></p>
			</blockquote>
			<p><st c="1616">Yeraltı çalışması yapan bir anarşistler topluluğunun bu kitabı hazırladığını sanıyorum.</st></p>
			<p><st c="1704">Kitabı görünce, ilkin büyük bir korkuya kapıldım. </st><st c="1755">Ne yapacağımı şaşırdım. </st><st c="1779">Bisüre kendimi toparlayamadım. </st><st c="1810">Neden sonra kendime gelince, hükümetine candan bağlı her yurttaşın yapması gerekli olduğu gibi, bu kitabı götürüp polise vermeyi tasarladım. </st><st c="1951">Sonra yine düşündüm ; belki de hükümet devirmek isteyen yurttaşlarımız vardır. </st><st c="2030">Ne diye onlara bu sanatı öğretmekten çekineyim?</st></p>
			<p><em><st c="2077">Hükümet Devirme Sanatı </st></em><st c="2101">adlı kitap, tıpkı </st><em><st c="2119">Muaşeret Usulleri, Makyajda Nasıl Başarı Elde Edilir?, Yemekler ve Tatlılar, İki Ayda Almanca, Her Genç Kız Neler Bilmelidir?</st></em><st c="2244"> türünden kitaplara benziyor.</st></p>
			<p><st c="2273">Kitabın ayrı bölümlerinde, hükümetlerin cinsine, o ülkenin özelliğine, devireceklerin tutumuna göre, herhangibir hükümetin nasıl devrileceği, bir yemek, örneğin “düğün çorbası”nın pişirilmesi anlatılır gibi tatlı tatlı, akıcı bir deyişle anlatılmış. </st><st c="2524">Kitabın güzelliği de burada. </st><st c="2553">Kitabı kimler yazmışsa, kurnaz heriflermiş doğrusu... </st><st c="2607">İnsanlar bu kitabı okuyunca, içinde, önüne geçilmez bir hükümet devirme isteği duyuyor ; benim gibi hükümet devirmeyi aklının ucundan geçirmemiş bir insan bile, “ah nasıl etsem de bir hükümet devirsem?” diye içinden geçiriyor. </st></p>
			<p><st c="2834">Kitaptaki bölümlerden bikaçı:</st></p>
			<p><st c="2863">“Halk düşmanı bir hükümet nasıl devrilir?”</st></p>
			<p><st c="2906">“Diktatör idaresi nasıl alaşağı edilir?”</st></p>
			<p><st c="2947">“Korkak insanların hükümet devirmekte kullanacakları yöntemler”</st></p>
			<p><st c="3011">“Baskıcı hükümetlere karşı nasıl ayaklanılır, halk nasıl kışkırtılır?”</st></p>
			<p><st c="3082">“Ödlek insanların hükümet devirmekte izleyecekleri yollar”</st></p>
			<p><st c="3141">“Verdiği sözde durmayan hükümetin devrilmesi” </st></p>
			<p><st c="3188">“Hükümeti devirmek için hangi zamanlarda ihtilal meşru olur?”</st></p>
			<p><st c="3249">“Kendini meşru sanan zorbacı hükümetin devrilmesi”</st></p>
			<p><st c="3300">“Azgelişmiş ve geri kalmış ülkelerde hükümet devirme” </st></p>
			<p><st c="3355">“Sıcak ülkelerde hükümet devirme işinde nelere dikkat edilmelidir?”</st></p>
			<p><st c="3422">“Uygar ülkelerde hükümet devirme işinde nelere dikkat edilmelidir?”</st></p>
			<p><st c="3490">“Uygar ülkelerde hükümetin devrilmesi”</st></p>
			<p><st c="3529">“Ormanlık, dağlık bölgelerde hükümet nasıl devrilir?”</st></p>
			<p><st c="3583">İşte, kitaptaki bölümlerden bikaçı bunlar. </st><st c="3627">Daha bunlar gibi biçok ilginç bölüm var.</st></p>
			<p><st c="3667">Kitapta değişik hükümetlerin hertürlü devriliş yöntemleri anlatıldıktan, açıklandıktan sonra, son bölümde şöyle deniliyor:</st></p>
			<blockquote>
			<p><st c="3790">Buraya kadar anlatılan bütün yolları, yöntemleri denediniz de, yine hükümeti deviremedinizse, hiç yılmayın, üzülmeyin. </st><st c="3910">Şimdiye dek anlatılan yöntemlerle devrilmeyen hükümetler, bu son bölümde anlatacağımız yolla yüzde yüz bir kesinlikle devrilir. </st><st c="4038">Şimdi anlatacağımız bu yönteme hiçbir hükümet dayanamaz. </st><st c="4095">Siz de bikez deneyiniz. </st><st c="4119">Denemekten ne çıkar, ne kaybedersiniz? </st><st c="4158">Başarılar dileriz.</st></p>
			</blockquote>
			<p><st c="4176">İşte bundan sonra, anlatım başlıyor.</st></p>
			<p><st c="4213">Kitabın bir özelliği de şu: Hükümet devirme yöntemi anlatılırken, bu yöntemle tarihte devrilmiş hükümetlerden örnekler veriliyor. </st><st c="4344">Yer, zaman belirtilerek, belgeler ortaya konularak, bu yöntemin hangi yerde, nasıl kullanılırsa başarıya ulaşıldığı anlatılıyor. </st><st c="4473">Bunların herbiri çok meraklı, yer yer çok acıklı, okurken yüreğimizi ağzımıza getirtecek kadar korkulu olaylardır. </st><st c="4588">Şimdi size bu kitabın son bölümünde anlatılan olayı buraya olduğu gibi, hiç eksiksiz, artıksız aktarıyorum. </st><st c="4696">Dikkatle okumanızı salık veririm. </st><st c="4730">Okuyun da, zararı yok, yine hükümeti devirmeyin. </st><st c="4779">Ama sanmıyorum ; okursanız, dayanamayıp hükümet devirmeye kalkışacağınızı çok iyi biliyorum.</st></p>
			<p><st c="4871">Ayrıca şunu da ekleyeyim ki, anlatılan bu yöntemle hükümet devirmenin tehlikesi de yoktur. </st><st c="4963">Hiç korkmayın, ne darağacına gideceksiniz, ne cezaevine... </st><st c="5022">Hiç öyle bir tehlike olsaydı, ben size salık verir miydim?.. </st><st c="5083">Bu yöntemi uygularsanız, hem hükümet devrilecek, hem de hükümeti sizin devirdiğiniz anlaşılmayacaktır.</st></p>
			<p><st c="5185">İşte başlıyoruz:</st></p>
			<p><st c="5202">1998 yılında, Haparia kıtasının kuzeydoğusunda, Caperos Dağlarıyla Virnazut Irmağı arasındaki dağlık ve engebeli bölgede Tuştuk Devleti bulunmaktaydı. </st><st c="5354">Tuştuklular çok dalgacı, alaycı ve kendilerini kurnaz sanan saf insanlardı.</st></p>
			<p><st c="5429">1998 yılı şubat ayına kadar Tuştuklarda “Yaşasın Memleket Partisi” iktidardaydı. </st><st c="5511">Fakat bu tarihte yapılan seçimlerde Yaşasın Memleket Partisi iktidardan düştü, Vatan Evlatları Partisi iktidara geçti. </st><st c="5630">İşte bu iktidar değişikliği Tuştuk tarihinde çok büyük bir olaydır.</st></p>
			<p><st c="5697">Vatan Evlatları Partisinin başında Kafakan Bey vardı. </st><st c="5752">Kötü adam denilemezdi. </st><st c="5775">Uluslararası toplantılarda uyumaktan, uyumadığı zamanlarda da burnunu karıştırmaktan başka kötü bir huyu yoktu.</st></p>
			<p><st c="5886">Kafakan Bey başbakan oldu. </st><st c="5914">Onun başbakan oluşunu, ana muhalefet partisi olan Yaşasın Memleket Partililer çekemediler. </st><st c="6005">Her ne uğruna olursa olsun, Vatan Evlatları Partisini iktidardan düşürmek istiyorlardı. </st><st c="6093">Durmadan burnunu karıştıran bir adamın başbakan olması, ulusal onurlarına dokunuyordu.</st></p>
			<p><st c="6179">Kafakan Beyin ve arkadaşlarının hırsız olduklarını gazeteler de yazdılar. </st><st c="6254">Buna kimse aldırış etmedi. </st></p>
			<p><st c="6281">Halk,</st></p>
			<p><st c="6286">–Hiçbir işe yaramayan bir adam hırsız değil diye başbakan olacağına, iş yapsın da varsın hırsız olsun... </st><st c="6392">diyordu.</st></p>
			<p><st c="6400">Haklıydılar, çünkü Yaşasın Memleket Partisi de iktidardayken az hırsızlık yapmamıştı.</st></p>
			<p><st c="6486">Bu antipropaganda sökmeyince, Kafakan Beyin diktatör olduğunu ilan ettiler. </st><st c="6563">Ulusa, özgürlük tanımıyordu.</st></p>
			<p><st c="6591">Halk bunu da umursamadı. </st><st c="6617">Kısacası, Yaşasın Memleket Partisi, Vatan Evlatları Partisini iktidardan düşürmek için, bütün demokratik yöntemleri kullandı ama, onları iktidardan düşürmeyi başaramadı. </st><st c="6787">Bunun üzerine hükümet devirmek için halkı ayaklandırma yoluna gitti. </st><st c="6856">Bu yanlış bir yoldu. </st><st c="6877">Çünkü, kendi ülkelerinin özelliklerini ve koşullarını düşünmeden, başka ülkelerde uygulanmış ihtilal yöntemlerini olduğu gibi taklide kalkıyorlardı. </st><st c="7026">Tuştuklular ayaklanamaz, hiçbir zaman hükümete karşı gelemezlerdi. </st><st c="7093">Böyle bir gelenekleri yoktu. </st><st c="7122">Onların ayaklanabilmesi için, başlarındaki hükümetin, “Her yurttaşın ayaklanması gerekir,” diye kanun çıkarması, ayaklanmayanların da ağır cezalara çarptırılmaları gerekirdi. </st><st c="7297">Hükümetin buyruğu ve desteği olmadan ihtilale kalkamazlardı.</st></p>
			<p><st c="7357">Yaşasın Memleket Partisi, hükümeti devirmek için her yola başvurup da başaramayınca bu partinin genel başkanı Kurt Santor, partisinin yönetim kurulu üyelerini topladı, onlara şöyle dedi:</st></p>
			<p><st c="7544">–Sayın arkadaşlarım! </st><st c="7566">Hükümet devirmekte başarı gösteremeyişimizin nedeni, başka ülkelerdeki ihtilal yöntemlerini örnek alışımızdır. </st><st c="7677">Oysa biz ulusal benliğimizden, yerli koşullarımızdan ve kendi ruhumuzdan ayrılmamalıyız. </st><st c="7766">Her ülkenin kendine özgü koşulları vardır. </st><st c="7809">Öyleyse biz, kendi ruhumuza uygun hükümet devirme yolu hangisiyse onu arayıp bulmalıyız. </st><st c="7898">Ben bu konuda tarihimizi inceledim ve bize uygun bir hükümet devirme yöntemi buldum. </st><st c="7983">Bu, dünyada bir eşi benzeri daha görülmemiş bir hükümet devirme yöntemi olacaktır. </st><st c="8066">Benim dediklerimi dinler ve yaparsanız bu Kafakan, iki aya kalmaz, gümbür gümbür devrilir.</st></p>
			<p><st c="8156">Yönetim kurulu üyeleri, partinin genel başkanı Kurt Santor’a,</st></p>
			<p><st c="8218">–Nedir bulduğunuz bu hükümet devirme yöntemi? </st><st c="8265">Aman çabuk söyleyiniz! </st><st c="8288">dediler.</st></p>
			<p><st c="8296">Parti Genel Başkanı cevap verdi:</st></p>
			<p><st c="8329">–Kendi partimiz nasıl iktidardan düştüyse, aynı yolla biz de bu hükümeti devirmeliyiz. </st><st c="8417">Biz kendi başımıza gelenleri unutup başka ülkelerden hükümet devirmek için hazır reçeteler almaya kalkıyoruz. </st><st c="8527">Bizim yanıldığımız burası işte!.. </st><st c="8561">Biz iktidardan neden düştük, bunu düşünelim. </st><st c="8606">Partimizin iktidardan düşmesi, partililerimizin, yani bizim kendi yüzümüzden olmuştur. </st><st c="8693">Halk bizi beğenmedi, istemedi ve hükümetten düşürdü. </st><st c="8746">Öyle değil mi? </st></p>
			<p><st c="8761">Üyeler,</st></p>
			<p><st c="8768">–Evet. </st><st c="8776">Öyle! </st><st c="8782">dediler.</st></p>
			<p><st c="8790">–Öyleyse biz, kendi partimizden istifa edip Vatan Evlatları Partisine geçelim. </st><st c="8870">O partiyi dolduralım. </st><st c="8892">O zaman yurttaşlar Vatan Evlatları Partisini de beğenmeyip iktidardan düşüreceklerdir. </st><st c="8979">Ne dersiniz?</st></p>
			<p><st c="8991">Üyeler,</st></p>
			<p><st c="8999">–Çok doğru yahu, hiç aklımıza gelmemişti. </st><st c="9042">Hay aklınla bin yaşa!.. </st><st c="9066">dediler.</st></p>
			<p><st c="9074">Yönetim kurulundan biri,</st></p>
			<p><st c="9099">–Peki ama biz Vatan Evlatları Partisine geçince orada ne yapacağız? </st><st c="9168">diye sordu.</st></p>
			<p><st c="9179">Buna, Yaşasın Memleket Partisi Genel Başkanı,</st></p>
			<p><st c="9225">–Hiçbişey yapmayacağız... </st><st c="9252">dedi. </st><st c="9258">Bizi hiçbişey yapmadığımız için iktidardan düşürdüler. </st><st c="9313">Vatan Evlatları Partisine girince de hiçbişey yapmayacağız. </st><st c="9373">Kendi partimiz iktidardayken ne yaptıksa, yine öyle yapacağız. </st><st c="9436">Haydi şimdi birer ikişer Yaşasın Memleket Partisinden istifa edip Vatan Evlatları Partisine geçelim. </st><st c="9537">Ve kendi partimiz iktidardayken ne yaptıksa yine öyle yapalım.</st></p>
			<p><st c="9599">Bu toplantıdan sonra, Yaşasın Memleket Partisinin ocaklarına, bucaklarına kadar alınan bu karar yayıldı. </st><st c="9705">Yaşasın Memleket Partisinden istifa edenler, Vatan Evlatları Partisine doluşuyordu.</st></p>
			<p><st c="9788">Vatan Evlatları Partisi Başkanı Başbakan Kafakan da, partisine akın akın katılmalardan çok seviniyordu. </st><st c="9893">Kendi partisi güçleniyor, muhalefet partisi zayıflıyordu.</st></p>
			<p><st c="9950">Vatan Evlatları Partisinin kongresi vardı. </st><st c="9994">Başbakan Kafakan kürsüye çıktı, mikrofonun önüne geçti,</st></p>
			<p><st c="10049">–Muh... </st><st c="10058">dedi.</st></p>
			<p><st c="10063">Ağzından daha ilk hece çıkar çıkmaz, bir alkıştır koptu. </st><st c="10121">Alkıştan, Başbakan konuşamıyor, ne söylediği anlaşılmıyordu. </st></p>
			<p><st c="10182">Bay Kafakan bir daha,</st></p>
			<p><st c="10203">–Muh... </st><st c="10212">dedi.</st></p>
			<p><st c="10217">“Muhterem arkadaşlar!” demek istiyordu. </st><st c="10258">Ama alkışların şiddetinden “Muh...” diyor, arkasını söyleyemiyordu. </st><st c="10326">Yaşasın Memleket Partisinden Vatan Evlatları Partisine aktarma olanlar, tıpkı kendi eski partileri iktidardayken yaptıkları gibi, başkanlarını durmadan alkışlıyorlardı.</st></p>
			<p><st c="10494">Bay Kafakan,</st></p>
			<p><st c="10507">–Muh... </st><st c="10516">muh... </st><st c="10523">muh... </st><st c="10530">diyor, hıçkırık tutmuş gibi, başka bişey söyleyemiyordu.</st></p>
			<p><st c="10586">–Muh... </st></p>
			<p><st c="10595">Alkış kıyamet...</st></p>
			<p><st c="10611">–Arkadaşlar, çok rica ederim... </st><st c="10644">dedi. </st></p>
			<p><st c="10650">Alkışlıyorlardı.</st></p>
			<p><st c="10666">–Tadını kaçırdınız artık! </st><st c="10693">dedi.</st></p>
			<p><st c="10698">Alkış daha da şiddetlendi. </st><st c="10726">Başbakan kızmıştı:</st></p>
			<p><st c="10744">–Ama yeter artık!.. </st><st c="10765">Muh...</st></p>
			<p><st c="10771">Alkış göklere yükseliyordu. </st><st c="10800">Başbakan kıpkırmızı oldu,</st></p>
			<p><st c="10825">–Yeter ulan... </st><st c="10841">Kesin! </st><st c="10848">diye bağırdı. </st></p>
			<p><st c="10862">Dinleyen yoktu, alkışlıyorlardı.</st></p>
			<p><st c="10894">Kızgınlığın sonuna gelen Başbakan, ne yapacağını şaşırıp gülerek,</st></p>
			<p><st c="10960">–Yapmayın ulan... </st><st c="10979">dedi. </st><st c="10985">Namussuzluk etmeyin... </st><st c="11008">Muh...</st></p>
			<p><st c="11014">Baktı ki alkış durmuyor, Başbakan alkış gürültüleri arasında ne dediğini kendisi de anlamadan bisüre konuştu, sonra kürsüden indi.</st></p>
			<p><st c="11145">Kongre böylece sona erdi. </st><st c="11172">Ama Başbakan’ı nerde görseler, aktarma partililer durmadan alkışlıyorlardı. </st><st c="11248">Öksürse alkışlıyorlar, hapşırsa alkışlıyorlar, esnese, uyusa, burnunu kaşısa alkışlıyorlardı.</st></p>
			<p><st c="11341">İlk zamanlarda bu alkışlara kızan, hatta, “Yapmayın yahu... </st><st c="11402">Rica ederim... </st><st c="11417">Namussuzluk etmeyin!” diyen Başbakan, yavaş yavaş alkışlara kızmaz oldu. </st><st c="11490">Sonraları alkışa alıştı. </st><st c="11515">Daha sonra alkış beklemeye başladı. </st><st c="11551">Gözünü kırpsa da karşısındakiler alkışlamayı unutsalar, neden alkışlamadınız der gibilerden kızarak çevresindekilere bakıyordu.</st></p>
			<p><st c="11678">Böyle böyle...</st></p>
			<p><st c="11693">Halk arasında söylentiler almış yürümüştü. </st><st c="11737">Herkes Başbakan’ın deli olduğunu söylüyordu. </st><st c="11782">Delinin sonu ne olursa, Başbakan’ın ve Vatan Evlatları Partisinin sonu da öyle oldu. </st><st c="11867">İki ay bile sürmedi. </st><st c="11888">Vatan Evlatları Partisi hükümeti devrildi.</st></p>
			<p><st c="11930">Tarihteki bu en önemli hükümet darbesinden ders almamız gerekir. </st><st c="11996">Bütün yöntemler denenip de hiçbiriyle hükümet devrilmezse, bu yöntemi denemek gerekir. </st><st c="12083">Dünyanın en sağlam hükümetleri bile buna dayanamaz, devrilir.</st></p>
			<p><st c="12144">Hepinize, çalışmalarınızda başarılar dileriz.</st></p>
		</section>
  <div id="charCountTotal" value="12190"></div></body>
</html>
