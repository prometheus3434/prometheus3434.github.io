<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Donla Şaka Olmaz</st></h1>
			<p><span><st c="17">B</st></span><st c="19">ilirsiniz ; yatılı okullarda “bekâr” var, “evci” var. </st><st c="73">Evciler, cumartesi geceleri evlerinde kalırlar, bekârlar da bütün ders yılı gecelerini okulda geçirirler.</st></p>
			<p><st c="178">Süvari Selahattin benim gibi bekârlardan. </st><st c="221">Bir pazar akşamı koğuşta, herzamanki gibi, yıkanmış çamaşırlarımız dağıtılıyor.</st></p>
			<p><st c="300">Koğuş kıdemlisi,</st></p>
			<p><st c="317">– Herkes çamaşırını gelip alsın! </st><st c="351">diye bağırdı.</st></p>
			<p><st c="364">Kirli çamaşırlarımızı verip yıkanmış çamaşırlarımızı alıyoruz. </st><st c="428">Çamaşırlar karışmasın diye, herkes kendi çamaşırına ya boyası çıkmaz kalemle numarasını yazıyor, ya siyah iplikle adını işliyor.</st></p>
			<p><st c="556">Herkesin sinirlendiği bir iş vardır ya... </st><st c="599">Bu Süvari Selahattin’in de sinirine giden iş, çamaşıra numara yazmak. </st><st c="669">Yazmaz. </st><st c="677">Sırtından kirlileri çıkarır, atar. </st><st c="712">Yıkanmış çamaşırlar dağıtılırken de yerinden kalkmaz. </st><st c="766">Herkes kendi işaretli çamaşırını alınca,</st></p>
			<p><st c="806">– Geriye kalanlar da benim! </st><st c="835">diye gider, her ne kalmışsa, onları toparlar alır.</st></p>
			<p><st c="885">Çapaçulluk işte, başka hiçbişey değil.</st></p>
			<p><st c="924">Kimileyin, yıkanmış çamaşır dağıtımında, geriye çamaşır artmadığı için bişey alamaz. </st><st c="1010">Kimileyin de eli kolu çamaşırla döner. </st><st c="1049">Ama bunlar kendisinin mi, değil mi, belirsiz. </st><st c="1095">Bisürü işaretsiz çamaşır...</st></p>
			<p><st c="1122">Toparladığı çamaşırlara bakar, şaşar.</st></p>
			<p><st c="1160">– Yahu benim böyle gömleğim yoktu be!..</st></p>
			<p><st c="1200">O pazar akşamı, yıkanmış çamaşırlar dağıtılırken yine en son o gitti. </st><st c="1271">Eli boş döndü.</st></p>
			<p><st c="1285">– Mendil bile kalmamış! </st><st c="1310">dedi.</st></p>
			<p><st c="1315">– Temiz çamaşırın yok mu?</st></p>
			<p><st c="1341">– Var ama, yalnız don yok...</st></p>
			<p><st c="1370">– Ben sana bir don vereyim... </st><st c="1401">dedim.</st></p>
			<p><st c="1407">– Seninki bana olmaz... </st><st c="1432">dedi.</st></p>
			<p><st c="1437">Bu süvarilikte de donla pantolon çok önemli. </st><st c="1483">Don ve pantolon ısmarlama yapılmış gibi, süvarinin bacaklarını sıkı sıkı saracak. </st><st c="1565">Biniciler bilir, donla pantolon bacağa oturmazsa, iyi at binilemez. </st><st c="1633">Hele o süratli at gidişinde, kaynak yaparken bol gelen donun paçaları sıyrılır, sıyrılır, kıvrılır, toparlanır ; yukarı çıkar, tomtopak bişey olur. </st><st c="1781">Bu da biniciyi tedirgin eder. </st><st c="1811">Ne kadar uğraşıp pantolonunun üstünden donun paçalarını aşağı çeksen, o yine toparlanır, yukarı çıkar. </st><st c="1914">Don dar olsa sıkar, bol olsa tomtopak büzülür. </st><st c="1961">Onun için süvarinin donu, pantolonu tam ölçüsünde olacak.</st></p>
			<p><st c="2018">Selahattin düşünmeye başladı. </st><st c="2049">Ertesi gün de, bir general teftişe gelip süvarileri manej taliminde görecek. </st><st c="2126">Asıl üzüntüsü bundan... </st><st c="2150">Selahattin mesleğine de tutkun. </st><st c="2182">Don yüzünden bir başarısızlığa uğramak istemiyor.</st></p>
			<p><st c="2231">Birlikte düşündük, taşındık: Aklıma Cemal geldi. </st><st c="2281">Cemal, tam Selahattin’in boyunda posunda. </st><st c="2323">İkisinin çamaşırı birbirine uyar. </st></p>
			<p><st c="2357">Selahattin,</st></p>
			<p><st c="2368">– Cemal vermez... </st><st c="2387">dedi.</st></p>
			<p><st c="2392">– Yahu bir dondan ne çıkar, bir günlüğüne don verecek... </st></p>
			<p><st c="2450">Cemal de dünyanın en titiz çocuğu. </st><st c="2485">Günde belki yirmi kez elini yıkar. </st><st c="2520">Gıcır gıcır çamaşırlarında bitek leke yok. </st><st c="2563">Üstelik de cimri mi cimri... </st><st c="2592">Evet, kendi donunu başkasına vermez.</st></p>
			<p><st c="2628">– Ne yapacaksın?</st></p>
			<p><st c="2645">– Valla bilmem, felaket...</st></p>
			<p><st c="2672">Bunların bir de binicilik hocaları var, yarbay çok sinirli bir adam. </st><st c="2742">Sınıf arkadaşları çoktan general olan bu sinirli yarbay, at diye, binicilik diye ölüyor. </st><st c="2831">Binicilik yüzünden, vücudunda iki üç yerinden kırılmamış tek kemiği yok. </st><st c="2904">Bacak, kol, kaburga, bütün kemikleri kırık. </st><st c="2948">Yürürken bile bu kırık kemikleri çıtır çıtır çıtırdar. </st><st c="3003">Yarbayın bütün merakı at terbiyesi... </st><st c="3041">Altındaki ata rumba oynatır. </st><st c="3070">Atla bir konuşmadığı kalmış.</st></p>
			<p><st c="3098">Bu yarbay, teftişe gelen generale öğrencilerinin bütün hünerlerini gösterecek. </st><st c="3178">Başarılı öğrencisi olduğu için, Selahattin’i de çok seviyor.</st></p>
			<p><st c="3238">– Ne yapacağız?</st></p>
			<p><st c="3254">– Cemal’den isteriz bikez...</st></p>
			<p><st c="3283">Selahattin hem yarbayı generale karşı mahcup etmekten, hem de kendisi yarbaya mahcup olmaktan korkuyor. </st><st c="3388">Cemal’e gidip söyledik. </st></p>
			<p><st c="3412">Cemal,</st></p>
			<p><st c="3418">– Kardeşim, don da verilir mi yahu? </st><st c="3455">dedi.</st></p>
			<p><st c="3460">– Ne olur be?</st></p>
			<p><st c="3474">– Ne oluru var mı? </st><st c="3494">Senin giydiğin donu, sonra ben ne yapayım?</st></p>
			<p><st c="3536">Dayanamadım,</st></p>
			<p><st c="3549">– Mendil yap... </st><st c="3566">dedim.</st></p>
			<p><st c="3572">– Valla olmaz. </st><st c="3588">Darılmayın çocuklar. </st><st c="3609">Başka şey olsa vereyim. </st><st c="3633">Ama, donumu veremem...</st></p>
			<p><st c="3655">– Yahu, bir teftişlik be...</st></p>
			<p><st c="3683">– Olmaz kardeşim: Terletir be... </st><st c="3717">Ata binecek birader. </st><st c="3738">Terden ne olur don...</st></p>
			<p><st c="3759">– Yıkatırsın...</st></p>
			<p><st c="3775">– Çıkar mı kardeşim, süvari teri...</st></p>
			<p><st c="3811">– Sat öyleyse... </st><st c="3829">Kaç paraysa verelim.</st></p>
			<p><st c="3849">Satamıyor da. </st><st c="3864">Arkadaşına kullanılmış don satıyor diye adı çıkacak.</st></p>
			<p><st c="3916">– Darılmayın, donumu veremem. </st><st c="3947">Başka şey olsa... </st><st c="3965">Cemal’in suratına baktım,</st></p>
			<p><st c="3990">– Ama sen zararlı çıkarsın... </st><st c="4021">dedim. </st></p>
			<p><st c="4028">Galiba ne demek istediğimi anladı.</st></p>
			<p><st c="4062">Son derste, herkes derslikteyken, biz Selahattin’le koğuşa gittik. </st><st c="4130">Cemal’in dolabını açtık. </st><st c="4155">Çamaşırları bohçada duruyor. </st><st c="4184">Bohçayı açtık. </st><st c="4199">Bitek don var. </st><st c="4214">Başka hiçbişey yok. </st><st c="4234">Lastikli değil, belden düğmeli don. </st><st c="4270">Donu aldı Selahattin. </st><st c="4292">Bir kâğıda, bir at başı resmi yaptım. </st><st c="4330">Altına da “Altın nal çetesi” yazdım. </st><st c="4367">Kâğıdı bohçaya koydum.</st></p>
			<p><st c="4389">Güzellikle olmazsa böyle olur!</st></p>
			<p><st c="4420">Ertesi gün baktım, Cemal hiç oralı değil. </st><st c="4463">Demek dolabından donunu aldığımızdan haberi yok, bohçasını açmamış.</st></p>
			<p><st c="4530">Süvariler sabah erkenden Ayazağaya gittiler. </st><st c="4576">Kapalı manejde teftiş verecekler. </st><st c="4610">Biz piyadeler de “Hürriyet-i Ebediye” tepesine tatbikata gittik.</st></p>
			<p><st c="4674">Akşam okula döndük. </st><st c="4695">Süvariler daha gelmemiş. </st><st c="4720">Biz yemekhanedeyken süvariler geldi. </st><st c="4757">Biraz sonra, yemekhanenin öbür başında bir kapışma oldu. </st><st c="4814">Selahattin’in sesini duydum ;</st></p>
			<p><st c="4843">– Söyle, kimin donuydu?..</st></p>
			<p><st c="4869">Cemal’in kafasına fasulye karavanasını geçirmiş, bağırıyor:</st></p>
			<p><st c="4929">– Söyle kimin donuydu? </st></p>
			<p><st c="4953">Cemal’i elinden zorla aldık.</st></p>
			<p><st c="4981">– Ne oldu yahu? </st></p>
			<p><st c="4998">Selahattin anlattı:</st></p>
			<p><st c="5017">– O düğmeli donu sabahleyin ayağıma giydim. </st><st c="5062">At binip Ayazağaya gittik. </st><st c="5089">Yolda fark etmedim. </st><st c="5109">Maneje girdik. </st><st c="5124">General de geldi. </st><st c="5142">Yarbay barut gibi... </st><st c="5163">Süratliyle giderken, donun paçaları toparlanmaya başladı. </st><st c="5221">Hay Allah... </st><st c="5234">Tomtop oldu birader, bacaklarımın arasına girdi. </st><st c="5283">Yarbay bizi attan atlatmadı mı? </st><st c="5315">İndik, atlar yanımızda dörtnala geçerken sıçrayarak at bineceğiz. </st><st c="5381">Ben attan aşağı sıçrarken donun belindeki düğmeler kopmaz mı! </st><st c="5443">Don indi bacaklarıma kardeşim... </st><st c="5476">Benim at yanıma geldi. </st><st c="5499">Sıçrayacağım üstüne, bacaklarımı açamıyorum ki... </st><st c="5549">Herkes at bindi, gitti. </st><st c="5573">Ben kaldım. </st><st c="5585">Hırsından yarbayın kemikleri çıtırdamaya başladı. </st><st c="5635">Atlar manej yerini bir daha dönüp yanıma geldi. </st><st c="5683">Bir hamle ettim, bacağımı açamam. </st><st c="5717">Bacaklarıma dolanıp sarılmış olan donu bitürlü yukarı çekemiyorum ki kardeşim... </st><st c="5798">Rezil oldum. </st><st c="5811">Baktım olmayacak, atın yanımdan üçüncü geçişinde, bacaklarımı açmadan kendimi top gibi fırlattım. </st><st c="5909">Gelgelelim, bacaklarımı açamadığımdan atın üstünde duramadım, üstünden aşıp öbür yana düştüm. </st><st c="6003">Gözüm benim atta. </st><st c="6021">At bir daha yanımdan geçerken, kendimi bir daha fırlattım, hop öbür yana... </st><st c="6097">Kendimi fırlatıp atıyorum. </st><st c="6124">Parçalanacağım. </st></p>
			<p><st c="6140">General acıdı,</st></p>
			<p><st c="6154">– Ne oluyor bu delikanlıya yarbayım? </st><st c="6192">dedi.</st></p>
			<p><st c="6197">Ben var gücümle bacaklarımı havada makaslayınca, don korkunç bir cayırtı çıkararak ikiye ayrıldı. </st><st c="6296">Ben de eyerin üstüne oturdum. </st><st c="6326">Bu kez de, eyer üstünde inip kalktıkça don büzülür, büzülür, yukarı sıyrılır. </st><st c="6404">Donun ağı da kalmadığından daha beter topak oluyor. </st><st c="6456">Çıldıracağım arkadaşlar. </st><st c="6481">Bereket versin, pantolonumun cebi herzaman deliktir de, elimi delikten sokup, donu parça parça koparmaya başladım. </st><st c="6596">Donu parça parça koparıp parçaları cebime dolduruyordum. </st><st c="6653">Bacağımın arasından kalan son parçayı çıkarmak için elimi soktum. </st></p>
			<p><st c="6719">Arkamdan Necmi,</st></p>
			<p><st c="6734">– Ne yapıyorsun? </st><st c="6752">dedi.</st></p>
			<p><st c="6757">– Ne yapıyorum?</st></p>
			<p><st c="6773">– Dönüp baksana!..</st></p>
			<p><st c="6792">Bir de baktım, manej yeri, konfeti serpilmiş gibi beyaz bez parçalarıyla dolmuş. </st><st c="6874">Havada bez parçaları uçuşuyor. </st><st c="6905">Bende akıl mı kalmış kardeşim. </st><st c="6936">Kopardığım don parçalarını cebime koyuyorum diye, havaya serpiyormuşum. </st><st c="7008">Rezil oldum.</st></p>
			<p><st c="7020">Cemal öteden,</st></p>
			<p><st c="7034">– Tabii, dedi, donumu çalacağınızı anlamıştım. </st><st c="7082">Ben de bütün çamaşırlarımı kaldırdım dolaptan. </st><st c="7129">Patates Necmi’nin donunu bohçaya koydum.</st></p>
			<p><st c="7169">Patates Necmi, Selahattin’in iki iriliğindeydi. </st><st c="7218">Patates Necmi bunu duyar duymaz,</st></p>
			<p><st c="7250">– Vay, benim donum mu? </st><st c="7274">diye bağırdı.</st></p>
			<p><st c="7287">Sonra üçü birbirinin üstüne atılıp boğuşmaya başladılar. </st></p>
			<p><st c="7345">Biz de arkadaşlık görevimizi yerine getirip hep bir ağızdan, </st></p>
			<p><st c="7406">– Vur! </st><st c="7413">Vur! </st><st c="7418">Vur!.. </st><st c="7425">diye bağırıyorduk.</st></p>
		</section>
  <div id="charCountTotal" value="7443"></div></body>
</html>
