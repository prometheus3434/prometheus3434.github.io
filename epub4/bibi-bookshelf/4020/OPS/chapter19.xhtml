<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Günaydın Gardiyanım</st></h1>
			<p><span><st c="20">B</st></span><st c="22">eni bu denli utandıran başka bir olay anımsamıyorum. </st><st c="75">Bunlar hep belleğimin zayıflığından başıma geliyor. </st><st c="127">Ah ne denli çok isterdim yaşadığım olayları, tanıştığım kimseleri en ince ayrıntılarına dek anımsayan insanlardan olmayı. </st><st c="249">Üstelik ben daha başka bişey yapıyorum. </st><st c="289">Önceden tanışıp da unuttuğum kimselerle örneğin sokakta yada bir taşıtta karşılaşınca, onlar biraz gülümsese yada bana selam verse, sanki onları tanımışım gibi yapıyorum. </st><st c="460">Ne olur, “Bağışlayın, tanıyamadım... </st><st c="497">Nerde tanışmıştık?” diye sorsam ya... </st><st c="535">Hayır diyemiyorum. </st><st c="554">Tanımadığım bir insana niçin onu tanımadığımı söyleyemediğimi çok düşündüm ; sanki onlara değer vermiyormuşum da ondan unutmuşum gibi olacak... </st><st c="698">Oysa hiç de öyle değil. </st><st c="722">Değil ama, bunu onlara nasıl anlatmalıyım? </st><st c="765">Filan yerde filan tarihlerde şunca zaman birlikte olmuşuz. </st><st c="824">Bakıyorum, bakıyorum onun yüzüne. </st><st c="858">Hayır hayır, belleğimde hiç böyle bir iz yok. </st><st c="904">Dahası o filan yeri, o filan tarihleri de hiç anımsamıyorum. </st><st c="965">O zaman, “Yanılıyorsunuz beyfendi, siz beni bir tanıdığınıza benzettiniz sanırım,” diyorum. </st><st c="1057">O zaman da karşımdaki adam, “Nasıl olur efendim, siz Hasan Bey değil misiniz? </st><st c="1135">Naciye Hanımın evinde kiracı değil miydiniz? </st><st c="1180">Eşinizin adı Safinaz değil mi? </st><st c="1211">Bir oğlunuz üç kızınız yok mu? </st><st c="1242">Kızınızın adı Memduha değil mi?” diye bütün özgeçmişimi sayıp dökmeye başlıyor.</st></p>
			<p><st c="1321">Oysa yaşamak anımsamak demektir. </st><st c="1355">Yaşamamakla anımsamamak arasında bir ayrım yok ki... </st><st c="1408">Ben geçmişimin o günlerini hiç yaşamamışım demek.</st></p>
			<p><st c="1457">Kalabalık yerlerde başım hep önüme eğik, yere bakarak yürürüm. </st><st c="1521">Niçin? </st><st c="1528">Başımı kaldırsam, beni tanıyan ama benim tanımadığım biriyle karşılaşırım diye korkumdan... </st><st c="1620">Tanıdıkları tanımamak yüzünden bu ayıbımı herkeslerden gizlemek için türlü numaralar yapıyorum. </st><st c="1716">Örneğin kalabalıkta hep başı önünde yürünemediğinden, aradabir başımı kaldırsam da karşıdan gülümseyerek bana doğru gelen birini görsem, “Hah beni tanıdı işte, gülümsüyor!” diyerek, ben de o tanımadığım adama gülümsüyorum. </st><st c="1939">Birbirimize yaklaşıyoruz, yaklaşıyoruz, yaklaşıyoruz... </st><st c="1995">Nerdeyse kollarımızı açıp birbirimize dolanacakken, şapır şupur öpüşecekken, bir de bakıyorum ki adam beni sıyırıp geçmiş, arkadan gelen başka biriyle sarmaş dolaş. </st><st c="2160">Adam başka birine gülümsüyormuş. </st><st c="2193">Bikez gülmeye başlamışım, birdenbire suratımı asamam ya... </st><st c="2252">Sokakta bisüre sırıta sırıta gidiyorum. </st><st c="2292">Bilseniz ne utançlı durumlara düşüyorum ; anlatamam.</st></p>
			<p><st c="2344">Ya tanımadıklarımı selamlayışım? </st><st c="2378">Bakıyorum, kerliferli bir adam şapkasını çıkarmış, yerlere dek eğilerek beni selamlıyor. </st><st c="2467">Hem de öyle bir selam veriyor ki, beni yakından tanıdığı besbelli. </st><st c="2534">Siz olsanız bu durumda ne yaparsınız? </st><st c="2572">Kafanızı çevirip görmeden gelme kabalığında bulunamazsınız ya... </st><st c="2637">Ben de böyle durumlarda sizin de yapacağınız şeyi yapıyorum. </st><st c="2698">Şapkam varsa hemen şapkamı çıkarıp, şapkam yoksa iki büklüm eğilerek tam adama selam veriyorkeeen... </st><st c="2799">Aaaa, bir de bakıyorum ki adam benim gerimdeki bir adamın elini sıkıp ona saygılarını sunuyor. </st><st c="2894">Dünyada insan bundan daha kötü bozum olamaz. </st><st c="2939">Açılmış dudaklarımı toplayıp toparlayamıyorum ki ciddi bir yüzle yoluma gideyim. </st><st c="3020">Uzak ufuklara doğru bakarak yine aptal aptal sırıtıyorum.</st></p>
			<p><st c="3077">Uzaktan, bana gülümsüyor sanarak benim de kendilerine gülümsediğim insanlardan el sıkıştıklarım, sarılıp kucaklaştıklarım bile oluyor. </st><st c="3213">Hatta daha uzaktan kollarımı açarak, “Ooo... </st><st c="3258">Vaaay!” gibi özlem çığlıkları atarak kollarına atıldıklarım... </st><st c="3321">Kimisi şaşırıp kalıyor, kimisi de sizden daha abartılı olarak, “Ooo... </st><st c="3392">Vay!” sesleri çıkararak üstüme atılıyor. </st><st c="3433">Bu gösterilerin sonu büyük bozuntu oluyor. </st><st c="3476">Çünkü kucaklaştığımız insanla birbirimizi tanımadığımız sonunda anlaşılıyor. </st><st c="3553">İşte o zaman, “Bağışlayın beyfendi... </st><st c="3591">Sizi çok yakın bir arkadaşıma benzettim de... </st><st c="3637">Ne de çok benziyorsunuz... </st><st c="3664">İnsanlar çift yaratılmış derler ya, ne doğru... </st><st c="3712">Tıpatıp osunuz...” falan gibi saçma sapan şeyler söylüyorum.</st></p>
			<p><st c="3772">Peki ama beni hiç tanımayan, benim de onu hiç tanımadığım bir adamın üstüne, kırk yıllık tanışımmış gibi, “Oooo!” diye haykırarak ne diye koşarım? </st><st c="3920">Bunu kendim de hiç anlayamıyorum.</st></p>
			<p><st c="3953">Bir akşam tiyatroya gideceğiz karımla. </st><st c="3993">Kadıköy vapur iskelesine girdik. </st><st c="4026">Karım kolumda. </st><st c="4041">Bekleme salonu kalabalık. </st><st c="4067">O kalabalıkta bir adam bana elini uzattı. </st><st c="4109">Tanıyamadım ama olsun, elini uzattığına göre, demek o beni tanıyor. </st><st c="4177">Ben de hemen, karımın kolunda olmayan öbür elimi uzattım. </st><st c="4235">Adamın elini sıkı sıkı tutup sallamaya başladım. </st><st c="4284">Bu arada adamı nerden tanıdığımı anımsamak için zaman kazanayım diye adamın elini boyuna sallıyorum. </st><st c="4385">Sonunda adam yere doğru eğilerek alçak sesle,</st></p>
			<p><st c="4430">– Paketimi düşürdüm de... </st><st c="4457">dedi.</st></p>
			<p><st c="4462">Ben son kertede bozulmuş bir durumda,</st></p>
			<p><st c="4500">– Yaaa, öyle mi? </st><st c="4518">dedim.</st></p>
			<p><st c="4524">Adam, eğildiği yerden paketini alıp yürüdü. </st><st c="4569">Karım adamın, “Paketimi düşürdüm de...” dediğini iyi ki duymamıştı. </st></p>
			<p><st c="4637">Vapura bindik.</st></p>
			<p><st c="4651">Karım,</st></p>
			<p><st c="4658">– Kimdi o adam? </st><st c="4675">diye sordu. </st></p>
			<p><st c="4687">Aptallığım ortaya çıkmasın diye.</st></p>
			<p><st c="4719">– Bir arkadaş... </st><st c="4737">diye sorusunu savmak istedim.</st></p>
			<p><st c="4766">– Yok yok, dedi karım, arkadaşa benzemiyordu, kimdi o adam?</st></p>
			<p><st c="4826">– Canım, ne bileyim ben... </st><st c="4854">Adamın biri işte... </st><st c="4874">Tanışmıyoruz ki...</st></p>
			<p><st c="4892">Büsbütün meraklanan karım,</st></p>
			<p><st c="4919">– Nasıl tanışmıyorsunuz, sıkı sıkı el sıkıştınız ya... </st><st c="4975">dedi. </st></p>
			<p><st c="4981">Ben de, doğruyu söylemek zorunda kaldım:</st></p>
			<p><st c="5021">– Adam yere düşen paketini almak için elini uzatınca ben de sandım ki elimi sıkacak, ben daha atik davrandım.</st></p>
			<p><st c="5131">Karım gülmeye başladı. </st><st c="5155">Aslında ortada gülünecek bişey yoktu. </st><st c="5193">Gülmek bulaşıcıdır denir ya, karımın durmadan gülmesine vapur salonundaki yolcular da gülmeye başladı. </st><st c="5296">Onlar güldükçe benim suratım asılıyordu. </st><st c="5337">İyice tepem attığından,</st></p>
			<p><st c="5360">– Ne var bunda gülecek, ne gülüyorsunuz? </st><st c="5402">diye salondaki yolculara bağırdım. </st></p>
			<p><st c="5437">Daha da çok gülüştüler. </st><st c="5461">Karım kıkır gülerek, ben onun gülmesine somurtarak tiyatroya girdik, iki düşman gibi yan yana koltuklara oturduk. </st><st c="5575">Oyun çok kötü bir komediydi ama karım çın çın kahkahalar atıyordu. </st><st c="5642">Perde arasında kızgın bir yüzle karıma bu denli bayağı bir güldürüye niçin güldüğünü sordum. </st><st c="5735">Güldürüye değil, Kadıköy iskelesinde tanımadığım adamın elini sıkışıma gülüyormuş hâlâ.</st></p>
			<p><st c="5822">Bu olay bana ders oldu. </st><st c="5847">Ne olursa olsun, bundan sonra tanımadığım insanları tanıyormuşum gibi yapmayacaktım. </st><st c="5932">Açık açık söyleyecektim onları anımsamadığımı. </st><st c="5979">İsterlerse bunamış desinler, bozum olmaktansa, anımsamadığımı açıkça söylemek çok daha doğru olacaktı.</st></p>
			<p><st c="6081">Bu konudaki son olay, D..... </st><st c="6111">ilçesinde başıma geldi. </st><st c="6135">O ilçeye çağrılıydım bir şenlik için. </st><st c="6173">İlk gidişimdi o ilçeye. </st><st c="6197">Güzel, şirin biyer... </st><st c="6219">İnsanları cana yakın. </st><st c="6241">Çok sevdim orasını.</st></p>
			<p><st c="6260">Bir gece topluca yiyip içiyoruz. </st><st c="6294">Bizim masamızda kadınlı erkekli sekiz kişi var. </st><st c="6342">Öteki masalar da dolu. </st><st c="6365">Yemeğin ortalarına doğru, yaşı bana yakın bir adam geldi. </st><st c="6423">Boynuma sarılıp iki yanağımdan öptü. </st><st c="6460">Bir sandalye çekip yanıma oturdu. </st><st c="6494">Kendi kendime karar vermiştim ; tanımadıklarımı tanıyormuşum gibi yapmayacaktım.</st></p>
			<p><st c="6574">– Bağışlayın, dedim, birden sizi anımsayamadım. </st></p>
			<p><st c="6623">Büyük bir düş kırıklığına uğramışçasına,</st></p>
			<p><st c="6663">– Yaaa! </st><st c="6672">dedi.</st></p>
			<p><st c="6677">– Nerden tanışıyoruz? </st><st c="6700">diye sordum.</st></p>
			<p><st c="6712">– Demek tanımadın!</st></p>
			<p><st c="6731">– Ne yazık ki evet.</st></p>
			<p><st c="6751">Doğrusu bu sözü utanarak söylemiştim. </st><st c="6790">Keşke öbürlerine yaptığım gibi, buna da tanıyormuş numarası yapsaydım. </st><st c="6861">Çünkü adamın konuşmasından ve davranışından kendisini ille de tanımam gerektiği belli oluyordu. </st><st c="6957">Nerden, nasıl tanışıyorduk?</st></p>
			<p><st c="6984">Adam buruk bir sesle,</st></p>
			<p><st c="7006">– Eee, şimdi tanımazsın artık... </st><st c="7040">dedi.</st></p>
			<p><st c="7045">– Lütfen söyler misiniz nerden tanıştığımızı... </st><st c="7094">diye bir daha sordum.</st></p>
			<p><st c="7115">– Eeee, dedi, işte böyledir bu dünya... </st><st c="7156">Şimdi tanımazsın...</st></p>
			<p><st c="7175">Öyle utandım, öyle utandım ki, utancımdan yerin dibine geçtim. </st><st c="7239">Belli ki onunla çok yakından tanışıyorduk ama nerden... </st><st c="7295">Böyle durumlarda ençok aklıma gelen tanışma yeri cezaevleridir. </st><st c="7359">Orada tanış olduklarımı ençok unuturum da ondan.</st></p>
			<p><st c="7407">– Yoksa cezaevinden mi tanışıyoruz? </st><st c="7444">diye sordum.</st></p>
			<p><st c="7456">– Hele düşün, düşün... </st><st c="7480">dedi.</st></p>
			<p><st c="7485">Yemek masasında herkes susmuş, bizi dinliyordu. </st><st c="7534">Belli ki bir zamanlar çok yakınım olan bir dostumu tanıyamadığım, belki de tanımazdan geldiğim için beni kınıyorlardı.</st></p>
			<p><st c="7652">– Basından mı tanışıyoruz? </st><st c="7680">Gazetelerden filan... </st></p>
			<p><st c="7702">O hep aynı başa kakıcı sözü yineliyordu:</st></p>
			<p><st c="7742">– Eee... </st><st c="7752">Şimdi tanımazsın elbet...</st></p>
			<p><st c="7777">Bana bir zamanlar çok büyük iyilikler yapmış da, ben de şimdi onu tanımazdan geliyormuşum havalarındaydı. </st><st c="7884">Biraz gücenik, biraz kızgın görünüyordu.</st></p>
			<p><st c="7924">İçini çekerek,</st></p>
			<p><st c="7939">– İnsanlık işte böyledir... </st><st c="7968">dedi.</st></p>
			<p><st c="7973">Bu adam bana nasıl büyük iyiliklerde bulunmuştu da şimdi böyle söylüyordu.</st></p>
			<p><st c="8048">– Yoksa biyerlerde komşu muyduk?</st></p>
			<p><st c="8081">– Eee... </st><st c="8091">Tanımazsınız elbet... </st><st c="8113">Şimdi böyle oldu.</st></p>
			<p><st c="8130">“Şimdi böyle oldu” da ne demek oluyor? </st><st c="8170">Şimdi kendini beğenmişin biri mi olmuşum demek istiyor? </st><st c="8226">Burnum mu büyümüş? </st><st c="8245">Ne olmuş bana? </st><st c="8260">Ben herzaman neysem yine oyum. </st><st c="8291">Yavaş yavaş kızıyordum adama.</st></p>
			<p><st c="8320">Çünkü böyle bir adama daha rastlamıştım. </st><st c="8362">O da tıpkı böyle ;</st></p>
			<p><st c="8380">– Eee, artık bizi tanımazsın elbet... </st><st c="8419">deyip duruyordu. </st></p>
			<p><st c="8436">Sonunda kendini tanıtmıştı:</st></p>
			<p><st c="8463">– Yirmi yıl mı, yirmibir yıl mı ne geçti aradan. </st><st c="8513">İkimiz de tirenle Ankara’ya gidiyorduk da, hani tirenin restoranında... </st><st c="8585">aynı masaya oturmuştuk da... </st><st c="8614">orda tanışmıştık... </st><st c="8634">Hatta siz bir fıkra anlatmıştınız. </st><st c="8669">Nasıl hatırlamazsınız canım...</st></p>
			<p><st c="8699">İşte böyle insanlar da var.</st></p>
			<p><st c="8727">Sakın bu D... </st><st c="8742">ilçesinde masama gelen adam da böyle biri olmasın... </st><st c="8795">Bu adamı kesinkes tanımalıydım.</st></p>
			<p><st c="8826">– Lütfen bana bir ipucu verir misiniz? </st><st c="8866">dedim. </st></p>
			<p><st c="8873">Bu kez sorumu yanıtlamadı bile...</st></p>
			<p><st c="8906">– En küçük bir anı anlatsanız... </st><st c="8940">dedim.</st></p>
			<p><st c="8946">– Ben anımsattıktan sonra neye yarar... </st><st c="8987">Hey gidi hey... </st><st c="9003">Yıl 1948. </st><st c="9013">Sultanahmet Cezaevinde yattın mı sen? </st><st c="9051">Belki onu da unutmuşsundur.</st></p>
			<p><st c="9078">– Evet, dedim, o tarihte Sultanahmet Cezaevinde yatmıştım.</st></p>
			<p><st c="9137">– Sen o zaman siyasiler koğuşundaydın, değil mi?</st></p>
			<p><st c="9186">– Evet.</st></p>
			<p><st c="9194">– Sonra yazılarını cezaevinden gizlice kaçırıyorsun diye seni zindana atmışlardı.</st></p>
			<p><st c="9276">– Evet.</st></p>
			<p><st c="9284">– Yaa...</st></p>
			<p><st c="9293">– Her sabah senin için bir tayın getirir, hücrenin kapısındaki telli gözetleme deliğinin kapağını açar, tayını sana uzatırdım.</st></p>
			<p><st c="9420">– Evet...</st></p>
			<p><st c="9430">– Sana, her sabah o delikten tayını uzatırken, “Günaydın,” derdim. </st><st c="9498">Şimdi anımsadın mı?</st></p>
			<p><st c="9517">– Evet. </st><st c="9526">O ses hâlâ kulağımda.</st></p>
			<p><st c="9547">– Sana sabahları günaydın dediğimi başgardiyana ihbar etmişler. </st><st c="9612">Başgardiyan da cezaevi müdürüne, müdür de cezaevi savcısına söylemiş. </st><st c="9682">Beni sorguya çektiler. </st><st c="9705">“Evet söyledim. </st><st c="9721">Günaydın demenin suç olduğunu bilmiyordum,” dedim. </st><st c="9772">Beni senin kapatıldığın hücrenin yanındaki hücreye kapadılar. </st><st c="9834">Onbeş gün sonra da kovdular gardiyanlıktan.</st></p>
			<p><st c="9877">Taaa yıllar öncesinden bir,</st></p>
			<p><st c="9905">– Günaydın!.. </st><st c="9920">sesi duyar gibi oldum. </st></p>
			<p><st c="9943">Evet, birisi sabahları hücrenin kapı deliği kapağını şak diye açıyor, sonra tel örgülü ikinci kapağı da açıp bir somun uzatıyor ve bana,</st></p>
			<p><st c="10079">– Günaydın! </st><st c="10092">diyordu. </st></p>
			<p><st c="10101">Ben de yanıtlıyordum:</st></p>
			<p><st c="10122">– Günaydın!</st></p>
			<p><st c="10134">Sonra, önce telli kapağı, arkasından tahta kapağı yine şak sesi çıkartarak kapatıp gidiyordu. </st><st c="10229">Arkasından bisüre, ses tükenene dek, ayak seslerini dinliyordum. </st><st c="10294">Bana somunu uzattığı koridor karanlıktı. </st><st c="10335">Benim kaldığım zindan hücresinin yüksek tavanına yakın yerdeki örümcek ağlarıyla kaplı çıplak ampulün ışığı da pek sönüktü. </st><st c="10459">Bu nedenle, bana her sabah günaydın diyen gardiyanın yüzünü ben içerden göremiyordum, ama o karanlık koridordan bakınca beni içerde görüyordu. </st><st c="10602">Hiçbir zaman sabahları bana somun getiren adamın yüzünü göremediğim için onu tanımamıştım.</st></p>
			<p><st c="10692">Eski gardiyan,</st></p>
			<p><st c="10707">– Başka ne iyilik yapabilirdim ki sana, dedi, altı üstü ben bir gardiyandım. </st><st c="10785">Sana ancak sabahları günaydın, diyebiliyordum. </st><st c="10832">Elimden gelen iyilik ancak bu kadarcık bişeydi.</st></p>
			<p><st c="10879">Eski gardiyanım bu sözleriyle beni çok düşündürdü. </st><st c="10931">İyilik, iyiliktir. </st><st c="10950">İyiliğin büyüklüğü küçüklüğü değil, önemli olan hangi koşullarda yapıldığıdır. </st><st c="11029">Yüzünü göremediğim gardiyanımın her sabah, günaydın diyen sesini duyunca dünyalar benim olurdu. </st><st c="11125">O zindanda, günaydın sesinden başka insan sesi duymamıştım.</st></p>
			<p><st c="11184">– Yüzünü hiç görmedim, sesin hep kulağımda... </st><st c="11231">dedim, gözlerimde yaşlar domurlanmıştı. </st><st c="11271">Günaydın gardiyanım, günaydın! </st><st c="11302">diyerek sarıldım gardiyanıma.</st></p>
			<p><st c="11331">Teşvikiye, 21 Ocak 1993</st></p>
			<p><em><st c="11355">Bu öykü 1993’te yapılan baskıya (10. </st><st c="11393">basım) eklenmiştir.</st></em></p>
			</section>
  <div id="charCountTotal" value="11412"></div></body>
</html>
