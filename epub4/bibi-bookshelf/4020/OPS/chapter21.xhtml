<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Neydi Bu Herifin Adı ?</st></h1>
			<p><span><st c="23">S</st></span><st c="25">ovyetler Birliği döneminde geçti bu olay. </st><st c="67">Sovyetler Birliği’ni oluşturan cumhuriyetlerden birine çağrılıydım. </st><st c="135">O ülkeye ilk gidişimdi, üç gün sürecek uluslararası bir yazarlar toplantısı için. </st><st c="217">Hoş ben yaratıcı bir yazar değildim, çevirmendim. </st><st c="267">Ülkemizde pek de geçerli olmayan İspanyolcadan çeviriler yapıyordum. </st><st c="336">Şimdi böyle söyleyince herkes beni İspanyolcadan on onbeş kitap çevirmişim sanır. </st><st c="418">Topu toplamı İspanyolcadan bir broşürle bir küçük roman çevirmiştim. </st><st c="487">Açıkça söyleyeyim mi? </st><st c="509">Ben bu çevirileri yapalı yirmi yılı geçti. </st><st c="552">Şimdi İspanyolcayı bile unuttum gibi bişey... </st><st c="598">O zamanlar İspanyol Yahudisi bir kızı seviyordum. </st><st c="648">İspanyolca öğrenirsem kızın da beni seveceğini sanıyordum. </st><st c="707">Bu umudum boşuna değildi. </st><st c="733">Fransa Kralı bilmem kaçıncı Louis sarayında bir akşam şöleninde masadaki soylulardan birine, durup dururken İspanyolca bilip bilmediğini </st></p>
			<p><st c="870">sormuş. </st><st c="878">O soylu da bilmediği yanıtını verince Kral,</st></p>
			<p><st c="921">– Öğrenin, öğrenin! </st><st c="942">demiş.</st></p>
			<p><st c="948">Soylu, Kral’ın kendisini İspanya’ya elçi yapacağını sanarak geceli gündüzlü İspanyolcaya çalışmış. </st><st c="1048">Bir yıl kadar sonra yine sarayda bir şölende Kral’a,</st></p>
			<p><st c="1100">– Haşmetmeap, demiş, İspanyolcayı öğrenmemi buyurmuştunuz ; öğrendim efendim.</st></p>
			<p><st c="1178">Kral,</st></p>
			<p><st c="1184">– Çok iyi, demiş ; şimdi Donkişot’u aslından okuyun, ne olağanüstü bir roman olduğunu anlayacaksınız.</st></p>
			<p><st c="1286">Kaç numaralı kral olduğunu unuttuğum bu Louis’nin öğüdünü tutup Donkişot’u İspanyolcasından okumak numarasıyla sevgilimin gönlünü çelmek için İspanyolca kurslarına gittimse de bitürlü bu dili kıvıramadım. </st><st c="1492">Çocuklar için Türkçe özetlenmiş bir Donkişot romanı bulup, bu kitaptan da yararlanarak yine çocuklar için Türkçe bir Donkişot romanı yazdım. </st><st c="1633">Sonra çevirimin Türkçe yanlışlarını düzeltmesi için el yazısı müsveddeleri Roza’ya verdim. </st><st c="1724">Çünkü Roza, dört beş kuşak öncesindenberi doğma büyüme Kuledibili olduğu için Türkçeyi benden iyi bilirdi. </st><st c="1831">Ben o küçük Donkişot’u bir ayda çevirmişken Roza’nın düzeltmeleri bikaç ay sürmüştü. </st><st c="1916">Niçin işin bu denli uzun sürdüğünü sorduğumda,</st></p>
			<p><st c="1962">– Çünkü, demişti Roza, senin çevirdiğinin Donkişot olduğu bile anlaşılmadığından, çocuklar için basılmış başka bir Donkişot alarak onu çevirdim.</st></p>
			<p><st c="2107">Her ne olursa olsun, ister benim ister Roza’nın çevirisi olsun, Roza’yla evlenmeme yaramayan bu kitap yıllar sonra bir uluslararası yazarlar toplantısına çağrılmama yaradı. </st><st c="2281">“Bir dil bir insandır” denilmiş ya, bu hesaba göre ben üçte, hatta beştebir insan sayılırım ; çünkü bildiğim İspanyolca ancak beşte birlikti.</st></p>
			<p><st c="2422">Aradan çok yıl geçti, o bildiğim yarım yamalak İspanyolcayı da unuttum. </st><st c="2495">Sevdiğim o Yahudi kızıyla evlenebilmiş olsaydım, elbet şimdi şakır şakır İspanyolca konuşuyor olacaktım.</st></p>
			<p><st c="2599">Herneyse... </st><st c="2612">Benim o uluslararası yazarlar toplantısına çağrılmamın nedeni İspanyolcadan sözde roman çevirmiş olmamdı. </st><st c="2718">Toplantıda tartışılacak konu “Edebiyat ve Barış”tı. </st><st c="2770">Hoş böyle bir konunun tartışılacak hiçbir yanı yoktur. </st><st c="2825">Çünkü karşı düşünce ortaya çıkamazdı ki... </st><st c="2868">Her yazar barışçı olduğunu söyleyecek, ancak barış ortamında edebiyatın gelişebileceğini anlatacaktı.</st></p>
			<p><st c="2969">Yanılmışım. </st><st c="2982">Kimi edebiyat akımlarının ve okullarının egemen sınıfların hizmetinde olduğunu, bu nedenle de barışçı değil, savaştan yana olduklarını unutmuştum. </st><st c="3129">Ben bir komünist ülkedeydim ve bu ülkenin bütün yazarları, azınlık olan egemen sınıfın buyruğundaki bir edebiyatın barışçı olamayacağını savlıyorlardı. </st><st c="3281">Özellikle soyut edebiyat, örneğin tiyatrodaki absürd denilen saçmalıklar yada karşı tiyatro akımı yada varoluşçu yada yapısalcı akımlar nasıl barışçı olabilirlerdi? </st><st c="3446">Kafka, Beckett, Ionesco gibi edilgin ve yoz yazarlar, edilginlikleriyle barışa katkıda bulunmayıp, dolaylı olarak kalemleriyle savaşa yol açıyorlardı. </st><st c="3597">Ne var ki, bu yenilikçi yazarları ben seviyordum.</st></p>
			<p><st c="3646">Toplantının açılış gününden bir gün önceki toplu yemekte yanımda oturan Makedon kökenli bir Yugoslav yazar – o zaman Yugoslavya vardı – bu üç yazara ateş püskürüyordu. </st><st c="3815">Nutuk çeker gibi konuşan bu yazar, sağ elindeki çatalını, durmadan ileri geri devindirerek, düşman olduğu bu yazarlara karşı sanki kılıç gibi kullanıyordu.</st></p>
			<p><st c="3970">Öbür yanımdaki yazara bu adamın kim olduğunu sordum. </st><st c="4024">Kendi ülkesinde çok tanınmış bir eleştirmen olduğunu söyledi. </st><st c="4086">Aylık bir sanat dergisinin başyazarıymış. </st><st c="4128">Çığlıklar atarak konuşan bu adama, niçin Kafka’ya, Beckett’e, Ionesco’ya bu denli kızdığını sordum. </st><st c="4228">Soruma yanıt veriyormuş gibi yaparak yanıt vermiyordu. </st><st c="4283">Sezinlediğime göre, bu yazarlardan bişey okumamış gibiydi. </st><st c="4342">Avını tuzağa düşürmüş olmanın keyfiyle sorumu yineleyerek üstüne üstüne gidiyordum:</st></p>
			<p><st c="4425">– Beckett’ten neler okudunuz?</st></p>
			<p><st c="4455">Hiç olmazsa kulaktan dolma bilgilerle olsun yanıt verebilse, o zaman daha ayrıntılara inerek daha çok üstüne gidecektim. </st><st c="4577">Hep aynı soruyu yineliyordum:</st></p>
			<p><st c="4606">– Hangi yapıtını okudunuz?</st></p>
			<p><st c="4633">Sorumu duymazdan gelip atıp tutmasını sürdürdü. </st><st c="4682">Ben yine sordum:</st></p>
			<p><st c="4698">– Okuduğunuz tek yapıt adı verin, lütfen tek yapıt... </st></p>
			<p><st c="4753">Tükürüklerini saça saça bağırarak fırladı yanımdan, başka bir sandalyeye gidip oturdu. </st><st c="4840">Uzaktan sesini duyuyordum:</st></p>
			<p><st c="4866">– O saçmalıkları okumam, okumaya değmez çünkü...</st></p>
			<p><st c="4915">Ben o dönemde komünist yönetimli ülkelerde yaşayıp da komünist olmayan, hiç olmazsa sosyalistliği benimsememiş bitek yazar bile görmemiştim. </st><st c="5057">Doğrusu bu durumdan ben de hiç yakınmıyordum, hatta onlardan kimi bağnazlar Kafka’yı, Beckett’i, Ionesco’yu beğenmeseler bile... </st></p>
			<p><st c="5186">Toplantının birinci günü öğleye dek törenlerle geçti. </st><st c="5240">Sabahleyin, konuğu olduğumuz komünist ülkenin başkentinin en geniş alanındaki çok görkemli yonuta hepimiz ayrı ayrı çelenkler koyduk. </st><st c="5374">Çelenkleri onlar hazırlamışlardı. </st><st c="5408">Çok büyük ve görkemli yonutun dibi renk renk çelenk çiçekleriyle dolmuştu. </st><st c="5483">Bu yonut o ülkenin ünlü bir yazarınındı. </st><st c="5524">Açığa vurmasalar bile, orda toplanan bütün yazarların içlerinden kendi ülkelerinde böyle büyük, yüksek ve görkemli yonutlarının dikilmesini geçirdiklerini adım gibi biliyordum ; nerden mi biliyorum, kendimden... </st><st c="5736">O yonut, kentin en geniş alanını eziyordu, öylesine büyüktü. </st><st c="5797">Yonutu dikilmiş olan yazar çağdaşımızdı, işçi sınıfı devriminden bikaç yıl sonra ölmüştü. </st><st c="5887">Sosyalist Gerçekçi akımın kahraman bir yazarıydı. </st><st c="5937">Sonradan siyasal dönek olan biri, o yazarın iki romanını dilimize çevirmiş, ben de okumuştum. </st><st c="6031">Yonutunu çok beğendiğim o yazarın, çevrilen iki romanını da okumuş, çok ilkel bulduğum için, hiç beğenmemiştim. </st><st c="6143">Yonutuna bakarak devrimciliğine inanıyor, ama romanlarına bakarak yazarlığına inanmıyordum. </st><st c="6235">Ne olursa olsun, bu taş yonut onbinlerce yıl kalacaktı yarınlara ya...</st></p>
			<p><st c="6305">“Dünya Barışı ve Edebiyat” konulu uluslararası toplantı, bu anıtsal yonutu dikilmiş olan yazarın bilmem kaçıncı doğum günü yıldönümü dolayısıyla düzenlenmişti. </st><st c="6466">Toplantının birinci günü öğle öncesi törensel söylevlerle geçti. </st><st c="6531">Öğleden sonra bildiriler sunulmaya başlandı... </st><st c="6578">Ben de bu toplantıda sunulmak üzere bildirimi hazırlamıştım. </st><st c="6639">Ama bildirimi sunup sunmamaya başkalarını dinledikten, havayı şöyle bir kokladıktan sonra karar verecektim. </st><st c="6747">Bildirimde özetleyin iki noktayı vurgulamaya çalışmıştım. </st><st c="6805">Birincisi, bu yeryüzünde elbet benim de beğenmediğim ama ünleri ülkelerinin sınırlarını aşmış yazarlar da vardı. </st><st c="6918">Beğenmediğim bu yazarların hiç kuşkusuz değerleri vardı ki ünleri böylesine yaygınlaşmıştı. </st><st c="7010">Onları benimsemeyenlerin bile anlamaya çalışmaları gerekirdi. </st><st c="7072">İkinci nokta, kimilerinin beğenip kimilerinin de beğenmediği yazarların edebiyatta yaptıkları önemli yenilikler vardı. </st><st c="7191">Bu yeniliklerden yararlanmamız gerekirdi. </st><st c="7233">Bu iki noktayı görmezden gelmek, kendimizden başkalarının yaratıcılığını ve insan zekâsını hiçe saymak ve insanı aşağılamak demekti.</st></p>
			<p><st c="7365">İkinci gün de sunulan bildirileri dinledikten sonra, bildirimi sunmaktan vazgeçtim. </st><st c="7450">Çünkü sözlerimin bu hayhuy içinde davulcu öksürüğü gibi güme gideceğini anlamıştım.</st></p>
			<p><st c="7533">Güzel bir otelde kalıyorduk ve çok iyi ağırlanıyorduk. </st><st c="7589">Örgütleme de olağanüstü başarılıydı.</st></p>
			<p><st c="7625">Konukluğumuzun son günü akşamı, kaldığımız otelin görkemli salonunda delegelere büyük bir şölen verildi. </st><st c="7731">İçki olabildiğine bol, salt içki değil, herşey... </st><st c="7781">“Bir kuş sütü eksik” denilen sofralardan, belki kuş sütü bile vardı.</st></p>
			<p><st c="7849">Bu çok zengin şöleni, ülkenin Kültür Bakanı vermekteydi. </st><st c="7907">Buyüzden olacak, şölende ilk konuşmayı sayın Kültür Bakanı yapmıştı. </st></p>
			<p><st c="7976">Çağrılısı olduğumuz örgütün başkanı sağ yanımda oturuyordu. </st><st c="8036">Solumda da örgütün genel sekreteri vardı. </st><st c="8078">Büyük salonda U biçimindeki uzun masada yüzden çok yazardık. </st><st c="8139">Bunlardan seksene yakını başka ülkelerden gelmiş ; geri kalanı da ev sahibi ülkenin yazarlarıydı. </st><st c="8237">Başkan güler yüzlü, tatlı dilli bir adamdı. </st><st c="8281">Elbet komünist parti üyesiydi ; bunu kimse söylemeden de biliyorduk. </st><st c="8350">Çünkü böyle olması gerekiyordu ve bundan hiçkimsenin kuşkusu olamazdı.</st></p>
			<p><st c="8420">Başkan ilk günkü şölende bizi birbirimize resmi bir dille tanıtmıştı. </st><st c="8491">Birlikte geçirdiğimiz günlerde herkes birbirini daha yakından tanımıştı. </st><st c="8564">Başkan da, daha yakından tanımış olmanın içtenliğiyle o son akşam yemeğinde konuk yazarları bir daha tanıttı. </st><st c="8674">Bu kez tanıttığı yazarların bütün özelliklerini sayıp döküyordu. </st><st c="8739">Belki de o gece aramızda bulunan Kültür Bakanı’na gösteriş olsun diye böyle yapıyordu. </st><st c="8826">Çünkü bunca yazarın çağrısının giderleri Kültür Bakanlığı bütçesinden çıkmaktaydı.</st></p>
			<p><st c="8908">Başkan, toplantının çok başarılı geçtiğini anlattıktan sonra sıra yazarları bütün özellikleriyle uzun uzun anlatmaya geldi. </st><st c="9033">Her yazarı ayrı ayrı övüyor, öve öve göklere çıkarıp yüceltiyordu: Sonradan beni de anlatmamış olsaydı, bu şişire şişire övgülere ben bile inanırdım. </st><st c="9183">Başkan’ın övgüleri bitip o yazarın sağlığına ve mutluluğuna ve şerefine içki bardakları kaldırılıp arkadan coşkun alkışlar başlayınca, Başkan benim üstümden boynunu uzatıp solumdaki Genel Sekreter’in kulağına bişeyler fısıldıyordu. </st><st c="9415">Sonra da Genel Sekreter, Başkan’ın kulağına bişeyler fısıldıyordu. </st><st c="9482">Her yazarı övdükten sonra onların fısıldaşmaları sürüyordu. </st><st c="9542">Neler fısıldaştıkları uzun zaman merakımı çekti. </st><st c="9591">Dikkatle izledim, gözledim, sonunda ne fısıldaştıklarını anladım: Başkan, aramızdan bir yazarı uzun uzun ve abartarak övdükten sonra, benim solumda oturan Genel Sekreter’e başını ve boynunu uzatıp, “Kimdi bu herif yahu?” diye fısıldayarak soruyordu. </st><st c="9841">Genel Sekreter de, masanın altında ve dizlerinin üstündeki çağrılı yazarlar dizelgesine bakıp ordan o yazarın adını, Başkan’ın kulağına fısıldamak için benim üstümden başını ve boynunu uzatmak zorunda kalıyordu.</st></p>
			<p><st c="10052">Başkan’ın övgüleri çok ilginçti. </st><st c="10086">Yazarların, edebiyatın hangi dalında yazdıklarını bilmediği anlaşılıyordu. </st><st c="10161">Yaşamı boyunca oyundan başka bişey yazmamış olan bir yazarı büyük romancı olarak tanıtıyordu. </st><st c="10255">Böyle övülen yazarlar da, bu yanlışlıktan hiç tedirgin görünmüyorlardı. </st><st c="10327">Her yazarı bol keseden övüyordu:</st></p>
			<p><st c="10359">“Aramızda bulunmakla bizlere onur veren... </st><st c="10403">Bu fâni dünyamızda daha yaşarken bile adı ebediyete intikal etmiş bulunan... </st><st c="10480">Büyük sanatçı... </st><st c="10497">Aynı zamanda eserleri hemen hemen dünyanın her diline çevrilmiş bulunan... </st><st c="10572">Edebiyattaki kudreti kadar bütün dünya halklarının barış savaşımcısı... </st><st c="10644">ve insanlığın gururu...”</st></p>
			<p><st c="10668">Bunca övgüden sonra, iri gövdesini ve şiş göbeğini benim üstümden atıp solumdaki Genel Sekreter’e fısıldadı:</st></p>
			<p><st c="10777">– Kimdi bu herif yahu, neydi adı?</st></p>
			<p><st c="10811">Ağzı bozuk bir adam olan Başkan’ın kimileyin de, “Kimdi bu pezevenk?” yada “Bu pezevengin adı neydi?” diye fısıldadığı da oluyordu.</st></p>
			<p><st c="10943">Sıra bana gelmişti. </st><st c="10964">Eyvaah... </st><st c="10974">Ne yapacağımı şaşırdım. </st><st c="10998">Ben de öbürleri gibi ayağa kalkıp selam mı vermeliydim, yoksa oturduğum yerden ordakilere gülücükler mi dağıtsaydım? </st><st c="11115">Aslında ben ordakiler gibi yaratıcı bir yazar değildim, yani Başkan’ın övgüsü bittikten sonra benim için fısıldayacağı sözü hak etmemiştim. </st><st c="11255">Ben bunların aralarına talihsiz bir rastlantıyla düşmüş bir garip âdemdim. </st><st c="11330">Nerden o Yahudi kızını sevmiştim, ne diye İspanyolca kursuna gitmiştim... </st><st c="11404">Hepsi neyse de, ne diye çevrilmiş Donkişot’u, hem de çevirisinden çalarak sözde yeniden çevirmiştim.</st></p>
			<p><st c="11504">Öbür yazarlar gibi övülecek hiçbir yanım olmadığından aşağılık duygusuyla kıvranarak tırnaklarımı kemiriyordum. </st><st c="11617">Derken, Başkan da beni övmeye başlamıştı:</st></p>
			<p><st c="11658">“Dünyamızın en büyük şairlerinden...”</st></p>
			<p><st c="11696">Utancımdan iyice büzülmüş, küçülmüştüm. </st><st c="11737">Öyle küçülmüştüm ki, ben seksen kiloyumdur ama, bana öyle geliyordu ki o an tartılsam sekiz kilo bile gelmezdim. </st><st c="11850">Kulaklarım uğulduyordu. </st><st c="11874">Başkan’ın sözleri kulağıma bir gelip bir gidiyordu.</st></p>
			<p><st c="11925">“Şiirlerinde her sözcüğü bir mücevher gibi işleyen...”</st></p>
			<p><st c="11980">Oysa ben yaşamım boyunca tek şiir bile yazmamıştım.</st></p>
			<p><st c="12032">“Alnında dehanın yıldızı parlayan...”</st></p>
			<p><st c="12070">Adam benim şairliğimi öyle övmüştü ki, şimdi bir itirafta bulunayım, ben de şairliğime inanmaya başlamıştım. </st><st c="12180">Evet, benim Yahudi sevgilim Roza’ya yazdığım aşk mektupları birer şiir değil miydi?</st></p>
			<p><st c="12263">“Edebiyatta olduğu kadar, hatta daha da fazla barışçılık savaşımında... </st><st c="12336">dünyanın önde gelen...”</st></p>
			<p><st c="12359">Romancılığımı, oyun yazarlığımı, daha biçok hünerlerimi övdükten sonra başını Genel Sekreter’e uzattı:</st></p>
			<p><st c="12462">– Kimdi bu inek? </st></p>
			<p><st c="12480">Genel Sekreter sordu:</st></p>
			<p><st c="12501">– Hangisi? </st></p>
			<p><st c="12513">Başkan,</st></p>
			<p><st c="12520">– Demindenberi anlatıyoruz ya... </st><st c="12554">dedi.</st></p>
			<p><st c="12559">Sekreter, çizelgede yazılı adların bitmiş olduğunu söyledi.</st></p>
			<p><st c="12619">Şölen salonundaki çağrılılar, çatal bıçaklarını bırakmışlar, sessizlik içinde Başkan’ın ne diyeceğini bekliyorlar, bunca övülen yazarın kim olduğunu görmeyi kıskançlıkla bekliyorlardı. </st><st c="12805">Başkan, tatlı bir gülümseyişle başını kaldırıp konuştu:</st></p>
			<p><st c="12860">– Eveeet... </st><st c="12873">Burada sizler gibi, aynı dünyada ve aynı çağda yaşamış olmanın mutluluğunu ve gururunu paylaşan insanlara... </st><st c="12982">ve bütün dünyaya... </st><st c="13002">Bu büyük...</st></p>
			<p><st c="13013">Utancımdan ter içinde kalmıştım.</st></p>
			<p><st c="13046">Türkiye’ye bu utançla döndüm. </st><st c="13077">Aradan yıllar geçti. </st><st c="13098">Dünya yeni bir düzene girdi. </st><st c="13127">Sovyetler Birliği dağıldı. </st><st c="13154">Bu yeni düzendeki yazar arkadaşlarımın durumlarını çok merak ediyordum. </st><st c="13226">Hepsi de komünistti. </st><st c="13247">Şimdi ne yapıyorlardı? </st><st c="13270">Ya cezaevlerinde ya sürgünde olmalıydılar... </st><st c="13315">Onlar için üzülüyordum.</st></p>
			<p><st c="13338">Aynı yerlere gitmek için elime bir fırsat daha geçti. </st><st c="13393">Ama bu kez şair olarak değil, memuru olduğum bir holdingin şirketlerinden birinin oralarda şubesini açmak için inceleme yapmak üzere gitmiştim. </st><st c="13537">Beni o holdinge memur olarak almalarının da nedeni buydu. </st><st c="13595">Çünkü beni solcu olarak o ülkelerde eskidenberi tanıyorlardı. </st><st c="13657">Hatta komünist yazarların toplantısına bile katılmıştım. </st><st c="13714">Bu eski tanışlıktan yararlanarak orada şirketin işlerini daha kolaylıkla yürütebilirdim.</st></p>
			<p><st c="13802">O ülkeye gider gitmez, arkadaşlarımı aradım, anılarım bulunan yerlere gittim. </st><st c="13881">Kentin en geniş alanı daha da genişlemişti. </st><st c="13925">Çünkü o alandaki çok görkemli ve büyük ve de anıtsal yonut artık yoktu. </st><st c="13997">Yonutun ne olduğunu sordum. </st><st c="14025">Yeni düzen daha gelmeden bikaç gün önce yıktırıldığını söylediler. </st><st c="14092">Kimin, hangi ineğin yıktırdığını sordum. </st><st c="14133">Eski Yazarlar Birliği Başkanı’nın buyruğuyla yıkıldığını söylediler. </st><st c="14202">Eski arkadaşım Yazarlar Birliği Başkanı’yla görüşmek istedim. </st><st c="14264">Hemen hemen olanaksızmış onunla görüşmek. </st><st c="14306">Bakanlar Kurulunda görev almış, İçişleri Bakanlığında danışmanmış. </st><st c="14373">İşleri başından aşkınmış. </st><st c="14399">Beni kabul edip etmeyeceği bilinemezmiş. </st><st c="14440">İşlerinin o denli yoğun mu olduğunu sordum. </st><st c="14484">Öyleymiş. </st><st c="14494">Eski düzendeki komünistleri hükümete bildiriyormuş. </st><st c="14546">Öyle sıkı bir komünistin bunu nasıl yaptığını sorunca da,</st></p>
			<p><st c="14603">– Başka ne yapabilirdi zavallı, dediler, bu yeni düzende ya hapse girmek zorundaydı yada hükümete... </st><st c="14705">Hapse girmemek için hükümete girmeyi yeğledi.</st></p>
			<p><st c="14750">Eski dostum genel sekreteri sordum. </st><st c="14787">Onun şimdi belediye başkanı olduğunu söylediler. </st><st c="14836">Orda tanıştığım, dost olduğum yazar arkadaşlarımı sordum. </st><st c="14894">Hepsi de önemli devlet kurumlarındaydılar. </st><st c="14937">Yazarlar Birliği binasını eski yerinde buldum, ama orası artık Yazarlar Birliği değil, lüks bir restoran olmuştu.</st></p>
			<p><st c="15050">Ençok merak ettiğim, Beckett’i, Kafka’yı, Ionesco’yu sevmeyen Yugoslav yazardı. </st><st c="15131">Onun ne olduğunu bilen var mıydı? </st><st c="15165">Varmış. </st><st c="15173">Merak ediyordum, çünkü o, orda tanıdıklarım içinde en komünist olanıydı.</st></p>
			<p><st c="15245">Onu tanıyan biri kulağıma,</st></p>
			<p><st c="15272">– O şimdi rahat, dedi.</st></p>
			<p><st c="15295">– O da mı hükümete girdi? </st><st c="15322">diye sordum.</st></p>
			<p><st c="15334">– Hayır, dedi, toprağa girdi. </st><st c="15365">Yeni düzeni göremedi, yeni düzen geldiğinde ölmüştü çünkü...</st></p>
			<p><st c="15425">– Demek kurtuldu... </st><st c="15446">dedim. </st></p>
			<p><st c="15453">Ters ters yüzüme baktı.</st></p>
			<p><st c="15476">Hepsi iyi de, bizim holdingin şirketini kurmak için kiminle işbirliği yapacağız? </st><st c="15558">Bana rehberlik eden, sağ elinin başparmağını şahadet parmağının üzerinde devindirerek,</st></p>
			<p><st c="15644">– O işi siz eski Yazarlar Birliği Başkanı olan eski dostunuzla görüşseniz iyi olur... </st><st c="15731">dedi.</st></p>
			<p><st c="15736">– Hepsi iyi de arkadaş, dedim, bize güzelinden, gencinden bir – affedersin – karı gerektiğinde kime başvurmalıyım? </st><st c="15852">Yoksa onu da eski Yazarlar Birliği Başkanı ve yeni danışmana mı danışalım?</st></p>
			<p><st c="15926">Böylece, yazarlar toplantısında, “Neydi bu pezevengin adı?” diye soran heriften intikamımı alıyordum. </st></p>
			<p><st c="16029">Rehberim,</st></p>
			<p><st c="16038">– Yok, dedi, artık o, bu gibi işlere bakmıyor hükümet içine gireliberi... </st><st c="16113">Müsaaden olursa, böyle işleri bizlere bıraktı. </st><st c="16160">Biz de ondan aşağı kalmayız evvelallah...</st></p>
			<p><st c="16201">Orda işleri yoluna koyup Türkiye’ye döndüğümde bizim solcu artıkları, adımı dönek koydular. </st><st c="16294">Dünyanın yeni düzene girdiğinin hâlâ ayrımında değiller bu bizim yerli salaklar... </st><st c="16377">Moskova caddelerinde bile geceleri Kızılyıldız’dan daha parlak ışıldıyor Coca Cola, Pepsi Cola reklamları... </st><st c="16486">En büyük kitabevlerinin yerinde şimdi Mc Donald’s, Fast Food, Hot Dog, Hamburger dükkânları açıldı. </st><st c="16586">Çünkü bunlar yenir, söyler misiniz lütfen, ya kitapla ne bok yenir? </st><st c="16654">Bize herşey sonradan geliyor. </st><st c="16684">Dünya değiştiiii, ama solcuların haberi bile yok, artık yeni düzen iyiiiice, ama iyice girdi bize de...</st></p>
			<p><st c="16787">Kahire, 30 Mayıs 1991</st></p>
			<p><em><st c="16809">Bu öykü 1993’te yapılan baskıya (10. </st><st c="16847">basım) eklenmiştir.</st></em></p>
			</section>
  <div id="charCountTotal" value="16866"></div></body>
</html>
