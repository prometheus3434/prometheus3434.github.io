<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Yeniliğe Ayak Uydurmak</st></h1>
			<p><span><st c="23">A</st></span><st c="25">sker olsun sivil olsun, bütün insanlar için yenilikçi olmak iyi şeydir ; iyi şey olmaya iyi şeydir de, yeniliğe ayak uydurmak zordur. </st><st c="159">Çünkü yenilik denilen şeyler, hiçbir zaman bizim kendi malımız değildir. </st><st c="232">Kendi malımız olmadığı için de bize dışardan hop diye birdenbire ve tepeden inme gelir. </st><st c="320">Buyüzden insan kolay kolay alışamaz yeniliklere. </st><st c="369">Örneğin alın yeni yılı... </st><st c="395">Geçmiş bir yıl boyunca mektuplarınıza geçen yılın tarihini yazmışsınız. </st><st c="467">Yeni yıl gelince birdenbire tarih değişir. </st><st c="510">Değişen tarihe ayak uydurmak, mektuplara yeni yılın tarihini yazmak kolay mı? </st><st c="588">Sizi bilmem ama ben, yeni yıla girdikten biriki ay sonrasına dek, daha doğrusu kendimi yeni yılda yaşamaya alıştırana dek mektuplarıma geçmiş yılın tarihlerini yazarım. </st><st c="757">İnsanın alışkanlıklarından kurtulup yeniliğe ayak uydurması zordur. </st><st c="825">Yine örneğin herhangi nedenle eski sevgilinizden ayrılıp yeni bir sevgiliye bağlanmışsanız, uzun zaman yeni sevgilinize eski sevgilinizin adıyla seslenebilirsiniz. </st><st c="989">Ben bu durumlardan yeni sevgilime adıyla seslenmektense, pot kırmamak için, sevgilim, canım, yavrum, şekerim gibi sözcüklerle seslenmeyi yeğlerim.</st></p>
			<p><st c="1135">Yeniliğe ayak uyduramamak ençok askerlikte duyumsanır. </st><st c="1191">Çünkü bizim ülkemizde yenilikler ençok orduda yapılmaktadır. </st><st c="1252">Yenilikler önce orduda başlar ve ondan sonra, “Bütün milleeet! </st><st c="1315">İstikamet yenilik, marş, marş!” komutuyla millet koşar adım yeniliğe koşar. </st><st c="1391">Söylediğim gibi, kolay değildir insanın eski alışkanlıklarından kurtulup yeniliğe saldırması... </st><st c="1487">Örneğin şu askerî birliklerin uygun adımla yürüyüşü. </st><st c="1540">Sivillere çok kolaymış gibi gelebilir, ama çok zordur. </st><st c="1595">Bu konuyu biraz açıklamak gerekir. </st><st c="1630">Yenilikleri biz nereden alırız? </st><st c="1662">Kendimiz yaratmadığımıza göre dışardan! </st><st c="1702">Gerek bilimde, gerek teknolojide, gerek felsefede hiçbir yeniliği bizim yarattığımız görülmemiştir. </st><st c="1802">Varsa bitane olsun aklınıza geliyorsa, söyleyin lütfen... </st><st c="1860">Örneğin askerlerin yürüyüşü... </st><st c="1891">Geçit törenlerinde askerlerin yürüyüşüne dikkat etmişseniz – ki elbette etmişsinizdir – o yürüyüşün bizim kendi yürüyüşümüz olmadığını ayrımsamışsınızdır. </st><st c="2046">Bu yürüyüşü eskiden Almanlardan almıştık. </st><st c="2088">Bu yürüyüşün adı kaz adımlarıyla yürümekti. </st><st c="2132">Almanlar da Nazi döneminde bu yürüyüşe kaz adımlarıyla yürümek diyorlar mıydı? </st><st c="2211">Bilmiyorum. </st><st c="2223">Kaz adımlarıyla yürüyüşü bırakalı elli yıl olduğu için geçit törenlerindeki kaz adımlarını belki de çoğunuz bilmiyorsunuzdur. </st><st c="2349">Kaz adımları kalçadan atılırdı ve bacak dizden kırılmadan ve bükülmeden dümdüz ileriye fırlardı. </st><st c="2446">Son kertede fiyakalı bir yürüyüştü. </st><st c="2482">Ayaklar bir istila, bir işgal tutkusuyla hep ileriye ileriye doğru atılırdı. </st><st c="2559">Ayakların bu ileriye doğru atılışında “Dünya bizimdir!” anlamı gizliydi.</st></p>
			<p><st c="2631">Kaz adımlarından önce askerlerimizin geçit törenlerinde nasıl ve hangi adımlarla yürüdüğünü bilemiyorum, o günlere yetişemedim. </st><st c="2760">Belki de o zamanlar kendi bacaklarımızın, kendi ayaklarımızın üzerinde kendi adımlarımızla yürüyorduk. </st><st c="2863">Ama kahraman yeniçerilerimizin, Muzıka-yı Hümayun’a ayak uydurarak Mehter Marşıyla bir ileri iki geri yada bir ileri bir geri yada iki ileri bir geri – herneyse – yürüdüğünü hepimiz biliyoruz. </st><st c="3056">Bu yürüyüş yeryüzünde tekti, bizden başka iki adım ileri bir adım geri yürüyerek ilerleyen yoktu ve buyüzden Mehter adımları ulusaldı.</st></p>
			<p><st c="3190">İkinci Dünya Savaşı sonunda Nazi Almanları yenilince, biz de kaz adımlarını bırakıp demokrasiye geçişimizle birlikte Amerikan yürüyüşüne geçtik. </st><st c="3336">Amerikan yürüyüşünde bacaklar kalçadan fırlatılmaz, bacaklar kırkbeş derecelik bir açıyla sert biçimde dizden bükülerek ayak hızla ve dünyadan intikam alırcasına yere vurulur. </st><st c="3512">Kaz adımlarında nasıl “Dünya bizimdir!” anlamı varsa, Amerikan adımlarında da ayağın heryere vuruşunda “Burası bizimdir!” istenci gizlidir. </st><st c="3652">Kaz adımlarından Amerikan adımlarına geçiş biz Türkler için hiç de kolay olmamıştır. </st><st c="3737">Nasıl kolay olabilirdi ki, yıllarca kaz adımlarına alışmış ayaklarımızın birdenbire Amerikan adımıyla yürümesi kolay olabilir miydi? </st><st c="3870">Amerikan adımı yeniliği ülkemize girince bisüre için geçit törenlerinde bir kargaşalık oldu. </st><st c="3963">Kimileri eski alışkanlıklarından vazgeçemeyerek bisüre daha kaz adımlarını sürdürdüler. </st><st c="4051">Sonunda alışıldı çok şükür, hepimiz Amerikan yürüyüşüne geçtik.</st></p>
			<p><st c="4114">Bu yürüyüş yeniliği belki de önemli sayılmayabilir, ama manevralardaki düşman ve dost kuvvetlerinin renklerinin değişmesi daha büyük kargaşalıklara neden olduğundan daha da önemlidir. </st><st c="4299">Eskiden, benim bildiğim Birinci Dünya Savaşından sonra manevralarda, tatbikatlarda bizim kuvvetlerimiz şapkalarına kırmızı bant iliştirirlerdi, düşmanı temsil eden birlikler de mavi bant... </st><st c="4489">Buyüzden düşman kuvvetlerine mavi kuvvet, bizim kuvvetlerimizi ve müttefiklerimizi temsil eden birliklere de kırmızı kuvvet denilirdi. </st><st c="4624">Düşmanın mavi kuvvet olmasının da, simgesel bir anlamı vardı. </st><st c="4686">Bizim bayrağımız kırmızı-ak renkte, Yunan bayrağı ise mavi-aktır. </st><st c="4752">Her iki bayraktaki aklık bizi birleştirir, kırmızı ve mavilik de ayırır. </st><st c="4825">Yunan bayrağında mavi olduğu için, Kurtuluş Savaşındaki duygularla düşman kuvvetlerinin maviyle gösterilmesinin bir anlamı vardır. </st><st c="4956">Harita üzerinde bizim kuvvetlerimiz kırmızı, düşman kuvvetleri de mavi kalemle gösterilirdi. </st><st c="5049">Yazı tahtasında da öyle. </st><st c="5074">Dost kuvvetler kırmızı tebeşir, düşman kuvvetler mavi tebeşirle işaret edilirdi. </st><st c="5155">Bu, yıllar yılı böyle sürdü ve biz buna iyice alıştık. </st><st c="5210">Ama dünya yerinde durmuyordu ki... </st><st c="5245">Boşuna denmemiş, kıçı yumurta biçimli dünya diye... </st><st c="5297">ABD’nin ve Nato’nun isteğiyle ve onlara uymak için dost ve düşman renklerinde de değişiklik yapıldı. </st><st c="5398">Kırk yıllık düşmanımız mavi dostumuz ve kırk yıllık dostumuz kırmızı da düşmanımız oldu. </st><st c="5487">Bu değişiklik, eskiye alışmış komutanlarımızı bisüre şaşırtmıştır. </st><st c="5554">Kolay mı insanın kırk yıllık dost rengine düşman ve kırk yıllık düşman rengine dost gözüyle bakması... </st><st c="5657">İlk zamanlar bisüre için manevra ve tatbikatlarda dostun ve düşmanın birbirine karıştırılması doğaldı. </st><st c="5760">Hâttâ buyüzden esir almaya gittikleri kuvvetlere esir olmuş subaylar bile vardı.</st></p>
			<p><st c="5840">Yenilikler elbet salt adımlarımızda, renklerimizde değil, daha pekçok şeylerde oldu. </st><st c="5926">Tekirdağ yada Diyarbakır karpuzu yerine yeni bir karpuz türü geldi. </st><st c="5994">Vaşington karpuzu... </st><st c="6015">Yafa portakalı yerine Vaşington portakalı. </st><st c="6058">Anamur muzu yerine Çikita muzu. </st><st c="6090">Ferik elması ve Amasya elması yerine Vaşington elması.</st></p>
			<p><st c="6144">Özellikle askerlikte kullandığımız kavramlarda da yenilikler oldu. </st><st c="6212">Birinci Dünya Savaşında birlikte yenildiğimiz – her ne denli okullardaki tarih kitaplarında biz yenilmedik, hiçbir zaman yenilmeyiz, Almanlar yenilince biz de yenilmek zorunda kaldık diye yazılıysa da – silah arkadaşımız Almanlarla dost olduğumuz zamanlarda komutanların üstlerine ve astlarına özet bilgi vermelerine “fortrak” denilirdi. </st><st c="6550">Ordumuzda yıllarca bu fortrak sözcüğü kullanıldı. </st><st c="6600">Bu sözcük Almancaydı. </st><st c="6622">Almanca olması da doğaldı. </st><st c="6649">Çünkü biz o günlerde – yıllarda – asker talimnamelerimizi Alman talimnamelerinden çevirtiyorduk ve askerî alanda Alman kültürünün etkisi altındaydık. </st><st c="6799">O günlerde okullarda İngilizce bile okutulmuyordu. </st><st c="6850">İlk İngilizce dersi benim kuşağımla başlamıştır ve bizim İngilizce öğretmenimiz, Birinci Dünya Savaşında İngilizlerin esiri olarak Hindistan’da kalmış ve İngilizceyi orada öğrenmiş olan, Fatih dolaylarındaki bir mescidin imamıydı...</st></p>
			<p><st c="7082">İkinci Dünya Savaşı bitince, bütün dünyada olduğu gibi, Türkiye’de de büyük değişiklikler ve yenilikler oldu. </st><st c="7193">Biçok askerî terimler Amerikancalaştırıldı. </st><st c="7237">Örneğin Almanca fortrak asker dilinden birdenbire atıldı ve yerine Amerikanca aynı anlama gelen brifing alındı. </st><st c="7349">Bütün yenilikler gibi, hele eski askerlerin bu yeniliğe alışması kolay olmadı. </st><st c="7428">Brifingin asker diline girdiği günlerde bu sözcüğü bilen çokaz subay vardı. </st><st c="7504">Yeni yılda mektuplarına eski yılın tarihini atanlar gibi, yeni sevgilisine eski sevgilisinin adıyla seslenenler gibi, yeni brifing yerine hâlâ fortrak diyenler vardı. </st><st c="7671">İşte bu asker yeniliğine alışmamışlardan biri de öykümüzün kahramanı Behzat adında bir tuğbaydı. </st><st c="7768">Tuğbaylık, albaylıkla generallik arasında bir rütbeydi. </st><st c="7824">Tuğbay Behzat – soyadı gerekmez – o yıl generalliğe yükselecek yada emekliye ayrılacaktı. </st><st c="7914">Yaşlı ve deneyimli bir subaydı. </st><st c="7946">Kırk yıllık askerdi. </st><st c="7967">Plajda mayo ile görseniz onun asker olduğunu anlardınız. </st><st c="8024">Karnı içerde, göğsü dışarda dimdik yürürdü. </st><st c="8068">Saçları alabros denilen biçimde kesilmişti. </st><st c="8112">Yanakları kıpkırmızıydı. </st><st c="8137">Sınıf arkadaşlarından çoğu emekliye ayrılmış, bir bölümü de generalliğe yükselmişti.</st></p>
			<p><st c="8221">Tuğbay Behzat büyük bir umutla generalliğe yükselmesini bekliyordu. </st><st c="8290">Onun bağlı olduğu kolordunun komutanı tugaya teftişe gelmişti. </st><st c="8353">Tuğbay Behzat bu teftişte alacağı sicile göre generalliğe yükselecek yada emekliye ayrılacaktı. </st><st c="8449">Matematik sınavına girmiş bir tembel öğrenci gibi korku içindeydi. </st><st c="8516">Ama bilgisine, zengin deneyimlerine de güveni vardı.</st></p>
			<p><st c="8568">O zamanlar “askerî mahfel” denilen orduevinin subay gazinosunda yüksek rütbeli subaylar toplanmışlar, teftiş kurulunu ağırlıyorlardı. </st><st c="8703">Teftişe gelen korgeneral, teftişe başlamadan önce, subaylarla söyleşiyordu. </st><st c="8779">Tuğbay Behzat da söyleşideki soruları yanıtlıyordu. </st><st c="8831">Konu oldukça neşeliydi, yüzlerden sert asker ifadesi silinmiş, yerine dudakları aralamadan askerce ve hafifçe bir gülümseyiş almıştı. </st><st c="8965">Bu söyleşi sırasında korgeneral, Tuğbay Behzat’a sordu:</st></p>
			<p><st c="9020">– Brifing yapıyor musunuz tuğbayım?</st></p>
			<p><st c="9056">Brifing mi? </st><st c="9069">O da neydi? </st><st c="9081">Tuğbay Behzat, brifing sözcüğünü hiç duymamıştı. </st><st c="9130">Bu Amerikanca askerî terim orduya yeni yayılmaktaydı. </st><st c="9184">Buyüzden Behzat Tuğbay ne yanıt vereceğini bilemedi, brifingin ne olduğunu da soramadı. </st><st c="9272">Soruyu iyice anlamak için başka soruyla yanıtladı:</st></p>
			<p><st c="9322">– Ne gibi?..</st></p>
			<p><st c="9335">General daha da gülümseyerek,</st></p>
			<p><st c="9365">– Brifing... </st><st c="9379">Brifing işte... </st><st c="9395">dedi.</st></p>
			<p><st c="9400">General iki kez brifing derken, fing hecesinin üzerine basmıştı. </st><st c="9466">Behzat Tuğbay bu sözcüğü “fig fig” gibi argo bir sözcük sandı. </st><st c="9529">Kırmızı yüzü daha da kızardı. </st><st c="9559">Bu sözcük hangi anlama gelirse gelsin, general, “Yapıyor musun?” diye sorduğuna göre, demek yapılması gereken bişeydi. </st><st c="9678">Yapmıyorum, denilemezdi. </st><st c="9703">Utangaç bir gülümseyişle,</st></p>
			<p><st c="9728">– Tabii... </st><st c="9740">dedi.</st></p>
			<p><st c="9745">General konunun arkasını bırakmıyordu.</st></p>
			<p><st c="9784">– Ne zamanlar? </st><st c="9800">diye sordu.</st></p>
			<p><st c="9811">Tuğbay çok sıkılmıştı, ter içinde kalmıştı. </st><st c="9856">Yardım istercesine gazinodaki subaylara baktı. </st><st c="9903">Tam o sırada bir albay eliyle tuğbayın vermesi gereken yanıtın işaretini verdi.</st></p>
			<p><st c="9982">Tuğbay,</st></p>
			<p><st c="9990">– Sık sık değil efendim, aradabir...</st></p>
			<p><st c="10027">Generalin yüzü değişmiş, suratı asılmış, sesi sertleşmişti.</st></p>
			<p><st c="10087">– Niçin aradabir?</st></p>
			<p><st c="10105">Şimdi nasıl yanıt vermeliydi? </st><st c="10136">Gerçeği açıkça söylemeli miydi? </st><st c="10168">Pek seyrek brifing yaptığını söylerse, general bunu onun yaşlılığına verip, ya iyi bir sicil vermezse...</st></p>
			<p><st c="10272">– Efendim... </st><st c="10286">Arasıra oluyor. </st><st c="10302">Yani... </st><st c="10310">Elimizden ne gelirse... </st><st c="10334">Yani... </st><st c="10342">Olabildiğince...</st></p>
			<p><st c="10358">Generalin yüzünün daha da asılmasından bir pot kırdığını anlamıştı tuğbay.</st></p>
			<p><st c="10433">– Daha sık yapmalısınız... </st><st c="10461">Hatta hergün...</st></p>
			<p><st c="10476">Tuğbay şaşırdı. </st><st c="10493">Bu iş emirle olur mu diye düşündü. </st><st c="10528">Ama yine de,</st></p>
			<p><st c="10540">– Başüstüne... </st><st c="10556">Çalışırım, dedi.</st></p>
			<p><st c="10572">Bu yaşta zordu ama, general olmak uğruna gereken çabayı eşiyle birlikte gösterecekti.</st></p>
			<p><st c="10658">Tuğbayın sicil amiri olan general, teftişi orda kesip arabasına binerek gitti. </st><st c="10738">Tuğbay emir subayına brifingin ne anlama geldiğini usturuplu biçimde sordu. </st></p>
			<p><st c="10814">Emir subayı da,</st></p>
			<p><st c="10829">– Bildiğiniz gibi, dedi, eskiden fortrak denilen şey. </st></p>
			<p><st c="10884">Tuğbay dişlerinin arasından, “Tuuu!” diye bir ses çıkardıysa da, yanındakiler bu sesi duymadı. </st><st c="10979">Gerçekten durum tuuu denilecek kertede kötüydü. </st><st c="11027">Tuğbay brifingi bilememesi yüzünden emekliye ayrılmıştı.</st></p>
			<p><st c="11083">Eee, kolay değildi, yeniye, yeniliğe alışmak.</st></p>
			<p><st c="11129">İzmir, 25 Kasım 1992</st></p>
			<p><em><st c="11150">Bu öykü 1993’te yapılan baskıya (10. </st><st c="11188">basım) eklenmiştir.</st></em></p>
			</section>
  <div id="charCountTotal" value="11207"></div></body>
</html>
