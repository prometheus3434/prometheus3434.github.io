<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Merhaba Beyefendi </st></h1>
			<p><span><st c="19">B</st></span><st c="20">u olay, Üsküdar-Beşiktaş arasında işleyen küçük vapurda başımdan geçti. </st><st c="92">İskelenin kapısı açıldı. </st><st c="117">En önde bendim. </st><st c="133">Yolcular da kalabalık değildi. </st><st c="164">Üst kat salonda, en dipteki kanepeye oturdum. </st><st c="210">Bikaç yolcu da aşağı salona geçti. </st><st c="245">Üst salonda benden başka yolcu yoktu.</st></p>
			<p><st c="282">Tarifeye göre vapur iskelede onbeş dakika bekledikten sonra kalkacaktı. </st><st c="355">Tek tük yolcular gelmekteydi.</st></p>
			<p><st c="384">Benim olduğum salona bir yarbay geldi. </st><st c="424">Topuklarını birbirine vurarak selam verdi. </st><st c="467">Selamdan sonra, geçti, arkası bana dönük olarak bir kanepeye oturdu. </st><st c="536">Yarbayın selam vermesine şaşırdım.</st></p>
			<p><st c="570">Arkam, vapurun duvarı... </st><st c="596">Yine de başka biri var mı diye dönüp baktım, arkam duvar, salonda benden başkası yok... </st><st c="684">Herhalde yarbay beni birisine benzetmiş olacaktı.</st></p>
			<p><st c="733">Bu düşünceler içindeyken, genç, güzel bir hanım merdivenden çıktı. </st><st c="801">Beni görünce gülümseyerek başıyla selam verdi. </st><st c="848">O da kanepelerden birine, pencere yanına, benim karşıma oturdu. </st><st c="912">Kadın gözümün içine baka baka bana selam vermişti. </st><st c="963">Ben şaşkınlıktan gülümseyemedim bile ; bana selam verdiğini bile bile, kime selam veriyor diye sağıma soluma baktım. </st><st c="1080">Kadını tanıyor olmalıydım, ama hatırlayamamıştım.</st></p>
			<p><st c="1129">Merdivenden, kılıkları kopukça iki bıçkın delikanlı çıktı. </st><st c="1189">Onlar da selam vermez mi? </st><st c="1215">Biri eli ile selam verdi, öbürü merhaba dedi. </st><st c="1261">Kim olduklarını çıkaramıyorum ki ben de onlara selam vereyim!.. </st><st c="1325">Ya onlar beni birine benzetmiş olacaklardı yada ben onları tanıyordum da, dalgınlığımdan hatırlayamıyordum. </st><st c="1433">Acaba bunlar kimlerdi de hatırlayamadım diye düşünüp dururken, yaşlı başlı, kerliferli bir adam geldi, şapkasını çıkarıp yarı beline kadar eğilerek selam verdi. </st><st c="1594">Selam veren adama asık suratla bakmak da ayıp oluyor.</st></p>
			<p><st c="1647">Yaşlı bir efendi daha selam verince, şaşkınlığım büsbütün arttı. </st><st c="1713">Vapura giren her yolcu beni tanımıyordu ya... </st><st c="1759">Hepsi de beni birisine benzetmiş olamazdı. </st><st c="1802">E, öyleyse? </st><st c="1814">Yoksa iskelede duran bir arkadaş vapura her giren yolcuya, bana selam vermesini söyleyerek, benimle alay mı ediyordu? </st><st c="1932">Her yolcu da benimle alaya yanaşmış olamazdı. </st><st c="1978">Salona giren yolcuların beni selamlamalarını görmemek için başımı pencereye çevirip denizi seyre daldım. </st><st c="2083">Ama bitürlü içinden çıkamadığım bu sorunu düşünüp duruyordum. </st><st c="2145">Düşüne düşüne bulur gibi de oldum: Hani biz de yani şu memlekete az hizmet etmedik!.. </st><st c="2231">İki seçim döneminde de bağımsız olarak milletvekilliğine adaylığımı koymuştum. </st><st c="2310">Hoş seçilemedim ama, seçim kampanyası sırasında memleketi kalkındıracak çok esaslı nutuklar söylemiştim. </st><st c="2415">Meydanları dolduran halka nutuklar çekerek çok alkışlanmıştım. </st><st c="2478">Selam verenler, beni herhalde o zamandan tanıyorlardı. </st><st c="2533">O kadar kalabalığın içinden insanları benim teker teker tanımama elbet imkân yoktu.</st></p>
			<p><st c="2616">Arasıra, “Şu memlekette hiçbişey olmaz!” diye karamsarlığa düştüğüm olurdu. </st><st c="2693">Oysa ne kadar yanılmışım! </st><st c="2719">Memlekete yapılan hiçbir hizmet unutulmuyor. </st><st c="2764">Hiçbir söz boşa gitmiyor. </st><st c="2790">Seçim nutuklarımı dinlemiş olanlar, aradan bunca zaman geçtiği halde beni unutmamışlardı, saygıyla selam veriyorlardı.</st></p>
			<p><st c="2908">Salona giren uzun boylu bir yolcuyla göz göze geldik. </st><st c="2963">Adam selam verdi. </st><st c="2981">Elbette selam verecek... </st><st c="3006">Ne demek? </st><st c="3016">Biz bu memleket için bu kadar çalışalım, uğraşalım, didinelim de, halkımız bize bir selamı bile çok mu görecek?.. </st><st c="3130">Ben de ona selam verdim.</st></p>
			<p><st c="3154">Artık gözüm merdivenlerdeydi... </st><st c="3187">Üç genç kız geldi, öğrenci olmalıydılar. </st><st c="3228">Kızlar selam vermeyince çok canım sıkıldı. </st><st c="3271">Bu zamanın gençleri de hiç değer bilmiyorlar, gençlikte iş yok!.. </st><st c="3337">Yazık bu memlekete... </st><st c="3359">Gençler böyle mi olmalı?..</st></p>
			<p><st c="3385">Şişman, orta yaşlı bir adam geldi. </st><st c="3421">O da selam vermedi. </st><st c="3441">Belki beni görmemiştir diye hızlı hızlı öksürdüm. </st><st c="3491">Adam yüzüme baktı, ama yine selam vermedi... </st><st c="3536">Yazık, çok yazık!.. </st><st c="3556">Bir memleket, değer bildikçe yükselir.</st></p>
			<p><st c="3594">Bir yolcu geldi, selam verip yanıma oturdu. </st><st c="3639">Aferin, işte adam dediğin böyle olur.</st></p>
			<p><st c="3676">Ondan sonra gelen yolcuların kimisi selam veriyor, kimisi vermiyordu.</st></p>
			<p><st c="3746">Selam vermeyenlere, kollarından tutup, “Efendi, neye selam vermedin? </st><st c="3816">Ayıp değil mi?” diye sormak geliyordu içimden.</st></p>
			<p><st c="3862">Bu duygumu, burnu büyük bir adam olduğuma yormayın... </st><st c="3917">Hayır, kesinlikle!.. </st><st c="3938">Şahsıma selam verip vermemeleri hiç önemli değil, ama memlekete hizmeti olan insanları unutursak, bu milletin sonu nereye varır? </st><st c="4067">İşte sorun bu!.. </st><st c="4084">Yoksa ben şahsım için hiçbişey istemiyorum.</st></p>
			<p><st c="4127">Selam vermeyenlere memleket hesabına, iyiden iyiye kızmaya başlamıştım. </st><st c="4200">Selam verenlere, gülümseyerek ben de selam veriyordum.</st></p>
			<p><st c="4254">Vapur kalktı. </st><st c="4269">Selam verip yanıma oturan adam,</st></p>
			<p><st c="4300">– Beyefendi, yine Toprak Ofis’te misiniz? </st><st c="4343">diye sordu.</st></p>
			<p><st c="4354">Ne cevap vereceğimi şaşırdım. </st><st c="4385">Ben hiçbir zaman Toprak Ofis’te bulunmadım. </st><st c="4429">Toprak Ofis nedir, nerededir, ne iş yapar onu bile bilmem. </st><st c="4488">Demek bu adam, beni Toprak Ofis’te çalışan birine benzetmişti. </st><st c="4551">Cevap yerine, her anlama çekilebilecek gibi gülümsedim.</st></p>
			<p><st c="4606">Adam,</st></p>
			<p><st c="4612">– Eksik olmayın Mahmut Bey, ben sizin çok iyiliğinizi gördüm... </st><st c="4677">dedi.</st></p>
			<p><st c="4682">Hiç bozuntuya vermedim.</st></p>
			<p><st c="4706">– Estağfurullah... </st><st c="4726">Ne olacak... </st><st c="4739">Teşekküre değmez! </st><st c="4757">dedim. </st></p>
			<p><st c="4764">Adam konuşmayı ilerletmesin diye gazeteyi açıp okumaya daldım. </st><st c="4827">Adam da sıkıldığımı anladı mı nedir, yanımdan kalktı. </st></p>
			<p><st c="4881">Selam veren yolculardan iki delikanlı yanıma geldi.</st></p>
			<p><st c="4932">– Merhaba Salim Abi!..</st></p>
			<p><st c="4955">Allah Allah... </st><st c="4971">Bu nasıl şey, Salim ağabey de nerden çıktı? </st><st c="5015">İster istemez,</st></p>
			<p><st c="5029">– Merhaba!.. </st><st c="5043">dedim.</st></p>
			<p><st c="5049">– Salim Abi, artık maçlarda görünmüyorsun... </st><st c="5095">Hey gidi hey, ne oynardın be Salim Abi...</st></p>
			<p><st c="5136">– Ehhh... </st><st c="5147">Gençlik, oynardık bir zamanlar...</st></p>
			<p><st c="5180">– Hiç unutmam, Avusturya takımı gelmişti de... </st><st c="5228">Hatırlar mısın o maçı abi?..</st></p>
			<p><st c="5256">Hayatımda ayağımı topa dokundurmuş, bikez bile maç seyretmiş adam değildim. </st><st c="5333">Ama ne yapayım? </st><st c="5349">“Ben Salim malim değilim?” denmez ki...</st></p>
			<p><st c="5388">– Hatırlamaz olur muyum hiç? </st><st c="5418">dedim.</st></p>
			<p><st c="5424">– Avazım çıktığı kadar “Yaşa Zehir Salim!” diye açık tribünden bağırmaktan sesim kısılmıştı. </st><st c="5518">Nasıl kıvırdın kıvırdın da taaa santradan çalımlaya çalımlaya onsekiz pastan zınk diye topu soktun içeri? </st><st c="5624">Ha, nasıl? </st><st c="5635">Anlatsana Salim Abi...</st></p>
			<p><st c="5657">– Valla... </st><st c="5669">O zaman... </st><st c="5680">Evet santradan kaptım topu... </st><st c="5710">çalımlaya... </st><st c="5723">kıvıra kıvıra... </st><st c="5740">Hey gidi hey... </st><st c="5756">Çocuklar, hatırladıkça gözlerim yaşarıyor. </st><st c="5799">Bırakın allaşkınıza...</st></p>
			<p><st c="5821">Sanki çok üzülmüşüm gibi yanlarından kalktım. </st><st c="5868">Selam veren yarbay da yerinden kalkmıştı. </st><st c="5910">Merdiven başında karşılaştık. </st></p>
			<p><st c="5940">Yarbay saygıyla,</st></p>
			<p><st c="5956">– Nasılsınız generalim? </st><st c="5981">dedi.</st></p>
			<p><st c="5986">– Teşekkür ederim.</st></p>
			<p><st c="6005">– Ne zaman emekliye ayrıldınız?</st></p>
			<p><st c="6037">– Eh... </st><st c="6046">Var şöyle böyle... </st><st c="6065">Epi...</st></p>
			<p><st c="6071">Zaman söylesem, belki de benim general olmadığımı anlar. </st><st c="6129">Şimdi yarbaya, “Benzettiniz efendim, ben general meneral değilim. </st><st c="6195">Askerlikte onbaşıydım!..” desem, adam mahcup olacak ; bikez beni general sanıp selam vermiş...</st></p>
			<p><st c="6289">– Generalim, beni hatırlamadınız galiba...</st></p>
			<p><st c="6332">– Aaa!.. </st><st c="6342">Hiç hatırlamaz olur muyum? </st><st c="6369">Hatırladım. </st><st c="6381">Yalnız adınızı birden hatırlayamadım. </st><st c="6419">Ehhh... </st><st c="6427">Yaşlandık artık, hafızam zayıflıyor gittikçe...</st></p>
			<p><st c="6474">– Adım Muzaffer... </st><st c="6494">Sizin yanınızda yüzbaşı olarak...</st></p>
			<p><st c="6527">– Evet, evet... </st><st c="6544">Tamam...</st></p>
			<p><st c="6552">Yarbayın elini sıkıp ayrıldım. </st><st c="6584">Vapur iskelesinde, vapura girerken selam veren kerliferli adam,</st></p>
			<p><st c="6647">– Hürmetler ederim Baha Bey... </st><st c="6679">dedi.</st></p>
			<p><st c="6684">– Bilmukabele efendim...</st></p>
			<p><st c="6709">– Nasılsınız?</st></p>
			<p><st c="6723">– Eksik olmayın efendim, sizi sormalı.</st></p>
			<p><st c="6762">– Hamdolsun, duacıyız. </st><st c="6786">Yine, Yedinci Asliye Ceza Mahkemesi Reisi misiniz?</st></p>
			<p><st c="6836">Ne evet, ne hayır, hem evet, hem hayır anlamına gelecek gibi sırıttım.</st></p>
			<p><st c="6907">– Sayenizde ağır bir iftiradan kurtulmuştum!</st></p>
			<p><st c="6952">– Estağfurullah... </st><st c="6972">Neden sayemde olsun? </st><st c="6993">Adalet yerini buldu!</st></p>
			<p><st c="7013">Vapur iskeleye yanaşmıştı. </st><st c="7041">Daha vapur iyice yanaşmadan iskeleye atladım. </st><st c="7087">İlk çıkan ben oldum. </st><st c="7108">Bileti iskele memuruna verip yürüdüm. </st><st c="7146">Arkamdan bir kadın seslendi:</st></p>
			<p><st c="7174">– Şükrü Beyefendi...</st></p>
			<p><st c="7195">Vapurda selam veren güzel kadındı.</st></p>
			<p><st c="7230">– Buyrun Hanımefendi...</st></p>
			<p><st c="7254">– Pakize Hanımefendi nasıllar?..</st></p>
			<p><st c="7287">Bugün bütün yanlışlıklar, terslikler beni mi bulmuştu?</st></p>
			<p><st c="7342">– Teşekkür ederim efendim, iyidir.</st></p>
			<p><st c="7377">– Ur ameliyatı olacaktı, oldu mu?</st></p>
			<p><st c="7411">– Oldu. </st><st c="7420">Şükür atlattı...</st></p>
			<p><st c="7436">– Oh oh...</st></p>
			<p><st c="7447">– Yine Altınbakkal’da mı oturuyorsunuz?</st></p>
			<p><st c="7487">– Evet...</st></p>
			<p><st c="7497">– Müsaadenizle efendim.</st></p>
			<p><st c="7521">– Gülegüle hanımefendi...</st></p>
			<p><st c="7547">Bir vapur yolculuğunda bu kadar yanlışlığın üst üste geldiğini kime anlatsam, inanmaz. </st><st c="7635">Onun için ben de anlatmıyorum, yazıyorum. </st><st c="7677">Ama yanlışlık bu kadarla kalmadı.</st></p>
			<p><st c="7710">– Murat Beyefendi...</st></p>
			<p><st c="7731">– Buyurun efendim...</st></p>
			<p><st c="7752">– Efendim, ne zamandır sizi görmek isterdim, kısmet bugünmüş... </st><st c="7817">Ben sizin hayranlarınızdan...</st></p>
			<p><st c="7846">– Estağfurullah...</st></p>
			<p><st c="7865">– Geçende bir filminizi gördüm. </st><st c="7898">Biz ailece hiçbir filminizi kaçırmayız da...</st></p>
			<p><st c="7942">Ona da,</st></p>
			<p><st c="7950">– Müsaadenizle... </st><st c="7969">Çok acele bir işim var da... </st><st c="7998">deyip dolmuşa atladım.</st></p>
			<p><st c="8020">Çok canım sıkılmıştı. </st><st c="8043">Beni ben olarak bu memlekette tanıyan tek kişi de mi yoktu? </st><st c="8103">Dolmuşta yanımda oturan adam,</st></p>
			<p><st c="8132">– Merhaba Hasan Bey... </st><st c="8156">demez mi?</st></p>
			<p><st c="8165">Hele şükür, beni kendi adımla çağıran, tanıyan bir kişi çıkmıştı. </st><st c="8232">Adamın yüzüne baktım, birden bozuldum. </st><st c="8271">Bu adamdan çok eskiden ikiyüz lira borç almıştım, ama borcumu bitürlü ödeyememiştim. </st><st c="8356">Adama döndüm,</st></p>
			<p><st c="8369">– Affedersiniz, birisine benzettiniz galiba...</st></p>
			<p><st c="8416">– Amma yaptın Hasan Bey...</st></p>
			<p><st c="8443">– Aman efendim, benim adım Hasan değil!..</st></p>
			<p><st c="8485">– Yahu, nasıl olur?..</st></p>
			<p><st c="8507">– Adam adama benzer efendim.</st></p>
			<p><st c="8536">– E, benzemek de bu kadar olur!..</st></p>
			<p><st c="8570">Dolmuştan indim. </st><st c="8588">Adamın yanındakine söylediğini duydum,</st></p>
			<p><st c="8626">– Bu herif Hasan olmasına Hasan ya... </st><st c="8665">Bu numara tam ona göre. </st><st c="8689">Yuttum sanmasın!..</st></p>
			<p><st c="8707">O gün, beni çok kişi başka birine benzetmiş, yalnız bir kişi tanımıştı, onu da ben tanımamıştım!</st></p>
		</section>
  <div id="charCountTotal" value="8804"></div></body>
</html>
