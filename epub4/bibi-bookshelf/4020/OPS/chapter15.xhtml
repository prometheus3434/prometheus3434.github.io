<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
		<section>
    <article>
      <h1><st c="0">Türkiye’yi Bilmek</st></h1>
			<p><span><st c="18">S</st></span><st c="20">akal ve pantolon olayı çıkana dek öyle bir gerginlik yaşanmamıştı okulda. </st><st c="94">Elbet küçük sürtüşmeler olmuştu her okulda olduğu gibi. </st><st c="150">Bu okul, yabancı dilde öğretim yapan, buyüzden de paralı, yani ancak zengin çocuklarının gidebildiği bir okuldu. </st><st c="263">Kültür dersleri dedikleri tarih, coğrafya gibi dersler Türkçe, fizik, kimya, matematik gibi dersler de Almanca öğretilirdi.</st></p>
			<p><st c="386">Okulun altmış öğretmeni vardı. </st><st c="418">Bu altmış öğretmenin, biri kadın sekizi erkek olmak üzere dokuzu Almandı. </st><st c="492">Dokuz Almanın öğretmenlik yeteneği vardı, yine de Almanya’da iş bulamadıkları için, öğretmenlik yapmak üzere Türkiye’ye gelmek zorunda kalmışlardı.</st></p>
			<p><st c="639">Dokuz Alman öğretmenden biri, Türkiye’ye geleli üç yıl olduğu için, Türkiye’yi daha iyi bilmek ve Türkleri daha iyi tanımakla övünürdü. </st><st c="776">Ne demekti Türkleri tanımak, Türkiye’yi bilmek? </st><st c="824">Öbürleri de elbet zamanla Türkleri tanır, Türkiye’yi öğrenirlerdi ; öğreniyorlardı da... </st></p>
			<p><st c="913">Öbürlerinden önce gelmiş olan Alman,</st></p>
			<p><st c="949">– Hayır, hayır, öyle değil... </st><st c="980">diyordu.</st></p>
			<p><st c="988">– Ya nasıl? </st><st c="1001">diye soruyorlardı. </st></p>
			<p><st c="1020">O da anlatıyordu:</st></p>
			<p><st c="1037">– Türkiye’de olanaksız diye bişey yoktur. </st><st c="1080">Başka herhangi ülkede en olanaksız gibi görünen bir iş Türkiye’de kolaylıkla yapılabilir. </st><st c="1170">Ancak, bunu başarabilmek için Türkleri iyi tanımak ve Türkiye’yi de iyi bilmek gerekir. </st><st c="1258">İşte buyüzden Türkiye’yi iyi tanımalı...</st></p>
			<p><st c="1298">Öbür Almanlar, anlayamadıkları için,</st></p>
			<p><st c="1335">– Bir örnek ver... </st><st c="1355">diyorlardı... </st></p>
			<p><st c="1369">O da örnek gösteriyordu:</st></p>
			<p><st c="1393">– Örneğin Türkiye’de olmayan hiçbişey yoktur. </st><st c="1440">Dünyanın her neresinde her ne varsa onu Türkiye’de de bulabilirsin. </st><st c="1508">Türkiye’de yok yoktur ve Türkiye’de olmaz olmaz. </st><st c="1557">Herşey olur. </st><st c="1570">Diyelim, daha dün bulunmuş bir kanser ilacı yada bikaç yıldanberi Türkiye’ye sokulmamış bir kalp ilacı... </st><st c="1676">Bunları şıp diye bulabilirsin... </st><st c="1709">Yeter ki nerden, nasıl ve kimlerden isteyeceğini bilesin... </st><st c="1769">Herşeyin bulunabileceği ayrı yeri ve insanı vardır. </st><st c="1821">İstersen ben sana son model tanklar bile satın alabilirim yada denizaltı... </st><st c="1897">Yada füze... </st><st c="1910">Örneğin Istanbul’un Bitpazarı denilen yerinde ve bundan başka karaborsa pazarlarında ne arasan bulursun... </st><st c="2017">İşte buyüzden ya, Türkler, atom bombasıyla hidrojen bombasının filan icat edilmiş olduğuna kesinlikle inanmazlar.</st></p>
			<p><st c="2130">Öbür Almanlar şaşkınlıkla,</st></p>
			<p><st c="2157">– Ama nasıl olur? </st><st c="2176">diye sordular.</st></p>
			<p><st c="2190">– Çünkü, Türkler diyorlar ki, atom yada hidrojen bombaları gerçekten bulunmuş olsaydı, bizim Bitpazarı’nda kesinlikle satılırdı. </st><st c="2320">Karaborsa pazarlarında bile satılmadığına göre, gerçekten bulunmuş olamaz.</st></p>
			<p><st c="2394">Türkiye’de üç yıl kalmış yetenekli bir Alman olduğu için oldukça Türkleşmiş olan öğretmenin dediklerini öbürleri anlayamıyorlardı. </st><st c="2526">Ama o düşüncesinde direniyordu:</st></p>
			<p><st c="2557">– Türkiye’de rahat yaşamak istiyorsanız, Türkleri tanıyacak ve Türkiye’yi de iyi bileceksiniz. </st><st c="2653">Türkiye’de doğup büyümüş öyle Türkler vardır ki, onlar bile kendi ülkelerini ve kendi insanlarını iyi tanıyamamışlardır. </st><st c="2774">Buyüzden kendi yurtlarında rahat edemezler.</st></p>
			<p><st c="2817">Okulda Türk öğretmenlerle Alman öğretmenlerin arası hiç de iyi değildi ; çünkü iyi olması için hiçbir neden yok, tersine, kötü olması için de pekçok neden vardı. </st><st c="2980">Aralarının açık olmasının başlıca nedeni, Almanlar da Türkler de aynı okulda öğretmenlik yapıyorlarken, Alman öğretmenler, Türk öğretmenlerin aldığı aylığın iki katından daha çok aylık alıyorlardı. </st><st c="3178">Bu ne haksızlıktı! </st><st c="3197">Haksızlık sanılan bu işlemin nedeni, Türk öğretmenlerin Türkiye Cumhuriyeti Devletinin memurları olmalarıydı. </st><st c="3307">Oysa Alman öğretmenler böyle bir onurdan yoksundular. </st><st c="3361">Onlar yabancıydılar ve sözleşmeli olarak ücretli çalışıyorlardı. </st><st c="3426">Alman öğretmenler, okulun Türk müdüründen bile çok para alıyorlardı. </st><st c="3495">Elbet bu durum da aralarında bir tedirginlik yaratıyordu.</st></p>
			<p><st c="3552">Başlıca anlaşmazlık nedeni bu olmakla birlikte, başka anlaşmazlık nedenleri de vardı. </st><st c="3639">Örneğin dokuz Alman öğretmenin dokuzunun da özel arabaları varken, ellibir Türk öğretmenden salt bir kadın öğretmenin özel arabası vardı ama, o da arabasını kendi aylığıyla değil, hekim olan eşinin kazancıyla alabilmişti. </st><st c="3861">Türk öğretmenlerin uzak yerlerdeki evlerinden okula gelip giderlerken tıklım tıklım belediye otobüslerinde canları çıkarken, Alman öğretmenler arabalarıyla okula gelip gidiyorlardı.</st></p>
			<p><st c="4042">Daha başka soğukluk nedenleri de vardı. </st><st c="4083">O üç yıldanberi Türkiye’de bulunan Alman nerdeyse Türk gibi Türkçe konuşuyordu, biraz ağız ayrımı da olmasa Türk sanılabilirdi. </st><st c="4211">Öbür sekiz Alman öğretmenden kimisi oldukça iyi Türkçe biliyordu. </st><st c="4277">İçlerinde daha Türkiye’ye gelmeden Almanya’dayken Türkçe öğrenmiş olanlar vardı. </st><st c="4358">Oysa Türk öğretmenler, Türkçeden başka dil bilmiyorlardı. </st><st c="4416">Salt içlerinden biri, anababası Gürcü olduğu için, çat pat Gürcüce anlar, ama konuşamazdı. </st><st c="4507">Bu dil konusu da aralarını açan olaylardan biri oluyordu. </st><st c="4565">Hele bir Türk öğretmenin ilan tahtasına yazdığı yazıyı, Almanya’da Türkçe öğrenmiş bir Alman öğretmenin düzeltmeye kalkışması gerginliği büsbütün artırmıştı. </st><st c="4723">Üstelik Alman öğretmen haklı çıkmıştı. </st><st c="4762">Çünkü Türk öğretmenin hangi “de” ve “da”ların sözcüklerden ayrı yazılacağını bilmediği, bütün “de” ve “da”ları sözcüklere bitişik yazdığı anlaşılmıştı. </st><st c="4914">Her ne olursa olsun bir Alman, bir Türk öğretmene Türkçe yazım kuralını öğretmeye kalkmamalıydı.</st></p>
			<p><st c="5010">Alman öğretmenlerin hepsi de Türkçeden başka bir yada iki dil daha biliyorlardı. </st><st c="5092">Ayrıca Alman öğretmenler dünyanın pekçok ülkesini gezip dolaşmışlardı, biliyorlardı. </st><st c="5177">Türk öğretmenlerse daha Türkiye dışına çıkmadıktan başka, Türkiye’yi bile Alman öğretmenler kadar gezip görmemişlerdi. </st><st c="5296">Almanların Türk öğretmenlere Türkiye’yi anlatmaları can sıkıcı bir olaydı. </st><st c="5371">Çünkü Almanlar, her tatilden yararlanarak, arabalarına atlayıp uzak yakın demeden bütün Türkiye’yi kıyı bucak dolaşıyorlardı.</st></p>
			<p><st c="5496">Bütün bunlar ve benzer olaylar Türk öğretmenlerle Alman öğretmenler arasında bir soğukluk, hatta gerginlik yaratıyordu.</st></p>
			<p><st c="5616">Türk öğretmenler can sıkıntısı içinde sık sık, “Ah, paranın gözü kör olsun!..” diye diz dövüyorlardı.</st></p>
			<p><st c="5718">Alman öğretmenlerin biçok üstünlüklerine karşı, Türk öğretmenlerin de onlara çok önemli bir üstünlüğü vardı. </st><st c="5828">Alman öğretmenler nice Türkçe bilirlerse bilsinler, onların Türkçeleri, Eğitim Bakanlığının “Ders Müfredat Programı”nı okuyup anlamalarına ve izlemelerine yetmiyordu. </st><st c="5995">Buyüzden de bakanlığın öğrence izlencesine göre değil, Almanya’da öğrenip bildiklerine göre, fizik, kimya, matematik, geometri gibi öğrenceleri öğretmekteydiler. </st><st c="6157">Öğrenciler bu dersleri Alman öğretmenlerin daha iyi öğrettiklerine inanıyorlarken, yine de lisenin son iki sınıfında, bu dersleri Alman öğretmenlerden okumak istemiyorlardı. </st><st c="6331">Çünkü, eski deneyimler göstermişti ki, Alman öğretmenlerin öğrencileri bu öğrenceleri çok daha iyi öğrenmiş olsalar bile, üniversite testlerinde başarı gösteremiyorlardı. </st><st c="6502">Oysa Türk öğretmenlerin öğrencilerinin testte kazanma şansları daha yüksek oluyordu. </st><st c="6587">Çünkü Eğitim Bakanlığının “Müfredat Programı”, öğrencilerin bu dersleri öğrenmelerinden daha çok, üniversite testlerini kazanmalarına göre düzenlenmişti. </st><st c="6741">İşte Türk öğretmenlerin, Alman öğretmenlere üstünlüğü burdaydı. </st><st c="6805">Eğitim Bakanlığının “Ders Müfredat Programı”nı, Alman öğretmenlerden daha iyi öğretiyorlardı. </st><st c="6899">Buyüzden de öğrenciler, ortaokulda ve lisenin ilk sınıfında Alman öğretmenlerden, lisenin son iki sınıfına geçince Türk öğretmenlerden öğrenim görmeyi yeğliyorlardı. </st><st c="7065">Bundan da şöyle bir sonuç ortaya çıkıyordu: Daha yüksek aylık alan Almanlar küçük sınıflarda, daha az aylık alan Türk öğretmenlerse yüksek sınıflarda öğretmenlik yapıyorlardı.</st></p>
			<p><st c="7240">Sayılan ve sayılmayan biçok nedenlerden dolayı o okulda Türk öğretmenlerle Alman öğretmenlerin araları açıktı. </st><st c="7352">Birbirlerine soğuk davranıyorlardı. </st><st c="7388">Ama Almanlardan bir öğretmen vardı ki, onu bütün Türk öğretmenler seviyorlardı. </st><st c="7468">Bu sevilen, arkadaşlarına sık sık, “Türkleri tanımak, Türkiye’yi bilmek gerekir!” diyen öğretmendi. </st><st c="7568">Öyle çok seviyorlardı ki, onun için Türk öğretmenler, “Bu Alman gizli din taşıyor olmalı. </st><st c="7658">İçinden Müslüman ama, dışa vurmuyor. </st><st c="7695">Kesin Müslümandır bu... </st><st c="7719">Başka türlü nasıl bu kadar iyi insan olabilir...” diyorlardı.</st></p>
			<p><st c="7780">Türkleri tanıdığını ve Türkiye’yi bildiğini söyleyen bu iyi Alman, öbür Almanlar gibi arabasına tek başına kurulup okula gidip gelmezdi. </st><st c="7918">O her sabah kesinlikle okul müdürünün evine uğrar, onu da arabasıyla okula getirirdi. </st><st c="8004">Salt müdürü değil, öteki öğretmenleri de sık sık arabasına alırdı. </st><st c="8071">Haftada, on günde bir de Türk öğretmenleri evindeki yemek şölenine çağırırdı. </st><st c="8149">Yemekleri kendi eliyle yapardı ve en zor Türk yemeklerini yapmasını bile öğrenmişti. </st><st c="8234">Çiğköfteden imambayıldıya, karnıyarığa dek, her yemeği yapıyordu. </st><st c="8300">Almanların sevmediği sarımsaklı yemek ve salçaları da sofradan eksik etmezdi.</st></p>
			<p><st c="8377">Türkler bayılıyorlardı bu Alman’a... </st><st c="8415">“Evet, evet, bu adam kesinlikle Müslüman ama açıklamıyor yoksa...” Saz çalmasını, türkü söylemesini bile öğrenmişti.</st></p>
			<p><st c="8531">Eğitim Bakanlığının kılık ve giyim yönetmeliği okula gelene dek, Alman öğretmenlerle Türk öğretmenler arasındaki soğukluk ve gerginlik gizli biçimde sürüp gidiyordu. </st><st c="8698">Ama o kılık ve giyim yönetmeliği gelince durum değişti ve o zamana dek gizli süren gerginlik birden açığa çıkıverdi.</st></p>
			<p><st c="8814">Eğitim Bakanlığından gönderilen yeni kılık ve giyim yönetmeliğine göre erkek ve kadın öğretmenlerin kılıkları ve giyimleri en ince ayrıntılarına dek belirtilmişti. </st><st c="8979">Hiçbir öğretmen bu yönetmeliğe aykırı kılık ve giyimde olamazdı. </st><st c="9044">Yönetmeliğe göre, kadın öğretmenler pantolon giymeyecekler, eteklerin alt çizgisi de diz kapağından aşağıya dek uzanacaktı. </st><st c="9168">Kısa kollu giyemezlerdi. </st><st c="9193">Vücut ve özellikle göğüs ve kalça çizgilerini belirten dar giysiler giymeleri de kesinlikle yasaktı. </st><st c="9294">Saçlarının biçimleri de yönetmelikte anlatılmıştı. </st><st c="9345">Topuz yapamayacakları gibi, oğlan çocukları gibi kısacık kesilmiş saç da yasaktı.</st></p>
			<p><st c="9426">Yönetmelikte erkek öğretmenlerin kılıkları ve giyimleri de buyrulmuştu. </st><st c="9499">Kılık ve giyim çok ciddi olacaktı. </st><st c="9534">Öğretmenler kesin olarak – yönetmelikte ençok kullanılan sözcük “kesin”di –sakal bırakamaz ve favori uzatamazlardı. </st><st c="9650">Öğretmenlerin bıyıklarının görünümü de bakanlar üzerinde saygınlık uyandırmalıydı. </st><st c="9733">Yakalar, boyunbağı düğümü, pantolon paçaları, cep biçimlerine dek bütün ayrıntılarıyla giysiler yönetmelikte yazılıydı.</st></p>
			<p><st c="9852">İşte bu yönetmelik Alman öğretmenlerin canına okudu. </st><st c="9906">Türk öğretmenler bu yönetmelik gelince çok sevindiler. </st><st c="9961">Çünkü, ellibir Türk öğretmeninden salt ikisinin sakalı vardı. </st><st c="10023">Onlar da daha yönetmeliğin okula geldiği gün sakallarını kesmişlerdi. </st><st c="10093">Oysa sekiz erkek Alman öğretmenin sekizinin de sakalı vardı, sekizi de sakallarını kesmek istemiyordu. </st><st c="10196">Kadın olan Alman öğretmense daha çok pantolon giyerdi.</st></p>
			<p><st c="10250">Alman öğretmenler aralarında bir toplantı yapıp Eğitim Bakanlığının kılık ve giyim yönetmenliği üzerinde konuşup tartıştılar, nasıl davranmaları gerektiğini saptamaya çalıştılar. </st><st c="10430">İçlerinden biri, bu yönetmeliğin demokrasiye aykırı olduğunu, bu nedenle böyle bir yönetmeliği protesto ederek hep birlikte Almanya’ya geri dönmelerini önerdi. </st><st c="10590">Bu öneri azkalsın benimseniyordu ki, başka bir Alman öğretmen şöyle dedi:</st></p>
			<p><st c="10663">– Biz burda çok iyi karşılandık. </st><st c="10697">Bize hep iyi davrandılar. </st><st c="10723">Sakal ve pantolon yüzünden işi bırakmak kabalık olur. </st><st c="10777">Almanya için de iyi not olmaz. </st><st c="10808">Başka bir yol bulalım...</st></p>
			<p><st c="10832">Bir Alman öğretmen de, Eğitim Bakanlığının yönetmeliğinin, bakanlığa bağlı memurlar için geçerli olabileceğini, onlar bakanlığın memurları olmadığına göre, bu yönetmeliğin onları ilgilendirmemesi gerektiğini ileri sürdü.</st></p>
			<p><st c="11053">Bu düşünce de benimseniyordu ki, başka bir öğretmen,</st></p>
			<p><st c="11106">– Yani Türk öğretmenlere sakal bırakmak yasakken, biz sakallı kalırsak, bu bir ayrıcalık olmaz mı bizim için? </st><st c="11217">Yönetmelikten önce bile aramızda soğukluk vardı. </st><st c="11266">Bize böyle bir ayrıcalık tanınırsa, aramız büsbütün gerginleşir. </st><st c="11331">Ben bundan yana değilim... </st><st c="11358">dedi.</st></p>
			<p><st c="11363">Bir öğretmen,</st></p>
			<p><st c="11377">– Öyleyse hep birlikte geri dönelim... </st><st c="11417">diye bağırdı.</st></p>
			<p><st c="11430">Geri dönsünler ama, Almanya’da iş yoktu ki... </st><st c="11477">Almanya’da öğretmenlik bulmuş olsalardı, ne diye buralara geleceklerdi ki, ne işleri vardı Türkiye’de?</st></p>
			<p><st c="11579">Bir öğretmenin önerisi de şöyleydi:</st></p>
			<p><st c="11615">– Öyleyse biz de Türk öğretmenler gibi bakanlığın yönetmeliğine uyalım, biz de sakallarımızı, favorilerimizi keselim... </st><st c="11736">Kadın arkadaşımız da, Türk kadın öğretmenler gibi eteklik giyinsin.</st></p>
			<p><st c="11803">– Hayır, sakalımızı kesemeyiz! </st><st c="11835">diye birinin sesi yükseldi </st></p>
			<p><st c="11862">– Niçin kesmeyiz? </st><st c="11880">diye ona sordular.</st></p>
			<p><st c="11898">– Çünkü, dedi, sakallarımız ve favorilerimiz bizim kişiliğimizi gösterir, kişiliğimizin bir parçasıdır. </st><st c="12003">Eğitim Bakanlığının yönetmeliğiyle kişiliğimizden vazgeçmemiz doğru olmaz.</st></p>
			<p><st c="12077">Kadın öğretmen de,</st></p>
			<p><st c="12096">– Evet, dedi, pantolon giymek benim kişiliğimle ilgili bir olay, vazgeçemem.</st></p>
			<p><st c="12173">Evet, bir Alman, bakanlık buyruğuyla kişiliğinden vazgeçmezdi. </st><st c="12237">Ne yapacaklardı? </st><st c="12254">Ne sakaldan, favoriden, ne pantolondan vazgeçiyorlar, ne de Almanya’ya dönmek istiyorlardı.</st></p>
			<p><st c="12345">Kadın öğretmen, üç yıldanberi Türkiye’de bulunduğu için Türkleri tanımak ve Türkiye’yi bilmekle sık sık övünen arkadaşlarına yüksek sesle,</st></p>
			<p><st c="12484">– Sen niçin susuyorsun? </st><st c="12509">dedi, asıl konuşması gereken sensin. </st><st c="12546">Hani Türkiye’de olmaz olmazdı, hani yok yoktu, hani her olanaksızın bir olanak yolu bulunurdu? </st><st c="12641">Hani Türkiye’de herşey yapılabilir, yeter ki yolunu yöntemini bilmek gerekir diyordun... </st><st c="12730">Hani sen Türkleri tanıyordun, Türkiye’yi biliyordun? </st><st c="12783">Hadi şimdi bul yolunu yöntemini de görelim... </st><st c="12829">dedi.</st></p>
			<p><st c="12834">O zamana dek sesini çıkarmamış olan Türkleri tanıyan Alman öğretmen,</st></p>
			<p><st c="12903">– Ben de, dedi demindenberi onu düşünüyorum. </st><st c="12949">Kesinlikle sakalımızı kesmeden burda öğretmenlik yapmamızın bir yolu yöntemi vardır. </st><st c="13034">Bunun ne olduğunu şimdilik bilmiyorum. </st><st c="13073">Ama göreceksiniz öğreneceğim. </st><st c="13103">Şimdilik kimse sakalını, favorisini kesmesin. </st><st c="13149">Sen de pantolonunu çıkarma.</st></p>
			<p><st c="13176">Çok değil, bu toplantının üstünden dört gün geçmişti ki Türkleri tanıdığını ve Türkiye’yi bildiğini söyleyen Alman öğretmen, okul müdürüne bir uzman hekim yazanağı getirdi. </st><st c="13350">Bu hekim yazanağında, hastasının – yani o Alman öğretmenin – sakallarını kesmesinin sağlığına zarar verici olduğu yazılıydı. </st><st c="13475">Bir de Latince bir uzun hastalık adı yazılmıştı. </st><st c="13524">Sakallarını keserse, güneş ışınlarının ve hava koşullarının ve ısının etkisiyle, hastasının yüzünde o Latince adı yazılı hastalığın belirtisi olan yaralar ve sivilceler çıkacaktı. </st><st c="13704">Sakal, o hastalıktan korunmasını sağlıyordu. </st><st c="13749">Deri hastalıkları uzmanı olan hekim böyle diyordu yazanağında.</st></p>
			<p><st c="13811">Daha ertesi günler, öbür Alman öğretmenler de benzer hekim yazanaklarını okul müdürüne sundular. </st><st c="13909">Kadın olan Alman öğretmen sona kalmıştı. </st><st c="13950">O da bir romatizma-siyatik uzmanı hekimin yazanağını getirmişti. </st><st c="14015">Yazanakta yine bir Latince hastalık adı vardı. </st><st c="14062">Bu kadın öğretmenin, entari ve eteklik giymesi sağlığı bakımından zararlıydı, herzaman pantolon giymeliydi.</st></p>
			<p><st c="14169">İşte böylece, hem Eğitim Bakanlığının kılık ve giyim yönetmeliğindeki buyruklar yerine getirilmiş, hem de Alman öğretmenler kişiliklerinden vazgeçmemiş oldu.</st></p>
			<p><st c="14327">Üç yıldanberi Türkiye’de bulunan öğretmen arkadaşlarına,</st></p>
			<p><st c="14384">– Ben size söylememiş miydim, dedi, burada rahat etmek için Türkleri tanımak ve Türkiye’yi bilmek gerekir diye... </st><st c="14499">Gördüğünüz gibi Türkiye’de olmaz olmaz ve en olanaksız bile olanaklıdır ; yeter ki sen yolunu yordamını bil...</st></p>
			<p><st c="14609">Alman öğretmenlerden biri şöyle karşı koydu:</st></p>
			<p><st c="14654">– Türkleri tanımak, Türkiye’yi bilmek gerektiğinin çok doğru olduğunu artık ben de anladım. </st><st c="14747">Ama sen yanılıyorsun ve Türkiye’yi hiç de bilmediğin ortaya çıkıyor. </st><st c="14816">O bizim aldığımız uzman hekim yazanaklarını Türk öğretmenler alıp okul müdürüne vermiş olsalardı, bakanlık onları çoktan öğretmenlikten atmıştı.</st></p>
			<p><st c="14960">Türkiye’yi bildiğini sık sık söyleyen öğretmen,</st></p>
			<p><st c="15008">– Anlaşılıyor ki, dedi, sen Türkiye’yi benden de iyi tanımaya başlamışsın.</st></p>
			<p><st c="15083">Giessen (Almanya) 31 Mayıs 1988</st></p>
			<p><em><st c="15115">Bu öykü 1990’da yapılan baskıya (9. </st><st c="15152">basım) eklenmiştir.</st></em></p>
		</article>
  	</section>	
  <div id="charCountTotal" value="15171"></div></body>
</html>
