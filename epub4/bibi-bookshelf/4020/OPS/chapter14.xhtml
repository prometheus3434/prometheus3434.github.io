<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Taşı Sıksam Suyunu Çıkarırım</st></h1>
			<p><span><st c="29">S</st></span><st c="31">ayımdan sonra gardiyan, her akşam olduğu gibi koğuştakilere,</st></p>
			<p><st c="91">– Allah kurtarsın, dedi.</st></p>
			<p><st c="116">– Sağol! </st><st c="126">diye uğultu yükseldi.</st></p>
			<p><st c="147">Olmaz olası demir kapı kapanırken ille gıcırdayacak ki seslerin bile burada hapisane sesi olduğu iyice anlaşılsın. </st><st c="263">Demir kapının arkadan vurulan sürgüsü şakırdarken Kâzım Baba iki eli apış arasında helaya koştu. </st><st c="360">Altmışını aşkındı, sidiğini tutamazdı. </st><st c="399">Helaya böyle koşması ondan... </st><st c="429">Geceleri uykularından uyananlar Kâzım Babayı, elleri apışında helaya seğirtirken görürlerdi. </st><st c="522">Göğüs tıkanıklığı da vardı. </st><st c="550">Öksürürken boğulacak sanılırdı.</st></p>
			<p><st c="581">– Sağ çıkamayacağız bu batası yerden!.. </st><st c="622">derdi.</st></p>
			<p><st c="628">Elleri, kolları, bacakları sık sık uyuşur. </st><st c="672">Sol yanı biraz inmeli gibi. </st><st c="700">Ağzı da azıcık çarpıktı. </st><st c="725">Ama belli etmemeye çalışırdı. </st><st c="755">Başındaki titreklik de gittikçe artıyordu. </st><st c="798">Bütün bu haliyle de şakacı, sevimli bir ihtiyardı. </st><st c="849">Köyünden tatlı tatlı hikâyeler anlatırken, sözünü yarıda keserek iki elini bacak arasına sokar, helaya koşardı. </st><st c="961">Dönüşünde,</st></p>
			<p><st c="971">– Nerede kalmıştık?.. </st><st c="994">diye kaldığı yerden başlardı anlatmaya.</st></p>
			<p><st c="1033">O yaşında şakayı, alayı kaldırır, hatta alayı cıvıtan ipsiz sapsız delikanlılara bile kızmazdı. </st></p>
			<p><st c="1130">Efkârlandığı zamanlar,</st></p>
			<p><st c="1152">– Gel nisan, gel!.. </st><st c="1173">diye bağırırdı.</st></p>
			<p><st c="1188">Nisan gelirse, cezaevinde sekiz yılını doldurmuş olacaktı. </st><st c="1248">Nisanda tahliye edilecek değildi ama cezasının üçte birini doldurmuş olduğundan Asri Cezaevine gönderilme hakkını kazanmış oluyordu. </st><st c="1381">Onun için nisanı iple çekiyor, günde beş on kez,</st></p>
			<p><st c="1429">– Gel nisan, gel!.. </st><st c="1450">diye bağırıyordu.</st></p>
			<p><st c="1467">Cinayeti işlediğinin sekizinci yıldönümünde Asri Cezaevine gideceği umudundaydı. </st><st c="1549">Oraya gidebilmek için de, cezanın üçte birini çekmiş ve bu süre içinde cezaevi disiplinini bozmamış olması gerekliydi. </st><st c="1668">Cezaevi disiplinini hiç bozmamıştı.</st></p>
			<p><st c="1703">Kâzım Baba karısını öldürmüş, karısının zamparasını öldüresiye yaralayıp sakat bırakmış. </st><st c="1793">Bu adamın nasıl olup katil olduğuna herkes şaşardı. </st><st c="1845">İlk karısı öldükten onbeş yıl sonra yeniden, taze bir gelinle evlenmiş. </st><st c="1917">Kızını da köyde bir delikanlıyla evlendirecekmiş. </st><st c="1967">Damadı olacak delikanlı eve girip çıkarken iki işi birden becermiş. </st><st c="2035">Hem daha nikâh kıyılmadan Kâzım Ağanın kızını gebe bırakmış, hem de ettiği yetmezmiş gibi, Kâzım Ağanın genç karısını baştan çıkarmış. </st><st c="2170">Kâzım Ağa, karısıyla damadı olacak herifi ahırda suçüstü yakalayınca...</st></p>
			<p><st c="2241">Çeke çeke sekiz yılını doldurdu, nisanı getirdi. </st><st c="2291">Asri Cezaevine gönderilmesi için bir dilekçe verdi. </st><st c="2343">Asri Cezaevlerinde mahkûmlar çalıştırılıyor, hem para kazanıyorlar, hem de yattıkları hergün, iki gün sayılıyor, cezanın bitmesine doğru, bigün, üç gün olarak cezadan indiriliyordu.</st></p>
			<p><st c="2524">Kâzım Baba durmadan hesaplardı. </st><st c="2557">Asri Cezaevine gönderilirse, on yıl sonra çıkacaktı.</st></p>
			<p><st c="2609">Bir akşam onun cezaevine girdiğindenberi ilk kez kavga ettiği görüldü. </st><st c="2681">Hem de bir hiç yüzünden... </st><st c="2708">Asri Cezaevine gönderilmesi için dilekçe verdiğinin üstünden ancak iki ay geçmişti. </st><st c="2792">Kavganın nedeni ilkin anlaşılamamıştı. </st></p>
			<p><st c="2831">Koğuştan bir delikanlı,</st></p>
			<p><st c="2854">– Kâzım Baba... </st><st c="2871">diye söze başlarken, Kâzım Baba,</st></p>
			<p><st c="2903">– Babanın da senin de... </st><st c="2929">diye sövüp saymıştı.</st></p>
			<p><st c="2949">– Bundan sonra bana kimse “Baba” demeyecek... </st><st c="2996">Baba diyenin...</st></p>
			<p><st c="3011">Bu ağız dalaşını sonuna kadar sürdürememiş, yarı kesip, iki eli pantolon ağında, sallana sendeleye helaya koşmuştu.</st></p>
			<p><st c="3127">Kâzım Babanın “Baba” sözüne neden alındığı ertesi gün anlaşıldı. </st><st c="3193">Dilekçesine, cezaevi müdürlüğünden cevap gelmiş. </st><st c="3242">Asri Cezaevine gönderilemezmiş. </st><st c="3274">Evet, cezasının üçte birini çekmiş ve bu süre içinde disipline aykırı bir davranışı görülmemiş ama, Asri Cezaevine gitmek için yaşı uygun değilmiş. </st><st c="3422">İş üzerine kurulmuş Asri Cezaevlerine, yaşı aşmış mahkûmları göndermiyorlar.</st></p>
			<p><st c="3498">Kâzım Babanın kendisine herzamanki gibi, “Kâzım Baba” denilince kızması işte bundan...</st></p>
			<p><st c="3585">O günden sonra Kâzım Baba hırçınlaştı, kavgacı bir ihtiyar oldu. </st><st c="3651">Herkesle dalaştı. </st><st c="3669">O sarsak koluyla delikanlılara tokat, yumruk atmaya başladı.</st></p>
			<p><st c="3729">– Vurdum mu, yıkarım! </st><st c="3752">diyordu.</st></p>
			<p><st c="3760">Kimse ona bulaşmak istemiyordu. </st><st c="3793">Bir gece koğuşta bilek güreşi yapmaya kalktı. </st><st c="3839">Karşısındaki şakadan yenildi. </st><st c="3869">Kâzım Baba bilek güreşine öyle kendini vermişti ki, tam bilek güreşindeyken bastıran sidik zorlamasına bile aldırmamış, paçasından yere ıslaklık geçmişti.</st></p>
			<p><st c="4023">Mahkûmlardan Rifat Pehlivana meydan okudu. </st><st c="4067">Şilteleri koğuşun ortasına yayıp güreştiler. </st><st c="4112">Sidiğini tutamayan titrek başlı, sarsak bedenli Kâzım Baba, çarpık ağzıyla nağralar savurarak güreşti. </st><st c="4215">Ve koca Rifat Pehlivanı sözüm ona pes ettirdi.</st></p>
			<p><st c="4261">Yiğit delikanlılar bilek güreşinde, karakucak güreşte ona yalandan yenildikçe, Kâzım Baba da gittikçe güçlülüğüne inanmaya başlamıştı.</st></p>
			<p><st c="4396">Herkesle kavga ediyordu.</st></p>
			<p><st c="4421">Cezaevi müdürlüğüne bir dilekçe daha verildi. </st><st c="4468">Bu dilekçede “Taşı sıksam suyunu çıkarırım” diyor, Asri Cezaevinde gençlerden daha iyi çalışabileceğini anlatıyordu. </st><st c="4585">Cevap geldi: Bu yaştan sonra iş görülen cezaevine gönderilemezdi.</st></p>
			<p><st c="4650">Haftada biriki, “Taşı sıksam suyunu çıkarırım” diye cezaevi müdürlüğüne dilekçeler yağdırmaya başladı. </st><st c="4754">Artık dilekçelerine cevap da gelmez olmuştu.</st></p>
			<p><st c="4798">Asri Cezaevine gidemezse, cezasının geri kalan onaltı yılını çıkaramayacağına, buralarda ölüp kalacağına iyice inanmıştı. </st><st c="4921">Savcılığa bir dilekçe verdi. </st><st c="4950">Bu dilekçede cezaevi müdüründen şikâyet ediyor, hakkının yendiğini, taşı sıksa suyunu çıkaracak kuvvette olduğunu anlatıyordu. </st><st c="5077">Bu dilekçeyi cezaevi müdüründen gizli dışarı çıkarttı, postaya verdirtti. </st><st c="5151">Cezaevi müdüründen şikâyet edilen bu dilekçe, altına “tahkik edilmesi” notu yazılarak, savcılıktan yine cezaevi müdürüne gelmişti. </st><st c="5282">Cezaevi müdürü Kâzım Babayı çağırdı.</st></p>
			<p><st c="5318">– Kâzım Baba, beni savcılığa şikâyet etmişsin... </st><st c="5368">dedi.</st></p>
			<p><st c="5373">– Hâşâ Beyim... </st><st c="5390">Kim söylemişse onu, boyundan büyük halt etmiş...</st></p>
			<p><st c="5438">Cezaevi müdürü güldü, ihtiyarı koğuşa gönderdi. </st></p>
			<p><st c="5487">Kâzım Baba,</st></p>
			<p><st c="5498">– Ulan, ispiyonlar var aramızda... </st><st c="5534">Benim, müdürü savcıya şikâyet ettiğimi, gidip yetiştirmişler müdüre... </st><st c="5605">diye bağırdı.</st></p>
			<p><st c="5618">Savcıya ikinci dilekçesini gizli yazdırdı, kimseye söylemedi. </st><st c="5681">Savcılık, müdürden şikâyet edilen bu dilekçeyi de “tahkik edilmesi” notu ile yine cezaevi müdürüne gönderdi. </st><st c="5790">Cezaevi müdürü yine Kâzım Babayı çağırdı.</st></p>
			<p><st c="5831">– Kâzım Baba, beni şikâyet ettin ha?..</st></p>
			<p><st c="5870">– Yok Beyim, estağfurullah... </st><st c="5901">Vallahi yalan, iftira...</st></p>
			<p><st c="5925">Bu kez dilekçeyi yazdırdığı mahkûm arkadaşı, müdüre gidip söylemiş olacaktı. </st><st c="6003">Başka birini buldu. </st><st c="6023">Ona dilekçe yazdırdı. </st><st c="6045">Savcıya gizlice postalattığı dilekçesinde taşı sıksa suyunu çıkaracak kuvvette olduğu halde, müdürün kızdığı için kendisini Asri Cezaevine göndertmediğini, bu müdürün hırsız olduğunu, içeride satılan esrardan, eroinden pay aldığını, ağalardan rüşvet alıp kumara göz yumduğunu anlatıyordu. </st><st c="6334">Anlattıkları doğruydu.</st></p>
			<p><st c="6356">Dilekçe yine “tahkik edilmesi” notuyla cezaevi müdürüne gelmişti. </st><st c="6423">Müdür, Kâzım Babayı yine çağırttı.</st></p>
			<p><st c="6457">– Demek ben hırsızmışım Kâzım Baba, öyle mi?..</st></p>
			<p><st c="6504">– Tövbe... </st><st c="6516">O nasıl söz?</st></p>
			<p><st c="6528">– Demek ben kumar manosundan pay alırmışım?..</st></p>
			<p><st c="6574">– Estağfurullah...</st></p>
			<p><st c="6593">– Ben eroin, esrar satışından para yermişim...</st></p>
			<p><st c="6640">– Şart olsun yalan...</st></p>
			<p><st c="6662">– Peki bu ne?.. </st></p>
			<p><st c="6679">Dilekçeyi uzatmıştı.</st></p>
			<p><st c="6699">– Bak, senin imzan var... </st></p>
			<p><st c="6726">Kâzım Baba şaşaladı:</st></p>
			<p><st c="6746">– Yalan... </st><st c="6758">Benim imzamı atıp... </st><st c="6779">Vay namussuzlar... </st></p>
			<p><st c="6798">Müdür güldü,</st></p>
			<p><st c="6810">– Haydi koğuşuna!.. </st><st c="6831">dedi.</st></p>
			<p><st c="6836">Kâzım Baba, bu kez dilekçeyi postaya atandan kuşkulandı. </st><st c="6894">Namussuz herif, postaya atacağına, dilekçeyi götürüp müdürün eline vermişti.</st></p>
			<p><st c="6970">Kâzım Babanın sarsaklığı, başının titremesi arttıkça, daha kavgacı oluyor, gençliğini, kuvvetini denemek için delikanlılarla el şakaları yapıyor, el ense çekiyor, önüne gelene şaplak atıyordu. </st><st c="7164">Hatta onları bellerinden tutup havaya kaldırmak istediği bile oluyordu.</st></p>
			<p><st c="7235">Savcıya bir dilekçe daha göndertti: “Elim kolum hamdolsun tutmaktadır. </st><st c="7307">Taşı sıksam suyunu çıkarırım. </st><st c="7337">Fakat müdür namussuz ve hırsız olduğundan...”</st></p>
			<p><st c="7382">Dilekçe “tahkik edilmesi” notuyla yine cezaevi müdürünün eline geldi. </st><st c="7453">Müdür, Kâzım Babayı çağırttı. </st><st c="7483">Kâzım Baba, haftada bir, savcılığa dışarıdan postayla dilekçe göndermeye başladı. </st><st c="7565">Aylar geçip de cevap alamayınca, Cezaevleri Genel Müdürlüğüne bir dilekçe gönderdi: “Taşı sıksa suyunu çıkarırdı, ama müdürün hırsızlıklarını, yolsuzluklarını bildiği için...”</st></p>
			<p><st c="7740">Dilekçe, Cezaevleri Genel Müdürlüğünden, savcılığa, savcılıktan cezaevi müdürlüğüne gönderildi. </st><st c="7837">Altında şu not vardı: “Tahkik edilmesi...”</st></p>
			<p><st c="7879">Müdür bu kez kızdı:</st></p>
			<p><st c="7899">– Kâzım Baba, ihtiyarsın diye sana acıyorum. </st><st c="7945">Bak böyle dilekçeler göndermekte devam edersen, seni başka cezaevine sürdürürüm...</st></p>
			<p><st c="8027">– Tövbe... </st><st c="8039">Vallahi... </st><st c="8050">Yalan... </st><st c="8059">İftira... </st><st c="8069">Şart olsun... </st><st c="8083">Ne demek... </st><st c="8095">Estağfurullah...</st></p>
			<p><st c="8111">Kâzım Baba bu işin sırrını bitürlü anlayamıyor,</st></p>
			<p><st c="8159">– Yahu, bu müdürün heryerde eli mi var, bu dilekçeler nasıl herifin eline geçiyor?.. </st><st c="8245">diye şaşıyordu.</st></p>
			<p><st c="8260">Cezaevleri Genel Müdürlüğüne haftada bir dilekçe yağdırmaya başladı.</st></p>
			<p><st c="8329">Bu arada, orta bahçede gençlerle birlikte voleybol oynamak istiyordu. </st><st c="8400">Bikaç kez topa vurayım derken düştüğü için, mahkûmlar o varken voleybol oynayamaz oldular. </st><st c="8491">Düşüp ölecek diye korkuyorlardı.</st></p>
			<p><st c="8523">Kâzım Baba, Adalet Bakanlığına gizliden dilekçe göndertti: “Taşı sıksam suyunu çıkarırım. </st><st c="8614">Fakat başımızdaki müdür ve savcı...”</st></p>
			<p><st c="8650">“Tahkik edilmesi...” notuyla bakanlıktan Cezaevleri Genel Müdürlüğüne, oradan savcılığa, oradan cezaevi müdürlüğüne gelen dilekçeyi müdür okuyunca iyice kızdı. </st><st c="8811">Çağırttığı Kâzım Babaya,</st></p>
			<p><st c="8835">– Artık elverdi Kâzım Baba... </st><st c="8866">Artık sen uzun ettin. </st><st c="8888">Seni kapı altına çeker, gardiyanlara dövdürürüm... </st><st c="8939">diye bağırdı.</st></p>
			<p><st c="8952">Kâzım Baba şaşkına dönmüştü. </st><st c="8982">Koğuşa dönünce bağırdı:</st></p>
			<p><st c="9005">– Yahu, bunlar hep şirket mi birader? </st><st c="9044">Bu ne iş?.. </st></p>
			<p><st c="9056">Artık bahçeye çıkıp gezemiyordu. </st><st c="9089">Dizlerinde yürüyecek derman yoktu. </st><st c="9124">Merdivenleri zor iner, bahçe duvarının dibine oturup güneşlenirdi.</st></p>
			<p><st c="9190">Başbakana dilekçeler, mektuplar yağdırdı. </st><st c="9233">Bunları en candan bildiklerine yazdırtıyor, en güvenilir adamlara dışarıdan postaya attırıyordu: “Taşı sıksam suyunu çıkaracak bir yaşta ve kuvvette olup, Asri Cezaevine gitmekliğime ve orada gençlerden daha iyi çalışacak kudrette olmama rağmen...”</st></p>
			<p><st c="9481">Dilekçeler, altında “tahkik edilmesi” notuyla Adalet Bakanlığına, oradan da sırayla gele gele tahkik edilmek üzere cezaevi müdürüne geliyordu. </st><st c="9625">Müdür köpürmüştü:</st></p>
			<p><st c="9642">– Ulan Kâzım Baba, seni hamama atar, yatırır taşlara, falakaya çekerim...</st></p>
			<p><st c="9716">Müdür dediğini gerçekten yapacaktı ama, daha ilk sopada Kâzım Baba ölür diye korkuyordu.</st></p>
			<p><st c="9805">Kâzım Baba cezaevi müdüründen, savcıdan şikâyetler dolu ve taşı sıksa suyunu çıkaracak bir kuvvette iken Asri Cezaevine gönderilmediğini anlatan dilekçelerini Büyük Millet Meclisi’ne, Cumhurbaşkanı’na göndermeye başladı. </st><st c="10027">Bunların hepsi de tahkik edilmesi için dönüp dolaşıp cezaevi müdürünün eline geçiyordu.</st></p>
			<p><st c="10114">Artık bahçeye bile çıkamayan, helaya bile zorlukla gidebilen Kâzım Babanın bitürlü anlayamadığı şuydu: Bu dilekçeler nasıl olup da müdürün eline geçiyordu.</st></p>
			<p><st c="10270">– Hey yarabbim, bu herifin heryerde eli mi var bre oğlum?.. </st><st c="10331">Yoksa bunlar hepsi birlik mi çalışıyorlar?..</st></p>
			<p><st c="10375">Bir zaman dilekçe yazdırmadı. </st><st c="10406">Onun dilekçelerini ellişer kuruşa yazan Kıytırık Ahmet günde bikaç kez soruyordu:</st></p>
			<p><st c="10487">– Kâzım Baba, dilekçe yazacak mıyız bugün?..</st></p>
			<p><st c="10532">– Artık dilekçe yok... </st><st c="10556">Güvenilir bitek namuslu adam kalmamış bu dünyada... </st><st c="10608">Dilekçeyi kime göndersem götürüp müdürün eline veriyor.</st></p>
			<p><st c="10663">Bigün, gündüz ortası mahkûmlar koğuşlara sokuldu. </st><st c="10714">“Arama yapılacak!” denildi. </st><st c="10742">Müdür, gardiyanlar, candarmalar aramaya geleceklerdi. </st><st c="10796">Kâzım Baba telaşlandı. </st><st c="10819">Onda şiş, bıçak bulunmaz, eroin, esrar bulunmaz. </st><st c="10868">Bu telaşı neye?..</st></p>
			<p><st c="10885">Müdürün aleyhine yazdırdığı dilekçeler üstünde yakalanmasın diye korkusundan hepsini toparlamış, bir ayağını sürüyerek helaya koşuyordu ; dilekçeleri hela çukuruna atacaktı. </st><st c="11060">Birisine çarptı. </st><st c="11077">Yere düştü. </st><st c="11089">Kalkmadı.</st></p>
			<p><st c="11098">Kâzım Baba ölmüş... </st><st c="11119">Elleri dilekçeyle doluydu. </st><st c="11146">Ceplerinden, koynundan, kırktan çok dilekçe çıktı. </st><st c="11197">Hepsi de “Taşı sıksam suyunu çıkaracak kuvvette olup, müdürün hırsızlıklarını ve yolsuzluklarını bildiğimden...” diye başlıyordu.</st></p>
		</section>
  <div id="charCountTotal" value="11326"></div></body>
</html>
