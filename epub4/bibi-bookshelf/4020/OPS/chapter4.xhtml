<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Tarihi Ali Bey</st></h1>
			<p><span><st c="14">S</st></span><st c="16">ekiz suç ortağı sanıktılar. </st><st c="44">Bir akşamüzeri, koğuşların kapısı kapanacağı sırada cezaevine geldiler. </st><st c="116">Koğuştaki ranzalara yerleştirildiler.</st></p>
			<p><st c="153">Bu sekiz sanık içinde ençok dikkati çeken Ali Beydi. </st><st c="207">Yalnız adını öğrenebildik ; başka hiçbir bilgi edinemedik. </st><st c="266">Hiç konuşmuyor, hep uyuyordu yada uyurcasına yaşıyordu. </st><st c="322">Yeri, ranzanın üstündeydi. </st><st c="349">Geldiğindenberi kuluçkaya yatar gibi oraya tünedi, yemek ve helaya gidiş zamanları dışında yerinden hiç kalkmadı. </st><st c="463">Yatağında oturduğu zamanlar da gözleri kapalıydı. </st><st c="513">Aradabir başı göğsünün üstüne düşerdi. </st><st c="552">Hiç bakmıyor ; hiç konuşmuyordu.</st></p>
			<p><st c="584">Adının Ali olduğunu da arkadaşlarından duyduk. </st><st c="632">Bir hafta kadar sonra bu sekiz kişinin neden buraya geldiklerini öğrenebildik. </st><st c="711">Kahvede ileri geri konuşmuşlar. </st><st c="743">Bunların mahalledeki siyasi hasımlarından bikaç kişi de “hükümetimizin aleyhinde konuştular” diye ihbar etmişler. </st><st c="857">Sekiz sanığın Ali Beyden geriye kalan yedisi, hükümet aleyhinde konuşmadık diye yemin billah ediyorlardı. </st><st c="963">Ali Beyin sesini çıkardığı yoktu. </st><st c="997">Arkadaşları, kendilerinden çok Ali Beye acıyorlardı. </st><st c="1050">Çünkü Ali Bey o gün kahveye bile gelmemişti. </st><st c="1095">Ali Beyin haftada, on günde bir kahveye geldiği olurmuş. </st><st c="1152">Ama, burada nasıl uyur gibi duruyorsa, kahvede de öyle durur, kimseyle iki kelime konuşmaz, çayını içer, biraz uyuklar, sonra çıkar gidermiş.</st></p>
			<p><st c="1293">Arkadaşları, kendi dertlerini unutmuşlar, ona yanıyorlardı. </st><st c="1354">Yaşlıydı da ondan... </st><st c="1375">Ali Bey yetmişini aşkındı ama bitkin, düşkün değildi. </st><st c="1429">Arkadaşlarının söylediğine göre, hiçbir zaman etliye sütlüye karışmamış, siyasetle hiç ilgilenmemiş. </st><st c="1530">Her ne kadar ona “Bey” diyorlarsa da okuryazar bile değilmiş.</st></p>
			<p><st c="1591">– Hiç değilse, biz yine partiliyiz... </st><st c="1630">diyorlardı. </st><st c="1642">Bu zavallının partisi martisi de yok...</st></p>
			<p><st c="1681">Giyinişinden yoksul bir adam olduğu anlaşılıyor. </st><st c="1731">Ceketinin dirsekleri yamalı, ceketinin kol ağızları tirfillenmiş, aba pantolonunun dizkapakları ezik...</st></p>
			<p><st c="1834">Aradan günler, haftalar geçti, Ali Bey hep ranza üstündeki yatağında oturarak uyumakta yada uyuklamaktaydı ; Buda heykeli gibi öyle duruk ve susuk...</st></p>
			<p><st c="1984">Ne bir konuşmaya, ne bir tartışmaya katıldı. </st><st c="2030">Koğuşta o kadar kavga gürültü, o kadar eğlence patırtı oldu, Ali Bey gözlerini açıp bakmadı bile...</st></p>
			<p><st c="2129">Bir gece saat yirmidört sıralarıydı. </st><st c="2167">Ali Bey daha battaniyesinin altına girmiş, yatağa uzanmış değildi. </st><st c="2234">Sırtını yastığa dayamış, gözleri kapalı duruyordu. </st><st c="2285">Onun ranzasının altındaki yatakta arkadaşları toplanmış konuşuyorlardı.</st></p>
			<p><st c="2356">İçlerinden kırk yaşlarında biri şöyle dedi:</st></p>
			<p><st c="2400">– Üzülüp de ne olacak... </st><st c="2426">Üzülmekle elimize ne geçer? </st><st c="2454">Başımıza bir iş gelmiş, katlanacağız. </st><st c="2492">Hem biliyor musunuz, bibakıma benim için iyi de oldu. </st><st c="2546">Benim hayatımda çocuklarıma anlatacak hiçbir hadise yoktu. </st><st c="2605">Mesela benim babam, bize askerlik hatıralarını anlatırdı ; Çanakkale’ye nasıl gitmiş, nasıl savaşmış, nasıl yaralanmış... </st><st c="2727">Amcam da, Birinci Dünya Savaşında neler çektiğini, sonra nasıl esir edildiklerini anlatırdı. </st><st c="2820">Ben ne anlatacağım çocuklarıma? </st><st c="2852">Hiç... </st><st c="2859">Bundan sonra ben de çocuklarıma cezaevine nasıl düştüğümü, neler çektiğimi anlatırım.</st></p>
			<p><st c="2944">Bu sözlere arkadaşları gülüştüler. </st><st c="2980">Yukardaki yatakta Ali Bey uyukluyordu.</st></p>
			<p><st c="3018">Cezaevi yaşantısını bir macera olarak çocuklarına anlatacağı için neşelenen adam,</st></p>
			<p><st c="3100">– Elbet, bigün bunları da tarih yazacak!.. </st><st c="3144">dedi.</st></p>
			<p><st c="3149">Uyuyor sanılan Ali Bey, bu söz üzerine birden gözlerini açtı, başını alt kattaki yatakta oturanlara uzatarak,</st></p>
			<p><st c="3259">– Tarih yazar mı? </st><st c="3278">diye merakla sordu.</st></p>
			<p><st c="3297">– Sen uyumuyor muydun Ali Bey?</st></p>
			<p><st c="3328">– Sizi dinliyordum. </st><st c="3349">Tarih yazacak mı bunları?</st></p>
			<p><st c="3374">– Yazar tabii...</st></p>
			<p><st c="3391">– Bizim adlarımızı da yazar mı tarih.</st></p>
			<p><st c="3429">– Yazar elbet. </st><st c="3445">Yazmaz olur mu? </st></p>
			<p><st c="3461">Böyle söyleyenler şaka ediyorlardı.</st></p>
			<p><st c="3496">Ali Bey ranzanın üstünden indi. </st><st c="3529">Koğuşun içinde aşağı yukarı volta atmaya başladı. </st><st c="3579">Cezaevine girdi gireli ilk olarak böyle canlı görünüyordu. </st><st c="3638">Aradabir arkadaşlarının yanına gelip soruyordu:</st></p>
			<p><st c="3685">– Adımız tarihe geçer, değil mi?</st></p>
			<p><st c="3718">– Geçer Ali Bey...</st></p>
			<p><st c="3737">– Bigün bizi de adımızla yazarlar mı?</st></p>
			<p><st c="3775">– Tabii...</st></p>
			<p><st c="3786">Ali Bey biyere yetişecekmiş gibi hızlı adımlarla koğuşun iki duvarı arasında gidip geliyordu.</st></p>
			<p><st c="3880">Geceyarısından sonra herkes yatağına çekilip uyumuştu. </st><st c="3936">Ali Bey o gece hiç uyumadı, bütün gece koğuşta volta attı.</st></p>
			<p><st c="3994">Sabahleyin koğuşların kapısı açılınca da bütün gün bahçede dört döndü. </st><st c="4066">Sık sık arkadaşlarına,</st></p>
			<p><st c="4088">– Tarih bizi yazacak, öyle mi? </st><st c="4120">diye soruyor, “Elbette!” cevabını alınca da, iyi ki o gün kahveye gelmişim, iyi ki konuşmuşum... </st><st c="4217">diyordu.</st></p>
			<p><st c="4225">Arkadaşları onu, o gün kahveye gelmediğine, konuşmadığına bitürlü inandıramıyorlardı.</st></p>
			<p><st c="4311">Ali Bey o geceden sonra dinçleşti, gençleşti. </st><st c="4358">Bahçede kollarını kabartarak, göğsünü şişirerek, başı yukarıda geziyordu.</st></p>
			<p><st c="4431">Eskisi gibi susmuyordu, ama gevezelik de etmiyordu. </st><st c="4484">Tarihi bir kişiliğe büründüğü için, en normal konuşmayı bile bir vecize gibi söylüyordu. </st><st c="4573">Sözgelişi,</st></p>
			<p><st c="4583">– Nasılsınız Ali Bey? </st><st c="4606">diye sorulsa, edalı bir sesle,</st></p>
			<p><st c="4636">– İnsan, iyi olmaya çalıştıkça iyi olur... </st><st c="4680">gibi değerli sözler söylüyordu. </st></p>
			<p><st c="4712">Arkadaşlarından biri,</st></p>
			<p><st c="4733">– Buyurun, yemek yiyelim! </st><st c="4760">dese, Ali Bey elini kaldırıp,</st></p>
			<p><st c="4789">– Yemek için yaşamamalı, yaşamak için yemeli!.. </st><st c="4838">diye hemen bir özlüsöz söylüyordu.</st></p>
			<p><st c="4872">Hızlı hızlı volta vururken, ayağı taşa çarpıp sendelese, hemen doğrulur, parmağını uzatarak bir özlü söz uydururdu:</st></p>
			<p><st c="4988">– Ayağını taşa çarpan, başını korumalı!..</st></p>
			<p><st c="5030">Tarihi Ali Bey diye lakap taktılar. </st><st c="5067">Gerçekten Tarihi Ali Bey, cezaevinde pekaz konuşarak, konuşunca da büyük büyük laflar ederek günlerini geçirdi.</st></p>
			<p><st c="5178">Yargılanmada yedi arkadaşı beraat etti. </st><st c="5219">Ama Tarihi Ali Bey mahkûm oldu. </st><st c="5251">O gün kahveye gelmediğini, kahvede de konuşmadığını tanıklar mahkemede söylemişler. </st><st c="5335">Ama Tarihi Ali Bey, göğsünü kabartıp,</st></p>
			<p><st c="5372">– Kahveye geldim. </st><st c="5391">Kahve medeniyetin kulübüdür. </st><st c="5420">Ve ben kahvede konuştum. </st><st c="5445">Çünkü insan konuşan hayvandır. </st><st c="5476">Ve dedim ki... </st><st c="5491">diye başlayıp bir nutuk çekmiş, işlemediği suçunu itiraf ederek mahkûm olmuş.</st></p>
			<p><st c="5568">Tarihi Ali Bey, şimdi hayatından çok memnun. </st><st c="5614">Cezaevinin koridorlarında, bahçesinde dinç adımlarla dolaşıyor, nutuk verir gibi konuşuyor, sesini kalınlaştırarak büyük sözler söylüyor. </st><st c="5752">Kendisini tarihlerin yazacağına iyice inanmış. </st><st c="5799">Öyle mutlu, öyle bir rahatlığı var ki!  </st></p>
		</section>
  <div id="charCountTotal" value="5838"></div></body>
</html>
