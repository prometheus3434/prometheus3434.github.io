<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Yirmibeş Kuruş</st></h1>
			<p><span><st c="15">B</st></span><st c="17">ütün yaşamında bikez kendisine bir emek karşılığı olmadan, para verilmek istenmişti. </st><st c="102">Bu para, bağış mıydı, rüşvet miydi, armağan mıydı, yoksa yine de bir küçücük emeğin karşılığı mıydı, belli değildi.</st></p>
			<p><st c="217">Olay, bundan otuzbeş yıl önce şöyle geçmişti: O zaman yirmibir yaşında okuryazar olmayan, konuşma sözlüğü pek yoksul, irikıyım bir delikanlıydı. </st><st c="363">Görevli bulunduğu yere, elli yaşlarında, saçları ağarmış, gözlüklü, iyi giyimli, yüz çizgileri ince, ellerinin yumuşaklığı bakınca belli olan bir adam getirmişlerdi. </st><st c="529">Nöbetçi olarak bu adamın başında beklemekle görevliydi. </st><st c="585">Adam ona para vererek bir paket cıgara aldırmıştı. </st><st c="636">Cıgarayı getirdi. </st><st c="654">Adam da, yirmibeş kuruş uzattı, ona vermek istedi. </st></p>
			<p><st c="705">O, birden elini havaya kaldırarak,</st></p>
			<p><st c="739">– Rüşvet yok! </st><st c="754">dedi.</st></p>
			<p><st c="759">Kaşlarını çatmış, suratını asmıştı:</st></p>
			<p><st c="795">– Rüşvet yok! </st><st c="810">Burada hiçkimseye para vermeyeceksin, anladın mı?..</st></p>
			<p><st c="861">Rüşvet üzerine kısır sözlüğünün yettiğince epiy söylendi. </st><st c="920">Gözlüklü adamın yüzü kıpkırmızı oldu. </st><st c="958">Yirmibeş kuruşu tutan eli bisüre boşlukta kaldı, sonra utanarak parayı cebine koydu.</st></p>
			<p><st c="1042">Delikanlı bir saat sonra arkadaşlarının arasındaydı. </st><st c="1096">Onlara anlatıyordu:</st></p>
			<p><st c="1115">– Herif ikibuçuk lira rüşvet vermeye kalkmaz mı? </st><st c="1165">Elini ittim. </st><st c="1178">Kendine gel, dedim. </st><st c="1198">Biz rüşvet almayız dedim!</st></p>
			<p><st c="1223">Bütün gün, bütün hafta bunu anlattı:</st></p>
			<p><st c="1260">– İkibuçuk lirayı uzatınca beynim attı. </st><st c="1301">“Sok onu cebine!” dedim.</st></p>
			<p><st c="1325">– İkibuçuk lira arkadaş... </st><st c="1353">Az para değil. </st><st c="1368">Vallaha almadım! </st></p>
			<p><st c="1385">İki yıl sonra evindeydi. </st><st c="1410">Babasına anlatıyordu:</st></p>
			<p><st c="1431">– Bize ne rüşvetler vermeye kalktılar. </st><st c="1471">Tövbe almadım. </st><st c="1486">Herifin biri yirmibeş lirayı uzattı... </st><st c="1525">“Ben senin bildiğin adamlardan değilim!” dedim, ittim elini...</st></p>
			<p><st c="1587">Üç dört yıl sonra kahvede arkadaşlarına söz arasında anlatırken olay şu biçime girmişti:</st></p>
			<p><st c="1676">– Bize ne rüşvetler vermek istediler. </st><st c="1715">Şükür, harama el uzatmadım. </st><st c="1743">Herifin biri, ikiyüzelli lirayı bir çırpıda saydı önüme. </st><st c="1800">Dönüp bakmadım bile... </st><st c="1823">Ne demek?..</st></p>
			<p><st c="1834">Beş on yıl sonra evine gelen konuklara şöyle anlatıyordu:</st></p>
			<p><st c="1892">– Yoksulluk ayıp değil, yeter ki insanda namus olsun. </st><st c="1947">Bana bir tarihte adamın biri ikibinbeşyüz lira rüşvet vermek istedi. </st><st c="2016">Paraları saydı, saydı, cebime soktu. </st><st c="2053">Koca tomarı olduğu gibi çıkarıp suratına çarptım. </st><st c="2103">İkibinbeşyüz lira efendi, bir düşün... </st><st c="2142">Yemekle, saçmakla bitmez. </st><st c="2168">Velakin tenezzül etmedim.</st></p>
			<p><st c="2193">Onbeş, yirmi yıl sonra, kış geceleri oğullarına sık sık gençlik anılarını anlatırdı:</st></p>
			<p><st c="2278">– Siz, babanızın fakirliğine ne bakıyorsunuz, gönlü zengin... </st><st c="2341">Her işin başı doğruluk. </st><st c="2365">Allah doğruluktan ayırmasın... </st><st c="2396">Bir tarihte herifin biri yirmibeşbin lira, evet tastamam yirmibeşbin lira rüşvet sürdü önüme. </st><st c="2490">Avuçladığım gibi paraları suratına çarptım. </st><st c="2534">Yirmibeşbin lira bu... </st><st c="2557">Köyü değil, kasabayı satın al! </st><st c="2588">Adamın yedi göbek soyuna sopuna yeter... </st><st c="2629">Almadım!</st></p>
			<p><st c="2637">Yirmibeş, otuz yıl sonra, kahvede, yolda, akrabalarına, arkadaşlarına, tanıdıklarına sık sık şöyle anlatıyordu:</st></p>
			<p><st c="2749">– Herif, ikiyüzellibin lirayı saydı, dağ gibi parayı yığdı. </st><st c="2810">Allah seni inandırsın, dönüp bakmadım... </st><st c="2851">Biz ne rüşvetler görmüşüz. </st><st c="2878">Ama, Allaha şükür parmağımızın ucunu değdirmedik!..</st></p>
			<p><st c="2929">Yün çorabının yırtığından çıkan topuğunu ovuşturarak, gözlerini süzer,</st></p>
			<p><st c="3000">– Bu yaşa geldim, rüşvete el sürmedim... </st><st c="3042">derdi. </st><st c="3049">İkiyüzellibin lira bu... </st><st c="3074">Laf değil, ikiyüzellibin!</st></p>
			<p><st c="3099">Rakam hayali bile ikiyüzellibinin üstüne çıkmadığı için, orada kaldı. </st><st c="3170">Yıllarca anlata anlata kendisinin bile inandığı, hatta verilen bu büyük rüşveti almadığı için, içinden gizli bir pişmanlık da duyduğu bu olayı anlatırken, göğsü gerilir, sesi titrerdi:</st></p>
			<p><st c="3354">– İkiyüzellibin lira bu efendi, ikiyüzellibin!..</st></p>
		</section>
  <div id="charCountTotal" value="3403"></div></body>
</html>
