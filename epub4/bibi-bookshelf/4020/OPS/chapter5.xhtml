<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİR KOLTUK NASIL DEVRİLİR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Ali Beyi Berbat Ettim </st></h1>
			<p><span><st c="22">B</st></span><st c="23">itakım tecrübeli yazarlar, şairler, gençlere, amatörlere öyle yazmayın, şöyle yazın, böyle yazın diye öğüt verirler. </st><st c="140">Bu öğütler, dersler hiçbir işe yaramaz.</st></p>
			<p><st c="179">Kimselere ders vermek haddim değil ama, başımdan geçen bir olayı anlatırsam, belki genç hikâyecilere yararlı olurum diye düşündüm.</st></p>
			<p><st c="310">Geçenlerde “Tarihi Ali Bey” adlı bir hikâye yazmıştım. </st><st c="366">Şimdi bu hikâye dillerde dolaşıyor. </st><st c="402">Kimi görsem, bana hemen o hikâyemden söz açıyor. </st><st c="451">Yirmi yıldır hikâye yazarım, bugüne dek yazdığım hikâyeler ikibine yaklaştı, ama bu hikâyelerin hiçbiri “Tarihi Ali Bey” denli ilgi görmedi. </st><st c="592">Bu hikâyenin dedikodusu ilkin Istanbul’a, sonra Türkiye’ye yayıldı, daha sonra da sınırları aşıp bütün dünyaya ulaştı. </st><st c="711">Bütün bu yayılma da, hikâyenin dergide çıkışından sonra on, onbeş gün içinde oldu. </st><st c="794">En iyisi bu hikâyenin nasıl yazıldığını size anlatmalıyım.</st></p>
			<p><st c="852">Cezaevindeydim. </st><st c="869">Benim girişimden bikaç gün sonra cezaevine bir gazeteci geldi. </st><st c="932">Neden cezaevine sokulduğunu açıklamayı, onun adına, doğru bulmuyorum. </st><st c="1002">Tutukluluğu basın suçu sanıklığından değildi.</st></p>
			<p><st c="1047">Onunla uzun boylu tanışıklığımız yok, karşılaşınca selamlaşırız, biyerde yan yana düşersek, biriki laf konuşuruz işte o kadar... </st><st c="1177">Koğuşlarımız ayrıydı. </st><st c="1199">Bahçede buluşur, konuşurduk ; aradabir de yattığım koğuşa gelirdi.</st></p>
			<p><st c="1265">Bigün koğuşlarındaki bir tutuklunun durumunu, davranışını anlattı. </st><st c="1333">Çizdiği karakter pek hoşuma gitti. </st><st c="1368">“Bu adamın hikâyesini yazacağım” dedim. </st><st c="1408">İşte “Tarihi Ali Bey” hikâyesi böylece yazıldı. </st><st c="1456">O hikâyeyi yeniden anlatıp başınızı şişirecek değilim, yalnız o hikâyenin hikâyesini anlatacağım.</st></p>
			<p><st c="1553">Tarihi Ali Bey hikâyesi dergide yayımlandıktan sonra benim de başım derde girdi. </st><st c="1635">Derginin satışa çıktığı gün idarehaneye gitmiştim. </st><st c="1686">Derginin sahibi yüzüme bir tuhaf bakıp,</st></p>
			<p><st c="1725">– Yahu, ne yapmışsın? </st><st c="1748">dedi.</st></p>
			<p><st c="1753">– Ne yapmışım? </st><st c="1769">diye şaşarak sordum.</st></p>
			<p><st c="1789">– Tarihi Ali Beyi berbat etmişsin.</st></p>
			<p><st c="1824">O adda bir hikâye yazdığımı bile unutmuşum.</st></p>
			<p><st c="1868">– Tarihi Ali Bey de kim? </st><st c="1894">dedim.</st></p>
			<p><st c="1900">– Geçen sayıda çıkan hikâyen. </st></p>
			<p><st c="1931">Hatırladım.</st></p>
			<p><st c="1942">– Pekiy, ne yapmışım?</st></p>
			<p><st c="1964">– Berbat etmişsin...</st></p>
			<p><st c="1985">Cezaevinde birlikte tutuklu olduğumuz gazeteci, dergide hikâyeyi görür görmez, hemen dergi sahibine telefonu açmış:</st></p>
			<p><st c="2101">– Tarihi Ali Bey hikâyesinin konusunu ona ben vermiştim, fakat Ali Beyi berbat etmiş. </st><st c="2188">O hikâye öyle mi yazılırdı, yazık etmiş, bilseydim hiç anlatır mıydım...</st></p>
			<p><st c="2260">İki saat sonra yine açmış telefonu:</st></p>
			<p><st c="2296">– Düşündükçe kan beynime sıçrıyor, güzelim hikâyeyi rezil etti. </st><st c="2361">Yazık...</st></p>
			<p><st c="2369">Dergi sahibi de bana,</st></p>
			<p><st c="2391">– Çok yazık, dedi, Ali Beyi berbat etmişsin...</st></p>
			<p><st c="2438">– Bana kalırsa berbat merbat etmedim.</st></p>
			<p><st c="2476">– Yok yok, berbat etmişsin.</st></p>
			<p><st c="2504">– Demek, elimden o kadar geliyormuş...</st></p>
			<p><st c="2543">Canım sıkıldı, idarehaneden çıktım. </st><st c="2580">Yolda bir arkadaşla karşılaştım. </st><st c="2613">Daha selam vermeden,</st></p>
			<p><st c="2633">– Birader, dedi, Ali Beyi berbat etmişsin... </st><st c="2679">Tarihi Ali Bey kepaze olmuş. </st><st c="2708">O güzelim hikâye öyle mi yazılırdı?</st></p>
			<p><st c="2743">– Sen hikâyeyi okudun mu?</st></p>
			<p><st c="2769">– Okumadım, nerde çıkmıştı?</st></p>
			<p><st c="2797">– Pekiy okumadın da, Ali Beyi berbat ettiğimi nerden biliyorsun?</st></p>
			<p><st c="2862">– Hikâyenin konusunu sana anlatan söyledi. </st><st c="2906">Adam kendi anlattığı hikâyeyi bilmez mi? </st><st c="2947">Yazık olmuş Ali Beye...</st></p>
			<p><st c="2970">– İyi olmuş, canım sağolsun... </st><st c="3002">dedim, yürüdüm.</st></p>
			<p><st c="3017">Köşeyi dönerken bir gazeteci arkadaşla karşılaştım, el sıkıştık. </st></p>
			<p><st c="3083">– Herkesten umardım ama, senden bunu beklemezdim... </st><st c="3135">dedi.</st></p>
			<p><st c="3140">– Ne olmuş?</st></p>
			<p><st c="3152">– Ali Beyi berbat etmişsin...</st></p>
			<p><st c="3182">– Sen okudun da mı böyle söylüyorsun?</st></p>
			<p><st c="3220">– Okumanın ne gereği var, herkesin ağzında...</st></p>
			<p><st c="3266">Öyle canım sıkıldı ki, Gazeteciler Cemiyetine gidip arkadaşlarla biraz konuşayım, dedim. </st><st c="3356">Ben içeri girince, ordakiler konuşmalarını birden kesip yüzüme bir başka türlü bakmaya başladılar. </st><st c="3455">Benim için bişeyi konuşurlarken üstlerine geldiğimi sezdim. </st><st c="3515">Soğuk soğuk selamlaştık. </st><st c="3540">Neden sonra yanıma gelen bir arkadaş,</st></p>
			<p><st c="3577">– Pek üzüldüm... </st><st c="3595">dedi.</st></p>
			<p><st c="3600">– Ne oldu? </st><st c="3612">diye sordum.</st></p>
			<p><st c="3624">– Tarihi Ali Beyi berbat etmişsin... </st><st c="3662">dedi.</st></p>
			<p><st c="3667">– Ederim! </st><st c="3678">diye bağırdım.</st></p>
			<p><st c="3692">– Sana hikâyenin konusunu veren, az önce buraya gelip anlattı herşeyi. </st><st c="3764">Zavallı hırsından ağlayacaktı nerdeyse. </st><st c="3804">Vah vah, yazık olmuş Tarihi Ali Beye. </st><st c="3842">Bütün arkadaşlar üzüldük.</st></p>
			<p><st c="3867">O gün akşama kadar hangi tanıdığı gördümse Tarihi Ali Beyi berbat ettiğimi söyledi. </st><st c="3952">Hiç âdetim değilken o gece meyhaneye gittim. </st><st c="3997">Meyhanede, onbeş yıldır görmediğim bir arkadaşımla karşılaştım. </st><st c="4061">Hal hatır sorduktan sonra arkadaşım,</st></p>
			<p><st c="4097">– Pek üzüldüm... </st><st c="4115">dedi.</st></p>
			<p><st c="4120">– Ne oldu? </st><st c="4132">diye sordum.</st></p>
			<p><st c="4144">– Ben, dedi, pek hikâye filan okumam. </st><st c="4183">Bugün biyerde konuşuluyordu da, orda duydum. </st><st c="4228">Birisi sana tarihten Ali Bey adında birini anlatmış, sen de yazmışsın ama, berbat etmişsin Ali Beyi. </st><st c="4329">Ben anlamam, öyle konuşuyorlardı. </st><st c="4363">Pek üzüldüm doğrusu...</st></p>
			<p><st c="4385">Suçlu suçlu sustum. </st><st c="4406">Biraz sonra da oradan çıktım. </st><st c="4436">Ara sokaklarda bir koltuk meyhanesine girdim. </st><st c="4482">Buradakiler dergiyle, hikâyeyle ilgileri olmayan, günlük işleri arkasında koşan kişilerdi. </st><st c="4573">Tezgâha dirseğimi dayadım, şarap bardağını ağzıma götürürken, arkamdan, Tarihi Ali Bey, diye sözler duydum. </st><st c="4681">Konuşanlar beni tanımıyorlardı, sık sık adımı da anarak Tarihi Ali Beyi nasıl berbat ettiğimi birbirlerine anlatıyorlardı.</st></p>
			<p><st c="4803">Geceyarısından sonra evime gittim. </st><st c="4839">Ertesi sabah oğlum,</st></p>
			<p><st c="4858">– Baba, dedi, herkes senden konuşuyor.</st></p>
			<p><st c="4897">– Ne diyorlar?</st></p>
			<p><st c="4912">– Sen Tarihi birisini berbat etmişsin ama, adı Ali Bey mi ne... </st></p>
			<p><st c="4977">Kahvaltıda karım,</st></p>
			<p><st c="4994">– Bu Tarihi Ali Bey de kim? </st><st c="5023">diye sordu.</st></p>
			<p><st c="5034">– Berbat ettiğim herif! </st><st c="5059">diye bağırdım.</st></p>
			<p><st c="5073">– Ne kızıyorsun canım, bütün komşuların ağzında da onun için sordum.</st></p>
			<p><st c="5142">Hemen evden çıktım. </st><st c="5163">Vapurda karşılaştığım arkadaşlar da Tarihi Ali Beyi nasıl berbat ettiğimi soruyorlardı.</st></p>
			<p><st c="5250">Babıâli’den çıkarken, bana bu hikâyenin konusunu anlatan gazeteciyle karşılaştım. </st><st c="5333">Elimi sıktıktan sonra,</st></p>
			<p><st c="5355">– Yahu, darılma ama, dedi, anlattığıma anlatacağıma pişman oldum, Tarihi Ali Beyi berbat etmişsin. </st><st c="5455">O hikâye öyle mi yazılırdı be?.. </st><st c="5488">Tuh, yazık oldu.</st></p>
			<p><st c="5504">– Elimden o kadar geliyor...</st></p>
			<p><st c="5533">– Öyleyse yazmasaydın. </st><st c="5557">Bıraksaydın, ben yazardım...</st></p>
			<p><st c="5585">– Bir de sen dene, ne yapalım... </st></p>
			<p><st c="5619">Söylenecek söz çok ama...</st></p>
			<p><st c="5644">O gün nereye gittimse herkes Tarihi Ali Beyi nasıl berbat ettiğimi yüzüme vurdu.</st></p>
			<p><st c="5725">– Yahu, Tarihi Ali Beyi berbat etmişsin be...</st></p>
			<p><st c="5771">– O Tarihi Ali Beyin Allah belasını versin, emi... </st><st c="5823">Tarihi Ali Beyin de, Coğrafi Ali Beyin de, bütün Ali Beylerin...</st></p>
			<p><st c="5887">Bir hafta, ardı kesilmeden, bu böyle sürdü. </st><st c="5932">Artık dayanamadım, bu hikâye, unutuluncaya kadar evden çıkmamaya karar verdim. </st><st c="6011">Evde kaldığım ilk gün, sabah erkenden telefon çaldı.</st></p>
			<p><st c="6063">– Allooo, buyrun... </st></p>
			<p><st c="6084">Adımı söyledim.</st></p>
			<p><st c="6099">– Ben bir okurunuzum.</st></p>
			<p><st c="6121">– Buyrun efendim.</st></p>
			<p><st c="6139">– Sizin için bazı uygunsuz söylentiler duydum da.</st></p>
			<p><st c="6189">– Ne gibi efendim?</st></p>
			<p><st c="6208">– Siz Tarihi Ali Bey diye bir hikâye yazmışsınız efendim.</st></p>
			<p><st c="6266">– Hay ellerim kırılaydı da yazamaz olaydım efendim.</st></p>
			<p><st c="6318">– Ama başkasının verdiği konuyu... </st><st c="6354">Olmaz ki... </st><st c="6366">Ali Beyi berbat etmişsiniz.</st></p>
			<p><st c="6393">Az sonra da bir kadın telefon etti. </st><st c="6430">Sinirli sinirli konuşuyordu.</st></p>
			<p><st c="6458">– Beyefendi!</st></p>
			<p><st c="6471">– Buyrun hanımefendi.</st></p>
			<p><st c="6493">– Sizin Tarihi Ali Beyi berbat etmeye ne hakkınız var?..</st></p>
			<p><st c="6550">– Ben böyleyim hanımefendi, hiç dinlemem, berbat ederim. </st><st c="6608">Hani sizi de elime geçirsem...</st></p>
			<p><st c="6638">– Sen beni biraz zor...</st></p>
			<p><st c="6662">Telefonu kapadım, ama zil sesi durmuyor ki... </st><st c="6709">En sonunda telefon fişini çıkarmak zorunda kaldım.</st></p>
			<p><st c="6759">Ertesi gün Konya’dan bir mektup geldi. </st><st c="6799">Özet olarak mektupta şöyle yazılıydı:</st></p>
			<article>
			<p><st c="6836">“Sayın Yazar,</st></p>
			<p><st c="6850">Şimdiye kadar hemen hemen bütün eserlerinizi okumuşumdur. </st><st c="6909">Yazılarınızı da çok beğenirdim. </st><st c="6941">Fakat geçenlerde bir arkadaşınızın size anlattığı bir konuyu Tarihi Ali Bey diye yazarak berbat etmişsiniz. </st><st c="7049">İsabet ki, ben o hikâyeyi okumadım. </st><st c="7085">Bu hadiseyi duyduktan sonra size olan güvenim sarsılmıştır. </st><st c="7145">Demek ki, siz bütün hikâyelerinizi de böyle yazıyormuşsunuz. </st><st c="7206">Yazık ki, bir söyleyen olmadı da onları okuduk. </st><st c="7254">Artık ipliğiniz pazara çıktı. </st><st c="7284">Bundan sonra sizin tek satırınızı bile okuyacak değilim.”</st></p>
			</article>
			<p><st c="7341">Öğleden sonraki postadan buna benzer üç mektup daha geldi ; Artvin’den, Silifke’den, Gümüşhane’den... </st><st c="7444">Ondan sonraki günler bu türlü mektuplar yağdı. </st><st c="7491">Beş on gün sonra da Amerika’daki bir arkadaşımdan bir mektup aldım. </st><st c="7559">Arkadaşım şöyle yazıyordu:</st></p>
			<article>
			<p><st c="7585">“Karımla sinemaya gitmiştim. </st><st c="7615">Antraktta, arkamdaki iki kişinin Türkçe konuştuklarını, senden söz ettiklerini duydum. </st><st c="7702">Adını duyunca kulak kabarttım. </st><st c="7733">Tarihi Ali Beyi berbat ettiğini birbirlerine anlatıp duruyorlardı. </st><st c="7800">‘Affedersiniz’ diye yanlarına sokuldum, seni tanıdığımı, arkadaşım olduğunu, adını duyunca dayanamayıp konuşmalarına katıldığımı özür dileyerek anlattım. </st><st c="7954">Önce seni tanıyıp tanımadıklarını sordum. </st><st c="7996">Tanımıyorlarmış. </st><st c="8013">Bunlar Türkiye’deki ayrı ayrı dostlarından aldıkları ayrı ayrı mektuplardan, Türkiye’de olup bitenler arasında, senin de Tarihi Ali Beyi berbat ettiğini öğrenip üzülmüşler. </st><st c="8186">Onlardan, başka bir bilgi edinemedim.</st></p>
			<p><st c="8223">Kuzum, bu Tarihi Bey her kim ise, senin bu adamdan ne alıp veremediğin var da zavallıyı berbat ettin? </st><st c="8326">Doğrusu senden bunu ummazdım. </st><st c="8356">Bu meseleyi aydınlatacak mektubunu bekliyorum.”</st></p>
			</article>
			<p><st c="8403">Onbeş gün evde kapalı kaldıktan sonra bunalıp dışarı çıktım. </st><st c="8465">Vapurdaki yolculardan tanıyanlar, tanımayanlara arkamdan beni gösterip fısıldıyorlardı:</st></p>
			<p><st c="8552">– Bak bak, Tarihi Ali Beyi berbat eden işte bu herif!</st></p>
			<p><st c="8606">– Yaa, demek o anlatılan bu...</st></p>
			<p><st c="8637">O gün ilk olarak Tarihi Ali Beyi berbat ettiğimi söylemeyen bir arkadaşımla uzun uzun konuştum. </st><st c="8734">Ha şimdi söyleyecek ha şimdi diye bekleyip durdum. </st><st c="8785">Söylemeyince bayağı tedirgin olup,</st></p>
			<p><st c="8819">– Biliyor musun, ben ne yaptım?.. </st><st c="8854">dedim.</st></p>
			<p><st c="8860">– Ne yaptın?</st></p>
			<p><st c="8873">– Sahi bilmiyor musun?</st></p>
			<p><st c="8896">– Bilmiyorum.</st></p>
			<p><st c="8910">– Yahu ben Tarihi Ali Beyi berbat ettim be...</st></p>
			<p><st c="8956">– Yok canım, pekiy nasıl oldu bu iş?..</st></p>
			<p><st c="8995">– Bütün dünya çalkanıyor, sen nasıl oldu da duymadın?</st></p>
			<p><st c="9049">– Ben iki aydır hasta yatıyordum, evden yeni çıktım.</st></p>
			<p><st c="9102">Tarihi Ali Beyi berbat ettiğimi bilmeyen tek kişi varmış, ona da ben anlattım ; nasıl olsa başkasından duyacaktı. </st></p>
			<p><st c="9217">Öğleyin lokantada bir tanıdık selam verir vermez,</st></p>
			<p><st c="9266">– Arkadaş, dedim, Tarihi Ali Beyi berbat ettim, bu elde bir. </st><st c="9328">Başka sözün varsa buyur konuşalım.</st></p>
			<p><st c="9362">Aradan bunca zaman geçti, hâlâ bana Tarihi Ali Beyi berbat ettiğimi söylüyorlar. </st><st c="9444">Hoş size de bunları boşu boşuna anlatıyorum ya... </st><st c="9494">Siz nasıl olsa, Tarihi Ali Beyi berbat ettiğimi çoktan duymuşsunuzdur.</st></p>
			<p><st c="9564">Ne dersiniz, bini aşkın hikâye yazdım da, hiçbiri “Tarihi Ali Bey” adlı hikâyenin gördüğü ilgiye ulaşamadı.</st></p>
			<p><st c="9672">Gelelim genç hikâyecilerin bu olaydan alacakları derse: Aman genç yazarlar, siz siz olun, sakın başkalarının verdiği konuları yazmayın. </st><st c="9809">Çünkü onlar bu konuları kafalarında öyle allayıp pullamışlardır ki, gelmiş geçmiş bütün ünlü yazarlar birleşip de bu konuyu yazsalar, yine haspalara beğendiremezler. </st><st c="9975">Kelimeleri gümüşleyip herbirinin üstüne kuş oturtsanız, yine makbule geçmez. </st><st c="10052">Buldukları konuyu kendileri yazsalar ayet değerinde olur ama, yazmazlar yoksa... </st><st c="10133">Örneğin bana bu “Tarihi Ali Bey” konusunu anlatan ömründe hikâye yazabilmiş değildir.</st></p>
			<p><st c="10218">Hele bir de benim başıma geldiği gibi, bir görmemişin diline düşerseniz vay halinize ; Tarihi Ali Beyi berbat ettiğiniz yetmez, bir de size o konuyu vermiş olanı işte böyle berbat etmek zorunda kalırsınız.</st></p>
		</section>
  <div id="charCountTotal" value="10424"></div></body>
</html>
