<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_29">TIP DEV ADIMLARLA İLERLİYOR</h1>



<p class="calibre3">Bilim dev adımlar ile ilerliyor. Özellikle tıp bilimi harikalar
yaratıyor. Eskiden 100 yaşına kadar yaşayanlar bir elin parmaklarından
daha az iken, şimdi bir elin parmaklarından daha fazla. Ayrıca
o zamanlar kanserden ölenlerin sayısı bilinmezken, şimdi biliniyor ve
bilim resmen «bu yıl kanserden şu kadar kişi öldü» diye açıklayabiliyor
artık.</p>
<p class="calibre3">Hatta eskiden kanserin ne olduğu bile bilinmiyordu. Oysa şimdi
kanserin doğada mevcut 120 kadar maddeden birisi tarafından yapıldığı
kesinlikle saptanmış bulunuyor. Şimdilik bu konuda bilinmeyen tek husus
bu maddenin hangisi olduğu.</p>

<p class="calibre3">Örneğin sigara üzerinde çok duruluyor. Geçenlerde parmakları
nikotinden sararmış bir bilim adamı sigaranın zararlarını tek tek
açıkladı bir basın toplantısında. 150 yaşına kadar yaşayan ve sigara
içen insanlar üzerinde yaptığı araştırmalar sonucu, sigaranın insan
ömrünü kısalttığını ispatlamış bulunuyor söylediğine göre.</p>
<p class="calibre3">Sigara içmeyenler arasında bu kadar yaşayan kimseye
rastlanamadığından, sigara içmemenin faydaları veya insan ömrünü uzatıp
uzatmadığı henüz bilinmiyor.</p>

<p class="calibre3">Bilimin son aşaması organ nakli konusunda gerçekleşti. Artık
hayvandan hayvana organ nakli şeklindeki denemeler sona erdi ve
insandan insana organ nakli yapılıyor.Dünyada çeşitli doktorlar bugüne
kadar yüzlerce kalp nakli ameliyatını gerçekleştirmiş bulunuyorlar. </p>

<p class="calibre3">Geçenlerde hastaneden çıkan bir adam kalbi teklediği halde hâlâ
yaşadığını ileri sürdü. Doğal olarak gazeteciler hemen başına üşüştüler
ve adamın yaşamöyküsünü elde ettiler. Bu talihli adam 60 yaşındaydı ve
tüm yaşamı boyunca kumar oynamış ve kadınlarla dostluklar kurmuştu.
Sonunda da kalbi teklemeye başlamıştı.</p>

<p class="calibre3">İşte tam bugünlerde gazetelerde kalp nakli ile ilgili yazılar okumuş
ve bir arkadaşından adresini bulduğu hastaneye gelmişti. Dahasonrasını
da gazeteciler biliyordu. Kapıdan çıkarken onlara yakalanmıştı çünkü. </p>
<p class="calibre3">İlim bu işi nasıl gerçekleştirmişti? Hastaneye girerken kalbi
tekleyen bu adam nasıl oluyor da yine yürüyebiliyor, konuşabiliyordu?</p>
<p class="calibre3">Adam sorulan bu soruya şu yanıtı verdi: «Çok basit, çünkü hastaneye
kalbimi değiştirmek için değil, bir yakınımı ziyaret etmek için
gitmiştim.»</p>
<p class="calibre3">Peki kalbi teklemiyor muydu? Evet tekliyordu ama fazla bir zararı yoktu bunun.</p>
<p class="calibre3">Gazetelerde kalp nakli ile ilgili yazıları okuması arkasından hastaneye gitmesi ne oluyordu peki?</p>
<p class="calibre3">Hiçbir şey olmuyordu. Bir okuyucu olarak gazetelerde kalp nakli ile
ilgili yazıyı okumuş, ardından da arkadaşınm hastanede yattığını
öğrenmişti. Adresini alarak onu ziyarete gitmişti.</p>
</body></html>
