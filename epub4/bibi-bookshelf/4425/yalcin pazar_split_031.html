<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_31">MODERN BİR AŞK ÖYKÜSÜ</h1>
<p class="calibre3">Belli ki güneş doğuyordu. Ortalığı saran kömür dumanlarından bir şey
görünmüyordu ama, yine de bazı ışınlar zaman zaman bir aralık bularak
kırmızı kiremitli çatılarda gökkuşağının renkleriyle oynaşıyordu. İçimi
bir sevinç kapladı öylesine...</p>
<p class="calibre3">Bugün Aysel’le buluşacaktık. Boğaz kıyılarında dolaşacak, «nohut
oda, bakla sofa» evimizden, pencereleri süsleyen begonyalardan söz
edecektik.</p>
<p class="calibre3">Taksim’de buluştuk. Aysel Aksaray’dan otobüsle geldiği için küçük
bir meydan savaşından çıkmış gibiydi. Heyhat. Bu hali bile öyle güzeldi
ki... Ben ise Etiler’den bu yana dolmuşların arkasından koştuğum için
kan ter içindeydim. Kalbimin derinliklerinde bir şeyler kıpırdadı. Bu
aşk mıydı? Yoksa fazla koşmaktan kalp krizi mi geçiriyordum?</p>

<p class="calibre3">Sarıyer minibüsünde, ben muavinin kucağında, Aysel de benim kucağımdaydı. Muavin ise arabanın sahanlığında gidiyordu. Aysel’le
birbirimize böylesine yakın olduğumuz için ne kadar mutlu olduğumu
sözlerin kifayetsiz akıntılarından bir girdap gibi akıp giden
duygularımla ifade etmek acaba yeterli olacak mıydı?</p>
<p class="calibre3">Fazla zaman kaybetmeden Sarıyer’e geldik. Zaten bu şoförle sadece
Sarıyer’e değil, insan öbür dünyaya bile fazla zaman kaybetmeden
gidebilirdi.</p>
<p class="calibre3">Sarıyer’de denizi görebilmek için birkaç duvardan atlamak
yeterliydi. Peşimize düşen iki kurt köpeğinden kurtulduktan sonra işte
nihayet deniz göründü. Öylesine mavi ve berrak... Yeni evimizden
konuşmaya başladık. Aysel bir haftadır boş durmamış «nohut oda, bakla
sofa» bir ev bulmuştu. Fatoş oyuncakları firmasının hazırladığı bu ev
Beyoğlu’nda Japon mağazasında satılıyordu.</p><p class="calibre3">Ev
sorununu böylece
çözdükten sonra ikimiz de romantikleştik. Gözlerimiz ister istemez
önümüzdeki kıyıyı yalayan Boğaziçi’ni nmavi sularına takıldı. İçimden
gelen duyguları bir an önce sevgilime ifade etmenin acizliği içinde
hıçkıran bakışlarla berrak sulara bakıyordum. İkimizin de gözleri dolu
dolu olmuştu. Aysel’e de bu güzellikleri göstermek istedim. Elimle
Boğaz’ın mavi sularını işaretederek «Bak Aysel, patlıcanlara bak»
dedim. O da bana sularda gün batımının ışıklarıyla oynaşan çürük
portakalları gösterdi. </p></body></html>
