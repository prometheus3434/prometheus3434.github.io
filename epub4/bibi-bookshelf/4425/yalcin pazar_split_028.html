<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_28">TÜRKÇE KONUŞAN ALMAN</h1>
<p class="calibre3">Yabancılar arasında Türkçe konuşma modasının yayıldığı söyleniyor.
Bu bizim için sevindirici bir olay ama geçenlerde böyle bir örnekle
karşılaşınca doğrusu pek sevinemedim.</p>
<p class="calibre3">Aşağıdan çağırdılar. Gazetenin kapısına bir Alman gelmiş, kimse ne
istediğini anlamıyormuş. Danışma memuru da Almanca bildiğim için beni
çağırmış.</p>
<p class="calibre3">Uzun süre yabancı konuğun Almanca konuştuğunu sanarak ne istediğini
anlamaya çalıştım. Fakat, bir türlü başarılı olamadım. Konuşmasını
biraz daha dikkatle dinleyince gördüm ki Alman turist Türkçe
konuşmaktadır. Bundan sonra sohbetimiz şöyle gelişti:</p>

<p class="calibre3">-    Türkçe mi konuşmak istiyorsunuz? Peki buyurun. Size nasıl yardım edebilirim?</p>
<p class="calibre3">-    Evet bana nasıl yardım edebilir misiniz?</p>
<p class="calibre3">-    Evet edebilirim ama hangi konuda acaba?</p>
<p class="calibre3">-    Var bir konu efendim. Ben var malum bir Alman
seyyah efendim. Türkay çok güzel, ben var Türken çok sevmek. Sonra
Türkçe konuşmak çok güzel. Yalnız bir var konu. Acaba nasıl?</p>
<p class="calibre3">-    Ben de onu soruyorum.</p>
<p class="calibre3">-    Ah efendim, evet şimdi ben var okumak çok gazeteler, fakat yok bir şey anlamak.</p>
<p class="calibre3">-    Neden? Almanca okumasını bilmiyor musunuz?</p>
<p class="calibre3">-    Yok efendim nayn. Almanca konuşmaktaylan yok bir
problem. Fakat türkişe gazeteleri ne zaman türkçe yazılar var. Yok bir
şey anlamamamak. Hayret garip mi değil mi?</p>
<p class="calibre3">-    Valla pek garip değil. Eğer siz Türkçe gazeteleri anlasaydınız o zaman daha garip olurdu.</p>
<p class="calibre3">-    Evet çok güzel, çok güzel söylemek siz. Peki neden gazeteleri ben anlamıyorsunuz?</p>
<p class="calibre3">-    Söyledim ya bu Türkçe ile çok zor.</p>
<p class="calibre3">-    Evet çok zor efendim. Peki neden acaba zor bir şey var mı efendim. Ben var anlamamak çünkü...</p>
<p class="calibre3">-    Eee, sonra ne olmuş?</p>
<p class="calibre3">-    Ne olsun efendim, iyilik sağlık. Neden çok zor bilmem siz anlatabilir miyim?</p>
<p class="calibre3">-    Hayır anlatamam...</p>
<p class="calibre3">-    Peki neden acaba sorabilir misiniz?</p>
<p class="calibre3">-    Sorabilirsiniz. Çünkü ben Türkçe bilmem.</p>
<p class="calibre3">Adamı böyle savabildim başımdan. Türkçe bilmeyen bir Türk’le
karşılaştığı için, çok şaşırdı. Bu şaşkınlıkla Türkçe olarak «güle
güle» diye bağırıyordu.</p></body></html>
