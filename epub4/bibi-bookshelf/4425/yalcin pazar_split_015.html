<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_15">HER ŞEYİN BAŞI: EĞİTİM</h1>
<p class="calibre3">İnsanlık tarihinde yeni bir bölüme başlıyoruz: Eğitim.</p>
<p class="calibre3">Sanıldığının tersine eğitim en eski işlerden biridir ve eğitimine en erken başlanan bilim dallarından biri de matematiktir.</p>
<p class="calibre3">Adem’le Havva bile bir kere birin üç ettiğini insanlık tarihinin
dokuzuncu ayında keşfetmişlerdir. Adem-Havva çifti daha sonra aynı
çarpım işleminin üç, dört, beş, altı, yedi ve sekiz ettiğini de
görmüşler, ancak Havva çocuk doğurmaktan muşmulaya döndüğü için bu
kadar matematik bilgisini yeterli bulmuşlardır.</p>
<p class="calibre3">Fakat Türkler matematik bilimini daha da geliştirmeyi kendilerine
görev bilerek bu sayıyı 15-20 hatta 25’e kadar çıkarmayı
başarmışlardır. Günümüzde TRT televizyonunda bu konuda sık sık örnekler
verilmekte ve 20’den fazla çocuğu olanlara (bir marifet yapmışlar gibi)
bu işin sırrı sorulmaktadır. Sorulara verilen yanıtlardan matematik
ilmini geliştirmekle uğraştıklarından başka konulara zaman ayıramayan
çok çocuklu çiftlerin bu olayı gece yaptıkları şeylere bağlayamadıkları
ve «Allah’ın işi» sandıkları anlaşılmaktadır.</p>
<p class="calibre3">Tabiat bilgisi eğitimi ve tıp bilimi daha sonraları ortaya
çıkmıştır. Örneğin İsa’nın doğumundan 19298 yıl önce, komşusunun
kafasına bir odun indiren ilkel adam, bir yandan onun mallarına el
koyarak ticaretin sırlarını keşfederken, bir yandan da oğluna ilk
tabiat bilgisi dersini veriyor ve insanların kafataslarının içinde
neler olduğunu gösteriyordu. Böylece tıp eğitimi de başlamış oluyordu.</p>
<p class="calibre3">Tıp daha sonra epey gelişmiş ve bu eğitimin yapıldığı fakültelerden,
insanın kalbini tam böbreğinin olduğu yerde ameliyat etmeyi deneyen
doktorlar çıkmıştır. Bu arada bir tek ecele çare bulunamamış, doktorlar
ne yaparlarsa yapsınlar, bazı insanlar yaşamayı sürdürmüşlerdir.</p>

<p class="calibre3">Önceleri rastgele yapılan ticaret işleri de sonraları bir ilim
durumuna getirilmiş ve ticaretin ilmini yapan ekonomistler yetişmiştir.
Ülkemizde de bolca bulunan ünlü ekonomistler ekonomiye yardımcı olurken
küçük bir yanlışlık yapmaktadırlar. Bu da bizim ekonomimiz yerine, başka ülkelerin, ekonomilerine yardımcı olmalarıdır.</p>
<p class="calibre3">Hukuk eğitimi en geç başlayan eğitimlerdendir. İlk zamanlar
aralarında bir sorun olan iki kişi bu sorunu kendileri çözmek zorunda
kalmışlardır. Ancak hukuk ilmi ortaya çıktıktan sonradır ki alacaklılar
huzura kavuşmuş, karılarından yakınan kocalar da rahat bir nefes
almışlardır. Çünkü iyi yetişmiş avukatlar sayesinde alacaklılar yaşam
boyu alacaklı kalmanın tadını çıkarırken, dertli kocalar da çekilmez
sandıkları karılarının ömür boyu çekilebildiğini görmüşlerdir.</p>
</body></html>
