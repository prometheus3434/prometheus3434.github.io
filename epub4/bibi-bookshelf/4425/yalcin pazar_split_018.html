<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_18">SANATIN TARİHİ</h1>
<p class="calibre3">Sanatın, özellikle resim sanatının insanlık tarihi kadar eski olduğu sanılıyor.</p>
<p class="calibre3">İlk insanların yaşadığı mağara duvarlarında bulunan hayvan resimleri
zamanımızda olduğu gibi ilk çağlarda da birçok uyanığın «sanatçı»
geçindiğini kanıtlamaktadır. Hatta sanatın, herkes yiyecek - içecek
peşinde koşarken bazı uyanıkların mağaralarda keyif yapmak istemesinden
kaynaklandığı bile sanılmaktadır.<br class="calibre4"/>
</p>
<p class="calibre3">Bu teorilere karşın pratik yaşamda sanat yapmak eskiden beri zor ve
tehlikeli bir iş olarak kabul edilmiştir. İlk çağlarda sanatçılar bir
türlü «anlaşılamadıkları» için büyük tehlikeler anlatmışlar, hatta bu
uğurda canlarını bile vermişlerdir.</p>

<p class="calibre3">Örneğin ilk sanatçılardan birçoğu «Sanat yapıyorum» dümeniyle yan
gelip mağara duvarlarını hayvan resimleriyle doldurdukları sırada
av peşinden koşup, yorgun - argın mağaraya dönen ve sanattan anlamayan
arkadaşları tarafından kafalarına kocaman bir kaya parçası ile
vurularak haksızlığa uğratılıyorlardı.</p>
<p class="calibre3">Kaya parçalarını kafalarına yiyen bu ilk sanatçılar ya akılları
başlarına gelerek resim yapmaktan vazgeçiyorlar ya da öteki dünyayı
boyluyorlardı.</p>
<p class="calibre3">Zamanımızda yöntemler değişmiş, fakat sanatçının kaderi
değişmemiştir. Bugün artık sanatçıların kafasına bir şey indiren yoktur
ama yaptıkları meyve ve sebze tablolarının da pek karın doyurucu olduğu
söylenemez. Bu durumda günümüz sanatçıları da ilk meslektaşları gibi ya
akıllanmakta, ya da bu kez açlıktan öteki dünyayı boylamaktadırlar.</p>
<p class="calibre3">Picasso’ya gelinceye kadar hem canlı, hem de zengin bir ressama pek
rastlanmamıştır. Kafası karışık bir adam olduğu sanılan Picasso her
şeyin yerini değiştirerek yaptığı tablolarıyla üne ve paraya
kavuşmuştur. Diğer ressamlar arasında da üne kavuşanlar çıkmış, fakat
paraya kavuşanlar sadece bunların mirasçıları olmuşlardır.</p>
<p class="calibre3">Sanattan anlamayan annelerin çocuklarım korkutmak için kullandıkları
Picasso tabloları, gerçek sanat meraklıları tarafından büyük bir
hayranlıkla kapışılmaktadır. Bu sanat meraklılarının sanattan ne kadar
anladıklarıyla ilgili bir örnek de aynı sanatçının yaşamından
verilmektedir.</p>
<p class="calibre3">Anlatılanlara göre büyük üstat tablolarını koyduğu deponun kapısını
kilitlemeye bile gerek görmezmiş. Hırsızlara karşı aldığı tek önlem
tablolarına imza atmamakmış sadece. Buna karşın, bugüne kadar imzasız
bir Picasso tablosunu sanattan anlayan bir kişiye satmaya çalışanların
en kestirme yoldan akıl hastanesini boylayacağı bilinmekteymiş.</p>
<p class="calibre3">Picasso’dan sonra resim dünyasında «Dali» adlı bir ressam daha
çıkmıştır. Adına ve tablolarına bakarak çok kişinin Türk asıllı sandığı
bu ressam, yolu İstanbul’a düşmediği için akıllılar dünyasındaki yerini
korumayı başarmıştır.</p>
<p class="calibre3">Resim sanatının Türkler üzerinde de büyük etkileri olduğu yadsınamaz
bir gerçektir. Uzun süre günah olduğu gerekçesiyle Türklerin resim
sanatına el atmaları engellenmiştir. Böylece birçok Türk kendilerine
başka bir yol seçerek açlık tehlikesine düşmekten kurtulmuştur. Bunun
bir başka faydası da resim sanatının Türklerin elinden kurtulması
olmuştur.</p>
<p class="calibre3">Heykel konusuna gelince yeryüzünün en ünlü heykeli hiç kuşkusuz
Rodin’in «Düşünen Adam»ıdır. Bu heykelin bir kopyası İstanbul’da
Bakırköy Akıl Hastanesi’nin kapısındadır. Benzerleri de zaten bu
hastanenin içinde ve dışında dolaşmaktadır. Rodin’den sonra ülkemizde
birçok «düşünen adam» yaratılmış, ancak bunlar etten ve kemikten
yapıldıkları için kimsenin fazla dikkatini çekmemiştir.</p></body></html>
