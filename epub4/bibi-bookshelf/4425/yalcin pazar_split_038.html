<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_38">NUREYEV’İ NASIL İZLEDİM?</h1>
<p class="calibre3">Ünlü Rus bale sanatçısı Nureyev’in başrolünü oynadığı «Giselle»
balesine bilet bulmak önce büyük sorun oldu. Üç gün üst üste
kuyruklarda bekledikten sonra nihayet muradıma ermiştim ve karaborsadan
bir bilet alarak gösteri günü Açıkhava Tiyatrosu’nun yolunu tuttum.</p>
<p class="calibre3">Kapıda bir görevli biletleri kesmeye çalışıyordu. Ben de biletimi
havaya kaldırıp beklemeye başlandım. Bir yandan da kalabalıkla birlikte
ayaklarım yerden kesilmiş olarak kapıya doğru kayıyordum. Yeniden yere
indiğimde karşıma çıkan birine biletimi uzattım.</p>
<p class="calibre3">-    Bu ne, dedi adam.</p>
<p class="calibre3">-    Bilet... Kesmeyecek misiniz?</p>
<p class="calibre3">-    Kardeşim içeri gireli çok oldu. Ben de yerimi arıyorum.</p>
<p class="calibre3">-    Peki yer gösterici yok mu?</p>
<p class="calibre3">-    Hayır, yer göstericiler ön tarafta kaldı. Kalabalıktan buraya gelemiyorlar.</p>

<p class="calibre3">Gerçekten yer göstericiler tüm hünerlerine karşın gittikleri
noktalardan bir daha dönüş olanağı bulamamışlar, böylece hayatlarında
ilk kez bale gösterisi izlemek zorunda kalmışlardı.</p>
<p class="calibre3">Zaten içerde oturacak yer olmadığından bu fazla önemli değildi. En
arkalarda yol üstüne oturdum hemen. Bu aradan biri altıma plastik bir
minder sokuşturarak elli lira istedi.</p>
<p class="calibre3">Önce canım sıkıldı ama, ayağa kalkıp adama 50 lirayı verdikten ve
tekrar yerime oturduktan sonra parayı helal ettim. Çok ince gibi
görünen minder oturduğum yeri bayağı yumuşak bir hale getirmişti çünkü.
Fakat bu düşüncem, ben kalktıktan sonra yerimi kapan şişman bayanın,
kucağından kalkmam yolundaki uyarısı üzerine fazla sürmedi.</p>
<p class="calibre3">Gazoz şişesi tangırtıları ve «ilerleyin beyler» bağırışları arasında
bale müziğinin başladığını anımsıyordum. Ben görmedim ama sağdan soldan
söylenenlere göre Nureyev şahane bir oyun çıkarıyordu. Hatta gösteriden
çıkarken birkaç seyirci hâlâ ünlü bale sanatçısını bu kadar yakından
görmenin heyecanı içindeydiler ve birbirlerine, elbiselerinin
üzerindeki Nureyev'in ayak izlerini gösteriyorlardı.</p>
</body></html>
