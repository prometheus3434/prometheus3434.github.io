<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_32">DALGIN ADAM</h1>


<p class="calibre3">Patron beni odasına çağırttı ve işime son verdiğini açıkladı. Sebep dalgınlığımmış. Nasıl olsa beni işten çıkarmıştı. Kaybedecek bir şeyim yoktu. Ağzıma
gelen söyledim ve kapıyı yüzüne çarparak üç metre yükseklikten kendimi
bahçeye bıraktım. Allah’tan patronun odası binanın ilk katındaydı. Bu yüzden kapı diye pencereden çıkarken fazla zarar görmemiştim.</p>


<p class="calibre3">Zaten bunları düşünecek halde değildim. Ortada hiçbir neden yokken
işten atılmıştım. O kızgınlıkla yeniden içeri girerek dolapları
boşalttım ve eşyaları büyükçe bir paket yaptım. Herkes şaşkm şaşkın beni seyrediyordu. «Ne yapıyorsun?» diye sorduklarında, «İşten kovuldum» dedim onlara. Bir tanesi, koluma girerek, her işten kovulanın bu yola sapmaması,
üstelik bu işi güpegündüz ve herkesin gözü önünde yapmaması gerektiğini
söyledi.</p>
<p class="calibre3">O zaman kendime geldim ve yanlışlıkla başka bir yere girerek bir
dolabı boşalttığımı ve içindeki eşyaları paket yaptığımı anladım. Beni
soyguncu sanmışlardı. Fakat kendilerine patron tarafından dalgınlık
gibi bir iftirayla işten kovulduğumu, bu yüzden ne yaptığımı bilmez
halde olduğumu anlatınca yumuşadılar.</p>
<p class="calibre3">Karım her zamanki gibi asık bir yüzle kapıyı açtı ve «Yine mi siz» diye karşıladı beni.</p>
<p class="calibre3">- Ne demek yine mi siz, eve gelmek suç mu?</p>
<p class="calibre3">- Suç değil ama siz her akşam geliyorsunuz.</p>
<p class="calibre3">Olabilirdi çünkü kafam çok bozuktu bugün. Kadının yüzüne dikkatle
baktım. Hayır çok iyi hatırlıyordum bu yüzü. Ev de aynen hatırladığım
gibiydi. Demek ki doğru gelmiştim.</p>
<p class="calibre3">-    Şimdi beni uğraştırma, dedim, seni ve evi çok iyi hatırlıyorum.</p>
<p class="calibre3">-    Tabii hatırlayacaksınız dedi, çünkü her akşam kendi eviniz sanarak buraya geliyor ve beni görüyorsunuz.</p>
<p class="calibre3">Kendisinden özür diledim ve patronun beni, dalgın olduğumu bahane
ederek işten çıkarmasının öyküsünü ona da anlattım. Allah’tan kadın her
akşam oraya gittiğim için evimi öğrenmişti. Beni hayatımda ilk kez
gördüğüm yollardan geçirerek eve getirip karıma teslim etti.</p>
<p class="calibre3">Kadın gittikten sonra uğradığım haksızlığı anlattığım karım nedense
bu sözlerden hiç etkilenmedi: «Şekerim» dedi, «Sen zaten orada
çalışmıyordun ki. Daha önce kovulmuştun.»</p>
</body></html>
