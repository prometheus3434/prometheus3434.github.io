<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_56">TURİSTİK TİYATRO (2)</h1>
<p class="calibre3">(Turizm Bakanı’nın odası. Turizm Bakanı duvardaki «turizm» yazısına dikkatle bakmaktadır. İçeri müsteşarı girer).</p>
<p class="calibre3">Müsteşar - Sayın bakanım, rahatsız etmiyorum ya. Çalışıyorsunuz galiba...<br class="calibre4"/>
</p>

<p class="calibre3">Bakan - Evet çalışıyorum. Turizm’e bakıyorum. Arkadaşlar beni iyi
dinlesin. Artık turizmde bir patlamanın zamanı gelmiştir. Hele bir
turistler gelsin.</p>
<p class="calibre3">Müsteşar - Sayın bakanım bir turist geldi zaten.</p>
<p class="calibre3">Bakan - Nee?.. Çabuk mehter takımını çağırın. Kılıç kalkan ekibini
de... Folklor ekibi de gelsin. Ama önce kalbini muayene ettirin. Adam
belki kalp hastasıdır. Bizim ekipleri görünce korkudan gider. Demek
turist akını başlıyor.</p>
<p class="calibre3">Müsteşar - Akın değil bakanım, bir tek turist bu.</p>

<p class="calibre3">Bakan - Olsun, bir turist bile gelse memlekete döviz kazandıdır.</p>
<p class="calibre3">Müsteşar - Hayır sayın bakanım. Bu turist altı ay önce gelmiş, gitmeye çalışıyor.</p>
<p class="calibre3">Bakan - Çağırın bakalım. Neymiş derdi anlayalım. Turistlere yardım etmek bizim görevimiz. Hepiniz güleryüz gösterin tamam mı? <br class="calibre4"/>
</p>
<p class="calibre3">(Şişman bir Alman içeri girer).</p>

<p class="calibre3">Turist - Guten Tag Mayn Herr.</p>
<p class="calibre3">Bakan - Öyle olsun. (Müsteşara döner). Sen konuş bakalım bu adamla, derdi neymiş.</p>
<p class="calibre3">Müsteşar - (Almana döner) Guten Tag Mayn Herr, sizin derdiniz nedir?</p>
<p class="calibre3">Turist - Efendim ben var Türkiye’ye gelmek altı ay önce. Fakat bir türlü gidememek.</p>
<p class="calibre3">Müsteşar - (Sırıtarak) Çok mu beğenmek var Türkiye?</p>
<p class="calibre3">Turist - Hayır ben var burada bir otomobil kazası yapmak. Benim aile sizlere ömür.</p>
<p class="calibre3">Müsteşar - (Sırıtarak) Hah, ha demek öyle. Sonra ne olmak?</p>
<p class="calibre3">Turist - Benim aile var cennete gitmek. Ben burada kalmak sapasağlam. Yok bende talih.</p>
<p class="calibre3">Müsteşar - (Sırıtarak) Demek hepsi ölmek, ha ha haaa.</p>
<p class="calibre3">Turist - Yah.</p>
<p class="calibre3">Müsteşar - (Sırıtarak) Başın sağ olmak?</p>
<p class="calibre3">Bakan - Ne gülüyorsun yahu. Adamın sülalesi ortadan kalkmış, sen hâlâ gülüyorsun yüzüne karşı.</p>
<p class="calibre3">Müsteşar - Turiste güler yüz gösteriyoruz sayın bakanım.</p>

<p class="calibre3">Bakan - Ha, doğru yahu. Bak ben bunu unutmuştum. Sonra ne olmuş?</p>
<p class="calibre3">Turist - Var benim oto kaput. Fakat şimdi beni sınırdan bırakmamak.
Soruyorlar oto nerde... Diyorlar sen var oto satmak Türkiye’de.</p>
<p class="calibre3">Müsteşar - Nerde oto?</p>
<p class="calibre3">Turist - Oto mezarlıkta... Aile mezarlıkta... Çoluk çocuk mezarlıkta... Geriye bir ben kalmak...</p>
<p class="calibre3">Bakan - Gez dolaş keyfine bak fena mı?</p>
<p class="calibre3">Turist - Bende yok para. Kalmadı... Ben var iş Almanya’da kaybetmek. Çünkü memlekete dönememek.</p>
<p class="calibre3">Bakan - İyi anlaşıldı. Götürün bunu, Bakanlığın davetlisi olarak
tuvaletleri, şey, tarihi eserleri gezdirin. Bir de foklor ekibi çağırın
seyretsin, dertlerini unutsun. (Turisti çıkarırlar. Başka biri girer).</p>
<p class="calibre3">Memur - Sayın bakanım arzı hürmet ederim beyefendi.</p>
<p class="calibre3">Bakan - Tamam tamam ne var?</p>
<p class="calibre3">Memur - Sayın bakanım, benim kayınbiraderin işini hatırlatmak için gelmiştim. Kendisine bakanlıkta bir iş vaat etmiştiniz.</p>
<p class="calibre3">Bakan - Turizm işi mi?</p>
<p class="calibre3">Memur - Evet, sayın bakanım.<br class="calibre4"/>
</p>
<p class="calibre3">Bakan - Turizmden anlıyor mu?</p>
<p class="calibre3">Memur - Anlıyor sayın bakanım, genç ne de olsa...</p>
<p class="calibre3">Bakan - Gençlikle ne alakası var bu işin?</p>
<p class="calibre3">Memur - Anlarsınız ya sayın bakanım. Gençler turistlere meraklı olur.</p>
<p class="calibre3">Bakan - Başka neden anlıyor. Dil falan biliyor mu?</p>
<p class="calibre3">Memur - Biliyor bakanım ana dili gibi.</p>
<p class="calibre3">Bakan - Hangi dil?</p>
<p class="calibre3">Memur - Türkçe sayın bakanım.</p>
<p class="calibre3">Bakan - O zaman rehber yapalım. Rehberler de zaten Türkçeden başka dil bilmiyorlar.</p>
<p class="calibre3">Memur - Rehberlik istemiyor sayın bakanım. Gümrüklerde bir iş olsa.</p>
<p class="calibre3">Bakan - Eee dil bilmiyor diyorsun.</p>
<p class="calibre3">Memur - Gümrüklerde dil bilmeye ne gerek var sayın bakanım.
Turistler nasıl olsa Türkçe öğreniyorlar geçebilmek için. Zaten günde
500 marka razı. Başka para istemem diyor.</p>
<p class="calibre3">Bakan - Beşyüz mark mı? Yahu biz maaşları mark olarak mı veriyoruz şimdi.</p>
<p class="calibre3">Memur - Aman bakanım gümrükte maaş isteyen kim? Herkes maaşını
turistlerden ve işçilerden alıyor. Hem vatana kolaylık hem vatandaşlara.</p>
<p class="calibre3">(Dışarıda bir patlama sesi duyulur.)</p>
<p class="calibre3">Bakan - Ne oluyor yahu? (Müsteşar içeri girer).</p>
<p class="calibre3">Müsteşar - Sayın bakanım galiba turizm patlaması dediğiniz şey oldu.
Deminki şişman Alman buradan çıkınca karşısında folklor ekiplerini
görünce dayanamadı, patladı.</p>
</body></html>
