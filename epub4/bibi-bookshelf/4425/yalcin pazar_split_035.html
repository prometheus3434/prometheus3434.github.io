<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_35">AHMET BENİ TAMİR ET</h1>
<p class="calibre3">Seks filmlerindeki aşk sahnelerinin giderek çığrından çıktığı
anlaşılıyor. Bunu hem arkadaşların sözlerinden, hem de bu tür filmleri
birbirlerine anlatmaya çalışırken yaptıkları serbest stildeki güreş
figürlerinden çıkarıyordum.</p>
<p class="calibre3">Geçenlerde bu filmlerden birine ben de gittim. Afişlerdeki yazılara
bakılırsa filmin iki adı vardı: «Musluk Tamircisi» veya «Ahmet, Beni
Tamir Et.»</p>
<p class="calibre3">İçeri girdiğimde film başlamıştı. Elinde cep feneri ile yer
göstermesi gereken adam, salonun kapışma dikilmiş, bir yandan filmi
seyrediyor, bir yandan da sosisli sandviçini yemeğe çalışıyordu.
«Çalışıyordu» diyorum, çünkü sosisli sandviç yerine ağzına cep fenerini
sokmuştu ve bu şekilde yeterli gıda aldığı pek söylenemezdi.</p>
<p class="calibre3">Birkaç kez dürttükten sonra kendine gelir gibi oldu. Fakat bu kez de
cep feneri yerine sosisli sandviçi ile yer göstermeye çalıştığından
beni koltuk yerine başka bir seyircinin kucağına oturtmaya kalktı.
Allah’tan adam filme kendini son derece kaptırmıştı. «Bir şey mi
oldu?..» şeklindeki sorumu da filmle ilgili sanarak «Hayır olmadı. Daha
yeni başladılar» diye yanıtladı. O sırada benim de gözüm filme takılmış
ve aklım başımdan gitmişti. Bu yüzden yer gösteren adama para yerine
evin anahtarlarını vermişim.</p>

<p class="calibre3">Gelişen olaylardan anlaşıldığına göre filmin konusu kısaca şuydu:
Genç bir adam (herhalde musluk tamircisi Ahmet buydu) bir binanın
odalarına girip çıkıyor, bir raslantı sonucu girdiği her odada ya
tamamen soyunmuş, ya soyunmakta olan, ya da giyinmekte olan bir hatunla
karşılaşıyordu. Genç adam çantasından birkaç onarım aleti çıkarıyor,
fakat neyi onarmaya çalıştığı tam olarak anlaşılmıyordu. Ortada musluğa
benzer bir şey vardı ama, bunun su musluğu olmadığı kesindi.</p>
<p class="calibre3">Bu şekilde 8-10 oda dolaşan tamirci tüm hatunları tamir ettikten
sonra, daha odaların yarısını tamamlayamadan ışıklar yandı ve filme 5
dakika ara verildi.</p>
<p class="calibre3">Bu aradan yararlanarak satıcıdan bir frigo aldım ve filmin ikinci
yarısını izlemeye başladım. İkinci yarıda da konu bütünlüğünü
yitirmemişti. Tamirci Ahmet şimdi geriye kalan odaları dolaşıyor, sonra
alet çantasını ve pantolonunu toplayarak çıkıyordu.</p>
<p class="calibre3">Bir yandan filmi seyrediyor, bir yandan frigomu yiyordum ki, bu
buzlu çikolataların (kakaosuzluktan olacak) iyice tadını kaçırdığını
fark ettim. Tatsız tutsuz, kumaş gibi bir şeydi. Film bitip ışıklar
yandıktan sonra ağzımdaki tat konusunda yanılmadığımı anladım. Kendimi
filme iyice kaptırdığım için frigo bittikten sonra kravatımı yemeğe
başlamıştım. Ağzımdaki kumaş tadı bundan ileri geliyordu...</p>
</body></html>
