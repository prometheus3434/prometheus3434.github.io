<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_57">TURİSTİK TİYATRO (3)</h1>
<p class="calibre3">Bir turistik otel girişi, sağda, solda «Turkey» afişleri, masanın
başında bir kayıt memuru oturuyor. Bir kadın, bir erkek, iki turist
girer. Kadın sorar:</p>
<p class="calibre3">-    Hello Mister, Yu gat rum for as (Bizim için odanız var mı?)</p>
<p class="calibre3">-    Yes misis velkam (Evet bayan. Hoşgeldiniz.)</p>
<p class="calibre3">-    Öyleyse iki kişilik bir oda rica ediyorum. 15 gün kalacağız.</p>
<p class="calibre3">-    Tabii bayan 301 numara.</p>
<p class="calibre3">-    Acaba iki kişi kaç liraya kalıyor?</p>
<p class="calibre3">-    169.918 lira bayan, % 15 servis, % 10 KDV hariç.</p>
<p class="calibre3">-    Ben tek geceyi sormuştum. 15 gün değil.</p>
<p class="calibre3">-    Ben de tek geceyi söylemiştim bayan.</p>
<p class="calibre3">-    Ama çok pahalı... Bize Türkiye’yi ucuz demişlerdi.</p>
<p class="calibre3">-    Türkiye çok ucuz bayan, fakat oteller biraz pahalı.</p>
<p class="calibre3">-    Oda deniz görüyor mu bari?</p>
<p class="calibre3">-    Evet bayan görüyor.</p>
<p class="calibre3">-    O zaman eşyalarımızı bırakalım, sonra kenti görmeye çıkarız. (Giderler, biraz sonra dönerler).</p>

<p class="calibre3">-    Fakat siz bize oda deniz görüyor demiştiniz. Biz deniz falan görmedik.</p>
<p class="calibre3">-    Ben siz deniz görürsünüz demedim madam. Odanız
görür demiştim. Eğer pencereleri olsaydı, sizin de görmeniz işten bile
değildi.</p>
<p class="calibre3">-    Sonra ne sabun, ne de havlu var odada.</p>
<p class="calibre3">-    Bunlara gerek yok madam, çünkü dikkat ettiyseniz, odanızda sular da akmaz.</p>
<p class="calibre3">-    Peki telefon nerde, telefon?</p>
<p class="calibre3">-    Verelim bayan, buyurunuz odanıza çıkarın (Masanın altından bir telefon çıkarıp uzatır).</p>
<p class="calibre3">-    Fakat bu telefon bağlı değil, ne işe yarar?</p>
<p class="calibre3">-    Bağlı da olsa nasıl olsa Türkiye’de işe yaramıyor bayan. Onun için bağlamıyoruz.</p>
<p class="calibre3">-    Sonra yataklar da pis.<br class="calibre4"/>
</p>
<p class="calibre3">-    Sizden önce yatanlar kirletmişlerdir bayan. Otelimizin bu işte bir suçu yok.</p>
<p class="calibre3">-    Ah bir de bize Türkiye için «cennet» demişlerdi.</p>
<p class="calibre3">-    Onu otomobilli turistler için söylüyorlar bayan.</p>
<p class="calibre3">-    Bizim de otomobilimiz var.</p>
<p class="calibre3">-    O halde yakında cenneti göreceksiniz demektir.</p>
<p class="calibre3">-    Nasıl olacak bu?</p>
<p class="calibre3">-    Bir iki gün içinde mutlak bir trafik kazası geçirirsiniz. O zaman doğru cennete...</p>
</body></html>
