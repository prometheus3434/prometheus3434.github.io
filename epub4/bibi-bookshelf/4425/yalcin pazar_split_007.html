<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_7">ADEM İLE HAVVA, ELMA İLE AYVA</h1>
<p class="calibre3">İnsanlık tarihinin en önemli bölümünü kadın-erkek ilişkilerinin
tarihi oluşturur. O yüzden işe en başından, yani Adem ile Havva’dan
başlamak gerekir.</p>
<p class="calibre3">Bilindiği gibi kadın-erkek öyküleri Havva ile başlar. Ondan öncesi
bugünün kadınlı dünyasına alışmış biz erkekler için artık düşte bile
görülmesi olası olmayan bir mutlu zamanlar dünyasıdır. Fakat altıncı
gün bitmiş ve Tanrı’nın hafta sonu tatili gelmiştir. Bilinen öyküye
göre Tanrı yedinci günde kadını yaratacaktır, ancak altı günlük çalışma
sonucunda epey yorgun düşmüştür. Birinci gün ışığı, ikinci gün dağları
ve denizleri, üçüncü gün çiçekleri ve ağaçları, dördüncü gün güneş, ay
ve yıldızları, beşinci gün hayvanları, altıncı gün erkekleri
yaratmıştır. Yedinci gün sıra kadınlara geldiğinde artık iyice
yorulmuştur. Tanrı’nın yedinci günde çok yorgun olduğu, salt gülmece
yazılarının savı değildir. Bu yorgunluğun en belirgin kanıtı o gün
ortaya koyduğu yapıttır zaten.</p>

<p class="calibre3">Böylece Havva dünyaya gelir. Adem’le Havva’nın öyküsü de herkes
tarafından bilinmekte... Kısaca anımsatmak gerekirse, Adem, Cennet’te
dolaşırken Havva’nın verdiği elmayı ısırmış ve sonuçta ikisi birden Cennet’ten koyulmuşlardır.</p>
</body></html>
