<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_55">TURİSTİK TİYATRO (1)</h1>
<p class="calibre3">Kapalıçarşı’da mücevher ve antika eşyalar satılan bir dükkân. Ortada
bir masa, bir telefon, patron ve tezgâhtar oturmuş konuşuyorlar.
Telefon çalar, tezgâhtar açar.</p>
<p class="calibre3">Tezgâhtar - Yes, Keypalı çarşı pliiiz... Ha Ula Hüsso sen misen...
Ni var. Beni de ağşam ağşam gandırıp İnkilizçe gonuşturuyon... Ni var
söyle... Ne yüzzük mü? (Patrona döner) usta bak Hüsso ne soruyo... O
yüzüklerin içersine altın da goyak mı diyo...</p>
<p class="calibre3">Patron - Hanki yüzzükler...</p>
<p class="calibre3">Tezgâhtar - (Telefona) hanki yüzükler lan... Altın yüzükler mi? (Patrona döner) Hee altın yüzükler diyyo.</p>

<p class="calibre3">Patron - Deli mi olmuş bu be... Nirde görülmüş altın yüzüklerin
içine altın konduğu. Ver ver şu heyvanla ben gonuşuyum. (Telefonu alır)
Len Hüsso... Kapalıçarşı’da yeni adet mi çıkarıyon lan... Sen hiç
altından yapılmış altın yüzzük gördün mü a benim salak oğlum. (Bir süre
dinler) Bak. bak... Nideni var mı lan. Şincik bu yüzzüklere altın
gatsak, rengi değişmez mi... Eee.. rengi değişirse turist ni der.
Gendilerini gandırıyoruz zannetmez mi... (Bir süre daha dinler) Ne mi
goycen. Boh koy. Ula bugüne gader ne gonuyosa onu goy heyvan. Yoh yoh
toz torpah koyma... Bahir mahir, sarı marı goy, Camları mı? Safirleri
mi diyon lan... Mavi cam yoh mu yandaki camcıda. Haa... haaa.. bâh
gafan işlemeye başladı. Onların gırıklarını topla. Goy üstüne. Ayni
safir gibi durur mavi cam. Damgasını da sen vur canım. Kim gitçek şimdi
darpaneye gader. Aman bak oğlum benim namısıma şey getirme. Hile hurda
istemem. On dört ayar yeter. Ordaki pezevenklere bahma... Onlar on
sekiz ayar yapsınlar. Biz namısımızla para gazanalım. Bize azı da
yeter. Benim elimi harama sür dürtme. Ha ha., bakam. Gapat hadi durist
geliyor...</p>
<p class="calibre3">(İçeri bir kadın turist girer)</p>
<p class="calibre3">Turist - Good morning...</p>
<p class="calibre3">Patron - Yes madama gut moring... piliiz...</p>
<p class="calibre3">Turist - Eee mister var sizde güzel bir yüzük.</p>
<p class="calibre3">Patron - Yes madam var. Çok güzel yüzük. Veri güzel, hem de;
(Tezgâhtara döner) Ver lan ordan şu yeni gelen yüzzükleri (Bir yüzük
gösterir turiste. Kadın parmağında dener).</p>
<p class="calibre3">Turist - Oh vandirful. Eee kaç para?...</p>
<p class="calibre3">Patron - Veri ucuz madama, veri ucuz. İki ay.. Şey tu milyon (İki parmağıyla da gösterir).</p>
<p class="calibre3">Turist - Tuv milyon. Ooov çok para.<br class="calibre4"/>
</p>
<p class="calibre3">Patron - Ne madama no çok para. Bu altın end daymınd.. Gold yani... Fakat sizin için, for yu, van milyon olur.</p>
<p class="calibre3">Turist - Oh, tu maç. Ben var çok beğenmek fakat çok pahalı.</p>
<p class="calibre3">Patron - Peki madama siz de var çok güzel. Onun için yarım milyon... Okey...</p>
<p class="calibre3">Turist - Oh, no, no... Çok para.</p>
<p class="calibre3">Patron - Peki madama güzel hatırına, bak, for yu... Yüzbin lira. Bizde pazarlık yok madama... No pazarlık...</p>
<p class="calibre3">Turist - Fakat yok bende yüzbin, var elli bin.</p>
<p class="calibre3">Patron - No pazarlık madama, no pazarlık... Fakat for yu pekiy... Elli bin... Okey (parayı alır, yüzüğü verir turist çıkar).</p>
<p class="calibre3">Tezgâhtar - Usta çok indirdin haa.</p>

<p class="calibre3">Patron - Vat, vat.. Ne diyon? Hay Allah... Dilimiz de şu gavurun
diline amma alıştı yavu. Konuşamıyom yavı, dürkçe gonuşamıyorum. İşte
görüyon, gavurlara inkilizce dert annatacağım diye gendi dilimizi
unutuyoruz.</p>
<p class="calibre3">Tezgâhtar - Hekkat be usta, dürkçeyi unuttun nirdeyse...</p>
<p class="calibre3">Patron - Yahu bah ben ne diyon... Diyom ki hepden dürkçeyi bırakıp
inkilizce öğrense bu millet ne gözel olur. Şimdi bah mesela. Ben hemen
gaptım görüyon. Anadili kimi gönuşuyom avratlarla.</p>
<p class="calibre3">Tezgâhtar - Hee valla.. Çok güzel gonuşuyon usta. Garı her bi şeyi annadı.</p>
<p class="calibre3">Patron - Yahu n’olcek. Çok goley... Avrat soruyo. «Gaç pare» Ben de
van bin, tu bin diyon. Mahsat biraz ezim etmek. Sen bile inkilizce
gonuşursun istesen. Ama gafanı çalıştırıcen. Birez gözünü gulağını açıp
beni diğnesen, sen de su kimin konuşun amma aklimiz havada.</p>
<p class="calibre3">Tezgâhtar - Ama eyi ki pazarlıh etmedin usta...</p>
<p class="calibre3">Patron - Gatiyen pazarlıh etmiycen bu işte. Bah en fazla 5000 lireye indireceğidim. Vallaha bir guruş daha inmezdim. Şart ossun.</p>
<p class="calibre3">Tezgâhtar - Eyi gene virdin ellibine...</p>
<p class="calibre3">Patron - N’olcek yavı. Allahın garibini mi gazıhlıcaaz. Gazıhlıycan
da eline ne geççek... Birez de bu vietanı, melmegeti düşünmek lazım
deel mi. Hadi, de ki ben elli liralık yüzüğü bu gavura elli bine deel
de yüzbine sattım. Ne geççek elime... Elli bin daha geççek. Eksik
olsun. Ama melmeget ne gaybedecek deel mi? Yarın öbür gün bu gavur
melmegetine gitçek. Ne diyecek. Beni gapalıçarşıda gazıhladılar
demeyecek mi? Elli liralık yüzzük yüzbin lireye verilir mi canım.
Varsın ben birez zarar idiyim. Bu melmeget için helâl ossun. İnsan
melmegeti için icabında canını virmeli.</p>
<p class="calibre3">Tezgâhtar - Helal ossun be usta...</p>
<p class="calibre3">Patron - Tabii canım. Herşeyin başı namus bi kere. Ne o elindeki senin?</p>
<p class="calibre3">Tezgâhtar - Pabuç bu usta, dabanı çıhmış. Her yanı yırtılmış... Atacaam.</p>
<p class="calibre3">Patron - Atılır mı len. Goy şu Sultan Abdülhamidin eşyaları arasına. Bi turiste satarız... Padişah pabucu deye.</p>

<p class="calibre3">Tezgâhtar - Olmaz be usta. Padişah bu gadar eski pabucu giyer mi?</p>
<p class="calibre3">Patron - Onu sen biliyon, ben biliyorum. Elin gavuru ne bilsin. Fakir bir padişahtı deriz.</p>
<p class="calibre3">Tezgâhtar - Öyle ossun. Aha bak buraya goyuyom.</p>
<p class="calibre3">Patron - Eyi, Ben de bi yol tuvalete gidiyom. Bi turist murist
gelirse sen idare et artık. Ver bakıyım ordan şu Sultan Reşad’ın
ibriğini. (İbriği alır çıkar. İçeri bir turist girer.)</p>
<p class="calibre3">Tezgâhtar - Yes madama pliiz.</p>
<p class="calibre3">Turist - Dankeşön mayın herr, enşuldigenzi bitte. Haben zi enteresante alte varen.</p>
<p class="calibre3">Tezgâhtar - Yes madama ne istiyon?</p>
<p class="calibre3">Turist - Eee var sizde eski şeyler?</p>
<p class="calibre3">Tezgâhtar - Var madama çok var. Aha bah orada padişah pabuçları. Sultanın kaynanasının donları. İbrik madam. Siz ister ibrik.</p>
<p class="calibre3">Turist - Oh, yah.. ben istiyor bir ibrik satmak, şey satın almak.
(İbrikleri inceler) Fakat bunlar niht güzel. Yok daha çok güzel.</p>
<p class="calibre3">Tezgâhtar - Var madama var, (Patron elinde suları damlayan ibrikle
içeri girer). Usta bah bu gavur ibrikleri beğnemedi, daha gözeli yoh mu
diyo.</p>
<p class="calibre3">Patron - Var de lan var de. Aha bunu göstet (Elindeki ibriği uzatır). Pliiz madama, işte Sultan Reşat ibrik.</p>
<p class="calibre3">Turist - Oh zer enteresan Demek bu Sultan Reşat ibrik. Çok güzel. Ben çok beğenmek. Peki siz kim?</p>
<p class="calibre3">- Eeee şey... Madama. Ben Sultan Reşat...</p>
</body></html>
