<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_26">TV ÇOCUKLARI</h1>

<p class="calibre3">İki gün önce 8 ve 10 yaşlarında iki erkek çocuğu olan bir
arkadaşımın evindeydim. Biz konuşurken, küçükler kendi hallerinde
görünüyorlar ve televizyonda izledikleri bir programdan Sümerlerin çivi
yazılarını sökmeye çalışıyorlardı.</p>
<p class="calibre3">Ansızın ikisi birden «Nana nu, nana nu» diye bağrışmaya başladılar.
Ben şaşkınlıkla arkadaşımın yüzüne baktım. Soran bakışlarıma karşın
«Merak etme» dedi, «herhalde filmde komik bir sahne vardı.»</p>

<p class="calibre3">Meğer Mork ile Mindy dizisinden sonra çocuklar artık böyle
gülüyorlarmış. Bir ara söz havalardan açıldı. Ben «Havalar ısınmaya
başladı. Galiba cemre düştü» derken, 8 yaşındaki Recep yanıtladı beni:</p>
<p class="calibre3">«Cemre memre düştüğü yok. Güneş, dünyamıza 36,8 enlem ve 46,6 boylam derecesinde yaklaştığı için havalar ısındı.»</p>
<p class="calibre3">Meğer Sümerlerin çivi yazısı programı bitmiş, çocuklar da bizi dinliyorlarmış o sırada.</p>
<p class="calibre3">Saçlarını okşadım küçüğün. «Neler de biliyorsun sen. Ne olacaksın bakalım büyüyünce?» diye sordum.</p>
<p class="calibre3">-    Doktor olacağım, dedi.</p>
<p class="calibre3">-    Aferin sana, demek büyüyünce herkesi iyileştirip, insanlığa hizmet...</p>
<p class="calibre3">-    Ne hizmeti be amca. Doktorlar ne biçim hayat yaşıyorlar görmüyor musun? Sonra Megi de yanımda.</p>
<p class="calibre3">-    Megi de kim?</p>
<p class="calibre3">-    «Doktorlar»daki kız. Tanımıyor musunz?</p>
<p class="calibre3">-    Pek tanıyor sayılmam. Sen en çok onu mu seviyorsun?</p>
<p class="calibre3">-    Hayır ben Sabrina’yı seviyorum.</p>
<p class="calibre3">-    O da doktor mu?</p>
<p class="calibre3">-    Yok ya’u, «Çarli’nin meleği.»</p>
<p class="calibre3">-    Senin için biraz büyük değil mi bu ablalar?</p>
<p class="calibre3">«Fark etmez be amca, dedi büyüğü. İhtiyarladılar mı boğazını sıkar, bir çuvala koyar, doğru San Francisco köprüsünden aşağıya.»</p>
<p class="calibre3">-    Neden San Francisco?</p>

<p class="calibre3">-    «San Francisco Sokakları»nda hep böyle yapıyorlar. Sonra Maykıl ve Stiv onları yakalıyor.</p>
<p class="calibre3">-    Ya sizi de yakalarlarsa.</p>
<p class="calibre3">-    Ben aptal mıyım? Gemiye bindim mi, doğru İngiltere’ye.</p>
<p class="calibre3">-    Hangi gemiye yavrum?</p>
<p class="calibre3">-    Kaptan Onedin’in gemisine.</p>
</body></html>
