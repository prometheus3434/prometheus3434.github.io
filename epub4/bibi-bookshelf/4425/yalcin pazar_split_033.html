<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_33">KADIN VE YAŞ</h1>
<p class="calibre3">İnsanoğlunun kadın ve yaş konularını bir araya getirmek için bugüne
kadar verdiği savaşım sonuçsuz kalmış ve bu iki konuyu bir araya
getirmek mümkün olamamıştır.</p>
<p class="calibre3">Bu işi bir kere de ben denemeye karar verdiğim için, bizim hanıma
karşı hiçbir uyarıda bulunmadan hücuma geçtim. Doğduğu günden sonra bir
daha yaş konusunu ele almamış olduğu için ilk sorumu dehşetle karşıladı:</p>
<p class="calibre3">-    Hanım sen şimdi kaç yaşındasın?</p>
<p class="calibre3">Alnını ve bileklerini kolonya ile iyice ovduktan sonra kendine
geldi. Aslında yaşını biliyordum. Babası kızının doğum tarihini, daha
doğduğu gün bir yere yazdığı için bana söylemişti. Evlendiğim sıralarda
kendisi de bir kez 20 yaşında olduğunu itiraf etmişti. Hesaba göre
bugünlerde 50 yaşında olmalıydı. Fakat gerçek yaşını göstermezdi. Her
gün modaya uygun renklerde boyattığı saçları, takma olarak öne çıkık
şekilde yaptırdığı dişleri ve en iyi doktorlara birkaç kez gerdirdiği
cildiyle 55 yaşlarında gösterirdi.</p>
<p class="calibre3">-    Ay bana n’oldu, diye kendine geldi. Seninle konuşuyorduk, sonrasını hatırlamıyorum.</p>
<p class="calibre3">-    Zaten öncesini de hatırlamıyorsun. Yaşını sormuştum, dedim.</p>
<p class="calibre3">Gene kolonya banyosuna giriştim. Bu kez daha kolay kendine geldi.</p>
<p class="calibre3">-    Mahsus yapıyorsun değil mi? Maksadın beni kalpten öldürmek.</p>
<p class="calibre3">Böyle bir maksadım yoktu ama fena fikir değildi. Bu konuda biraz
daha ısrarcı olmam, gerçekten kalbinde bazı değişiklikler yapabilirdi,
fakat yaşını asla değiştiremezdi.</p>
<p class="calibre3">-    Zannedersem sana bir kere söylemiştim, diye sürdürdü konuşmasını.</p>
<p class="calibre3">-    O zaman 20 demiştin.</p>
<p class="calibre3">-    Sana hiç yalan söylemedim, dedi. Üstelik bu
yaştan sonra fikrimi değiştirecek de değilim. Yirmi demişsem doğrudur.</p>
<p class="calibre3">-    Fakat sen 20 dediğinde, senden 15 yaş küçük
kardeşin askerden yeni dönmüştü. Çocuğu biraz küçük yaşta silah altına
almışlar gibi gelmişti bana.</p>
<p class="calibre3">Yeniden kolonya banyosuna başladım. O sırada kapı çalındı. Biraz
önce sözünü ettiğimiz kardeşi geldi. Karımın savına göre henüz 5
yaşında olan kayınbiraderim yalnız değildi. Yanında karısı ve
üniversiteye giden iki çocuğu vardı.</p>
</body></html>
