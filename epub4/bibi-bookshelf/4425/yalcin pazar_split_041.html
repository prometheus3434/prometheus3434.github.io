<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_41">AHU İLE RÖPORTAJ NASIL YAPILIR?</h1>
<p class="calibre3">Magazin gazete ve dergilerinin hızla artması Babıali’de büyük bir
muhabir sıkıntısı yarattı. Magazin basınımız durmadan «yetenekli»
gençlerin peşinde koşuyor. Fakat ilkokula bile gitmeden okuma-yazmayı
öğrenme başarısını gösterecek kadar «yetenekli» kişiler bulmak o kadar
kolay olmuyor. İsterseniz bunlardan birine kulak verelim ve bir magazin
röportajının nasıl yazıldığını görelim.</p>
<p class="calibre3">-    Aloooo, üç ellibeş onaltı seksenbeş mi ora?</p>
<p class="calibre3">-    Evet.</p>
<p class="calibre3">-    Gız Ahu sen misin?</p>
<p class="calibre3">-    Evet benim buyurun.</p>
<p class="calibre3">-    Ben şeyden şeydiyorum. Uyandırdım mı yoksam?</p><p class="calibre3">-    Aaa merhaba tatlım, yok uyandırmadın. Daha yatmamıştım.</p>
<p class="calibre3">-    Ne bu bee. Saat kaçta yatıyon?</p>
<p class="calibre3">-    İşte şimdi ancak. Gazino falan canımız çıkıyor.</p>
<p class="calibre3">-    Geceleri ne yapıyon kız? Bir haber ver hele gazeteye koyak.</p>
<p class="calibre3">-    Ne yapıcam canım? Gazinodan bu saatte geliyoruz zaten. Yemek yiyip yatıyorum.</p>
<p class="calibre3">-    Bu saatte mi yemek yiyon?</p>
<p class="calibre3">-    Ne yapayım, ancak.</p>
<p class="calibre3">-    Yahu sabah oldu, be... Neredeyse sahur saati.
Bana bah ahlıma geldi. «Ahu oruca başladı» diye bir haber yapalım. Bu
gece ben gelem, bi fotoğrafını çekek.</p>
<p class="calibre3">-    Olur mu yahu? Her tarafta baldır bacak fotoğraflarımız çıkıyor. Oruç tutuyor denir mi?</p>
<p class="calibre3">-    Töbe etti derik giz...</p>
<p class="calibre3">-    Eeee sonra ne olacak?</p>

<p class="calibre3">-    Sonra ramazan bitecek. Töbesini açtı derik. Bi daha haber olur.</p>
<p class="calibre3">-    Olur mu acaba?</p>
<p class="calibre3">-    Olur, olur, bal gibi olur. Hem de tadından yenmez.</p>
<p class="calibre3">-    İyi o halde... Akşama görüşürüz. Hadi bay bay.</p>
<p class="calibre3">Bir hafta kadar sonra sanatçının başörtülü bir fotoğrafı altında
yazı işleri müdürü tarafından düzeltilmiş olan şu yazı yer alır:</p>
<p class="calibre3">Tövbe diyen Ahu oruca başladı.</p>

<p class="calibre3">«Dün gece yarısı sabaha karşın Ahu’nun evinin önünden geçmekteyken,
kapıyı çalmamızla, karşımızda meşur şarkıcımızı sahur yemeği yemekte
iken bulmamızın sonucunda hayretten ağzımız iki karış açık kalmıştı.
Para ile imanın kimde olduğunun ne olduğunu bilmeyenler ne güzel
söylemişler değil mi? Evet, Ahu’yu ilk sefer elbiseleriyle görmemizin
şaşkınlığı daha devam ettiği halde Ahu «Hoş geldiniz çocuklar. Bir
dakika sahurumu yapıp geleyim» demez mi? Yoksam bu kulaklar yanlış mı
görmüş, bu gözler yanlış mı duymuştu? Şaşkınlıktan kendimizi Ahu’nun
yatağına atmaktan güçlükle kurtulduktan sonra şarkıcı sırrını
kulağımıza fısıldadı. «Artık tövbe ettim oruç tutuyorum» diyordu ve
sahur yemeğini afiyetle yerken gözlerinin içinde huzur içinde kalmış
bir «beşer»in en mutlutablosunu gösteriyordu. </p>
</body></html>
