<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_24">AMERİKALI KIZIMIZ</h1>

<p class="calibre3">Okulda öğretilen İngilizce bilgisi ile yaptığım yurt dışı
gezilerinde yemek üstüne tatlı yerine çorba içtiğim, kahvaltıda biftek
ısmarladığım ve bir içim su İngiliz kızlarına bir türlü derdimi
anlatamadığım için (oysa ne vardı anlamayacak) çocuklarımın da aynı
duruma düşmesini istemiyordum. Fakat gidiş o gidişti. Dil konusundaki
yeteneklerini benden almış olacaklar ki, ortaokul son sınıfta
okuyankızım İngilizce konuştuğu zaman bana «Anne» diyor, annesine ise
söyleyecek söz bulamıyordu. </p>
<p class="calibre3">Lise II. sınıftaki oğlumun söyleyebildiği İngilizce kelimeler de
Raquel Welch ve Farrah Fawcett gibi artist adlarından öteye gitmiyordu.</p>
<p class="calibre3">Tam bu sırada gazetelerde gördüğüm bir ilan hızır gibi imdadıma
yetişti. İlanda «Bir Amerikalı genci evinizde misafir etmek istemez
misiniz?» diyordu. Öğrenci değiş - tokuşu yoluyla gönderilecek
Amerikalı bir çocuk bizim ailede bir yıl yaşayacaktı. Böylece hepimiz
İngilizce öğrenebilecektik.</p>
<p class="calibre3">Hemen formalitelere giriştim. Bir süre sonra «Christine» adlı
Amerikalı bir kız çocuğunun bizim aileye gönderileceği haberini aldık.</p>
<p class="calibre3">Amerikalı kızımızın geleceği gün ABD irtibat bürosuna ailece gittik.
İlk konuşmayı 20 kelimeden oluşan ingilizce bilgim nedeniyle, tüm
ailenin «Amerikalı» gözüyle baktığı ben yapacaktım.</p>
<p class="calibre3">Sonunda Christine’i getirdiler. Bir yıl için kızımız olacak bu
sevimli çocuğu «Hello Christine» diye karşıladım. Yavrucak da herhalde
Türkiye’ye gelmeden önce birkaç kelime Türkçe öğrenmişti. «Merhaba
baba» diyerek kucağıma atıldı. O böyle bilgiçlik taslayınca ben altta
kalır mıyım? «My name is...» diye başlayan bir cümleyle lafa giriştim.
Yaptığım tek yanlışlık cümlenin sonuna karımın adını koyuşum oldu.
Tabii yanlışlıkla. Ondan sonra karımı tanıştırmaya giriştim. Ne
yapayım, ayıp olmasın diye bu kez karımı da kendi adımla tanıttım
Christine’e...</p>

<p class="calibre3">Allah’tan Christine bu yanlışlığın farkına varmadı ve «Var ne güzel
İngilizce konuşmak siz» diye hayretini belirtti. Karıma ve çocuklarıma
gururla baktım. Acaba bu cümleyi anlamışlar mıydı? Anlamamışlardır
nasıl olsa diye çevirdim hemen: «Benim ne kadar güzel İngilizce
konuştuğumu söylüyor.» Karım ve çocuklarım «Anladık baba, dediler, kız
Türkçe konuştu» O zaman ben de kızın Türkçe konuştuğunu fark ettim.
Zaten bu kadar uzun bir cümleyi İngilizce olarak anlamama olanak yoktu
ama o şaşkınlıkla bunun farkına varmamıştım. «Yes, eee şey.» diye
geveledikten sonra «Siz de, dedim var çok güzel Türkçe konuşmak.»</p>
<p class="calibre3">Böylece başlayan serüvenimiz fazla bir değişikliğe uğramadan sürdü.
Döneceğine yakın Christine Türkçeyi mükemmel öğrenmişti. Buna karşılık
kızım artık Türkçeyi de İngilizcesi kadar kötü konuşuyor ve «Var ben
sinemaya gitmek» gibi garip cümleler kuruyordu. Christine’in zamanının
büyük çoğunluğu, bizim yaptığımız bu hataları düzeltmekle geçiyordu.</p>
</body></html>
