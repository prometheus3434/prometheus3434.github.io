<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_4">NUH PEYGAMBERİN SEYİR DEFTERİ</h1>
<p class="calibre3">Nuh’un gemisinin Ağrı Dağı’nda bulunuşu bir raslantı olmasa gerek...
Büyük bir olasılıkla Hazreti Nuh ülkemizde (Türkiye’de) yaşıyordu ve bu
yüzden büyük tufan sırasında denizlere açıldığı halde, fazla uzağa
gidemedi. Türkiye sınırları içinde kalmasının nedeni, bir kitap (kutsal
kitap) yazdığı için, «aydın» sayılması yüzünden Emniyet Müdürlüğü’nden
pasaport alamaması da olabilir. Başka bir olasılık iki beygirlik (biri
erkek, biri dişi) gemisiyle ancak Ağrı’ya kadar gidebildiğidir.</p>
<p class="calibre3">Son günlerde gazetelerde yer alan haberlere bakılırsa Nuh Peygamber,
İstanbul’un çukur semtlerinden birinde yaşıyor ve her yağmurda oturduğu
daire sular altında kalıyordu. Bu yüzden Hazreti Nuh, bu kentte kuru
kalmanın tek yolunun denizlere açılmak olduğunu düşünmüş ve bir gece
ansızın Yenikapı sahillerinden demir almış olabilir.</p>
<p class="calibre3">Nuh Peygamber’in, bugün bile sadece Amerikalı astronotların
ulaşabildiği Ağrı Dağı’na sağ salim nasıl varabildiğine gelince, bunun
da sebebi, o günlerde günümüzdeki kadar gelişmiş hava ve karayolu
olanaklarının bulunmaması dolayısıyla can güvenliğinin bulunmasıydı.</p>
<p class="calibre3">Aşağıda okuyacağınız «insanlık tarihi» bu varsayımdan kaynaklandı.
Yani tüm insanların (ve de hayvanların) bizim ülkemizden çıktığı
varsayımından. Savımızın tarihsel ve bilimsel gerçeklere uyup
uymadığına, yeniden kaleme aldığımız insanlık tarihini okuduktan sonra
siz karar vereceksiniz.</p>
</body></html>
