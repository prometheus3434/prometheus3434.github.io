<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_21">SON SÖZ</h1>
<p class="calibre3">İnsanlık tarihi burada bitiyor. Günümüzü anlatmak istemiyorum bu
yazıda. Çünkü günümüz için «insanlık tarihi» değil «saçmalıklar tarihi»
demek daha doğru olacak. Örnek mi istiyorsunuz?</p>
<p class="calibre3">Asya’nın Afrika’nın bir yerlerinde her gün açlıktan binlerce bebek
can verirken, İngiltere’de, Amerika’da ve başka yerlerde milyarlarca
dolar harcanarak tüp bebekler yetiştirilmeye çalışılıyor.</p>
<p class="calibre3">Bir yandan tüp bebekler yetiştirilmeye çalışılırken, başka bir
yandan yine milyarlarca dolar harcanarak, bu insanları en kısa yoldan
öteki dünyaya gönderecek silahlar geliştiriliyor.</p>
<p class="calibre3">Tek başına insan bile bir saçmalıklar anıtı değil mi? İnsan yapısını
inceleyen bilim adamları bunu «mükemmel bir fabrika» diye
nitelendiriyorlar. Bu kusursuz fabrikanın bir tek kusuru var: «Hiçbir
işe yaramaması». Görünüşte çok şey yapıyor. Fakat yaptığı her şeyi
kendi tüketimine harcıyor. En büyük eseri de yine kendisi gibi kusursuz
fabrikalar üretmek.</p>
<p class="calibre3"><br class="calibre4"/>
</p>
</body></html>
