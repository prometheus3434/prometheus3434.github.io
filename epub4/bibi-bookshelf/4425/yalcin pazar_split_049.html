<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_49">EHLİYET SINAVI</h1>
<p class="calibre3">Gazetelerde okumuşsunuzdur. Sürücü ehliyet sınavında koşullar
değişti. Şimdi şoför adayları kent trafıği içinde sınava alınıyorlar.
Sınav yeri Maslak’ta Atatürk Sanayi Sitesi civarında.</p>
<p class="calibre3">Bu işin neden burada yapıldığı önceleri bana merak konusu olmuştu.
Ama sınav yerine gidince nedenini anladım. Herhalde kolaylık olsun diye
burayı seçmişlerdi. Çünkü sınava giren araç, biraz sonra bir
tamirhanede rahatça bakıma alınabiliyordu.</p>

<p class="calibre3">Sınav yerinde kolları bir bezle boyunlarına asılı veya koltuk değnekleri
taşıyan kişiler çoğunluktaydı. Bunlar sınav işlerinde çalışan
memurlardı. Bu sağlamlardan birine yanaşıp kendini nasıl
kurtarabildiğini sordum. «Ben» dedi «bugün tayin oldum. Henüz kısmet
olmadı.»</p>
<p class="calibre3">Yeni sınav düzeninde şoför adaylarından araba parçalarını tanımaları
isteniyordu. Görevliler, arabanın parçalarının yerlerini soruyorlar
adaylara. Bir tanesi, doğrusu benim bile bilmediğim ayna mahruti
dişlisinin yerini hiç tereddütsün gösterdi. Fakat görevliler bu yanıta
olumlu not vermediler nedense. Oysa dişli ile adamın gösterdiği yer
arasında bir metre uzaklık bile yoktu.</p>
<p class="calibre3">İkinci aşamada adayların trafik kurallarını bilip bilmedikleri
araştırılıyordu. Örneğin bir aday «Kırmızı ışıkta ne yaparsınız?»
sorusuna «Dururum» diye yanıt vererek sınavı geçti. 15 yıllık bir
sürücü olarak ben bu yanıtın doğru olmadığını biliyordum ama herhalde
acemi olduğu için adama biraz torpil yapmışlardı.</p>

<p class="calibre3">Üçüncü aşamada şoför Maslak yolunda ilerliyordu. Özellikle Boğaz’dan
gelen içkili şoförlerden kendilerini kurtarıp kurtaramayacakları
sınanıyordu herhalde.</p>
<p class="calibre3">Yol denemesini tamamlayıp bir ağacın üzerine başarı ile park eden bir şoför adayı ile sıcağı sıcağına konuştum.</p>
<p class="calibre3">-    Kolay gelsin.</p>
<p class="calibre3">-    Sağolun.</p>
<p class="calibre3">-    Nasıl gidiyor?</p>
<p class="calibre3">-    İyi gidiyor da durmuyor meret...</p>
<p class="calibre3">-    Merak etmeyin, dedim teselli etmek için. Bugüne
kadar durmayan bir araç henüz keşfedilmedi. Bakın siz de durdunuz işte.</p>
<p class="calibre3">-    Durduk ama ormanı tahrip ediyoruz.</p>
<p class="calibre3">-    Nasıl, araba kullanmak kolay mı?</p>

<p class="calibre3">-    Valla yaya yürümekten kolay. Hiç olmazsa size çarpan biri yok.</p>
</body></html>
