<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_46">MEDENİYET ÂŞIĞI</h1>
<p class="calibre3">Aşağıdaki yazı mizah yapmak amacıyla yazılmadı. Karaköy -Şişli dolmuşunda ses kayıt aygıtının düğmesine bastım sadece:</p>
<p class="calibre3">«Hoop be... yavaş be... Ulan biraz medeniyet öğrenin bee. Hiç mi
kapı görmediniz be... Ulan 50 lira vereceksiniz kapıyı götürdünüz
bee... Ya’u bu memleket ne zaman medeniyet öğrenecek ya’u... Töbe
estağfurullah. Akşam akşam... Zaten Beşiktaş da boka girdi. Maçtan
haberi olan var mı? Hooop Desoto maçı dinliyor musun? Kaç kaç... Bir
bir mi? Ulan kansızlar... ulan yaktın bizi Beşiktaş... Kim atmış
golü?... Penaltı mı...? Vay iğne hakem... maçı satmış bee... Vay
medeniyetsiz bee. Bak bak... yaya geçidi var adam nerden geçiyo... Ulan
trafik sizle mi uğraşsın, trafiği mi idare etsin be... Ulan biraz
medeni olun bee... Tarla mı lan burası... Bi tane İstanbul var
medeniyetsizler...</p>
<p class="calibre3">Hoop anadol eceline susadın galiba., ulan hem önüme çıkıyorsun, hem
de konuşuyorsun... Biraz medeni ol hıyar... Ulan size ehliyet verenin.,
alacaksın o ehliyeti, iğnenin deliğine şeydeceksin. Töbe töbe... Abiler
kusura bakmayın valla bu medeniyetsizlik beni öldürecek namussuzum.
Ulan moruk, sen de geçeceksen geç... Yaya geçidi diye bari üstüne
gecekondu kur otur... Hassss.. lan medeniyetsiz... İnersem aşağıya
ayağımın altında ezerim seni gayri medeni tarla faresi... Yaya geçidini
bana mı öğreteceksin., (düdük sesleri): Tamam abi.. tamam, idare et..
Valla görmedim., haklısın... Ne desen haklısın, sağol abi... Ulan
nereye bakacağımızı şaşırdık be... Hem polis koyuyorlar, hem trafik
lambası. Ah ulan ah, bunlar hep medeniyetsizlikten, şöyle medeni bir
memlekette yaşayacaksın ki... Ver baba ver... Ne 500 lira mı? Ya’u
babacığım biraz medeniyet öğrenin be. Dolmuşta mı gidiyorsun, bankaya
mı hesap açayım sana sevabına... Yuh yahu 50 lira verecek 500 lira
bozduruyor... Ah ulan medeniyet gözün kör olsun be... İnecek var. Ya’u
birader lütfen biraz medeni olalım be, şimdi geçtik durağı... Şimdi
tutturdun ineceğim diye... Oldu olacak adresini de ver seni evine
bırakayım yengeye teslim edeyim... Dur biraz daha, duracak inersin...
Ya’u sağdan be, ulan biraz medeniyet öğrenin be... Ya’u çekme kolunu
kapının be adam, gemisini ittiğimin kapısı zaten bozuk... Ulan sifon mu
çekiyorsun medeniyetsiz beeee... Yürü ulan armut sende... Tabi
çarparım, hızlı yürüsene deve, çöl mü burası... Ulan bunlar var ya
namussuzum biraz medeniyet öğrensinler diye alacaksın altına ezeceksin,
asfaltta yapıştıracaksın, sonra jiletle kazıyacaksın... Doğru
Karacaahmet’e ama ondan sonra adamdan sayarlar yakana yapışırlar adam
öldürdün diye... Ulan bunlar adam mı be... İniyor musun sen de... Hop
bekle biraz duralım... Şeker abicim medeni bir şekilde aç kapıyı tamam
mı? Bırak bırak ben kaparım... Kapıyı kırdın be. (Ben burada indim.
Teybi kapattım.)</p>
</body></html>
