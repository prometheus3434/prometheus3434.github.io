<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_51">YAŞAM ORTAKTIR</h1>
<p class="calibre3">Evde otoritemi kurduğum için şimdi rahatım. Bizim hanım benim
korkumdan etliye sütlüye pek karışamaz. Bunlara ben karışırım. Geri
kalanlara da hanımın karışmasına ben ses çıkarmam.</p>
<p class="calibre3">Bu yüzden aramızda hiç tartışma çıkmaz. Çünkü tartışmak için en
azından bir tarafın karşılık vermesi gerekmektedir. Yani ya o karşı
çıkacaktır, ya ben... Ben bakarım ki hanım çok kızgın, bağırıp,
çağırıyor. Ne yalan söyleyeyim biraz alttan alır, hiç sesimi çıkarmam.
Fakat bazen bunun tersi olur. Tepem iyice atar. Hanım da bakar ki tepem
atmış bir şekilde hiç sesimi çıkarmıyorum, artık o da sesini çıkaramaz.</p>
<p class="calibre3">Hanım her sabah eve neyin alınması veya yapılması gerektiğini
söyler. Bu şeylerin alınması veya yapılması işine kesinlikle karışamaz.
Ben, o ne istemişse, onun istediği şekilde alır, istediği vasıta ile
taşır, eve getiririm. Bu sırada hanımın belirtebileceği tek şey, benim
ne kadar kalın kafalı olduğum ve yine gidip yanlış bir şey alıp eve
geldiğim şeklinde olabilir.</p>
<p class="calibre3">Bilindiği gibi yaşam ortaktır. Ailenin yükünü kadın, ve erkek eşit
olarak paylaşırlar. Bizim ailede de bu iş bölümüne kesinlikle uyulur.
Örneğin şöyle yaparız biz: Ben dışarda çalışır, para kazanırım. Hanıma
da bu parayı sağda solda çarçur etmek görevi düşer.</p>
<p class="calibre3">Tüm kararları da ortak alırız. Örneğin hanım «Şuraya gidelim der»
der. Ben de uzun uzun düşünürüm ve sonunda kararımı veririm. Oraya
gideriz. Veya «Şunu yapalım» der. Ben iyice tartıp, ölçüp biçerim ve
onu yaparız.</p>

<p class="calibre3">Bazen benim kafama bir şey takılır. «Haydi şuraya gidelim» diye
fikrimi belirtirim. Bu kez hanım uzun uzun düşünür ve gitmek
istemediğini söyler. Ne yapalım gitmeyiveririz. Yaşam ortak değil mi?</p>
<p class="calibre3">Giyim kuşam işlerine kadar bu eşitliği sürdürürüz. Daha doğrusu bu
konuda da birbirimizin işine karışmayız. Örneğin hanım kendisine bir
kürk manto alırsa açık kalplilikle itiraf etmem gerekir ki ben hiç
sesimi çıkarmam. Fakat ben de kendime bir çift çorap aldığım zaman onun
bir şey söylemesine kesinlikle izin vermem. Moda değiştikçe tüm
giysilerini kapıcının karısına vererek yenilerini almasına da hiç ses
çıkarmam ama, o da benim elbiselerimi ters yüz ederek iki kez giymeme
pek karışmaz görünür.</p>
<p class="calibre3">Biz kendi ailemizde eşitlik kuralına kesinlikle uyuyoruz. Fakat
sağdan soldan duyduklarıma göre kadın hakları hâlâ tam olarak sağlanmış
değil. Örneğin kadınlar hâlâ askerlik yapma hakkım elde edememiş
bulunuyorlar. Bir savaş olursa cephede ölmek veya yaralanmak hakkı salt
erkeklerde. Hatta bazı kadınların kocalarının hasta falan olması
halinde bulaşık ve çamaşıra yardımcı olanlarına bile rastlanıyormuş.<br class="calibre4"/>
</p>
</body></html>
