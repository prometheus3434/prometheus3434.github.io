<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_11">TEKERLEK NASIL BULUNDU?</h1>
<p class="calibre3">İlk çağlarda bugünkü kadar eşek, inek ve öküz bulunmadığı için
insanlar kendilerine bir taşıma aracı bulmak zorunda kalmışlardır.
Fakat taşıma aracının ortaya çıkışı, bunun en gerekli bölümü olan
tekerleğin bulunmasından sonra olmuştur.</p>
<p class="calibre3">İnsanlık tarihinin ilk zamanlarında insanlar şimdiki gibi hinoğluhin
olmadıklarından bu yalın aracın (tekerleğin) bulunması sanıldığı kadar
kolay olmamıştır. Tekerleği akla getirebilecek birçok raslantı insanlar
tarafından uzun süre ya fark edilmemiş, ya da yanlış yorumlanmıştır.</p>

<p class="calibre3">Örneğin İsa’dan önce 19372 yılında dağdan yuvarlanan taş ve
odunların insanların başlarına düşerek onları yaralaması o zamanın
insanları için tekerlek konusunda bir esin kaynağı olamamış ve bu
hareketi ilk gören insanoğlu, tekerleği bulacağı yerde odun veya taşla baş yarmayı bulmuştur.</p>
<p class="calibre3">Daha sonra yine İsa’dan önce 1727 yılında arkadaşlarının «Haho» diye
çağırdığı oldukça şişman bir adam tekerleğin bulunmasına çok
yaklaşmışsa da yine ıskalamıştır.</p>
<p class="calibre3">O tarihte Alp dağlarının ortasında bir kovukta yaşayan Haho, dağın
tepesine kadar çıkarak bir geyik avlamıştır. Hayvanı taşımaya
çalışırken ayağı kayan ve dağdan aşağı yuvarlanan Haho’nun düşme
sırasında başını sağa sola çarptığı için zihni epey açılmış, ancak bu
zihin açıklığı da tekerleği bulmasına yetmemiştir. Bunun yerine yine
kendisi gibi şişman olan karısını dağdan yuvarlayarak ondan kurtulmanın
yolunu bulmuştur.</p>
<p class="calibre3">Haho’nun bu buluşu tekerlekten daha faydalı bir buluş olarak
insanlık tarihine geçmiş ve daha modern yöntemler keşfedilene kadar da
epey işe yaramıştır.</p>

<p class="calibre3">Görüldüğü gibi tekerleği Haho da bulamamıştır. Gerçi Haho’nun
yaşadığı kabilede dağdan yuvarlanan kadınların çokluğu yüzünden dişiler
ortadan kalkınca, garip erkekler görülmeye başlamıştır ama, bunların
bizim konumuz olan «tekerleklerle» pek ilgisi yoktur.</p>
<p class="calibre3">Sonunda tekerlek bulunmuştur. Bunun nerede, ne zaman ve nasıl olduğu
konusunda insanlık tarihinde bir kayıt yoktur. Efendisini sırtında
taşımaktan iflahı kesilen bir ilk çağ kölesinin ıkına sıkma tekerleği
bulduğu sanılmaktadır. Asırlar sonra «tekerleğin öyküsünü yazan Dr.
İhsan Ünlüer’e göre ise:</p>



<p class="calibre3">«İnsanoğlunun simitçi Nuri’den aldığı akşam simidi elinden düşüp de yuvarlanınca insanlık ilk kez tekerleği bulmuştur.»</p>
</body></html>
