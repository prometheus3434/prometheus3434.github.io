<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_42">GÜÇLÜ İRADE</h1>
<p class="calibre3">Sigara fiyatlarının ayarlanmasından sonra arkadaşlar arasında bir
sigara bırakma kampanyasıdır başladı. Gördüğüm kadarıyla çoğunlukla
başarılı olamıyorlar. Çünkü sigarayı bırakmak her şeyden önce güçlü bir
irade gerektiriyor.</p>
<p class="calibre3">Benim iradem son derece güçlü olduğu için böyle bir sorunum yok.
Aslında sigarayı bırakmaya da hiç niyetim yok. Bu işi ne zaman istesem
yapabileceğimi bildiğim için yaklaşık 25 senedir aralıksız sigara
içmeyi sürdürüyorum. Çünkü ortada sigarayı bırakmamı gerektirecek
ölçüde ciddi bir durum yok. Daha doğrusu 20 kadar doktorun altına imza
attıkları ve benim sigarayı bırakmadığım takdirde en fazla 15 günlük
ömrümün kaldığını belirten hastane raporundan başka en küçük bir işaret
yok.</p>
<p class="calibre3">Yine de doktorların gereksiz telaşı yüzünden hastaneye yattığım
sırada beni hiç kimse sigara içerken görmedi diyebilirim. «Diyebilirim»
diyorum, çünkü bir iki kere tuvaletten çıkarken, bir keresinde de
nöbetçi doktor tarafından pijamamın cebinden dumanlar çıkarken görülmüş
olabilirim. Tam emin değilim.</p>
<p class="calibre3">Hastanedeki bu kalış sırasında güçlü iradem sayesinde 25 yıllık
sigara tiryakisi olduğum halde, arkadaşların yaşadığı sıkıntılı
durumların hiçbirini yaşamadım. Hiçbir sıkıntım olmadı dersem galiba
biraz abartmak olacak. Biraz sıkıntım oldu doğal olarak. Fakat bu
sıkıntı sigarasızlıktan değil, sigara içmemek için kollarımı arkadan
bir deli gömleği ile bağlamaları yüzünden oldu. Yastığın pamukları
arasına sakladığım sigara paketini dişlerimle çıkarmak ve kibriti
ayaklarımla yakmak kolay işler değildi.</p>

<p class="calibre3">Ben bu şekilde sigarayı bırakmayı çalışırken hastane birkaç kez
yangın tehlikesi atlattığından üçüncü gün beni taburcu ettiler. Şimdi
üzerimde hiçbir doktor baskısı olmadan gönüllü olarak sigarayı
bırakmayı düşünüyorum. Fakat bu konuda fazla aceleye gerek olmadığı
görüşündeyim. Çünkü iradem son derece güçlü olduğuiçin bu işi ne zaman
istesem yapabilirim. On beş günün dolmasına daha 4 gün var nasıl
olsa... </p>
</body></html>
