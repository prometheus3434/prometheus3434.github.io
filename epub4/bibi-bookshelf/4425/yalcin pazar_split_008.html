<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_8">BAŞKA OLASILIKLAR</h1>
<p class="calibre3">Bu öykünün bana mantıki gelmeyen yanları var. Bunlardan birincisi
Adem’le Havva’nın «Cennet’te yaşadıkları» savıdır ki, içinde kadın olan
bir yerin kolay kolay «cennet» sayılamayacağı ortadadır. İkincisi
Tanrı’nın salt «bir elma ısırdı» diye öfkelenerek iki insanı yanından
kovmasıdır.</p>

<p class="calibre3">Bu kadar küçük bir nedenle koca Tanrı’nın öfkeleneceği kabul
edilemez. Bana kalırsa ya bu «elma yeme» öyküsü doğru değildir ve bu
bahçede «başka haltlar yenmiştir» veya Adem, Havva’dan kurtulmak için
bir dolap çevirmiştir. Çünkü Adem’in Havva’dan kurtulmak için bir suç
işleyerek Cehennem’e bile gitmeye razı olması akla yakın bir görüştür.
Ama Adem’in düşlediği Cehennem ile Tanrı’nın Cehennem’i arasında fark
olabilir. Örneğin Tanrı «nasılolsa ikisi de aynı kapıya çıkar» diye
Adem’i Cehennem’e göndermek yerine Havva ile baş başa bırakmayı
düşünmüş olabilir. </p>
<p class="calibre3">İkinci olasılık, «Cennet’te başka haltların yendiğidir» demiştik. Gelelim bunun açıklamasına...</p>

<h3 class="calibre2">Elma mı, Ayva mı?</h3><p class="calibre3">Ben şahsen Adem’in «bir elma yedi» diye Cennet’ten kovulduğuna
inanmıyorum. Benim bu olay hakkındaki tahminim şudur: Adem, Cennet’te
tek başına dolaşırken etrafta bol bol bulunan meyvelerden yiyerek
karnını doyurmaktadır. Bunlar, hepimizin bildiği elma, armut, şeftali
gibi meyvelerdir. Bu sırada Havva dünyaya gelmiştir. O güne kadar kadın
denen yaratığı hiç tanımadığı için -çevrede dolaşan vahşi hayvanlara
rağmen- tehlikeden habersiz olan Adem, Havva’nın vücudundaki
yuvarlakları tanıdığı meyvelere benzetmiş ve bunlardan birisini elma
zannederek ısırmaya kalkmış olabilir. İşte bu olayın mitoloji
kitaplarında «elmayı ısırdı» diye adlandırılması buradan kaynaklanmış
olabilir. Bana kalırsa Adem, Havva’nın elmaya benzeyen bir bölgesini
ısırırken, aslında kadın denen mahlukla da ilk ilişkiye girmiş, böylece
elma yerine «ayvayı yemiştir.»</p>
<p class="calibre3">«Ekmek elden, su gölden» yaşamaya alışmış iki insanın kendilerini
Cennet’in kapısı önünde bulmaları sonucu, doğal olarak akılları
başlarından gitmiştir. Biraz sonra Adem’in aklı geri dönmüş, fakat
Havva’nınki gittiği yerden hoşnut kaldığı için orada kalmayı
yeğlemiştir. Bu eksiklik nesiller boyu çoğalan çocuk ve torunlarda da
sürmüş, sonunda günümüze gelinmiştir.</p>
<p class="calibre3">Geçenlerde bir erkek karısına şu soruyu sormuştur: «Bu kadar aptalca şeyi bir güne nasıl sığdırıyorsun?»</p>
<p class="calibre3">Karısı şu yanıtı vermiştir: «Erken kalkıyorum.»</p>

<p class="calibre3">Erkeklerin büyük ölçüde akılları başlarına geri dönmüş olmasına
karşın, kadınlarla karşılaştıkça yine akılları başlarından gitmekte,
sonra yeniden geriye dönmektedir. İşte bu gidişler sırasında erkekler
nişanlanmakta, akılları başlarına gelince nişanı bozmakta, yeniden
gittiğinde bu kez evlenmekte, geriye döndüğünde de boşanmaya
çalışmaktadırlar.</p>
<p class="calibre3">Durum ne olursa olsun tüm insanların Adem’le Havva soyundan
geldikleri bilindiğine göre biz Türklerin de bu ilk insanlarla
akrabalığımız olması doğaldır. Bu yüzden Adem ile Havva öyküleri biraz
modernleşmiş olarak günümüzde de sürmektedir.</p>
<p class="calibre3">İşte size «Cennet» vatanımızda yaşanan modern Adem ile Havva
öykülerinden biri: Bakalım günümüzün Adem ile Havvaları nasıl
tanışıyor, nasıl evleniyor ve bu beraberliği nasıl sürdürüyorlar?</p>
<p class="calibre3">Günümüzün Adem ve Havvaları cennet vatanımızın bir köşesinde
karşılaşırlar. Birbirlerini hiç tanımadıkları için önce iki-üç saat
kadar bakışırlar. Adem bu sırada Tekel idaresinden aldığı bir paket
Samsun sigarasını içmek isterken tıknefes olur. Arada sırada
beğendiğini belli etmek için kaşının birini yukarıya kaldırarak
Havva’ya yiyecek gibi bakar.</p>
<p class="calibre3">Havva uzun süre bu yaratığın bir insan mı, yoksa kendisini yemeye
hazırlanan vahşi bir hayvan mı olduğunu anlayamaz. Fakat içgüdüleri
nedeniyle o da Adem’den hoşlanmıştır. Bu yüzden adamın bakışlarına sert
bakışlarla karşılık verir veya hiç aldırmaz görünerek başka taraflara
bakıyormuş gibi yapar.</p>
<h3 class="calibre2">«Ben Sizin Bildiğiniz Kızlardan Değilim»</h3>
<p class="calibre3">Bu sırada Adem yerinden kalkarak Havva’nın masasına gelir ve
ortalığı yağmur sularından seller götürmekte bile olsa «Affedersiniz
bayan, bugün hava ne güzel değil mi?» türünden ipe sapa gelmez bir söz
sarf eder.</p>
<p class="calibre3">Fakat Havva’nın bu sözlerdeki isabet payını düşünecek hali yoktur.
Büyük bir olasılıkla şu yanıtı verir: «Beyefendi rica ederim, peşimi
bırakın. Ben sizin bildiğiniz kızlardan değilim.»</p>

<p class="calibre3">Adem bu sözlerden büyük bir şaşkınlığa düşer. Kendisi «bayram
haftası» demiş, kız «mangal tahtası» zannetmiştir. Havaların güzelliği
ile bu lafların ne alakası vardır. İşte bu yüzden şaşırıp kalır. Zaten
şaşırıp kalmasa ya çekip gidecek veya daha iyisi, başınagelecekleri
anlayarak kendini sel sularına bırakarak daha zevkli bir intihar yolu
seçecektir. </p>
<p class="calibre3">Fakat Adem -aklının o sırada başka bir ülkeye tatile gitmiş olması
nedeniyle- mantıklı davranmaz ve direnir: «Aman hanımefendi beni yanlış
anladınız. Bildiğim başka bir kız yok. Sadece hava ne kadar güzel değil
mi diye sormuştum» der.</p>
<h3 class="calibre2">Evlenme Teklifi</h3>
<p class="calibre3">O zaman Havva biraz yumuşar. Adem’in sözlerini kafasında iyice ölçüp
biçtikten sonra şu karşılığı verir. «Madem ki benimle evlenmek
istiyorsunuz. O zaman gelir annemden istersiniz.»</p>
<p class="calibre3">Hoppalaaa... Adem iyice şaşırmıştır. «Ne istemesi?», «ne evlenmesi?»
diye gevelerken «evlenme» sözcüğünü duyan Havva bu sözü ikiletmez.
«Peki beyefendi. Madem ki bu kadar ısrar ediyorsunuz evlenme
teklifinizi kabul ediyorum» diye karşılık verir.</p>
<p class="calibre3">Görüldüğü gibi Adem evlenmenin sözünü bile etmemiştir. Fakat bunlar
Havva için önemli değildir. Çünkü Havva kendisine ne söylenirse
söylensin «evlenme teklif edildiğini» zannettiği için teklifi kabul
etmiştir bile.</p>
<p class="calibre3">Adem düştüğü şaşkınlıktan kurtulmadan kendini kızla birlikte
Kapalıçarşı’da yüzük ararken bulur. Hele altın fiyatlarını öğrenince
aklı iyice başından gider ve çıldırma noktasına varır. Fakat henüz
evlenmediğinden çıldırması için ortada yeterli neden yoktur. Zaten
Adem’in bu konuda acelesi de yoktur. Nasıl olsa evlendikten sonra
çıldırmak için bol miktarda olanağı ve zamanı olacaktır.</p>
<p class="calibre3">Böylece bir çift oluşturan Adem’le Havva kendilerinden sonra aynı konuşmaları yapacak olan diğer Türkleri üretmeye girişirler.</p>

<p class="calibre3">Bu üretim faaliyeti sonucu ortaya çıkan ürünlerden ikisini (yani bir
çiftini) de sevgili eşimle ben oluşturuyoruz. Kırk yılı aşkın yaşamım
boyunca 4-5 yaşına kadar komşu kızları ile oynadığımız evcilik ve
doktorculuk oyunlarını saymazsak, en az 35 yıldan beri bu konuya -yani
kadınlara- duyduğum yakın ilgi sonucu, kadın-erkek ilişkileri üzerine
söyleyecek epey sözüm var. Bu düşünceler 35 yıldan bu yana patlama
noktasına gelmiş, ancak son on beş yılında sevgili eşim yüzünden bir
türlü patlama olanağı bulamamıştı. Kısmet bu yazıya imiş...</p>
<p class="calibre3">Şimdi bu gözlemlerimin sonuçlarını yazıya dökmeye kalkınca aklımda
kalanları şöyle bir gözden geçirdim... Ve gözlerimin önüne ikiyüz bin
kadar kadın bacağı ve bir o kadar yuvarlak organdan başkası gelmedi.</p>
<p class="calibre3">Erkeklerin ilgisi bu noktalarda yoğunlaşıyordu. Peki ya kadınların
ilgisi?.. Acaba kadınlar en çok hangi konuya ilgi duyuyorlardı. Bunu
anlamak için kadın dergilerini büyük bir dikkatle gözden geçirdim.
Aldığım notlara göre her dergide ortalama 998.616 kez «orgazm» sözcüğü
geçiyordu. Buradan çıkardığım mantıki sonuç kadınların en çok orgazm
olmaya uğraştıklarıydı. Bulduğum sonuçla yetinmeyip bunu eşime de
sordum. «Galiba, dedim siz kadınlar bütün zamanlarınızı orgazm
konusuyla uğraşarak geçiriyorsunuz» Sevgili eşim bu düşünceme şiddetle
karşı çıktı: «Yoo... dedi, arada yemek yiyor ve uyuyoruz.»</p>
<p class="calibre3">Ulaştığım mantıki sonuca, tanıdığım kadınların tümü karşı çıkınca
yanılgının nereden kaynaklandığını düşündüm ve buldum. Aslında sonuç
son derece mantıki idi. Kadınların ise mantıki sonuçlara salt bu
nedenle (mantıki olması nedeniyle) karşı çıkmalarından daha «mantıki»
bir şey olamazdı.</p>
<h3 class="calibre2">Doğuştan Farklar</h3>
<p class="calibre3">Aslında böyle bir yazıya orgazmdan önce kadınlarla erkekler
arasındaki farklardan başlamakta yarar var. Ben de herkes gibi iki
cinsin doğuştan bazı farklarla dünyaya geldiklerine inanıyorum. Fakat
bu fark herkesin sandığı gibi santimetrelerle ölçülen «fark» değil. Bu
farka da biraz sonra değineceğiz ama kadınla erkeğin doğuştan gelen
asıl farkı, kadınların daha analarının karnında iken edindikleri
evlenme fikriyle dünyaya gelmeleri, buna karşılık erkeklerin yaşam boyu
bekâr kalma içgüdüsüyle doğmalarıdır.</p>
<p class="calibre3">Aslında bu fark pratikte hiçbir sonuç ortaya çıkarmaz. Şöyle ki: Kız
çocukları doğuştan gelen bu fikirlerini erkeklere aşılamaya çalışırken,
erkekler evlenmemeye kesin kararlı görünürler. Sonuçta iki taraf da
birbirine biraz ödün vererek bir orta yol bulunur. Bulunan bu orta yol
genellikle nikâh dairesinin yoludur.</p>
<p class="calibre3">Gerçekten kadınlar bir erkekle tanıştıkları zaman hemen ertesi günü
evlenmek eğilimindedirler. Erkekler ise bu işi en erken 35 yıl sonra
gündeme getirmeye taraftar görünürler. Yukarda da değindiğimiz gibi
sonuçta iki tarihin ortasında bir gün saptanır ve ertesi günden sonra
gelen ilk gün nikâh dairesinin yolu tutulur.</p>
<h3 class="calibre2">Küçük Fark</h3>

<p class="calibre3">Santimetrelere ölçülen farka gelince... Küçük kız çocukları -henüz
akılları ermediğinden- erkeklere özgü bu küçük farkı çok kıskanırlar ve
bu fazlalıktan erkeklerden çok kendilerinin yararlanacağını bir türlü
anlamak istemezler. İşin ilginç yanı bu kıskançlık ileri yaşlarda da
sürer. Bunun da nedeni, kadınların hiç yaşlanmamak konusundaki
kararlılıklarıdır. Kadınlar gerçekten hiç yaşlanmazlar. Bunu kanıtlayan
bir belirti de, bir kadının kaç yaşına gelirse gelsin,zekâ düzeyinin hep küçük bir kız çocuğunun zekâ düzeyyinde kalmasıdır. </p>
<p class="calibre3">Kadınlar böyle iken erkekler de farklı durumda değillerdir. Onlar da
doğuştan gelen bu farkın yeterince «büyük» olmadığına kafayı
takmışlardır. Bütün erkek organlarının «gerektiği zaman» aynı büyüklüğe
ulaştığı bilimsel araştırmalarla saptandığı halde, erkekler organlarını
kullanacakları yerde, cetvel kullanmayı yeğlediklerinden gerçeği bir
türlü göremezler.</p>
<h3 class="calibre2">Ve Evlilik</h3>
<p class="calibre3">Erkekler eğer kendilerine iyi davranılırsa birçok işe yarayan ehli
yaratıklar durumuna getirilebilir. Örneğin fermuarlarınızı çekip,
bavullarınızı taşır, masraflarınızı öder ve aptalca şakalarıyla sizi
eğlendirirler. Bu arada sizi ‘hoşlanmadığınız’ erkeklerden korur ve
işlerinizi halletmeye çalışırlar. Hatta daha ilk günden itibaren cenaze
töreninizin ayrıntılarını bile düzenlemeye başlarlar. Bunlara karşılık
da yaygın bir kanıya göre kadınlardan «bir tek şey» isterler.</p>
<h3 class="calibre2">«Bir Tek Şey» Üzerine</h3>
<p class="calibre3">Doğal olarak bu kadınların düşüncesidir. Erkeklerin düşünceleri
biraz daha değişiktir. Örneğin çok akıllı bir erkek olduğu herkes
tarafından (kadınlar hariç) kabul edilen İrlandalı düşünür ve yazar
Bernard Shaw üç evlilik yaptıktan sonra bu «tek şey» üzerine şu sözleri
etmiştir:</p>
<p class="calibre3">«Evlilik, bir bardak taze süt içmek için evde inek beslemeye benzer.»</p>
<p class="calibre3">Shaw’ın bu sözü gerçekten güzeldir ama benim kanımca pek doğru
değildir. Çünkü bir ineğin sütünün her gün taze olmasına karşın,
evliliğin ilk aylarından sonra, kocaların «taze süt» içtikleri
konusunda epey kuşkuları vardır.</p>
<p class="calibre3">Dahası da var... Dünya yüzündeki hiçbir inek sütünü sağdırmadan önce
berbere gidip saçını, başını yaptırmaz. Yüzünü boyacı küpüne düşmüş
gibi boyamaz. Sinema, tiyatroya, gazinoya gitmek istemez. Tam sütü
sağılırken de sahibine «Bana para ver de kendime yeni bir kürk alayım»
demez. Sırtındakiyle idare eder.</p>
<h3 class="calibre2">Erkek Türleri</h3>
<p class="calibre3">Erkekler ikiye ayrılır: Bekâr erkekler, evli erkekler.</p>
<p class="calibre3">Bekâr erkeklerin durumu «sultanlık» olarak tanımlanır ama bu tanımı
daha çok evli erkekler yapar. Çünkü bekâr erkekler ancak evlendikten
sonra geçmiş durumlarının «sultanlık» olduğunu fark ederler.</p>
<p class="calibre3">Gelelim evli erkeklere... Evli erkekler de ikiye ayrılır. İyi kocalar, kötü kocalar...</p>
<p class="calibre3">«İyi bir koca» yanlışlıkla sevgilisine karısının adıyla hitap eden kişidir.</p>
<p class="calibre3">«Kötü koca» ise -yine yanlışlıkla- karısına sevgilisinin adıyla hitap eden kişidir.</p>

<p class="calibre3">Fakat bu sözlerden tüm kocaların böyle yanlışıklar yaptığı sonucu
çıkarılmasın. Öyle kocalar vardır ki, karılarına karılarının adıyla, sevgililerine de sevgililerinin adıyla hitap ederler.</p>
<h3 class="calibre2">Güzellik Üzerine</h3>
<p class="calibre3">Erkekler üzerinde bu kadar yazmak bilmem ki yeterli mi?... Zaman
zaman yine bu konuya dönecek ve Sezar’ın hakkını Sezar’a vermeyi
sürdüreceğiz. Fakat önce izninizle kadınların hakkını vermeyi
sürdürelim.</p>
<p class="calibre3">Kadınların en tipik davranışları güzellikle ilgilidir. Öncelikle
şunu söyleyeyim; genellikle makyaj uzmanlarının ortaya attığı bir söz
her nasılsa doğrudur: «Bütün kadınlar güzeldir.»</p>
<p class="calibre3">Durum gerçekte öyle olmasa bile, bütün kadınların kendilerini güzel sanmaları açısından doğrudur bu söz.</p>
<p class="calibre3">Benim deneyimlerime göre çirkin kızlarla güzel kızlar arasında,
-güzellikleri hakkındaki kanıları açısından- fazla bir fark yoktur.
Şöyle ki: Çirkin kadınlar kendilerini olduklarından iki kat güzel
görürler. Güzeller ise iki kat çirkin. Bu durumda da güzel bir kız ile
çirkin bir kız -kendilerine göre- aynı güzelliktedir.</p>
<p class="calibre3">Yine bu yüzden estetik doktorlarına başvuran kadınların % 90’ı
çirkinler değil, güzellerdir ve ünlü estetik cerrahları, bu kadınları
ellerinden geldiğince çirkinleştirerek kendilerini güzel sanmalarını
sağlarlar.</p>
<p class="calibre3">Kadınların güzellikleri konusundaki yanılmalarında erkeklerin tutumu
da önemli bir rol oynar. Erkekler daha kolay elde edebileceklerini
sandıkları çirkin kızlara, güzellerden daha fazla ilgi gösterirler ve
bunların kendilerine olan güvenlerini arttırırlar. Bu yüzden de sonuçta
sadece «hava» alırlar. İşte «armudun iyisini kimlerin yediği» yolundaki
çok bilinen söz bu yanılgıdan ortaya çıkmıştır. Kendilerine yanaşmak
daha kolay olduğu halde güzel kızların yanına fazla yaklaşan çıkmaz ve
bunlar, güzellikten pek anlamayan «özel erkekler» tarafından yenirler.</p>

<p class="calibre3">Güzellik konusunda söylenecek son söz de şudur: Kızlar her gün üç
dört saatlerini güzelleşmeye ayırırlar. Yüzlerini boyadıktan, saçlarını
yaptırdıktan, göğüs ve bacaklarını en iyi şekilde gösterecek şeyleri
giydikten sonra sokağa çıktıklarında, kendilerini güzel bulan ve
yiyecek gibi bakan erkeklerin kafasına çantalarını indirirler. En
azından kendilerini «çekici» bulduğunu belli eden erkeklere müthiş
bozulmuş gibi bir hava takınırlar.</p>
<p class="calibre3">Erkekler başka bir açıdan benzer durumdadırlar. Onlar da kızlarla
tanışmak ve konuşmak için ön hazırlıklar yaparlar. Karşılaştıklarında
neler söyleyeceklerini uzun uzun düşünürler. Hatta kitapları
karıştırarak güzel sözler ezberlemeye çalışırlar. Sonra bir kızla karşı
karşıya gelince de akıllarına «yiyeyim seni anam»dan başka bir söz
gelmez. Veya hiçbir şey söylemeden düşüncelerini elleri ve vücutlarının
başka organlarıyla anlatmaya çalışırlar.</p>
</body></html>
