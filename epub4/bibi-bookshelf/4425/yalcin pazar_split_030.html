<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_30">İMGELEMİZİN İZDÜŞÜMÜNDE YİTİK SÜREĞİ</h1>
<p class="calibre3">Geçtiğimiz günlerde, «İmgelemizin İzdüşümünde Yitik Süreği» adlı
romam ile ilgiyi çeken ünlü romancımız Kıvanç Üştük ile bir söyleşi
yaptık. Aşağıda bu söyleşiyi yayınlıyoruz:</p>
<p class="calibre3">SORU - Sayın Üştük, «İmgelemizin İşdüşümünde Yitik Süreği» adlı romanınızda ne demek istiyorsunuz?</p>
<p class="calibre3">YANIT - Ne demek istediğimi zaten kitabın başlığında açıklamış
bulunuyorum. Apaçık bir şekilde imgelemizin izdüşümündeki yitik
süreğinden söz ediyorum. Yoksa hemen anlaşılmıyor mu?</p>
<p class="calibre3">SORU - Çok iyi anlaşılıyor da. Belki başka bir şey söylemek istiyorsunuzdur diye sormuştum. Peki yitik sineği sonra buldunuz mu?</p>
<p class="calibre3">YANIT - Yitik sineği değil, süreği. Yani usumsal düşlevlerin
türemsel ve kuramsal bağlaçları. Biliyorsunuz böyle bir şey yitirilince
yeniden bulunması olası değildir.</p>
<p class="calibre3">SORU - Tabii, tabii, ben de laf olsun diye sormuştum zaten. Peki
romanınızda tam olarak neler olduğunu okuyucularımıza açıklayabilir
misiniz?</p>
<p class="calibre3">YANIT - Açıklayabilirim tabii. İşlevini yitiren bir imgelemenin
doruk puzantısında kargaşasal bir nedensellik vardır. Öyle değil mi?
Ben, romanımda verdiğim ipuçlarıyla bu kargaşasal nedenselliğin ve
ayrıntılı bir şekilde izlencilik bunaltısının üstüne çıkıyorum.</p>
<p class="calibre3">SORU - Peki, sonra hep o söylediğiniz yerde mi kalıyorsunuz, yoksa aşağı iniyor musunuz?</p>
<p class="calibre3">YANIT - Çıplak gerçeği simgelerken karantı ve doğalsallık en içten
boyutlarına ulaşır. O zaman da aşağı inmek mantık kurallarına göre
olanaksız olur. Bilmem anlatabildim mi?</p>
<p class="calibre3">SORU - Çok iyi anlattınız, bir romanı daha açıklığa kavuşturmuş
bulunuyoruz. İnsanı deli eden bir roman. Eğer, siz de en kısa zamanda
aklınızı yitirmek istiyorsanız, alın okuyun.</p>
</body></html>
