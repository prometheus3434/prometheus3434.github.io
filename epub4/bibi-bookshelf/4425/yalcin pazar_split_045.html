<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre1" id="calibre_pb_45">BİR DİL BİR İNSAN, İKİ DİL İKİ...</h1>
<p class="calibre3">Büyük adamlardan biri ne demiş: «Bir dil bir insan, iki dil iki...»
Bu sözleri duyduktan sonra hemen bir İngilizce kursuna kaydımı
yaptırdım. Verilen bilgiye göre ilk derste konuşturuyorlardı insanı.
Konuşturamazlarsa parayı geri veriyorlardı. İstenen ücreti yatırdıktan
sonra ilk derse girdim. Bir adam odanın içindeki eşyaları göstererek
durmadan anlamadığım şeyler söyledi ve 45 dakikalık ders sona erdi.
Hiçbir şey öğrenememiştim. Hemen müdüre çıkarak paramı geri istedim.
«Neden» diye hayretle yüzüme baktı. Kendisine ilk derste konuşma
garantisi verdiklerini, oysa hiçbir şey öğrenemediğimi söyledim. «Biz»
dedi, «öğretme garantisi vermedik. Konuşturma garantisi verdik.
Gördüğüm kadarıyla siz de mükemmel konuşuyorsunuz.» Meğer Türkçe
konuşmak da yeterliymiş.</p>
<p class="calibre3">Anlaşılan parayı geri alamayacağız. En iyisi kurslara devam etmek.</p>
<p class="calibre3">Bugün üç ay oldu ve kursu bitirdim. Başarı belgesi verdiler. Artık
İngilizce bildiğimi düşünüyor herkes. Bir de ben böyle düşünebilsem.
İngilizce bilgimi sınamak için geçen gün Sultanahmet’e gittim. Bir
turistle tanıştım. Kendisine İngilizce bilip bilmediğini sordum. Bana
başka bir dilden yanıt verdi. Hiçbir şey anlamamıştım. Yeniden sordum.
Hep aynı şey. Yarım saat kadar adamı konuşturmaya uğraştıktan sonra
adam birden fenalaştı. Ağzından köpükler saçarak yere yığıldı. Hemen
hastaneye kaldırdılar. Ertesi gün gazetelerde bir İngiliz turistin
hastaneye kaldırıldığını okudum. Adamın resmini de basmışlar baygın
yatarken. Benim konuştuğum adam. Hayret İngilizmiş... Oysa İngilizce
bilmiyordu...</p>
<p class="calibre3">İki yıldır İngilizce kurslarına gidiyorum. Artık öğrenecek bir şey
kalmadığım söylüyor kurs yöneticileri, TV’deki Amerikan filmlerini
seyrediyorum ve çok iyi anlıyorum. Fakat İngilizceyi öğrendiğimden yine
de emin değilim. Çünkü bu filmler Türkçeye çevrilmiş durumda. En iyisi
yurt dışına gitmeli.</p>
<p class="calibre3">Uçakta Londra’ya doğru giderken kursta öğrendiğim İngilizce ile
hostes kıza «kaç saatlik yolumuzun kaldığını» sordum. Bana «3614» diye
yanıt verdi. Yanlış anlamadıysam 15 ay sonra Londra’ya varacağım.
Yammdaki Türk yolcuya «Bu nasıl iş?» diye sordum. «Gayet basit» dedi,
«siz hostese ‘Londra’ya kaç kilometre yolumuz kaldı?’ diye sordunuz. O
da size yanıtını verdi.»</p>
<p class="calibre3">Bundan sonra hostesle fazla konuşmadım. Sadece bir iki kere içki ve
kahve gibi şeyler ısmarladım ve bunların yerine maden sodası ile çay
içebildim.</p>
<p class="calibre3">Neyse sağ salim Londra’ya vardık. Öğrendiğim yabancı dilin
konuşulduğu bir ülkeye ilk kez geliyordum. Kapıdaki görevli önümü
keserek bana yaşımı sordu. Otuzbeş diye yanıt verdim. Birkaç soru daha
sordu, onları da yanıtladım. Hemen arkadaşlarını yanına çağırdı.
Çevremi sardılar. Bir tanesi «Emin misiniz?» diye sordu.</p>

<p class="calibre3">Kesinlikle emindim. Doğum tarihimi söyledim. Hemen kâğıt kalemle
bazı işlemler yaptı. Benim söylediğim doğum tarihine göre 600 yaşında
olduğum ortaya çıkıyordu. Oysa ben yaşımı sordukları zaman 3500 diye
yanıtlamıştım. Herhalde aradaki farkı araştırıyorlardı. Daha sonra
çevrede bulunan ve iyi İngilizce bilen bir Türk, görevlilerle aramızda
geçen konuşmayı Türkçe’ye çevirdi. Şöyle konuşmuştuk görevliyle:</p>
<p class="calibre3">-    Yaşınız kaç?</p>
<p class="calibre3">-    3500.</p>
<p class="calibre3">-    Bir yanlışlık olmasın. Doğum tarihinizi söyler misiniz?</p>
<p class="calibre3">-    1385.</p>
<p class="calibre3">-    Beyefendi aklınızı mı oynattınız? 1385 yılında
doğan insan 600 yaşında olur. Siz 3500 diyorsunuz. Bizimle dalga mı
geçiyorsunuz?</p>
<p class="calibre3">-    Evet zannederim.</p>
<p class="calibre3">-    Fakat görev başında bir görevliyle dalga geçmek İngiliz yasalarına göre suçtur. Sizi tutuklayabilirim.</p>
<p class="calibre3">-    Çok memnun olurum. Böylece İngiltere’yi daha yakından tanımak fırsatını bulurum.</p>
<p class="calibre3">-    İngiltere’ye neden geldiniz?</p>
<p class="calibre3">-    Bu iğrenç ülkede biraz eğlenmek istedim. Boş zamanım olursa birkaç İngiliz vatandaşını da döveceğim.</p>
<p class="calibre3">-    Kendinize gelin efendim, burada Kraliçenin yasaları vardır. Biliyor musunuz?</p>
<p class="calibre3">-    Kraliçeyi biliyorum. O maymun suratlı hanımefendiye saygılarımı iletin lütfen.</p>
<p class="calibre3">Görevli işin burasında arkadaşlarını çağırmış, Kraliçeye hakaret
ettiğimi ileri sürerek beni tutuklamak zorunda olduğunu belirtmiş ve
son sözümü sormuş. Ben de şunları söylemişim:</p>
<p class="calibre3">-    Son sözüm yaşasın Kraliçe ve tüm İngiltere’nin orospuları.</p>
<p class="calibre3">Bu konuşmadan sonra bir yerlere götürüldüm ve daha birçok kişiyle
karşılıkla konuşmalar yaptım. Önce beni deli zannederek iyice muayene
ettiler. Sonunda İngilizceyi Türkiye’de bir kursta öğrendiğim ortaya
çıkınca durumu anlayıp, serbest bıraktılar.</p>
</body></html>
