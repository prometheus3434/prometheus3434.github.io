<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sivas</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_39">Ek 14</h2>

  <p class="normal3">Gümüşhaneli Zeki Kadirbeyoğlu’nun kısa hayat hikâyesi</p>

  <p class="normal">1300 (1182 veya 1884) tarihinde Gümüşhane’de doğmuş olan Zeki Bey, türlü idare görevlerinde ve son olarak Gazze mutasarrıflığında bulunmuş ve İkinci Meşrutiyet’te Gümüşhane’den mebus seçilmiş olan İbrahim Paşa’nın oğludur.</p>

  <p class="normal">Zeki Bey, ilk öğrenimini Gümüşhane’de yapmış, Galatasaray Sultanisi’ne geceli öğrenci olarak girmiş ve 1319 yılında Sultani’nin Türkçe kısmından mezun olmuştur.</p>

  <p class="normal">Devlet memuriyetine girmemiş, Gümüşhane’de ticaretle meşgul olmuştur. Birinci Dünya Savaşı sırasında Gümüşhane Ruslar tarafından işgal edilince önce Sivas’a göçmüş, sonra İstanbul’a gitmiştir. İstanbul’da da ticaretle uğraşmış, savaş sonrasında yine Gümüşhane’ye dönmüştür. Yine ticaret yapmış, Erzurum Kongresi’ne delege gitmiştir.</p>

  <p class="normal">Son Osmanlı Meclis-i Mebusanı’na Gümüşhane mebusu olarak seçilmiş, İstanbul Meclis-i Mebusanı kapanınca Ankara’ya gitmiş, fakat bir anlaşmazlık sebebiyle mebusluktan istifa ederek Gümüşhane’ye dönmüştür.</p>

  <p class="normal">İkinci Devre bağımsız adaylığını koymuş ve seçimi kazanarak İkinci Büyük Millet Meclisi’ne Gümüşhane mebusu olarak girmiştir. Fakat İzmir Suikastı olayından ötürü tutuklanıp İzmir’e götürülmüş; yargılama sonunda beraat etmişse de bir daha siyasete karışmamış, İstanbul’da oturmuştur.</p>

  <p class="normal">Refik Saydam Bey’in Başvekilliği sırasında kendisine Anadolu Sigorta Şirketi İdare Meclisi Azalığı verilmiş, 1951’de görevinden ayrılmış 7 Ağustos 1952 gününde İstanbul’da ölmüştür.</p>

  <p class="normal">[Not: Yukarıdaki bilgi oğlu S. Kadirbeyoğlu’dan alınmıştır.]</p>
</body>
</html>
