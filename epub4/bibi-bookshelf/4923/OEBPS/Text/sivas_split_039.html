<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sivas</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_37">Ek 12</h2>

  <p class="normal3">Heyet-i Temsiliye Üyesi Eyübzade İzzet Efendi’nin kısa hayat hikâyesi</p>

  <p class="normal">Mehmet İzzet Efendi, Eyübzade Ali Galip Efendi’nin oğludur. Hicri 1277 (1860) yılında Trabzon’da doğmuştur. Sübyan mektebinde ilk öğrenimini yapmış ve Trabzon Mekteb-i Rüşdiyesi’ni bitirmiştir. Hicri 1295 (1878) yılında, 18 yaşında olduğu halde, Trabzon Vilâyeti Meclis-i İdare Kalemi’nde memurluğa başlayan İzzet Efendi 1296’da 159 kuruş maaşla mübeyyiz olmuş, 1297 yılında 50 kuruş, 1299 yılında 328 kuruş zamla ikinci kâtipliğe, 1300 yılında 800 kuruş maaşla başkatipliğe getirilmiş, 1302 (1884-85) yılında Vilâyet Meclisi İdare Müdde-i umumîliği de ek görev olarak kendisine verilmiş, 1303 yılında “uhdesine Rütbe-i Sâlise tevcih” buyrulmuştur.</p>

  <p class="normal">1305’te, (1887-88) Trabzon Valisi Arif Paşa’nın sözlü emriyle başkâtiplikten azledilmişse de 1307’de Trabzon ili basımevi müdürlüğüne atanmıştır. 1 Mart 1309’dan itibaren Trabzon İstinaf Mahkemesi fahri âzâlığı yapmış, sınavdan geçerek üçüncü sınıf kaymakamlığa seçilmiş, “Rütbe-i Saniye”ye terfi etmiş, 1311’de (1893-94) Görele, 1312’de Tirebolu kaymakamlıklarına atanmıştır. Eşkıya takibindeki başarısından “Üçüncü Rütbeden Nişan-ı Âl-i Osman” almış, “Rütbe-i Saniye Sınıfı Mümeyyizliği”ne terfi etmiştir. Mekteb-i Mülkiye-i Şahane’de (Siyasal Bilgiler Okulu) sınav verip ikinci sınıf kaymakamlığa seçilmiş, “Nikelden Mamul Hamidiye Hicaz Demiryolu Madalyası” almıştır. 1320’de (1903) Ordu kaymakamlığına, aynı yıl Giresun kaymakamlığına nakledilmiştir. 1324 (1908) Kasımı’na kadar bu görevde kalmış ve mebus olmuştur.</p>

  <p class="normal">Birinci seçim devresinde, 4 Kasım 1324’te (17 Kasım 1908) Trabzon mebusluğuna seçilmiş ve 5 Ocak 1327 (18 Ocak 1912) gününe kadar mebuslukta kalmıştır. İkinci devre mebusluğu 11 Nisan 1328 (24 Nisan 1912) gününden 25 Temmuz 1328 (7 Ağustos 1912) gününe kadar sürmüş, 31 Mart 1330’da (13 Nisan 1914) üçüncü devre Trabzon mebusluğuna seçilmiştir.</p>

  <p class="normal">Ankara’da kurulan “Meclis-i Fevkalâde”ye Âzâ seçildiğine dair olan 1 Mayıs 1336 (1920) tarihli Belediye tutanağı 2 Mayıs 1336’da Vilâyet Heyetince tasdik olunmuştur.</p>

  <p class="normal">Millet Meclisi çalışmalarına katılmak üzere Samsun yoluyla Ankara’ya gitmek isterken 6 Mayıs 1920’de Çarşamba ile Samsun arasında şehit edilmiştir.</p>

  <p class="normal">[Not: Yukarıdaki bilgi Dahiliye Nezâreti Memurin ve Sicill-i Ahval Müdüriyetinin 7 ve 14 Ağustos 1334 (1918) tarihli tutanaklarının örneklerinden özetlenmiştir.]</p>
</body>
</html>
