<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mevzumuz Derin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<h1><span epub:type="pagebreak" title="100" id="page100"></span><st c="0">ŞAKA-KAKA SARKACI</st></h1>
			<p><st c="18">Kimsesizlerin kimsesi sokaklardır, deyip attım kendimi mahalleye. </st><st c="85">O an cep telefonumu epeydir açmadığımı fark ettim. </st><st c="136">Küt, iki mesaj üst üste düştü. </st><st c="167">Aynı gizemli adresten. </st></p>
			<p><em><st c="190">“Merhaba. </st><st c="200">Acaba seni kızdırdım mı?”</st></em></p>
			<p><st c="225">“Bisikletini geri almak ister misin?”</st></p>
			<p><st c="263">Oha!</st></p>
			<p><st c="268">Koşarak Barbolar’ın evine vardım. </st><st c="303">Bahçe kapısından çıkmak üzereymiş. </st></p>
			<p><st c="338">Mesajı gösterdim.</st></p>
			<p><st c="355">“Oha!” dedi o da. </st><st c="374">“Oğlum, bunları atan o kız mı gerçekten acaba?”</st></p>
			<p><st c="421">“Nehir mi?”</st></p>
			<p><span epub:type="pagebreak" title="101" id="page101"></span><st c="433">“Evet.”</st></p>
			<p><st c="441">“Yani keşke o olsa. </st><st c="462">Umudu kesmiştim ben ama baksana bisikletten bahsediyor.”</st></p>
			<p><st c="518">“Bence sevgilisiyle papaz oldu bunlar. </st><st c="558">Bisikletle beraber sana gelecek kız.”</st></p>
			<p><st c="595">“Saçmalama oğlum,” dedim. </st><st c="622">Ama bir yandan da gülüyorum.</st></p>
			<p><st c="650">Barbolar’ın duvarına oturduk. </st><st c="681">Mesaja yanıt yazmaya başladım.</st></p>
			<p><em><st c="711">“Bisikletimi isterim tabii. </st><st c="740">Umarım iyi durumdadır...”</st></em></p>
			<p><st c="765">Durdum.</st></p>
			<p><st c="773">“Oğlum, Nehir misin sen diye sorayım mı?”</st></p>
			<p><st c="815">“Sor tabii denyo!”</st></p>
			<p><em><st c="834">“Bisikletimi isterim tabii. </st><st c="863">Umarım iyi durumdadır. </st><st c="886">Nehir, sana bir teşekkür borcum var galiba </st></em><span><st c="929">☺</st></span><em><st c="930">”</st></em></p>
			<p><st c="931">“Sence sonundaki gülme işareti nasıl oldu?”</st></p>
			<p><st c="974">“Gayet salakça oldu?”</st></p>
			<p><st c="996">“Niye be?”</st></p>
			<p><st c="1007">“Oğlum, erkek arkadaşı seni hırpaladı. </st><st c="1047">Sonra bunlar güle oynaya senin bisikletine binip gittiler gözünün önünde. </st><st c="1121">Sen de gülücük mü yolluyorsun?”</st></p>
			<p><st c="1152">“Ama Nehir görmedi olanları.”</st></p>
			<p><st c="1182">Barbo’nun yüzüme bakışından zavallı halimi anladım. </st><st c="1235">Sustum. </st><st c="1243">Önce gülme işaretini sildim. </st><st c="1272">Sonra yazdıklarımı.</st></p>
			<p><st c="1291">“Bisikletimi isterim tabii. </st><st c="1320">Umarım iyi durumdadır. </st><st c="1343">Acaba sizi tanıyor muyum?”</st></p>
			<p><st c="1369">Yolladım.</st></p>
			<p><span epub:type="pagebreak" title="102" id="page102"></span><st c="1379">Duvardan kalktık. </st><st c="1398">Bakkal İbrahim Amca’ya yürüdük. </st><st c="1430">Çubuk dondurmalara baktık.</st></p>
			<p><st c="1456">“Dolabı karıştırıp durmayın. </st><st c="1486">Bir sade, bir de hindistancevizlisinden var işte,” diye seslendi içeriden bize. </st></p>
			<p><st c="1566">İki sade dondurmayla denize bakan yamaca doğru yürürken, pantolonumun kıç cebi titredi. </st><st c="1654">Mesaj geldi!</st></p>
			<p><em><st c="1666">“Beni henüz tanımıyorsun diyeyim. </st><st c="1701">Ya da beni hatırlamazsın, demek daha doğru olur. </st><st c="1750">Ben seni biliyorum ama... </st><st c="1776">Bisiklet için bana bir saat müsaade et.”</st></em></p>
			<p><st c="1816">Bakakaldık birbirimize.</st></p>
			<p><st c="1840">“Bu ne şimdi?” dedi Barbo.</st></p>
			<p><st c="1867">“Anlamadım gerçekten. </st><st c="1890">Beni tanıyormuş ama ben onu... </st><st c="1921">Kim lan bu?”</st></p>
			<p><st c="1933">Dondurmanın tadı kaçmıştı. </st><st c="1961">Otların arasına attık. </st><st c="1984">Yürüdük. </st><st c="1993">Boş arsaya vardık. </st><st c="2012">Zeytin ağaçlarının birinin altına çöktük. </st><st c="2054">Karşıda Körfez yanıyordu. </st><st c="2080">Büyük yolcu gemilerinden birisi usulca girdi. </st><st c="2126">Hafifçe kayıp limana yöneldi. </st></p>
			<p><st c="2156">“Birisi dalga geçiyor galiba,” dedi Barbo.</st></p>
			<p><st c="2198">“Kim?” dedim.</st></p>
			<p><st c="2212">“Ne bileyim? </st><st c="2226">Dershanedeki arkadaşlarından biri falandır.”</st></p>
			<p><st c="2270">“Hiç arkadaşım yok ki bana şaka yapacak.”</st></p>
			<p><st c="2312">“Belki dedenle İsmet Amca’dır bu yahu. </st><st c="2352">Sen üzüldün diye yeni bisiklet almışlardır falan.”</st></p>
			<p><st c="2402">“Oğlum, üşüttün mü sen! </st><st c="2427">Bana gizemli şekilde gelen o kitaplar dershanedeydi hep. </st><st c="2484">Dedemler girip nasıl yapsınlar bu işi!”</st></p>
			<p><span epub:type="pagebreak" title="103" id="page103"></span><st c="2523">“Birisine yaptırmışlardır.”</st></p>
			<p><st c="2551">Öyle söyleyince, aklıma dershane görevlisi Raci Abi geldi. </st><st c="2611">Bisikletimi sormuştu bana. </st><st c="2638">İyi de, Raci Abi neden böyle bir şey yapsın? </st><st c="2683">Gizli gizli kitaplar yollasın bana? </st><st c="2719">Niye yani?</st></p>
			<p><st c="2729">“Oğlum adam sana asılıyor olmasın?”</st></p>
			<p><st c="2765">Hay Allah, demek sesli düşünüyordum.</st></p>
			<p><st c="2802">“Ya, saçmalama.”</st></p>
			<p><st c="2819">Yan yana çimenlere uzandık. </st></p>
			<p><st c="2848">Nehir olabilir mi acaba, dedim yine içimden. </st><st c="2893">Ama, içimden geçireceğimden emin olunca dedim bunu. </st><st c="2945">Yan gözle Barbo’ya baktım. </st><st c="2972">Duymamış beni. </st><st c="2987">Tamam.</st></p>
			<p><st c="2993">Üzerimizden kırlangıçlar geçti. </st><st c="3026">Sonra, yukarı mahalleden çocukların olsa gerek, uçurtmaları gördük. </st><st c="3094">Deli gibi salmıştı ipi bebeler. </st><st c="3126">Mayıs rüzgârı çıldırtır uçurtmaları. </st><st c="3163">Çocukken az kopmamıştı kınnaplarım bu sertlikte. </st><st c="3212">Buradan kaçırınca hiç şansın olmaz. </st><st c="3248">Doğruca Körfez’in ortalarına düşer uçurtma. </st><st c="3292">Karada uçuranların bir umudu olur. </st><st c="3327">Arayınca bulurum, der insan. </st><st c="3356">Ama denize kaçan uçurtmanın dönüşü olmaz. </st><st c="3398">Deniz aldığı uçurtmayı geri vermez. </st><st c="3434">Çok sansın varsa dalgaların arasında azıcık görürsün yavrunu. </st><st c="3496">Tuzlu su hemen çözer yapışkanı. </st><st c="3528">Uçurtmanın bedeni açılır. </st><st c="3554">Terazi ipleri kargılara dolaşır. </st><st c="3587">Kınnap ağırlaşır. </st><st c="3605">Akıntı onu ondan alır. </st><st c="3628">Dibe doğru kaybolur.</st></p>
			<p><st c="3648">“Aha, Diyarbakırlılar da salmışlar kızları,” dedi Barbo.</st></p>
			<p><st c="3705">Yeniden baktım uçurtmalara.</st></p>
			<p><span epub:type="pagebreak" title="104" id="page104"></span><st c="3733">“Nereden anladın?”</st></p>
			<p><st c="3752">“Görmüyor musun, ortadakileri. </st><st c="3784">Kuyrukları sarı, kırmızı, yeşil.”</st></p>
			<p><st c="3817">Güldük.</st></p>
			<p><st c="3825">Sesi duyduk!</st></p>
			<p><st c="3838">“Mesaj geldi.”</st></p>
			<p><st c="3853">“Aha, aç çabuk.”</st></p>
			<p><st c="3870">Parmaklarım titriyordu. </st><st c="3895">Yüksek sesle okudum.</st></p>
			<p><em><st c="3915">“Mirkelam Hanı var Kemeraltı’nda. </st><st c="3950">Hisar Camisi’ne çok yakın. </st><st c="3977">Kime sorsan gösterirler. </st><st c="4002">Hana git. </st><st c="4012">Girişte solda Plakçı Birol var. </st><st c="4044">Ona Kumru Kâmil’in dükkânını sor. </st><st c="4078">Nazlanırsa ‘Tarzan’ın selamı var,’ de. </st><st c="4117">Sana gösterir. </st><st c="4132">Dükkânın kapısı zincirli ama yüklenince kırılacak, merak etme. </st><st c="4195">Bisikletin orada. </st><st c="4213">Alabilirsin.”</st></em></p>
			<p><st c="4226">“Oğlum, bu ne lan!” dedi Barbo.</st></p>
			<p><st c="4258">“Plakçı Birol, Tarzan, Kumru Kâmil... </st><st c="4297">Şaka derken kaka gelmesin başımıza.”</st></p>
			<p><st c="4333">“Bilmiyorum,” dedim.</st></p>
			<p><st c="4354">Kalktım, üstümü başımı silkeledim.</st></p>
			<p><st c="4389">“Yürü hadi,” dedim.</st></p>
			<p><st c="4409">Baktı bana.</st></p>
			<p><st c="4421">“Nereye? </st><st c="4431">Gidiyor muyuz?”</st></p>
			<p><st c="4446">“E, tabii. </st><st c="4458">Bisiklet orada diyor... </st><st c="4482">Korktun mu yoksa hacı?”</st></p>
			<p><st c="4505">“Yok da, saçma bir şey gibi geldi bana. </st><st c="4546">Şimdi gideriz oraya. </st><st c="4567">Herkesler bize güler falan.”</st></p>
			<p><st c="4595">“İyi, sen bilirsin,” dedim. </st><st c="4624">Yürüdüm gittim. </st><st c="4640">Arkaya bakamıyorum ama içimden de, keşke gelse diye dua edi</st><span epub:type="pagebreak" title="105" id="page105"></span><st c="4699">yorum. </st><st c="4707">Kumru, Tarzan falan iyice uyuz oldum aslında. </st></p>
			<p><st c="4753">Koşar adım yakaladı beni.</st></p>
			<p><st c="4778">“Tamam tamam, geliyoruz işte.”</st></p>
			<p><st c="4809">“Sen bu hanı biliyor musun?” dedim.</st></p>
			<p><st c="4845">“Çingeneler bütün hanları bilir,” dedi.</st></p>
			<p><st c="4885">Yüzüne baktım, gayet ciddiydi.</st></p>
			<p><st c="4916">Yarım saat sonra handaydık.</st></p>
			<p><st c="4944">Girişte solda plakçı dükkânını gördük. </st><st c="4984">İki kişinin anca sığacağı dükkânın içinde küçük bir masa, masanın arkasında beyaz saçlı, siyah çerçeveden gözlükleriyle bir adam oturuyordu. </st><st c="5125">Duvarlar eski pop yıldızlarının plak kapaklarıyla doluydu. </st><st c="5184">Yavaşça içeriye girdim. </st><st c="5208">Pikap dönüyordu. </st><st c="5225">Yanık bir abla okuyordu.</st></p>
			<section>
				<span><st c="5249">Ümitle sen bekle sonra terk edil </st></span>
				<span><st c="5283">En güzel çağında kadere yenil</st></span>
				<span><st c="5312">Buna da yaşamak hayat mı denir </st></span>
				<span><st c="5344">Bahtına gücenmiş kul feryadı bu...</st></span>
			</section>
			<p><st c="5378">Barbo kapıda kalmıştı.</st></p>
			<p><st c="5401">“Hayırlı işler,” dedim.</st></p>
			<p><st c="5425">Kafasını kaldırdı. </st><st c="5445">Sonra yine okuduğu eski dergiye döndü. </st><st c="5484">Bana bakmadan, “Sağ olun,” dedi.</st></p>
			<p><st c="5516">“Plakçı Birol Bey’i arıyordum.”</st></p>
			<p><st c="5548">“Doğru gelmişsiniz.”</st></p>
			<p><st c="5569">Yüzü hâlâ dergideydi.</st></p>
			<p><span epub:type="pagebreak" title="106" id="page106"></span><st c="5591">“Ben Kumru Kâmil’in dükkânını arıyorum.” </st></p>
			<p><st c="5633">Kumru Kâmil lafını duyunca, sanki kurulmuş gibi bana baktı gözlüklerinin üzerinden.</st></p>
			<p><st c="5716">“Bu handaymış. </st><st c="5732">Siz bilirmişsiniz.”</st></p>
			<p><st c="5751">Derin bir iç çekti. </st><st c="5772">Önündekini kapattı. </st><st c="5792">Katladı. </st><st c="5801">Elinin tersiyle itti. </st><st c="5823">Gözlüklerini çıkarıp gömlek cebine yerleştirdi. </st><st c="5871">Beyaz bıyıkları inip kalkıyordu.</st></p>
			<p><st c="5903">“Ben tanımıyorum öyle birini. </st><st c="5934">İleride çay ocağı var, bir de ona sorun isterseniz.”</st></p>
			<p><st c="5986">“Sizin bileceğinizi söylediler de.”</st></p>
			<p><st c="6022">Yutkundu. </st><st c="6033">Alnındaki damarların şiştiğini görüyordum. </st><st c="6076">Sesi sertleşiyordu.</st></p>
			<p><st c="6095">“Bilmiyorum dedim ya size. </st><st c="6123">Kim söylemiş benim bildiğimi?”</st></p>
			<p><st c="6153">“Tarzan.”</st></p>
			<p><st c="6163">“Kim?”</st></p>
			<p><st c="6170">“Tarzan’ın size selamı var... </st><st c="6201">Bize yardım edermişsiniz siz.”</st></p>
			<p><st c="6231">O küçücük dükkânın, tabandaki tahtalardan başlayıp raflara kadar ısındığını ve kızardığını gördüm. </st><st c="6331">Afallamıştı ama çabuk toparlandı. </st><st c="6365">Gözlüğünü yeniden taktı. </st><st c="6390">Masanın üzerindeki öteberiyi toplamaya başladı hızla. </st><st c="6444">Bir yandan da ensesini kaşıyordu. </st><st c="6478">Sanki düşünmek için zaman kazanmaya çalışıyordu. </st><st c="6527">Dergiyi yeniden açıp katladı. </st><st c="6557">Masaya vurarak sayfaları düzeltti. </st><st c="6592">Dağılmış ataşları, kırmızı ve mavi bedenli iki tükenmezkalemi ve yarısı yenmiş silgiyi aldı, önünde duran kalemliğe hızla yerleştirdi.</st></p>
			<p><span epub:type="pagebreak" title="107" id="page107"></span><st c="6726">Kalktı.</st></p>
			<p><st c="6734">Yüzümüze bakmadan, bakışları yerde, “Gidelim,” dedi.</st></p>
			<p><st c="6787">Plakçı önde, biz arkada yürüdük. </st><st c="6821">İkinci katın merdivenlerine yöneldi. </st><st c="6858">Koşar adım çıktı. </st><st c="6876">Biz de arkasından. </st><st c="6895">Girişin aksine ikinci kat bitik haldeydi. </st><st c="6937">Çoğunun kapısı, penceresi kapalı dükkân kapıları, kapıların önünde devrilmiş eski sandalyeler, kahve masaları, iş tezgâhları duruyordu. </st><st c="7073">İki tekir kedi yavrusu aniden ortaya çıkan bizi görünce, uyudukları yırtık kumaşlı koltuğun üzerinden zıplayıp kaçtılar. </st><st c="7194">Koltuğun altından çıkan kara anneleri kulaklarını yıkıp bize tısladı. </st><st c="7264">Yavrularının ardından hanın karanlığında kayboldu. </st></p>
			<p><st c="7315">Birol eliyle dar koridoru gösterdi.</st></p>
			<p><st c="7350">“Kumru Kâmil’in dükkânı burası. </st><st c="7383">Ama kapı zincirlidir. </st><st c="7405">Giremezsiniz.”</st></p>
			<p><st c="7419">İlerledim. </st><st c="7431">Loşluğun sonunda duran kapıya vardım. </st><st c="7469">Kapı, kolundan kasasındaki kalın halkaya iki defa zincirlenmişti. </st><st c="7535">Paslı, eski kilit yarım ağzıyla bana bakıyordu.</st></p>
			<p><st c="7582">Kilide dokundum. </st><st c="7600">Sanki ortasından yarılan bir kum saati gibi zincirden boşaldı. </st><st c="7663">Yere düştü. </st><st c="7675">Ardından da dolaşık zincirler açıldı. </st><st c="7713">Birisi “açıl susam” demiş gibiydi. </st></p>
			<p><st c="7748">Kapıyı ittim. </st><st c="7762">Gıcırdayarak açıldı. </st><st c="7783">Ardındaki oda, kapıdan gelen ışıkla yarı yarıya aydınlandı.</st></p>
			<p><st c="7842">İçeriye girdim.</st></p>
			<p><st c="7858">“Çok karanlık mı?”</st></p>
			<p><st c="7877">Barbo ardımdaydı neyse ki.</st></p>
			<p><span epub:type="pagebreak" title="108" id="page108"></span><st c="7904">“Yok,” dedim.</st></p>
			<p><st c="7918">İçeriye süzüldük. </st><st c="7937">Yerde, toz içinde rengi atmış kumaş parçaları vardı. </st><st c="7990">Yırtık çarşaflara benziyorlardı. </st><st c="8023">Onlardan başka daha küçük, şeritler halinde kesilmiş bezler duruyordu. </st><st c="8094">Koyu kırmızısı iyice siyaha dönmüş lekeler vardı üzerlerinde. </st><st c="8156">Yarı karanlıkta duvardaki halka demirleri fark ettim. </st><st c="8210">Yan yana çakılmış, bir cephe boyunca sıralanmışlardı. </st><st c="8264">Pastan kararmıştı hepsi. </st><st c="8289">Odanın sonuna doğru çakılı tahtalarla iyice kapatılmış pencerenin önünde çıplak bir somya duruyordu. </st><st c="8390">Barbo, benden önce oraya doğru yürüdü. </st><st c="8429">Sanki bir şey görmüştü. </st><st c="8453">Somyanın iki başında duran topuzlardan birine uzandı. </st><st c="8507">Metal şakırtıyı duydum. </st></p>
			<p><st c="8531">“Baksana,” dedi.</st></p>
			<p><st c="8547">Bir ucu karyolanın demirine takılı, öteki ucu açık ağzıyla boşta olan kelepçeyi gördüm.</st></p>
			<p><st c="8635">“Oğlum, nereye geldik biz ya!” dedi.</st></p>
			<p><st c="8672">“Gidelim hadi buradan.”</st></p>
			<p><st c="8696">Tam o anda pencerenin öteki yanındaki karaltıyı fark ettim. </st><st c="8757">Örtülü brandanın kabartısı altında bir şeyler olduğu kesindi.</st></p>
			<p><st c="8818">Kalbim küt küt atarken oraya yöneldim. </st><st c="8858">Örtüyü tek hareketle çekip aldım. </st><st c="8892">Ne olacaksa olsundu artık.</st></p>
			<p><st c="8918">Aha!</st></p>
			<p><st c="8923">“Bisikletim!”</st></p>
			<p><st c="8937">Gerçekten oydu. </st><st c="8954">Aynası, zili, tekerlekleri, gidonuyla benim emektar karşımda duruyordu. </st><st c="9026">Selesine bir zarf tutturulmuştu.</st></p>
			<p><span epub:type="pagebreak" title="109" id="page109"></span><st c="9058">“Hadi durmayalım burada,” dedi Barbo.</st></p>
			<p><st c="9096">Bisikleti çektim. </st><st c="9115">Yürüterek çıktık dışarı. </st><st c="9140">Plakçı yoktu ortalıkta. </st><st c="9164">Aşağıya indiğimizde de yoktu. </st><st c="9194">Küçük dükkânını kapatmış, kepengi çekmiş, sırra kadem basmıştı. </st></p>
			<p><st c="9258">Handan çıktık. </st><st c="9273">Barbo’nun gözüne zarf takıldı. </st><st c="9304">Çektim aldım. </st><st c="9318">Açtım. </st><st c="9325">Lastiğe sarılmış iki ayrı kâğıt rulosu vardı. </st><st c="9371">Birini açtım. </st><st c="9385">Bir not.</st></p>
			<p><em><st c="9393">“Bisikletin sağ salim senindir. </st><st c="9426">Bir daha elinden almayacaklar. </st><st c="9457">Arka jantı biraz sürtmüş. </st><st c="9483">Ama cezası kesildi. </st><st c="9503">Boyatmaya yeter de artar sanırım.”</st></em></p>
			<p><st c="9537">Öteki ruloyu açtım. </st><st c="9558">Üç tane taze, gıcır yüz lira çıktı ortaya.</st></p>
			<p><st c="9600">“Neler oluyor bu hayatta?” dedi Barbo. </st><st c="9640">Ağzı yüzü çarpılmıştı.</st></p>
			<p><st c="9662">Asıl benim hayatıma neler oluyor, diye düşündüm. </st><st c="9712">Bu neydi gerçekten? </st><st c="9732">Dedemin kehaneti mi çıkıyordu: “Herkesin bir sırrı var işte bu hayatta. </st><st c="9804">Hatta bazen kendisi bile bilmez bunu. </st><st c="9842">Günün birinde öğrenir. </st><st c="9865">Ya da bilmeden ölür gider.”</st></p>
			<p><st c="9892">Ama ölmeden önce öğrenmeye kararlıydım.</st></p>
			<p><st c="9932">“Sen bunu ve bisikleti eve götürsene,” dedim, parayı ona verirken.</st></p>
			</section>
  <div id="charCountTotal" value="9999"></div></body>
</html>
