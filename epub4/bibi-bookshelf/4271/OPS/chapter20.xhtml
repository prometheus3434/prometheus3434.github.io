<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mevzumuz Derin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="137" id="page137"></span><st c="0">“VADİ EL SELAM”</st><a epub:type="noteref" id="ref_s2" href="#s2"><st c="16">*</st></a></h1>
		<p><st c="18">Hastanenin teras katındaki kantindeydim.</st></p>
		<p><st c="58">Çay içtim.</st></p>
		<p><st c="69">Ayvalık tostu yedim.</st></p>
		<p><st c="90">Ayran içtim.</st></p>
		<p><st c="103">Çokoprensler yedim.</st></p>
		<p><st c="123">Kirazlı soda istedim.</st></p>
		<p><st c="145">Yeniden tost söyledim. </st><st c="169">Onu yarım bırakıp tuvalete gittim. </st><st c="204">İki kabin yan yanaydı. </st><st c="227">Onların yanında büyük ve beyaz malzeme dolabı. </st><st c="274">Yavaşça açtım. </st><st c="289">Üst rafta tuvalet kâğıtları ve kâğıt havlular vardı. </st><st c="342">Altta ise neredeyse belime gelen dev plastik bir kova. </st><st c="397">Kapağını açtım; için</st><span epub:type="pagebreak" title="138" id="page138"></span><st c="417">de açılmamış çöp poşetleri ve silme bezleri vardı.</st></p>
		<p><st c="468">Önce gidip iyice işedim. </st><st c="494">Elimi yüzümü yıkadım.</st></p>
		<p><st c="515">Usulca plastik kovanın içine girdim, dolabın kapısını iki parmağımla kapattım, kovanın kapağını üstüme çektim.</st></p>
		<p><st c="626">Ölü gibi sessiz ve hareketsizdim. </st><st c="661">Dipte kumların altına yatan dilbalığını taklit ettim. </st><st c="715">Nefesim ağır, gözlerim hafif kısıktı. </st><st c="753">Bağdaş kurmuş, aklımın çökmesini bekliyordum.</st></p>
		<p><st c="798">İstediğim oldu. </st><st c="815">Sakinleştim. </st><st c="828">İçimden geçen rüzgâr sakinleşti. </st><st c="861">Yaprakla yerde sürünmeyi bıraktı. </st><st c="895">Acım, sapından tavandan sarkan askı kavunu gibi sade ve ortadaydı. </st><st c="962">Neyse oydu. </st><st c="974">Beni saran ve acıtan kıskaçlarını bırakmış ve onları kendine çekip dertop olmuş haldeydi.</st></p>
		<p><st c="1063">Ellerimin titremesi sönerken, etrafımdaki sesler de azaldı.</st></p>
		<p><st c="1123">Hasta yakınları birer ikişer gitmeye başladılar. </st><st c="1173">İçeriye girip pisuarda işeyenler oldu. </st><st c="1212">Ağlayan adam yaşlıydı galiba. </st><st c="1242">Uzun uzun inlemesinden anladım.</st></p>
		<p><st c="1273">Etraf sakinledikçe uyku geldi tuttu beni. </st><st c="1316">Galiba aklımın aşınması ve yanmasını engellemek için uyku zaman zaman gelip teslim alıyordu beni.</st></p>
		<p><st c="1413">Gözlerimi açtığımda ortalık zifiri karanlıktı. </st><st c="1461">Telefonumun saatine baktım. </st><st c="1489">Gece yarısını geçmişti.</st></p>
		<p><st c="1512">Kovadan usulca çıkmaya çalıştım, ama bacaklarım bağdaş kurmaktan uyuşmuştu. </st><st c="1589">Zorlayınca sendeledim. </st><st c="1612">Benimle beraber plastik kova da devrildi. </st><st c="1654">Saklandığım dolabın kapağı açıldı. </st><st c="1689">Yere saçıldık. </st><st c="1704">Tavandaki ısıya du</st><span epub:type="pagebreak" title="139" id="page139"></span><st c="1722">yarlı ışık beni görünce “şak” açıldı. </st><st c="1761">Beyaz zeminde, çöp poşetlerinin arasında yatıyordum.</st></p>
		<p><st c="1813">Etrafı dinledim. </st><st c="1831">Kimse yoktu.</st></p>
		<p><st c="1843">Gölge gibi çıktım oradan. </st><st c="1870">Kantin kapalıydı. </st><st c="1888">Kırmızı kola dolabıyla bakıştık.</st></p>
		<p><st c="1920">Aşağıya doğru, yangın merdiveninden katları inmeye başladım. </st><st c="1982">Dokuzuncu katta durdum. </st><st c="2006">Kapıyı açıp koridoru dinledim. </st><st c="2037">Kimse yoktu. </st><st c="2050">Annemin odasını iki dakikada buluverdim.</st></p>
		<p><st c="2090">İçerideydim.</st></p>
		<p><st c="2103">Işıkları kapatmıştı. </st><st c="2125">Ama açık perdeden ve camdan içeriye giren ışıkta onu rahatlıkla görüyordum. </st><st c="2201">Yatağından doğruldu; şimdi çığlık atacak, diye düşündüm.</st></p>
		<p><st c="2257">“Hoş geldin,” dedi.</st></p>
		<p><st c="2277">“Anne nasıl bildin beni?”</st></p>
		<p><st c="2303">“Gölgeni bile tanıyorum senin.”</st></p>
		<p><st c="2335">Kapıyı kapattım.</st></p>
		<p><st c="2352">Yatağın ucuna yerleştim.</st></p>
		<p><st c="2377">“Dinlemeye hazırım,” dedim. </st><st c="2406">“Eğer bu gece bana her şeyi anlatmazsan, yemin ederim şu açık pencereden uçarım.”</st></p>
		<p><st c="2487">Işıkları açmadık. </st><st c="2506">Annem, dedemin çiçek içine zulaladığı sigara paketini çıkardı.</st></p>
		<p><st c="2568">“Bu anlatacaklarım, yani hepsini anlatmak ya da hissettiklerimi sana aktarmak ne kadar mümkün olur bilmiyorum, ama ne olursa olsun kendini suçlama. </st><st c="2717">Seninle hiç ilgisi yok inan ki.”</st></p>
		<p><st c="2749">“Anne,” dedim. </st><st c="2765">“Şimdi ve şu anda tamamen benim</st><span epub:type="pagebreak" title="140" id="page140"></span><st c="2796">le ilgisi var artık biliyorsun. </st><st c="2829">O yüzden bu laflara hiç gerek yok artık.”</st></p>
		<p><st c="2870">“Babanla üniversitede tanıştık. </st><st c="2903">Ankara’da. </st><st c="2914">Eğitim Fakültesi’nde okuyorduk ikimiz de.</st></p>
		<p><st c="2955">“Evet, İzmir’de doğup büyüdüğüm doğru değil. </st><st c="3001">Babanlar da, ben de Ankaralı’yız aslında. </st><st c="3043">Benim annem, babam yok. </st><st c="3067">Yurt çocuğuyum ben. </st><st c="3087">Baban öyle değil ama. </st><st c="3109">Biz tanışmadan önce annesi ölmüştü. </st><st c="3145">Deden de Haymana’da öğretmenlik yapıyordu...</st></p>
		<p><st c="3189">“Babanı ilk, öğrenci derneğinin bir toplantısında görmüştüm. </st><st c="3251">Kantinde masanın üzerine çıkıp yemekhane boykotu için uzun uzun konuşmuştu. </st><st c="3327">Dal gibi bir oğlandı. </st><st c="3349">80’li yılların sonundan bahsediyorum. </st><st c="3387">’</st><small><st c="3388">80</st></small><st c="3390"> darbesini yeni yeni atlatıyordu insanlar. </st><st c="3433">Üniversiteler cıvıl cıvıldı. </st><st c="3462">Önce arkadaş olduk. </st><st c="3482">Hukuk’ta okuyan başka bir arkadaşımız daha vardı: Hıdır. </st><st c="3539">Her yere beraber gidiyorduk. </st><st c="3568">Ders çalışırken, sinemaya giderken, eylemlerde yan yanaydık. </st><st c="3629">Hıdır, Tuncelili’ydi. </st><st c="3651">Okulu bitirip memleketine dönmek istiyordu o...</st></p>
		<p><st c="3698">“Sonra yine beraber, aynı eve çıktık. </st><st c="3737">Okulun son sınıfına doğru babanla evlenmeye karar verdik. </st><st c="3795">Bir gün polisler evi basmışlar. </st><st c="3827">Hıdır’la ben alışverişe gitmiştik. </st><st c="3862">Dönüşte kapının önündeki arabaları görünce anladık. </st><st c="3914">Geri döndük. </st><st c="3927">Ben dedene haber verdim. </st><st c="3952">Deden bu işlere yabancı değildi. </st><st c="3985">’</st><small><st c="3986">80</st></small><st c="3988"> darbesinde köy öğretmeniyken gözaltına alınmış, bir süre tutuklu kalmış. </st><st c="4062">Çok endişe etti baban için. </st><st c="4090">‘Şimdi muhakkak işkence görüyordur, eziyet ediyorlardır,’ dedi durdu.</st></p>
		<p><span epub:type="pagebreak" title="141" id="page141"></span><st c="4159">“Baban on beş gün sonra çıktı. </st><st c="4191">Kolları yerinden kalkmıyordu. </st><st c="4221">Aylarca fizik tedaviye gittik beraber. </st><st c="4260">Sonra iyileşti. </st><st c="4276">Okul bitti. </st><st c="4288">Hıdır, Tunceli’ye avukat olarak döndü. </st><st c="4327">Ben ortaokul öğretmeni olarak atandım. </st><st c="4366">Baban da bir dershaneye girdi.”</st></p>
		<p><st c="4397">“Anne,” dedim, “sen öğretmen miydin yani?”</st></p>
		<p><st c="4440">Başını salladı.</st></p>
		<p><st c="4456">İlkokulda, ortaokulda ödevlerimde bana yardım ettiği günleri hatırladım birden. </st><st c="4537">O titizlenmelerini, dikkatini, hiç bitmeyen sabrını. </st><st c="4590">Oysa annem belediye işçisiydi. </st><st c="4621">Hiç aklıma gelmiyordu tabii sormak: “Anne, sen bütün bunları hatasız nasıl oluyor da biliyorsun?”</st></p>
		<p><st c="4718">“Dikmen’de küçük, tek katlı bir ev tutmuştuk. </st><st c="4765">Deden de geliyordu ara sıra. </st><st c="4794">Ama asıl, Hıdır’ın gelişleri olay oluyordu. </st><st c="4838">Çünkü o yıllarda Hıdır’ın yaşadığı yerler ateş içindeydi. </st><st c="4896">Her gelişinde çatışmalardan, boşaltılan köylerden, yangınlardan, sokakta güpegündüz ensesinden vurulan, kaybedilip bir daha haber alınamayan insanlardan bahsediyordu. </st><st c="5063">Hıdır, İnsan Hakları Derneği’ne üye olmuştu. </st><st c="5108">Onlara başvuran insanların davalarını alıyordu. </st><st c="5156">Ankara’da onların başvurularını takip ediyordu. </st><st c="5204">Babanla bu konuda çok gerildik. </st><st c="5236">Bize gelmesini, hatta bizimle temas kurmasını hiç istemiyordu. </st><st c="5299">‘Bizim de başımızı yakacak,’ diyordu. </st><st c="5337">Hele sana hamile kaldığımı öğrenince iyice endişelendi. </st><st c="5393">Kendisi konuşamıyordu, benim Hıdır’a artık bize gelmemesini söylememi istiyordu sürekli...</st></p>
		<p><st c="5483">“Sanki bunları hissetmiş gibi, Hıdır’dan bir yıldan </st><span epub:type="pagebreak" title="142" id="page142"></span><st c="5536">fazla haber alamadım. </st><st c="5558">Telefonlarıma çıkmıyor, sürekli yok dedirtiyordu.</st></p>
		<p><st c="5607">“Bir gün aniden çıkageldi. </st><st c="5635">Tunceli’de artık yaşamasının mümkün olmadığını söyledi. </st><st c="5691">Gözünün önünde abisinin oğlunu vurmuşlar. </st><st c="5733">‘Orada kalırsam bütün ailemi tek tek öldürecekler, en sona da beni bırakacaklar,’ dedi. </st><st c="5821">Yurtdışına gidecekti. </st><st c="5843">Onu gizlice çıkaracaklardan haber bekliyordu.</st></p>
		<p><st c="5888">“O hafta sonu –bu defa artık sen de vardın aramızda– yine hep beraber olduk. </st><st c="5966">Pikniğe gittik. </st><st c="5982">Seni kucağından hiç indirmedi. </st><st c="6013">Öptü durdu...</st></p>
		<p><st c="6026">“Bir hafta sonra gazetelerde okudum. </st><st c="6064">Hıdır ve arkadaşlarının kaldığı evi polis basmış. </st><st c="6114">Haberlerde çatışma çıktığı yazıyordu. </st><st c="6152">Teslim ol çağrısına ateşle karşılık vermişler. </st><st c="6199">Polis uzun süre teslim olmaları için beklemiş ama bir komiser içeriden açılan ateşle yaralanınca operasyon yapılmış. </st><st c="6316">Hepsi ölü ele geçmiş...</st></p>
		<p><st c="6339">“Hıdır’ın babası cenazeyi almaya geldi. </st><st c="6380">Adli tıbbın önünde ona sarıldım. </st><st c="6413">‘Oğlum hayatı boyunca silah almadı eline. </st><st c="6455">Hepsi yalan,’ dedi...</st></p>
		<p><st c="6476">“Hayatımız bir yerinden delinmişti. </st><st c="6513">Su alıyordu. </st><st c="6526">Yine de sen vardın. </st><st c="6546">En azından bu bana güç veriyordu. </st><st c="6580">Ama aylar sonra hayatım yeniden altüst oldu. </st><st c="6625">Galiba sonsuza kadar da o halde kalacak, bilmiyorum. </st><st c="6678">Sıkıntıdan evi temizlerken elbise dolabının altındaki döşemenin oynadığını fark ettim. </st><st c="6765">Tahta yerinden kalkıyordu. </st><st c="6792">Altından küçük kilitli deri bir çanta çıktı. </st><st c="6837">Bıçakla parçalayıp açtım. </st><st c="6863">İçinden çıkan zarf, fotoğraflar ve küçük </st><span epub:type="pagebreak" title="143" id="page143"></span><st c="6904">notlarla doluydu. </st><st c="6922">Hıdır ve arkadaşları kanlı, parçalanmış yüzleri ve vücutlarıyla gözümün önündeydi...</st></p>
		<p><st c="7006">“Baban olayla ilgisini asla kabul etmedi. </st><st c="7049">Öğrenciyken gözaltına alındığında devlet için çalışmayı kabul etmişti. </st><st c="7120">Ama yasal olmayan hiçbir olaya karışmamıştı ona göre. </st><st c="7174">Ne Hıdırlar’ın eviyle ilgili ihbarda ne de operasyonda bir dahli vardı. </st><st c="7246">Saatlerce yalvardı bana. </st><st c="7271">Oradaki notlardan yapılan ihbarın detaylarını, bilginin kimden geldiğini anlattı. </st><st c="7353">Ama ona inanmadım. </st><st c="7372">Her şey bir yana bütün bu belgeler bizim evimizde ne arıyordu? </st><st c="7435">Üstelik ne yaptığı işi, ne de hayatını biliyordum. </st><st c="7486">Çalıştığı dershane bir perdeden ibaretti. </st><st c="7528">Bunu kabul ediyordu ama ne yaptığına dair anlattıkları inanılır gibi değildi.</st></p>
		<p><st c="7605">“Sonra deden geldi.</st></p>
		<p><st c="7625">“O benden de çok yıkıldı. </st><small><st c="7652">12</st></small><st c="7654"> Eylül’de hapis yatmış, yanında arkadaşları işkencede ölmüştü. </st><st c="7717">‘Benim oğlum, nasıl olur da bu işlerin içinde olur?’ diyordu.</st></p>
		<p><st c="7778">“Suya düşmüş gazete kâğıdı gibi dağılmıştı hayatımız.</st></p>
		<p><st c="7832">“Ben elimdekileri Hıdır’ın babasına, gazetelere, avukatlara yollamak istiyordum. </st><st c="7914">Ama baban bunun hepimiz için –sen dahil– ölüm fermanını imzalamak anlamına geldiğini söyledi.</st></p>
		<p><st c="8007">“Sonunda anlaşmaya karar verdik.</st></p>
		<p><st c="8040">“Ben bütün o kanlı şeyleri babana geri verdim. </st><st c="8088">O da hayatımızdan çıktı. </st><st c="8113">Deden de bana katıldı. </st><st c="8136">Hayatımızı sıfırladık. </st><st c="8159">Öğretmenlikten istifa ettim. </st><st c="8188">Fakülteden bir arkadaşımın yanına geldim ben. </st><st c="8234">Arkadan deden tayini</st><span epub:type="pagebreak" title="144" id="page144"></span><st c="8254">ni buraya istedi. </st><st c="8273">Sonra belediyeden iş ayarladık bana. </st><st c="8310">İşçi olarak girdim. </st><st c="8330">Sen olanların farkında olamayacak kadar küçüktün zaten...”</st></p>
		<p><st c="8388">“Bana da yalan içinde yaşamak kalmıştı, öyle mi?”</st></p>
		<p><st c="8438">“Baban, on sekiz yaşına girdiğinde sana ulaşacağını söylemişti. </st><st c="8503">Bunu yapmaz diye düşünüyordum. </st><st c="8534">Yapmasaydı bunları bilmek zorunda kalmazdın.”</st></p>
		<p><st c="8579">“Peki, anne bunları bilmeseydim, hayatımın benim dışımda tasarlanıp kurulduğu ve bunun bana rağmen yapıldığı gerçeğini değiştirir miydi?”</st></p>
		<p><st c="8717">“Bedo, senin için yaptık bunu. </st><st c="8749">Senin iyiliğin için.”</st></p>
		<p><st c="8770">“Anne, bunu nereden bilebilirsiniz? </st><st c="8807">Benim seçmediğim hayatın, benim için daha iyi olduğunu nereden bilebiliriz!”</st></p>
		<p><st c="8883">Midem ağzıma gelmek üzereydi. </st><st c="8914">Yanımda, etrafımda, benimle olan herkese, her şeye ölesiye nefret duyuyordum. </st><st c="8992">Annem yıllar sonra karşıma geçmiş ve makineliye bağlamış gibi, takır takır her şeyi anlatıyordu. </st><st c="9089">Ben de üçüncü sayfa gazete haberi dinler gibi ağzım açık kalakalmıştım.</st></p>
		<p><st c="9160">Dışarıdan sızan ışığın altında annemin bütün yüz hatlarını iyice seçebiliyordum artık. </st><st c="9248">O da beni görüyordu muhtemelen. </st><st c="9280">Bana baktıkça gözlerinin etrafındaki çukur daha da derinleşiyordu. </st><st c="9347">İçimdeki ses durmamı söylüyordu ama o sesin ağzını burnunu kıran kabarmaya da engel olamıyordum.</st></p>
		<p><st c="9443">“Anne, belki sonra hep beraber ağlarız olanlara. </st><st c="9493">Şimdi ben başka şeye taktım biliyor musun? </st><st c="9536">Ne zaman baba </st><span epub:type="pagebreak" title="145" id="page145"></span><st c="9550">diye ağlasam, duvardaki o fotoğrafı gösteriyordun. </st><st c="9601">O zaman daha fazla ağlıyordum çünkü bir de denizde boğulmuş babamın hakkı vardı.”</st></p>
		<p><st c="9682">“Bedo... </st><st c="9692">o fotoğraftaki baban değil. </st><st c="9720">Babana ait her şeyi yok etmiştim. </st><st c="9754">O fotoğraftaki Hıdır’dı. </st><st c="9779">Geçmişimizden kalan son fotoğrafı yırtıp atamadım.”</st></p>
		<p><st c="9830">Galiba yerimden zıplayıp kalktım. </st><st c="9865">Annem iki bileğimden tuttu önce, sonra belime sarıldı.</st></p>
		<p><st c="9919">Onu sertçe ittim. </st><st c="9938">Hıçkırık seslerinin arasında bırakarak dışarı attım kendimi.</st></p>
		<p><st c="9998">Dedem evdeydi ve uyumamıştı. </st><st c="10028">Salonda bir hayalet gibi oturuyordu.</st></p>
		<p><st c="10064">İçeriye girince duvardaki sözde babamın ve kucağında her şeyden habersiz dünyaya bakan benim olduğum fotoğraf çerçevesini alıp annemin büfesinin camına fırlattım. </st><st c="10228">İçerisi cam parçacıklarıyla dolmuştu. </st><st c="10266">Dedem ifadesizce bana bakıyordu. </st><st c="10299">Beni durdurmak için kımıldamamıştı bile.</st></p>
		<p><st c="10339">“Sen ne biçim adamsın? </st><st c="10363">Oğlunu hayatından bir silgi alıp nasıl silebildin? </st><st c="10414">Bunu bana nasıl yaptın peki? </st><st c="10443">Bana hiç sormadan benim hayatımı nasıl belirlediniz?”</st></p>
		<p><st c="10496">“Bedo,” dedi dedem. </st><st c="10517">Buz gibiydi sesi. </st><st c="10535">“</st><small><st c="10536">12</st></small><st c="10538"> Eylül’den bir ay sonra okula gelip aldı beni polisler. </st><st c="10594">Tam doksan gün emniyette kaldım. </st><st c="10627">Sonra bir yıl Mamak Askeri Cezaevi’nde. </st><st c="10667">Bir yılın ilk iki ayında beni kafes denen yere attılar. </st><st c="10723">Yerden yüksekliği elli santim yoktu. </st><st c="10760">Aynı yerde </st><span epub:type="pagebreak" title="146" id="page146"></span><st c="10771">pisledim, aynı yerde yedim, su içtim. </st><st c="10809">İki arkadaşım yan kafeste çıldırdı...”</st></p>
		<p><st c="10847">“Bunlarla babamın ne ilgisi var? </st><st c="10881">Anneme söylemiş kötü bir işe karışmadığını.”</st></p>
		<p><st c="10925">“O işler öyle değil Bedo. </st><st c="10952">Ben elimi kirletmedim, kötü işe bulaşmadım diyemezsin. </st><st c="11007">Elimi yıkar geçerim diyemezsin. </st><st c="11039">Elini vermek yeterlidir. </st><st c="11064">Seni yutup başka birisi olarak tükürürler.”</st></p>
		<p><st c="11107">Evet, evet, dedem hep aynı insandı işte. </st><st c="11149">Her zaman kararlı, ne istediğini bilen, her zaman dünyayı, zamanı çözmüş, anlamış aynı sinir törpüsü adam.</st></p>
		<p><st c="11255">Daha fazla onunla konuşmak istemedim. </st><st c="11294">Kapıyı çarpıp yatağıma attım kendimi.</st></p>
		<p><st c="11331">Sabah giderken not bıraktım ardımda:</st></p>
		<p><st c="11368">“Beni bir süre aramayın...”</st></p>
		<p><st c="11396">Sırt çantamı alıp çıktım.</st></p>
	</section>
	<section epub:type="footnotes">
		<aside epub:type="footnote" id="s2"><a href="#ref_s2"><st c="11422">*</st></a><span><st c="11424"> “Barış Vadisi” anlamına gelir. </st><st c="11456">Irak’ın El Necef şehrinde asırlardan beri gömü yapılan, milyonlarca mezarın yer aldığı, 6 kilometrekareye yayılmış mezarlık alanı. </st><st c="11587">(e.n.)</st></span></aside>
	</section>
<div id="charCountTotal" value="11593"></div></body>
</html>
