<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mevzumuz Derin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<h1><span epub:type="pagebreak" title="147" id="page147"></span><st c="0">OMERTA</st><a epub:type="noteref" id="ref_s3" href="#s3"><st c="7">*</st></a></h1>
			<p><st c="9">Babamla geçen günlerimiz için “yarı sessizlik” diyebilirim. </st><st c="69">İkimiz de gerekmedikçe ağzımızı açmıyorduk. </st><st c="113">Ben onu gündelik devinimleriyle tanımak istiyordum. </st><st c="165">Hareketti benim için belirleyici olan. </st><st c="204">Çünkü sözler benden çok uzakta kurulmuştu. </st><st c="247">Hisler de benim dışımdaydı. </st><st c="275">Ne annemin acısını ne de dedemin kırıklıkla karışık öfkesini heybemde taşımak istiyordum. </st><st c="365">Bütün bunlar isteğim dışında bana bulaşmış lekeler gibiydi. </st><st c="425">Oysa vücudumu yıkamak ve yeni tecrübeye açmaktı niyetim. </st></p>
			<p><st c="482">Baba, benim için yıllarca az konuşulan bir üzüntü halinden, içindeki civciviyle beraber ezilmiş bir yumurtaya dönmüştü aniden. </st><st c="609">Şimdi bunları kumları eşeleyen </st><span epub:type="pagebreak" title="148" id="page148"></span><st c="640">kediler gibi kapatmak, dönüp son kez bakmak ve hiç bilmediğim kokusunu tanımak istiyordum.</st></p>
			<p><st c="730">Şu anda benim dışımdaki bütün can yakanlar bana ait değildi. </st><st c="792">Hatta bunların umurumda olmaması –dedemin bitmek bilmez duyarlığına, annemin içlenmelerine rağmen– tam da aradığım histi. </st><st c="914">Benimdi bu. </st><st c="926">Kendi isteğimle elde ettiğim ve ben istemezsem bırakmayacağım sihirli balonumdu.</st></p>
			<p><st c="1006">Babam bütün bunları anlamışçasına az konuşmamıza ve bütün gün birbirimizin bütün hareketlerini izlememize rıza göstermişti. </st><st c="1131">Rıza göstermiş diyorum, çünkü onun iki adım geride ve benden yukarıda halini hemen anlamıştım. </st><st c="1226">O bu duruma müsaade ediyordu. </st><st c="1256">Yani dikbaşlılığımın farkındaydı ve bunu göstermem için bana alan açıyordu. </st><st c="1332">Ama “açıyordu” sonuçta. </st><st c="1356">Bunu yaptığı andan itibaren de aslında sertliğimin pullarını döküyordu. </st><st c="1428">Böylece öfkemi ona değil geriye yığıyordum. </st><st c="1472">Beni geriden çekenlere...</st></p>
			<p><st c="1497">“Çok yorgunum,” dediğim bir sabah, kahvaltıdan sonra çıkıp beyaz karavanla kapının önünde belirdi. </st><st c="1597">Evin garajından kova, fırça çıkardı. </st><st c="1634">Hortumu bahçe çeşmesine taktı. </st><st c="1665">Arabayı yıkamaya başladı.</st></p>
			<p><st c="1690">Anladım ki, tatile gidiyoruz.</st></p>
			<p><st c="1720">Annemin tersine, babamın mesaili işi yoktu galiba. </st><st c="1772">Geceleri ben kitap okurken –başından kalktığı zaman derhal kararan ve şifreli moda geçen– bilgisayarının önünde geçirdiği en fazla iki saat dışında çalıştığını görmemiştim. </st><st c="1945">Neler yaptığını da sormamıştım tabii.</st></p>
			<p><span epub:type="pagebreak" title="149" id="page149"></span><st c="1982">Şimdi iki kelimem yola hazırlanmamız için yetmişti bile.</st></p>
			<p><st c="2039">Sırt çantamı hazırladım. </st><st c="2065">Mayom ve tişörtlerim. </st><st c="2087">Güneş gözlüğüm. </st><st c="2103">Diş fırçam. </st><st c="2115">Masamdaki kitaplara baktım. </st><st c="2143">Bu defa onlar kalsınlar, diye geçirdim içimden.</st></p>
			<p><st c="2190">Karavan harikaydı. </st><st c="2210">Küçük iki yatak, mini mutfak, televizyon, müzik seti, ağzına kadar dolu buzdolabı. </st><st c="2293">Tavan maviye boyalıydı ve küçük beyaz yıldızlar vardı. </st><st c="2348">Köşeye de ay kondurulmuştu.</st></p>
			<p><st c="2375">“Gece ışıkları kapatınca ay hareket ediyor. </st><st c="2420">Sabaha doğru batıyor,” dedi babam.</st></p>
			<p><st c="2454">Benim ilgilendiğim her detayın farkına varıyordu.</st></p>
			<p><st c="2504">“Ama istersen, yani uyutmazsa seni, devre dışı bırakırız.”</st></p>
			<p><st c="2563">İşte yine o alanı bırakıp geriye çekilmişti.</st></p>
			<p><st c="2608">Araca bindik. </st><st c="2623">Önüme haritayı koydu.</st></p>
			<p><st c="2644">“Çok iyi balık takımı var. </st><st c="2672">Zıpkın ve şnorkellerimiz de var. </st><st c="2705">İşaretlediğim koylarda balık gani. </st><st c="2740">Hangisine istersen oraya gidelim.”</st></p>
			<p><st c="2774">Karaburun’daki Dolungaz Koyu’nu seçtim.</st></p>
			<p><st c="2814">“Güzel,” dedi.</st></p>
			<p><st c="2829">Onaylanmaktan nefret eden ben değildim sanki yıllarca. </st><st c="2885">İnsanı anlamak mağarabilimle uğraşmak gibi galiba. </st><st c="2936">Bir odacığı öğrenmek, öteki koridorda kaybolmayacağın anlamına gelmiyor.</st></p>
			<p><st c="3008">Yolda kahvaltı için durduk. </st></p>
			<p><st c="3037">Yumurtayı güzel yapıyordu bu adam. </st><st c="3072">İyice çırpıyor, içine azıcık süt katıyor, sonra tuzsuz lor ve yine çok az </st><span epub:type="pagebreak" title="150" id="page150"></span><st c="3146">pul biberle bulamaç yapıp kızgın tereyağın üzerine döküyordu. </st><st c="3208">Benim işim olan salatayla gözucuyla bile olsun ilgilenmiyordu. </st><st c="3271">Kabuğunu tam alamadığım hıyarlara, doğrarken canını çıkardığım domateslere ve sapları kalmış maydanozlara ses etmemişti. </st><st c="3392">Oysa titizliğini ve şaşmaz dengeye olan bağlılığını öğrenmiştim. </st><st c="3457">Çünkü servis tabaklarının yanında hep aynı yöne kıvrılmış, gül dalı bezeli kâğıt peçeteler ve onu ortalayan çatal bıçaklar oluyordu. </st><st c="3590">Süt içtiği, çay içtiği ve su içtiği bardakları ayrıydı ve onlar gerçekten onun bardaklarıydı. </st><st c="3684">“Bunlar bana ait,” dememişti ama bardak rafını açıp, “İstediğini kullanabilirsin,” dediğinde, kendine ait olanlar başka bir raftaydı. </st><st c="3818">Şimdi çıktığımız yolculukta bile onlar yanındaydı. </st><st c="3869">Ayrı plastik koruyucu içindeydiler.</st></p>
			<p><st c="3904">Ve benim, salatayı sınırsızca kötü ve tatsız yapma hakkım vardı. </st><st c="3970">Bu durum da kâinattaki dengeyi işaret ediyordu işte. </st><st c="4023">Yumurta babamın, salata benim alanım. </st><st c="4061">O orada, ben burada. </st><st c="4082">İkimiz de sarsılmıyoruz ve düşmüyoruz. </st><st c="4121">Üstelik dengede kalmanın ileriye ve geriye senkronize adımlarla sürdürülebileceğini anlamıştım. </st><st c="4217">Babam yumurtanın başına geçerek –nasıl sevdiğimi sormamıştı bana ama olsun– ortak yemeğimiz için bir adım atmıştı. </st><st c="4332">Ben de salataya oturmuştum. </st><st c="4360">Üstelik, “Yumurtayı nasıl yersin?” diye sormamasını da, salatadaki beceriksizliğime karışmayarak dengelemişti.</st></p>
			<p><st c="4470">Yaşasın ayakta kalmak!</st></p>
			<p><st c="4493">Şimdi sıra bende olabilir miydi? </st><st c="4527">Ona doğru başka bir adım atabilir miydim?</st></p>
			<p><span epub:type="pagebreak" title="151" id="page151"></span><st c="4568">“Hıdır... </st><st c="4579">şu sizin eski arkadaşınız, o nasıl öldü?”</st></p>
			<p><st c="4620">Karavanın açık kapısının hemen önünde meraklı kırlangıçlar uçuyordu o sırada.</st></p>
			<p><st c="4698">Babam durdu. </st><st c="4712">Daha doğrusu, önce tavasını ateşin üzerinde ağır ağır sallamayı durdurdu. </st><st c="4786">Sonra ocağın altını kapattı. </st><st c="4815">Tavaya baktı, bir süre sonra yumurtayı benim tabağıma döktü. </st><st c="4876">Tam da benim istediğim gibi, diye düşündüm, az pişmiş.</st></p>
			<p><st c="4930">Karşıma oturdu. </st><st c="4947">“Süt bardağına” süt koydu ve bir parça peynir aldı önüne. </st></p>
			<p><st c="5005">Yumurtayı ve salatayı tek başıma yerken, aramızdaki dengenin ne halde olduğunu düşündüm. </st><st c="5094">Belki benden, “Tamam, bu konuyu açmayalım,” dememi bekliyordu. </st><st c="5157">O halde attığım adımı geri almış ve eski dengeyi yeniden kurmuş olacaktık. </st><st c="5232">Ama bunun yerine sofrayı kaldırdım. </st><st c="5268">Gidip arabanın ön koltuğuna oturdum.</st></p>
			<p><st c="5304">Yola çıktık.</st></p>
			<p><st c="5317">Tepeleri aştıkça hayıt ve zeytin kokuları geldi. </st><st c="5367">Sonunda deniz göründü bir virajın ucundan.</st></p>
			<p><st c="5409">Gömleğinde asılı duran güneş gözlüğünü taktı babam.</st></p>
			<p><st c="5461">“O konuda, yani Hıdır meselesinde çok haksızlık etti annen bana...”</st></p>
			<p><st c="5529">Demek ki, ufka bakarak konuşmak istiyordu benimle. </st><st c="5581">Göz göze olmayı ben de çok sevmezdim.</st></p>
			<p><st c="5618">O virajın sonunda arabayı yoldan çıkardı. </st><st c="5661">Tepenin ucuna kadar gittik. </st><st c="5689">Altımızda müthiş uçurumlar ve köpüklü deniz kuşları vardı.</st></p>
			<p><span epub:type="pagebreak" title="152" id="page152"></span><st c="5747">“Ben bir seçim yaptım. </st><st c="5771">Bunu hep yaparız zaten... </st><st c="5797">Gözaltındayken bu hakkı bana sundular. </st><st c="5836">Nasıl yaşayacaktım bundan sonra? </st><st c="5869">Dayak yiyen, kusmuklu yerlerde yatan, hayatı hep pamuk ipliğine bağlı ya da işyerinde şefin, patronun sürekli fırça attığı birisi mi olacaktım, yoksa saygı duyulan birisi mi? </st><st c="6044">Çok basitti her şey. </st><st c="6065">Adam sadece bu soruyu sordu bana. </st><st c="6099">‘Nasıl yaşayacaksın evlat bundan sonra?’ dedi.</st></p>
			<p><st c="6145">“Sonra arşivden annemle benim birlikte çekildiğimiz bir fotoğrafı koydular önüme. </st><st c="6228">Annemin kucağındayım. </st><st c="6250">Hastalığı daha yeni başlamış o günlerde. </st><st c="6291">Yüzü daha solmamış. </st><st c="6311">‘Annen sence nasıl ölmeyi hak ediyordu?’ dedi. </st><st c="6358">‘Hastane köşelerinde yalnız ve çaresizce ölmesi kimin suçu?’ dedi. </st><st c="6425">Hayat çok basit aslında, karar veriyorsun oluyor...</st></p>
			<p><st c="6476">“Ama annenin dediği işlere hiç karışmadım ben. </st><st c="6524">Kanundışı, kirli işlerle işim olmadı. </st><st c="6562">Devlet için çalışmak katil olmak anlamına gelmez. </st><st c="6612">Onu Hıdır konusunda uyardım. </st><st c="6641">Uzak durmasını söyledim. </st><st c="6666">Hıdır’a da ima ettim bir an önce gitmesini. </st><st c="6710">Ama onlar temaslarını kesmediler. </st><st c="6744">Annen seni ve ailesini de tehlikeye atarak bundan vazgeçmedi. </st><st c="6806">Sonra da seni benden alıp kopardı...”</st></p>
			<p><st c="6843">Tam da burada gözlüklerini çekip fırlattı. </st><st c="6887">Bana baktı. </st><st c="6899">İki köz yığınının öfkesi vardı orada. </st></p>
			<p><st c="6937">“İstesem seni bırakmazdım. </st><st c="6964">Vesayetini alırdım. </st><st c="6984">Annenin beni tehdit ettiği belgelerin hiçbir yasal geçerliliği yoktu. </st><st c="7054">Üstelik başına iş bile alırdı. </st><st c="7085">Ama seni düşündüğüm için vazgeçtim... </st><st c="7123">Daha doğrusu beklemeyi seçtim.”</st></p>
			<p><span epub:type="pagebreak" title="153" id="page153"></span><st c="7154">“Ama sen dedemin tek oğluydun. </st><st c="7186">O bile ismini duymak istemiyor şimdi.”</st></p>
			<p><st c="7224">Direksiyonu iki eliyle sımsıkı kavrayıp kendine doğru çekti.</st></p>
			<p><st c="7285">“Babam ne biliyor bu hayata dair? </st><st c="7320">Ona sorsan her şeyi. </st><st c="7341">Ama bir bok değil söyledikleri. </st><st c="7373">O da siyasete bulaştı ve ailesini tehlikeye attı. </st><st c="7423">Cezaevine girdiğinde, annem ve ben yalnız kaldık. </st><st c="7473">Tek başımızaydık. </st><st c="7491">Satmamakla övündüğü, işkencede adını vermediği tek arkadaşı gelip bizi sormadı. </st><st c="7571">Annem kanser oldu. </st><st c="7590">Onu sırtımda hastaneye getirdim götürdüm. </st><st c="7632">O ne yapıyordu peki? </st><st c="7653">Bize Nâzım’dan şiirlerle süslediği mektuplar yazmakla meşguldü. </st><st c="7717">Bir mahpusun karısı neler düşünmeliymiş! </st><st c="7758">Deden sana karısının nasıl gömüldüğünü anlattı mı?”</st></p>
			<p><st c="7809">“Hiçbir şey bilmiyorum bu konuda. </st><st c="7844">Bilmek de istemiyorum...”</st></p>
			<p><st c="7869">Ama babam ne dediğimi duyacak durumda değildi. </st><st c="7917">Avazı çıktığı kadar bağırıyordu.</st></p>
			<p><st c="7949">“İmam, mahalle bakkalı, kirasını bekleyen ev sahibi ve ben... </st><st c="8012">İşte böyle gömdük annemi!”</st></p>
			<p><st c="8038">Top mermisi düşmüş, mühimmat patlamıştı. </st><st c="8080">Sonrası sessizlik.</st></p>
			<p><st c="8098">Ellerini gevşetti.</st></p>
			<p><st c="8117">“Sana yemin ederim ki, yasadışı hiçbir şey yapmadım. </st><st c="8171">Onlardan tek bir şey istedim. </st><st c="8201">Sessizlik. </st><st c="8212">Sadece sessizlik. </st><st c="8230">Böyle yola devam edebilirdik. </st><st c="8260">Hep beraber...”</st></p>
			<p><span epub:type="pagebreak" title="154" id="page154"></span><st c="8275">Yola devam ettik.</st></p>
			<p><st c="8293">“Sesimin tonu için özür dilerim,” dedi.</st></p>
			<p><st c="8333">Babamın istediği yerde durmuştuk. </st><st c="8368">Önce sesini yükseltmişti. </st><st c="8394">Sonra geri almıştı. </st><st c="8414">Şimdi de, o gaza basınca yoldaydık.</st></p>
			<p><st c="8449">Bu iniş ve çıkışlar, baba oğul ilişkisinde normaldi belki de. </st><st c="8512">Ben bunu hiç bilmediğim için sürekli tartıyordum galiba kendimi. </st><st c="8577">İki erkek arasında karar verme konusunda gücün kayması kaçınılmazdı. </st><st c="8646">Belki de... </st><st c="8658">Galiba.</st></p>
			</section>
			<section epub:type="footnotes">
				<aside epub:type="footnote" id="s3"><a href="#ref_s3"><st c="8665">*</st></a><span><st c="8667">  İtalyanca’dan. </st><st c="8683">Mafyanın suskunluk anlaşması. </st><st c="8713">(e.n.)</st></span></aside>
			</section>
  <div id="charCountTotal" value="8719"></div></body>
</html>
