<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mevzumuz Derin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<h1><span epub:type="pagebreak" title="13" id="page13"></span><st c="0">BEDO’NUN KİTAPLARI</st></h1>
			<p><st c="19">İsmet Amca’nın dükkânı Arap Fırını Sokağı’nda. </st><st c="67">Eski, cumbalı bir Rum evinin giriş katı. </st><st c="108">Ev o kadar eski ki, Lodos fırtınası çıktığında geriye doğru kaçacak gibi oluyor. </st></p>
			<p><st c="189">Dedem, “Bir gün hepimizi Kadife Kale’den toplayacaklar,” diyor.</st></p>
			<p><st c="252">“Sen, ben, Bedo ve kitapların, Mardinli midyecilerin pilav kazanına düşeceğiz.”</st></p>
			<p><st c="332">Yine de oradan vazgeçmiyor. </st><st c="361">Bakmayın dedemin dediğine. </st><st c="388">İkisinin ömrü bu sokakta, yazları sokağı örten hanımeli çardağının altında, kışları da dükkânın ortasındaki kovalı kömür sobasının etrafında geçmiş. </st><st c="537">Üstelik kitap sevenlerin burnu tilki gibi oluyor. </st><st c="587">Bu sapa sokaktaki yeri illaki buluyorlar. </st></p>
			<p><span epub:type="pagebreak" title="14" id="page14"></span><st c="629">“Dünyanın en gizli kitapçısı,” diyor dedem buraya.</st></p>
			<p><st c="679">Belki de o yüzden, dükkânın girişinde </st><small><st c="718">ATLANTİS KİTAPÇISI</st></small><st c="736"> yazıyor.</st></p>
			<p><st c="745">Kapıyı açınca dev gibi bir fotoğraf var. </st><st c="787">Hüseyin Baradan, İsmet Amca’nın yakın arkadaşıymış. </st><st c="839">Beraber Fuar Göl Gazinosu’nda masa donatıp çektirmişler. </st><st c="896">İsmet Amca ne zaman efkârlansa dedem, “Ben Hüseyin Baradan / Çekilin siz aradan!” diye şarkı söyleyip onu güldürmeyi başarır.</st></p>
			<p><st c="1021">Geçen gün YouTube’dan o şarkıyı buldum. </st><st c="1062">Gerçekten çok komik bizim ihtiyarlar.</st></p>
			<p><st c="1099">Otobüsten iner inmez yağmur başladı. </st><st c="1137">İzmir’in nisan yağmurları müthiştir. </st><st c="1174">Bazen geceler boyunca yağar. </st><st c="1203">Sabaha sadece ıslaklığı görürsünüz. </st><st c="1239">Bazen de günün en olmadık saatinde, güneş iki dakikalığına Çatalkaya’dan gelen bulutlarla kapandığında bastırıverir.</st></p>
			<p><st c="1355">Koşarak vardım Arap Fırını Sokağı’na. </st></p>
			<p><st c="1394">Atlantis Kitapçısı’nın demir kapısı aralıktı. </st><st c="1440">İçeriye girdim. </st><st c="1456">İsmet Amca eliyle “sus” işareti yaptı. </st><st c="1495">Kitap yığınları arasındaki koltuğa çöktüm.</st></p>
			<p><st c="1537">Yine ses kasetine şiir okuyordu. </st><st c="1571">Yutkundu. </st><st c="1581">Bir yudum aldı, önünde duran bardaktan.</st></p>
			<p><st c="1620">“Güzin Hanım bu hafta size, Edip Cansever’in çok sevdiğimiz şiirini okumak istiyorum. </st><st c="1707">Maalesef bu şiiri artık okullarda sansürleyerek okuyorlar...”</st></p>
			<p><st c="1768">Dışarıda yağmur yeniden başladı. </st><st c="1802">Bir kedi miyavladı kapının önünde. </st><st c="1837">İsmet Amca gözlüklerini düzeltti. </st><st c="1871">Başladı.</st></p>
			<section>
				<span><span epub:type="pagebreak" id="page15" title="15"></span><st c="1879">Adam yaşama sevinci içinde</st></span>
				<span><st c="1906">Masaya anahtarlarını koydu</st></span>
				<span><st c="1933">Bakır kâseye çiçekleri koydu</st></span>
				<span><st c="1962">Sütünü yumurtasını koydu</st></span>
				<span><st c="1987">Pencereden gelen ışığı koydu</st></span>
				<span><st c="2016">Bisiklet sesini çıkrık sesini</st></span>
				<span><st c="2046">Ekmeğin havanın yumuşaklığını koydu</st></span>
				<span><st c="2082">Adam masaya</st></span>
				<span><st c="2094">Aklında olup bitenleri koydu</st></span>
				<span><st c="2123">Ne yapmak istiyordu hayatta</st></span>
				<span><st c="2151">İşte onu koydu</st></span>
				<span><st c="2166">Kimi seviyordu kimi sevmiyordu</st></span>
				<span><st c="2197">Adam masaya onları da koydu...</st></span>
			</section>
			<p><st c="2228">Durdu. </st><st c="2236">Yağmur da durmuştu. </st><st c="2256">Kedi gitmişti artık kapının önünden. </st><st c="2293">Teybi kapattı.</st></p>
			<p><st c="2307">“Nasıldı?” dedi.</st></p>
			<p><st c="2324">Elimle, “Harika!” işareti yaptım.</st></p>
			<p><st c="2358">Masasının üzerinde duran kitabı kucağıma attı.</st></p>
			<p><st c="2405">“Oku, bak. </st><st c="2417">Tam senlik.”</st></p>
			<p><em><st c="2429">Katilin Gözyaşları.</st></em><st c="2449"> Yazarı, Anne-Laure Bondoux. </st></p>
			<p><st c="2478">Kapağındaki bıçağa bittim. </st><st c="2505">İnternete girip yazarın yüzüne bakmam gerek. </st><st c="2550">Ama eve kadar sabretmek istemedim. </st><st c="2585">Şeytan, “Okumaya başla işte,” diye dürttü beni.</st></p>
			<p><st c="2632">“İsmet Amca, polisiye mi bu?”</st></p>
			<p><st c="2662">“Bence değil. </st><st c="2677">Gece uyku tutmayınca bitirdim. </st><st c="2708">Daha fazla anlatmayayım ha?”</st></p>
			<p><span epub:type="pagebreak" title="16" id="page16"></span><st c="2736">“Evet, evet,” dedim. </st></p>
			<p><st c="2758">“Aman ha!”</st></p>
			<p><st c="2768">Dükkânın arkadaki küçük bahçeye bakan odasına yürüdüm. </st><st c="2824">Kanepeye attım kendimi; kitaba başladım.</st></p>
			<p><em><st c="2864">“Buraya kimse tesadüfen gelmezdi. </st><st c="2899">Çünkü burası dünyanın sonuydu; Şili’nin, Büyük Okyanus’un soğuk sularınına dantel gibi uzanan en güney ucuydu,”</st></em><st c="3010"> diye başladı kitap.</st></p>
			<p><st c="3030">Sonra aktı gitti.</st></p>
			<p><st c="3048">Kimsenin tesadüfen gelmediği o topraklara “tesadüfen” gelen bir katilin nefesiyle aktı kelimeler. </st><st c="3147">Acımasız adamın adının Angel olması tesadüf değildi galiba. </st></p>
			<p><st c="3207">Angel daha önce okuduğum katil karakterlere hiç benzemiyordu. </st><st c="3269">Onlar kadar soğuk ve becerikliydi elbette. </st><st c="3312">Ama ben onun öldürme ihtiyacını uzun süre anlayamadım. </st><st c="3367">Soğuk çölden kıraç topraklara kaçan bir adam yoluna çıkan çiftliğe geliyor, ona çorba ve yemek sunan karı kocayı aniden ve hiç düşünmeden öldürüyordu. </st><st c="3518">Sıra, evin küçük çocuğu Paola’ya gelince adam duruyordu.</st></p>
			<p><st c="3574">Sayfalarca, Paola ve Angel’in arasında başlayan dostluğu okudum.</st></p>
			<p><st c="3639">Her sayfa beni sarstı galiba.</st></p>
			<p><st c="3669">Angel’in giderek bir baba gibi küçük Paola’ya bağlanması, Paola’nın Angel’in ona verdiği yeni hayatla beraber dünyayı ve kendini anlamaya çalışması, bütün bildiklerimi tersyüz etmeye yetmişti. </st><st c="3863">Kitap ilerledikçe Angel’in, yani öldürerek var olan birisinin, yaşamak için </st><span epub:type="pagebreak" title="17" id="page17"></span><st c="3939">birisinin varlığına ihtiyaç duyan başka bir kişiliğe dönüşünü içim gerilerek okuyordum.</st></p>
			<p><st c="4026">Bir yerde durdum. </st><st c="4045">Bu böyle olmayacaktı.</st></p>
			<p><st c="4066">İsmet Amca’nın yanına döndüm.</st></p>
			<p><st c="4096">“Sence ben de değişebilir miyim?”</st></p>
			<p><st c="4130">Baktı bana. </st><st c="4143">Gülümsedi.</st></p>
			<p><st c="4153">“Sen katil değilsin.”</st></p>
			<p><st c="4175">“Olsun. </st><st c="4184">Böyle birisi olmak istemiyorum ama.”</st></p>
			<p><st c="4220">“Nasıl birisi?”</st></p>
			<p><st c="4236">“Bedrettin gibi işte. </st><st c="4259">Limana gidip annemi ve dedemi düşünmeden Peru’ya giden bir gemiye binmeyi, arkama bakmadan gitmeyi istiyorum.”</st></p>
			<p><st c="4369">Koltuğuna yaslandı.</st></p>
			<p><st c="4389">“Daha çok gençsin. </st><st c="4409">Değişmek istersen yüz defa değişebilirsin.”</st></p>
			<p><st c="4452">Bu ihtiyarlara çok kızıyorum. </st><st c="4483">Her şeyi bildiklerini sanıyorlar.</st></p>
			<p><st c="4516">Tek kelime etmeden kapıya yöneldim. </st><st c="4553">Arkamdan seslendi.</st></p>
			<p><st c="4571">“Kitabın sayfalarını kıvırmadan getir. </st><st c="4611">Satamam yoksa.”</st></p>
			<p><st c="4626">Evet, her şeyi biliyorsunuz siz! </st><st c="4660">Limana gidiyorum oysa şimdi. </st><st c="4689">Döneceğimi kim söyledi.</st></p>
			<p><st c="4712">Deniz kenarına gidip oturdum. </st><st c="4743">Gemileri izledim. </st><st c="4761">Fransız bayraklı büyük yolcu gemisi benimle dalga geçer gibi düdük çalarak önümden geçti. </st></p>
			<p><st c="4851">İnternet kafenin birine girdim sonra. </st><st c="4889">Ekşi Sözlük hesabımı açtım. </st><st c="4917">Kitaptan şu alıntıyı yazdım:</st></p>
			<p><em><span epub:type="pagebreak" title="18" id="page18"></span><st c="4945">“Denize uzun süre baktığınızda bazı şeyler oluverdiğini hissedersiniz.”</st></em></p>
			<p><st c="5017">Sayfalarını kıvırmadan, sahilde bir banka tüneyerek, kitabı bitirdim.</st></p>
			</section>
  <div id="charCountTotal" value="5087"></div></body>
</html>
