<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mevzumuz Derin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<h1><span epub:type="pagebreak" title="83" id="page83"></span><st c="0">“KAPAMA”</st></h1>
			<p><st c="9">Arada oluyor bu. </st><st c="27">Kendi oyuğumu oyup kendimi içine kapatıyorum. </st><st c="73">Evdekilere söylüyorum: “Bana bir süre dokunmayın.”</st></p>
			<p><st c="123">Ardından televizyonu, bilgisayarı ve telefonumu arkamda bırakıp, seçtiğim tek kitabımla terastaki müştemilata çekiliyorum. </st><st c="247">Dedem bir ara güvercinler için yapmıştı bunu. </st><st c="293">Ama karşı apartman komşumuz, hastalanan ve sırayla ölen güvercinlerinin ardından kendini terastan bırakınca vazgeçti.</st></p>
			<p><st c="410">“Tutku ve ölüm bulaşıcıdır,” der dedem.</st></p>
			<p><st c="450">Annem öteberileri koydu buraya. </st></p>
			<p><st c="483">Ben de hepsini eskiciye satıp, bu iki metreye üç metrelik damı kendime aldım. </st><st c="561">Yerde bir matım, yanında </st><span epub:type="pagebreak" title="84" id="page84"></span><st c="586">uyku tulumum ve samandan yastığım var. </st><st c="625">Tuvalet dışında, çıkmıyorum. </st><st c="654">Bir de annem çok mızmızlanmasın diye, kapının önüne bıraktığı salçalı ekmekleri alıyorum.</st></p>
			<p><st c="743">Sabah evdekilere söyledim: “Bana dokunmayın!”</st></p>
			<p><st c="789">Annem boş boş baktı bana. </st><st c="816">Söylediğimi duymamış, duysa da anlamamış gibiydi. </st><st c="866">Gözlerinin altındaki halkalardan uyumadığını anladım. </st><st c="920">Bir anne gündüz ağlamış, gece de uyumamışsa, bilin ki iyi şeyler olmuyordur. </st></p>
			<p><st c="997">Babam olaydı keşke, diye geçirdim içimden, ya da yalnız olmayaydı.</st></p>
			<p><st c="1063">Fakat bunu kendime söyleyip durmam da başka bir arıza durumdu. </st><st c="1127">“Yalnız olmasaydı,” lafının çekirdeğinde, “Benimle arkadaş olsaydı, her şeyi onunla konuşabilseydik,” var aslında. </st><st c="1242">Ama ben ikide bir kendi kendime, “Annemin hayatında biri olmalı,” cümlesini ezberletmeye çalışıyorum. </st><st c="1344">Ya da bunu tekrar ettikçe, olması gereken –ya da fiilen olmuş olan– duruma kendimi alıştırmaya çalışıyorum galiba.</st></p>
			<p><st c="1458">Deliğime girmeden önce dedem, emektar tost makinesinde yaptığı Ayvalık tostunu elime sıkıştırdı. </st><st c="1556">Bir de kitap verdi.</st></p>
			<p><st c="1575">“Canın kitap okumak ister senin.”</st></p>
			<p><st c="1609">Baktım.</st></p>
			<p><st c="1617">Yusuf Atılgan’ın </st><em><st c="1635">Aylak Adam</st></em><st c="1645">’ını uygun görmüş dedem bana.</st></p>
			<p><st c="1675">Karşılıklı gülümsedik.</st></p>
			<p><st c="1698">“Eski baskısı, dikkat et. </st><st c="1725">Nadir kitap,” dedi.</st></p>
			<p><span epub:type="pagebreak" title="85" id="page85"></span><st c="1744">Annem koridordan gölge gibi geçti. </st></p>
			<p><st c="1780">“Mesaiye gidiyorum ben,” dedi.</st></p>
			<p><st c="1810">Dedemle bakıştık. </st><st c="1829">Omuzuma vurdu.</st></p>
			<p><st c="1843">Karanlığıma girdim. </st><st c="1864">Kapıyı kapattım. </st><st c="1881">Şimdi her şey daha iyiydi.</st></p>
			<p><st c="1907">Dışarıdan, körüklü bir belediye otobüsünün sesi geldi. </st><st c="1963">Annemi aldı götürdü galiba işe. </st></p>
			<p><st c="1995">El fenerini yaktım. </st><st c="2015">Kitabı karıştırdım. </st><st c="2035">Dedem bazı satırların altını çizmiş:</st></p>
			<p><em><st c="2071">“Dünyada hepimiz sallantılı, korkuluksuz bir köprüde yürür gibiyiz. </st><st c="2140">Tutunacak bir şey olmadı mı insan yuvarlanır. </st><st c="2186">Tramvaydaki tutamaklar gibi. </st><st c="2215">Uzanır tutunurlar. </st><st c="2234">Kimi zenginliğine tutunur; kimi müdürlüğüne; kimi işine, sanatına. </st><st c="2301">Çocuklarına tutunanlar vardır. </st><st c="2332">Herkes kendi tutamağının en iyi, en yüksek olduğuna inanır. </st><st c="2392">Gülünçlüğünü fark etmez. </st><st c="2417">Kağızman köylerinden birinde bir çift öküzüne tutunan bir adam tanıdım. </st><st c="2489">Öküzleri besiliydi, pırıl pırıldı. </st><st c="2524">Herkesin, ‘Veli ağanın öküzleri gibi öküz, yoktur,’ demesini isterdi. </st><st c="2594">Daha gülünçleri de vardır. </st><st c="2621">Ben, toplumdaki değerlerin ikiyüzlülüğünü, sahteliğini, gülünçlüğünü göreli beri, gülünç olmayan tek tutamağı arıyorum: Gerçek sevgiyi! </st><st c="2757">Bir kadın. </st><st c="2768">Birbirimize yeteceğimiz, benimle birlik düşünen, duyan, seven bir kadın!”</st></em></p>
			<p><st c="2841">Galiba mesele bu: Nereye tutunacağız?</st></p>
			<p><st c="2879">Fakat hayatta tek başına olmayınca, seninle beraber, sana değen ya da değmekten kurtulamayacağın insanların nereye ve nasıl tutunacakları da önemli. </st><st c="3029">Çünkü tutunamayan bir başkası senin üzerine gelebilir. </st><st c="3084">Ya da en </st><span epub:type="pagebreak" title="86" id="page86"></span><st c="3093">yakınındakinin tutunma çabası sana kendi durumunu hatırlatabilir: Bedo sen nereye, kime tutunacaksın? </st><st c="3195">Nasıl tutunacaksın?</st></p>
			<p><st c="3214">Bunun sürekli hatırlatılması kadar boktan başka ne olabilir!</st></p>
			<p><st c="3275">Hele açıktan değil ama jestlerle, minik uyarılarla, tatlı tatlı dokundurmalarla, imalarla yapılan “kariyer ve gelecek” dersleri!</st></p>
			<p><st c="3404">Evet, herkes bir şeye tutunmaya çabalıyor. </st><st c="3448">Ben de o dala uzanmamaya, kayıtsız kalmaya tutunsam nasıl olur acaba?</st></p>
			<p><st c="3517">“Planların ve hedeflerin olmalı.”</st></p>
			<p><st c="3551">Şimdi kutsal kitaplar yeniden inebilseydi eğer, bu cümleyle başlardı galiba. </st><st c="3629">Hedef koyma dinimiz amin! </st><st c="3655">Hele olmasa bakalım stratejilerimiz, taktiklerimiz, ne olacak acaba? </st><st c="3724">Bu hayatta bir amacının olmaması anlamına gelmiyor ki. </st><st c="3779">Bence o da olmayabilir. </st><st c="3803">Ama benim gayet “ergonomik” yaklaşımım var misal bu konuda. </st><st c="3863">Tepelere, zirvelere değil de çayırlara bakıyorum. </st><st c="3913">Çıkmak, koşmak değil de yayılmak bize daha uygun olamaz mı? </st><st c="3973">Gözünü son noktaya dikmek, iman tahtanı hırslı nefesinle doldurup boşaltmak, gerektiğinde birilerini patikadan itivermek ya da senden önce düşenlerin kemiklerine basıp devam etmek ya da hemen ardında dengesini kaybedenlere zorunlu doğal seleksiyon bakışları atmak... </st><st c="4240">Ne gerek var buna! </st><st c="4259">Yatay olsak mesela. </st><st c="4279">Çayırın neredeyse her noktasında eşit olan yerçekimine ve hava yoğunluğuna bıraksak kendimizi. </st><st c="4374">Sola, sağa, kuzeye </st><span epub:type="pagebreak" title="87" id="page87"></span><st c="4393">ve güneye gitsek. </st><st c="4411">Sonra yeniden geriye dönsek. </st><st c="4440">Bunları yaparken birileriyle karşılaşsak, onlar kararımızı, daha doğrusu arzumuzu değiştirse. </st><st c="4534">Biz onlarınkini değiştirsek. </st><st c="4563">Şimdi benim bir amacım yok mu bu hayatta? </st><st c="4605">Bence var. </st><st c="4616">Mutlu olmak. </st><st c="4629">Ama yayılarak mutlu olmak istiyorum ben. </st><st c="4670">Tutunduğum şey de –şimdilik galiba– bu.</st></p>
			<p><st c="4709">Ama burada karanlıkta ve tozlu kuruluğun içinde ötekileri düşünüyorum.</st></p>
			<p><st c="4780">Ben boşluğa değil de, boşluktakine sarılıp dururken etrafımdakiler ne yapıyor acaba?</st></p>
			<p><st c="4865">Barbo’dan başlasam mı?</st></p>
			<p><st c="4888">O Çingeneliğine tutunamıyor bir türlü. </st><st c="4928">Deniyor bunu ama olmuyor. </st><st c="4954">Atamadığı kemik gibi kalbinin üzerinde taşıyor. </st><st c="5002">Böyle olmaktan mutlu. </st><st c="5024">Başka türlüsünü istemiyor. </st><st c="5051">Kalbi kemiğine yakın duruyor. </st><st c="5081">Ama birisi işaretparmağıyla onu gösterdiğinde, hemen içine kapanıyor. </st><st c="5151">Kaçıp gidiyor oradan.</st></p>
			<p><st c="5172">Bir defasında –epey küçüktük– mahallenin öteki ucunda oturan Diyarbakırlı çocuklarla eften püften meseleler yüzünden hırlaşmıştık. </st><st c="5304">Barbo atladı tabii hemen öne. </st><st c="5334">“Yürü lan Çingene,” dedi çocuklardan birisi. </st><st c="5379">Barbo kıpkırmızı oldu. </st><st c="5402">Sonra ağlamaya başladı. </st><st c="5426">Köşeye kadar yürüdük. </st><st c="5448">Çektim onu, “İçinden ne geliyorsa onu yapalım abi,” dedim. </st><st c="5507">“Dayak yeriz en fazla.”</st></p>
			<p><st c="5530">Barbo döndü. </st><st c="5544">Onu itekleyen çocuğa, “Sen de Kürt’sün o zaman, hayvan!” dedi. </st></p>
			<p><st c="5607">Çocuk şaşkın şaşkın baktı bize. </st><st c="5639">“He, öyleyim tabii,” dedi. </st><st c="5666">Çöküp bilye oyununa devam etti. </st></p>
			<p><span epub:type="pagebreak" title="88" id="page88"></span><st c="5698">Barbo daha çok şaşırmıştı. </st><st c="5725">Hatta ağlamayı unutmuştu. </st><st c="5751">Okulun duvarında saatlerce oturduk, sonra bana dönüp, “Oğlum, Kürt demek, siktir git gibi bir şey değilmiş ya!” demişti.</st></p>
			<p><st c="5871">Epey bir gülmüştük o zaman biz buna.</st></p>
			<p><st c="5908">Ama hayat sürekli o tarafından vurduğu için belki de Çingeneliğine tutunmak istemedi Barbo. </st><st c="6001">Üstelik eski mahallelerinden, oradaki kendi akvaryumlarının korumasından da uzaktı. </st><st c="6085">Galiba bunun yerine işe, çalışmaya verdi kendini. </st><st c="6135">Dedeme yalvardı, ona kefil olması için. </st><st c="6175">Beraber gittiler. </st><st c="6193">Kemeraltı’ndaki en yaşlı ayakkabı ustasının yanına çırak girdi. </st><st c="6257">Adam o kadar yaşlıydı ki, Barbo işe girdikten bir iki yıl sonra hızla bunamaya başladı. </st><st c="6345">Barbo’ya satılacak, sipariş edilecek ayakkabı yapmayı öğreteceğine, ona Ermeni ustasının bellettiği ama şimdi tarihi eser sayılacak şeyleri yapmayı gösterdi. </st></p>
			<p><st c="6503">“Ben bugün başmak yapmayı öğrendim,” derdi mesela.</st></p>
			<p><st c="6553">“Başmak ne be?”</st></p>
			<p><st c="6569">“Böyle burnu küt, has deriden ayakkabı işte. </st><st c="6615">Padişahlar giyermiş sarayda. </st><st c="6644">Altına da altın nalça çakarlarmış. </st><st c="6679">Yürüyünce ses çıkarsın, millet ‘Padişah geliyor, kaçalım!’ desin diye.”</st></p>
			<p><st c="6750">Sonra bir gün gelir, “Körüklü çizme işine girdik biz. </st><st c="6805">Ustam diyor ki, süvariler İzmir’e girince çok lazım olurmuş,” derdi.</st></p>
			<p><st c="6873">Böyle böyle derken, ustası tez elden rahmetli oldu.</st></p>
			<p><st c="6925">Sonra Pişici Halil’in dükkânına girdi Barbo. </st><st c="6971">Keme</st><span epub:type="pagebreak" title="89" id="page89"></span><st c="6975">raltı Karakolu’nun hemen arkasında küçük bir dükkânda pişi kızartırdı Halil Amca. </st><st c="7058">Peynirli ve kıymalı. </st><st c="7079">El çabukluğuyla içini hazırladığı hamurları, ufak tencere kapağıyla keser, parmak uçlarıyla kapatır, kızgın yağa bandırırdı. </st><st c="7204">Barbo, on numara çırak oldu orada da. </st><st c="7242">Sabah erkenden gidip iç hazırlığına yardım ederdi. </st></p>
			<p><st c="7293">Ama Barbo’nun asıl farkı sipariş alma ve yetiştirme konusunda ortaya çıktı. </st><st c="7369">Kemeraltı, Ege’nin öteki açık pazarlarının tersine bir hız alanıdır. </st><st c="7438">Müşteriler ve esnaf, giren çıkan mallar, toptancılar, alışveriş, dönen para, alınan haraçlar, kavgalar, göz göze gelen çapkın erkekler ve kadınlar, her şey hızla olur burada. </st><st c="7613">Gâvurluğun da bir etkisi var galiba bunda. </st><st c="7656">Her şeyin akış ritmi böyle olunca, özellikle öğle yemekleri de koşuşturmalı olur. </st><st c="7738">Esnaf lokantalarının önünde hep kuyruk vardır mesela. </st><st c="7792">Yemekler masaya hızla gelir, ayaktakileri bekletmemek için çabuk yenir ve çıkılır. </st><st c="7875">Dükkânlara verilen siparişlerin de fazla beklemeye tahammülü yoktur. </st><st c="7944">Patronlar ve tezgâhtarlar, gazete kâğıdı serdikleri tezgâhların üzerinde atıştıracakları öğle nevalelerini gözleri yolda, biraz da huysuzlanarak beklerler. </st><st c="8100">İşte Barbo, ayakları kıçına vuran koşturmasıyla ve her zaman gülen gözleriyle çarşının yıldızı oldu. </st><st c="8201">Kalabalığın ve kapı önlerine istiflenen malların arasından yılan gibi kayar, kelebek gibi uçar, posta güvercini gibi, Kemeraltı’nın en karışık sokaklarındaki, kuytu hanlarındaki son dükkânları bile zamanında bulurdu. </st><st c="8418">Bununla da kalmazdı Barbo. </st><st c="8445">O, düştüğü yerden iki avuç toprakla kalkanlardandı. </st><st c="8497">Soğumasın </st><span epub:type="pagebreak" title="90" id="page90"></span><st c="8507">diye önce kasap kâğıdına, sonra da Buldan bezine sardığı pişileri teslim ederken yan dükkândan ya da kapı önünde sigara tüttürenlerden de yeni siparişler alırdı. </st></p>
			<p><st c="8669">Atom karınca Barbo’nun pişiye tutunarak hayata bağlanması uzun sürmedi. </st><st c="8741">Ustası memnundu, müşteriler de, arada ondan makas alan, kumaş deposunda sıkıştırmaya çalışan terzi ablalar da memnundu. </st><st c="8861">Ama işleri gevşemeye başlayan komşu börekçilerin homurtusu durmadı. </st><st c="8929">Günün birinde Pişici Halil’in el kadar dükkânına belediyeden zabıtalar geldi. </st><st c="9007">“Gıda işinde Çingene çalışmaz,” dediler. </st><st c="9048">“Başka adam mı bulamadı,” dediler. </st><st c="9083">“Mühür,” dediler. </st></p>
			<p><st c="9101">Barbo çok ağlayınca babası ona faytonculuk zanaatını öğretmek istedi. </st><st c="9171">Ama o kararlıydı. </st><st c="9189">İlla tutunacaktı bu İzmir’e. </st><st c="9218">İnciraltı’nda balıkçı lokantasına önce bulaşıkçı girdi. </st><st c="9274">Sonra mutfağa aldılar. </st><st c="9297">En çok şevketibostan yemeğini yapmayı öğrendiğinde mutlu oldu galiba. </st></p>
			<p><st c="9367">“Abi çok iyi yıkamak gerek. </st><st c="9395">Bol bol bekleteceksin suda. </st><st c="9423">Sonra Buca’daki kasaplardan kuzu eti alacaksın. </st><st c="9471">Bir de, pişerken yarım limonun yarısını sıkacaksın. </st><st c="9523">Az da tuz. </st><st c="9534">Ölçü bu. </st><st c="9543">Yoksa beyazlamıyor...”</st></p>
			<p><st c="9565">Ama aşçılık ona tutunmak istemedi. </st><st c="9601">Bir gece lokanta, elektrik kontağından kül oldu. </st><st c="9650">Zor çıktılar mutfaktan. </st><st c="9674">Barbo en çok da taze gelen ama küle dönen Karaburun’un topan kefallerine yandıydı. </st></p>
			<p><st c="9757">Barbo tam fayton atlarına razı olmak üzereydi ki, Madam Pi imdada yetişti. </st><st c="9832">Evindeki antika lambalardan birini okutup Barbo’ya verdi. </st></p>
			<p><span epub:type="pagebreak" title="91" id="page91"></span><st c="9890">“Kendi işini kur. </st><st c="9908">Çiğdem sat ya da simit tezgâhı al bir tane,” dedi ona.</st></p>
			<p><st c="9962">Günlerce düşündük. </st><st c="9982">Çok para değildi ama hiç paradan da çoktu elindeki.</st></p>
			<p><st c="10033">Sonunda, zabıtanın yakaladığı ayakçı fotoğraf malzemelerini rüşvetle almaya karar verdi: Eski bir çocuk arabasına monte yazıcı ve akü, bir de dijital fotoğraf makinesi. </st><st c="10203">Kocaman harflerle yazdığı, </st><small><st c="10230">YAKIŞIKLI FOTOLAR 1 LİRA</st></small><st c="10254"> kartonuyla Kordon’da dolaşıyor şimdi. </st></p>
			<p><st c="10293">Bu ne kadar sürer bilmiyorum. </st><st c="10323">Zira Fotoğrafçılar Odası, korsan fotoğrafçı diye Barbo’nun peşine düşmüş. </st><st c="10397">Gündeliğinin yarısını zabıtaya, polise vermekten ne zaman yılacak bakalım bizim Barbo.</st></p>
			<p><st c="10483">İşte Barbo’nun “tutamakları” bunlardı. </st><st c="10523">Eskimiş, koptu kopacak ama ısrarlı.</st></p>
			<p><st c="10558">Madam Pi kızına sarılacağı o günün umuduna mı tutunuyordu?</st></p>
			<p><st c="10617">Kızıl saçlı delice kızı, Madam Pi’nin boğazını kesecek kadar güçlü olacağı ânı mı bekliyordu sürekli?</st></p>
			<p><st c="10719">İsmet Amca yıllarca gizli gizli sevdiği kadının aslında ölmediğine inanıyor olamaz mıydı? </st><st c="10810">Belki de öyle birisi hiç olmamıştı. </st><st c="10846">Yıllarca doldurulan o şiir kasetleri, heyecanlar hep hayata devam etmek içindi, kim bilir. </st><st c="10937">Şimdi ya bileklerini kesmeye karar vermişti İsmet Amca ya da kendine bir başka tutamak bulmuştu.</st></p>
			<p><st c="11033">Dedem peki, denizde boğulan biricik oğlunun derdini nasıl aşmıştı da mesela motor alıp balıkçılığa heves etmişti. </st><st c="11148">Babamdan hiç bahsetmezdi; “Ölenle ölünmez,” </st><span epub:type="pagebreak" title="92" id="page92"></span><st c="11192">derdi; çocuklar beni sıkıştırdıklarında, “Ne ağlıyorsun? </st><st c="11249">Ben senin baban sayılırım. </st><st c="11276">Hem babası olan çocuklar da dayak yer bu hayatta,” derdi; babamdan hiç bahsetmezdi. </st><st c="11360">Babamdan hiç bahsetmezdi babamdan hiç bahsetmezdi babamdan hiç bahsetmezdi babamdan hiç bahsetmezdi babamdan hiç bahsetmezdi babamdan hiç bahsetmezdi; hiç. </st><st c="11516">Baba. </st></p>
			<p><st c="11522">Arada, salondaki babamın tek fotoğrafını alıp ona giderdim. </st><st c="11582">“Anlatsana,” derdim. </st><st c="11603">“Masal anlatayım bak sana,” derdi.</st></p>
			<p><st c="11637">Baba yerine masal.</st></p>
			<p><st c="11656">Pembe bir fil varmış ormanda. </st><st c="11687">Yavru daha ama. </st><st c="11703">Kulak içleri, sırtı, kuyruğu, küçük dişleri hep pembe. </st><st c="11758">Büyüyüp arkadaşlarıyla oynayacak çağa gelince annesi bu durumu anlatmış ona. </st><st c="11835">“Seninle eğlenebilirler, arkandan dalga geçebilirler. </st><st c="11889">Olsun. </st><st c="11896">Sakın üzülme, sen çok özelsin,” demiş.</st></p>
			<p><st c="11934">Pembe fil yavrusu ne pembeliğin ne de özel olmanın anlamını biliyormuş. </st><st c="12007">Hiçbir şey anlamamış tabii. </st><st c="12035">Ta ki, saklambaç oynamak için öteki fil yavrularına katılana kadar. </st><st c="12103">Bunu ebe yapmamışlar. </st><st c="12125">Bu güzel. </st><st c="12135">Ama ebelerin hiçbirisi pembe fil yavrusunu ebelememiş de. </st><st c="12193">Önce saklanmaktan vazgeçmiş sonra ortalık yerde durmuş, en son da ebenin dibinde tepinmiş. </st><st c="12284">Ama nafile. </st><st c="12296">Kimse onu ebelememiş. </st><st c="12318">Çünkü kimse onu görmemiş. </st><st c="12344">Pembe fil yavrusu deli gibi ağlamaya başlamış. </st><st c="12391">O sırada oradan geçen dede suaygırı –burada dedem yanaklarını şişirir göbeğini iki elinin arasına alıp sallardı– onu görmüş. </st></p>
			<p><span epub:type="pagebreak" title="93" id="page93"></span><st c="12516">“Hey,” demiş, “neden sızlanıp duruyorsun?”</st></p>
			<p><st c="12558">“Beni görmüyorlar.”</st></p>
			<p><st c="12578">“Ben görüyorum.”</st></p>
			<p><st c="12595">“Ama sen aygırmışsın.”</st></p>
			<p><st c="12618">“Hayır, suaygırıyım.”</st></p>
			<p><st c="12640">“İşte tamam, ondansın.”</st></p>
			<p><st c="12664">“Olsun.”</st></p>
			<p><st c="12673">“Ama ben filim. </st><st c="12690">Filler beni görmüyor.”</st></p>
			<p><st c="12712">“Olsun, ben görüyorum.”</st></p>
			<p><st c="12736">“Olsun, de mi?”</st></p>
			<p><st c="12752">“Hıı. </st><st c="12759">Onlar gelmiyorsa, sen de bize gel.”</st></p>
			<p><st c="12794">“Nereye?”</st></p>
			<p><st c="12804">“Bizimle oynamaya.”</st></p>
			<p><st c="12824">“Ama siz derede, denizde oynuyorsunuz. </st><st c="12864">Ben sevmiyorum suyu.”</st></p>
			<p><st c="12885">“Tamam, gel sen. </st><st c="12903">Başka yere gideriz.”</st></p>
			<p><st c="12923">“Olur gelirim.”</st></p>
			<p><st c="12939">İşte bu masalın ardından dedemle ben evden çıkardık. </st><st c="12993">Öteki suaygırı İsmet Amca’nın dükkânına varırdık. </st><st c="13043">Orada öteki aygırlar da gelir, tavla ve dama oynarlardı. </st></p>
			<p><st c="13100">Dedem, babamı böyle böyle unuttuğumu sanırdı.</st></p>
			<p><st c="13145">Dedem masalları seçerken, annem bu konuda susmaya tutunmuştu galiba. </st></p>
			<p><st c="13215">Annem susarak sorularımı bitirebiliyordu. </st><st c="13257">Ağlamamı kesebiliyordu. </st><st c="13281">Çünkü, “Benim babam nerede, neden akşamları gelmiyor?” diye mızmızlanmalarımın sonunda hiçbir yanıt alamadığım için ağlamanın faydasız olduğunu anlamıştım. </st><st c="13437">Böyle anlarda annem dibi görülme</st><span epub:type="pagebreak" title="94" id="page94"></span><st c="13469">yen kuyular gibiydi. </st><st c="13491">O kadar yoğundu ki derinliği, içine doğru çığlık attığımda yankısı bile dönmüyordu. </st><st c="13575">Sesimi yutuyordu annem. </st></p>
			<p><st c="13599">Biraz büyüdüğümde, yani olanları anlayabilecek yaşa geldiğimi hissettiğinde beni karşısına aldı.</st></p>
			<p><st c="13695">– Bedo, baban gelmeyecek. </st></p>
			<p><st c="13722">– Çünkü o öldü. </st></p>
			<p><st c="13738">– Senin baban gemiciydi. </st></p>
			<p><st c="13763">– Çok uzaklara gidiyordu her defasında. </st></p>
			<p><st c="13803">– Bir gün yine gitti.</st></p>
			<p><st c="13824">– Evet, evden çıkmadan öptü seni.</st></p>
			<p><st c="13858">– Sonra yoldan telefon etti. </st><st c="13888">Gecikeceğini söyledi.</st></p>
			<p><st c="13909">– Ama bir daha gelmedi.</st></p>
			<p><st c="13933">– Sonra arkadaşları geldi.</st></p>
			<p><st c="13960">– Dediler ki gemi fırtınaya yakalandı.</st></p>
			<p><st c="13999">– Büyük dalgalar gelip çarptı bize.</st></p>
			<p><st c="14035">– Baban herkesi kurtarmak için gemide kalmış.</st></p>
			<p><st c="14081">– Herkes kurtarma botlarına binmiş.</st></p>
			<p><st c="14117">– Ama o çıkamamış.</st></p>
			<p><st c="14136">– Gemiyle birlikte batmış.</st></p>
			<p><st c="14163">– Bir daha gelmeyecek.</st></p>
			<p><st c="14186">Annem bütün bunları tane tane, üzerine basa basa ve her cümle arasında es vererek bir </st><small><st c="14273">23</st></small><st c="14275"> Nisan şiiri gibi okumuştu. </st><st c="14303">Gözleri kapalıydı ve iki eliyle karnını tutuyordu.</st></p>
			<p><st c="14353">Sonra gözlerini açtı ve koşarak lavaboya gitti. </st><st c="14402">Öğürtüleri geldi. </st><st c="14420">Arkasından gittiğimde, yerde yatarken buldum onu.</st></p>
			<p><span epub:type="pagebreak" title="95" id="page95"></span><st c="14469">Annem bir ay hastanede yattı.</st></p>
			<p><st c="14499">Geldi eve.</st></p>
			<p><st c="14510">Ara ara yine gitti oraya. </st></p>
			<p><st c="14537">“Asabiye servisi,” diyordu dedem, telefonla annemi ararken.</st></p>
			<p><st c="14596">Dönüşleri seviyordum. </st><st c="14619">Çünkü her defasında ayva reçelli kurabiye yapıyordu.</st></p>
			<p><st c="14671">Fark ettim ki, babamı arka arkaya sormadığım zaman annem hastaneye gitmiyordu. </st><st c="14751">Ayva reçelli kurabiyeyi seviyorum diye bunu yapamazdım.</st></p>
			<p><st c="14806">Babamı sormaktan vazgeçtim.</st></p>
			<p><st c="14834">Annem de buna tutunuyor olabilirdi hayatta.</st></p>
			<p><st c="14878">Şimdi belki de vazgeçmişti ve başka bir tutamak arıyordu kendine.</st></p>
			<p><st c="14944">Âşık mıydı acaba gerçekten?</st></p>
			</section>
  <div id="charCountTotal" value="14972"></div></body>
</html>
