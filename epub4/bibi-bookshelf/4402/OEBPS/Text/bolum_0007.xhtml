<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
</head>

<body>
  <p>Canlı kadının üzerinde yattığı odun yığını tutuşturulduğunda ve alevler onu içine aldığında, kadın, meydanda toplanmış şövalyelere, baronlara, büyücülere ve belediye meclis üyelerine öylesine iğrenç sözler yağdırdı ki oradaki herkes dehşete düştü. Öncesinde yığına ıslak odun koymuşlardı çünkü şeytan kadın hızla değil, ateşte kavrulmanın ızdırabını çekerek yanmalıydı ama yığına derhal kuru odun konması için emir verildi, infaz çabucak sona erdirilmeliydi. Ama uğursuzun içinde bir iblis yaşıyordu belli ki tıslıyor, acıyla haykıracağı yerde berbat belalar okuyordu. "Bir intikamcı doğacak benim kanımdan." diye haykırdı. "Kirlettiğiniz Eski Kan'dan doğacak, halkları ve dünyayı yok edecek! Bana çektirilen işkencenin öcünü alacak! Hepinize ve çocuklarınızın çocuklarına ölüm, ölüm ve öç!" Yanıp kül oluncaya kadar bunları söyleyebildi. Böyle öldü Faika, döktüğü masum kanlar için böyle bir cezaya çarptırıldı.</p>

  <p>Roderick de Novembre, Dünya Tarihi, Cilt II</p>

  <h2>7. Bölüm</h2>

  <p>Şunun haline bakın hele! Güneşten yanmış, yaralanmış, kuruyup gitmiş. Sünger gibi su içiyor, açlıktan ölecek gibi duruyor, korkunç! Demedi demeyin, doğudan geliyor bu. Korath’dan geçmiştir. Kızgın Tava’dan."</p>

  <p>Kuzey Krallıklarının güney doğusunda yer alan Korath Çölleri, öldürücü sıcağından dolayı halk arasında Kızgın Tava olarak anılır, (ç. n.)</p>

  <p>"Delisin sen! Kızgın Tava’da kimse hayatta kalamaz. Batıdan gelmiş o, dağlardan, Kayıp Nehir’in yatağından. Koratlı’ın kıyısına bir şekilde ulaşmış, o da canına okumuş zaten. Onu bulduğumuzda yerdeydi, baygın yatıyordu."</p>

  <p>"Çöl, batıda da millerce uzanır. Neresinden gelmiş?"</p>

  <p>"Atla gelmiş. Kim bilir ne kadar uzaktan. Yakınında toynak izleri vardı. Atı onu Kayıp Nehir’de sırtından atmış olmalı. O yüzden berbat durumdaydı, her yeri morarmıştı."</p>

  <p>"Bu kız Nilfgaard için neden böylesine önemli, merak ediyorum? Vali bizi aramaya gönderdiğinde, önemli bir soylu kaybolmuş sandım. Ama bu? Sıradan bir pasaklı, ayaktakımı, üstelik bir de dilsiz. Doğru kişiyi bulduğumuzdan hiç emin değilim, Skomlik." "Doğru kişi. Sıradan biri değil o. Sıradan olsaydı ölüsünü bulurduk ancak."</p>

  <p>"Ölmesine ramak kalmıştı. Yağmur imdadına yetişmiş olmalı. Lanet olsun, yaşlılar Kızgın Tava’da yağmur yağdığını hiç anımsamıyor. Bulutlar, Korath’ı teğet geçer. Ovalarda yağmur yağdığında bile oraya damla düşmez!"</p>

  <p>"Baksanıza, nasıl tıkınıyor. Sanki bir hafta boyunca ağzına lokma koymamış gibi... Hey sürtük! Pastırma sever misin? Ya kuru ekmek?"</p>

  <p>"Elf dilinde sorman gerekir. Ya da Nilfgaard dilinde. Ortak Lisanı anlamaz bu. Elf bokunun teki işte..."</p>

  <p>"Hem de salağı, aklı bozuk. Bu sabah onu atın üstüne oturttuğumda, tahta bebek gibi duruyordu."</p>

  <p>"Siz bakmayı bilmiyorsunuz." Skomlik dedikleri, uzun boylu, seyrek saçlı adam sırıttı. "Siz ne beceriksiz avcılarsınız, kızın ne olduğunu bile çözememişsiniz. O ne aptal ne de akılsız. Öyleymiş gibi yapıyor hepsi bu. Tuhaf ve kurnaz bir tilki o."</p>

  <p>"Peki, Nilfgaard için neden böylesine önemli? Onun için bir ödül vaat ettiler, bütün keşif kollarını peşi sıra yolladılar. Neden?" "Ne bileyim ben! Ama kendisine doğru düzgün sorsaydmız... Şöyle kırbacı sırtına dokundurup... Hey, bana nasıl baktığını gördünüz mü? Her şeyi anlıyor, dikkatle dinliyor. Hey, kız! Ben Skomlik, iz sürerim, avcı derler. Bak, buna da kırbaç, yani kötek derler! Sırtının derisi soyulmasın ister misin? O halde konuş hemen..."</p>

  <p>"Yeter! Susun!"</p>

  <p>İtiraz kabul etmeyen, sert emir, karşıdaki kamp ateşinin başında yanındaki emir eriyle oturan şövalyeden gelmişti.</p>

  <p>"Canınız mı sıkılıyor, avcılar?" diye sordu şövalye, tehdit dolu bir sesle. "O zaman, hadi bakalım iş başına! Atların bakımını yapın! Teçhizatımı ve silahlarımı temizleyin! Ormandan odun getirin! Ve de kıza elinizi sürmeyin! Anladınız mı, odun herifler?"</p>

  <p>"Evet, muhterem Sir Sweers," diye homurdandı Skomlik. Arkadaşları başlarını önlerine eğdi.</p>

  <p>"Hadi, işbaşına! Sonuç görelim!"</p>

  <p>Avcılar fısıldaşmaya başladılar. "Bu bok herif bizim cezamız," diye mırıldandı biri. "Valinin başımıza bunu, bu boktan şövalyeyi vermesi..."</p>

  <p>"Kendini bir şey sanıyor," dedi alçak sesle bir başkası, şövalyeye göz ucuyla bakarak. "Oysa kızı biz, avcılar bulduk. Kayıp Nehir yatağına biz gitmek istedik, kokuyu biz aldık."</p>

  <p>"Doğru. Başarı bizim ama ödülü bu beyefendi cebine indirecek, bizlere birkaç kuruş dağıtacak... Bir florin atacak önümüze, al bakalım avcı, lütfuma şükret..."</p>

  <p>"Kapayın çenenizi," diye tısladı Skomlik, "devam ederseniz duyacak sizi."</p>

  <p>Ciri, ateşin başında yalnız kalmıştı. Şövalye ve yaveri onu dikkatle inceliyor ama hiçbir şey söylemiyorlardı.</p>

  <p>Şövalye, yaşı ilerlemiş, iriyarı bir adamdı, sert yüzü yara izleriyle doluydu. At binerken taktığı miğferinde kuş kanatları vardı ama Ciri’nin kâbuslarında, sonra da Thanedd Adası’nda gördüğü kanatlardan değildi bunlar. Cintralı kara şövalye değildi bu adam. Ama Nilfgaardlı bir şövalyeydi. Emir verirken Ortak Lisanı akıcı bir şekilde konuşuyordu ama tıpkı elflerinkine benzeyen bir aksam vardı. Oysa yaveriyle —Ciri’den birkaç yaş büyük bir delikanlıydı bu— Kadim Lisanı andıran ama ahenksiz, sert bir dil kullanıyordu. Nilfgaard dili olmalıydı bu. Ciri, Kadim Lisanı iyi bildiği için sözcüklerin çoğunu anlayabiliyordu. Ama belli etmiyordu. Çölün kıyısındaki ilk kamp yerinde -oraya Kızgın Tava ya da Korath diyorlardı- Nilfgaardlı şövalye ve yaveri onu soru yağmuruna tutmuşlardı. Ciri hiçbirine yanıt vermemişti çünkü uyuşmuştu, olanlara aldırmıyordu, baygın gibiydi. Birkaç gün sonra kayalık uçurumlardan geçip yeşil vadilere geldiklerinde Ciri artık ayılmış, çevresindeki dünyayı algılamaya, ağır ağır tepkiler vermeye başlamıştı. Ama sorulan hâlâ yanıtlamadığı için şövalye de onunla konuşmayı bırakmıştı. Ciri’yi dikkate almıyor gibiydi. Onunla yalnızca, kendilerine avcı diyen adamlar ilgileniyorlardı. Onlar da soru sorup duruyorlardı. Saldırgandılar.</p>

  <p>Ama kanatlı miğfer takmış Nilfgaardlı onları hemen yola getiriyordu. Kimin baş, kimin uşak olduğu hemen anlaşılıyordu.</p>

  <p>Ciri, mankafa dilsiz rolünü oynuyor ama kulaklarını dikip dinliyordu. Bulunduğu durumu kavramaya başlamıştı. Nilfgaard’ın eline düşmüştü. Nilfgaard onu aramış ve bulmuştu ve bunu kuşkusuz Tor Lara’nın ışınlama yolunu izleterek sağlamıştı. Yennefer’in, hatta Geralt’ın bile yapamadığını, kanatlı süvari ve kendilerine avcı diyen iz sürücüler başarmıştı.</p>

  <p>Tlıanedd’de Yennefer’in ve Geralt’ın başına ne gelmişti? Neredeydiler? Ciri’nin akima olabileceklerin en kötüsü geliyordu. Avcılar ve başlarındaki Skomlik Ortak Lisanın basit ve berbat bir versiyonunu konuşuyorlardı ama aksanları yoktu. Avcılar basit insanlardı ama Nilfgaardlı bir şövalyenin emrinde çalışıyorlardı. Onu bulmaları karşılığında valinin florin olarak vereceği ödülün hayalini kuruyorlardı.</p>

  <p>Florinin kullanıldığı ve halkın Nilfgaardlıara hizmet ettiği dünyanın tek bölgesi, kraliyet valilerinin yönettiği güney eyaletlerdi.</p>

  <p>Bir gün sonra, bir nehir kıyısında mola verdikleri sırada Ciri kaçma olasılıkları üzerine kafa yormaya başlamıştı. Bunun için büyüden yararlanabilirdi. Usulca basit bir büyünün sözlerini okudu, hafif bir telekinezi denedi. Gelgeldim korktuğu başına gelmişti, içinde zerre kadar büyü enerjisi taşımıyordu. Ateşle yaptığı düşüncesiz oyundan sonra, büyü yetenekleri onu bütünüyle terk etmişti.</p>

  <p>Kayıtsızlığı yine başlamıştı. Her şeye karşı. İçine kapandı ve hissizleşti. Uzunca bir süre bu durumdan çıkmadı.</p>

  <p>Ta ki fundalıklar arasından geçen yolda karşılarına Mavi Şövalye çıkıncaya kadar.</p>

  <p>"Oo, oo," diye mırıldandı Skomlik, yollarını kapamış atlıları görünce. "İşte bu olmadı. Sarda Kalesinden Varnhagenler bunlar." Atlılar yaklaştılar. Konvoyun başını çeken kır atın üzerinde maviyle sırlanmış bir zırhın içinde bir dev oturuyordu. Hemen arkasında bir zırhlı daha durdu, arkalarından boz renkli giysiler içinde iki atlı daha geliyordu, belli ki seyisti bunlar.</p>

  <p>Kanatlı miğfer takmış Nilfgaardlı onları atıyla karşılamaya gitti, yerinde duramayan doru atını dizginlemeye çalışıyordu. Yaveri, parmaklarıyla kılıcına dokunup eyerin üzerinde döndü. "Arkada kalın, gözünüzü kızdan ayırmayın," diye Skomlik’e ve avcılarına bakıp homurdandı. "Sakın karışmaya kalkmayın!" "Ben beyinsiz değilim," dedi Skomlik alçak sesle, yaver uzaklaşır uzaklaşmaz. "Nilfgaardlı asillerin dalaşlarına karışacak kadar beyinsiz değilim."</p>

  <p>"Çatışma çıkar mı, Skomlik?"</p>

  <p>"Mutlaka. Sweersler ile Varnhagenler arasında nesillerden beri süregelen bir düşmanlık ve kan davası var. İnin atlarınızdan!</p>

  <p>Kıza dikkat edin çünkü bizim asıl meselemiz o. Şansımız yaver giderse başına konan ödülün tamamını koparırız."</p>

  <p>"Kızı, Varnhagenler de arıyordur mutlaka. Galip gelirlerse, alırlar kızı elimizden. Dört kişiyiz yalnızca."</p>

  <p>"Beş." Skomlik öfkelenmişti. "Sardalı seyislerden biri benim akrabam. Göreceksiniz, çatışmayı biz kazanacağız, o şövalyeler değil."</p>

  <p>Mavi zırhlı şövalye kıratının dizginlerine asıldı. Kanatlı, gelip tam karşısında durdu. Mavilinin yoldaşı aceleyle yaklaşıp arkadaşının arkasında durdu. Tuhaf miğferi, nişangâhtan aşağıya doğru sarkmış, iki yana uzanan bıyıklar gibi görünen deri şeritlerle bezeliydi. Eyerin üzerinde oturan Kazma Diş —Ciri ona böyle bir ad takmıştı— elinde Cintralı muhafızların kullandığı teber benzeri ürkütücü bir silah silah olan esponton tutuyordu. Ancak bu silahın sapı daha kısa, çelik ucu daha uzundu.</p>

  <p>Mavi ve kanatlı aralarında kısaca konuştular. Ciri, ne konuştuklarını duyamamıştı ama bunun keyifli bir konuşma olmadığı ses tonlarından açıkça belliydi. Mavi, eyerinde ansızın doğruldu, sert bir hareketle Ciri’yi gösterdi ve öfkeyle bağırarak bir şey söyledi. Kanatlı da aynı öfkeyle karşılık verdi, zırhlı eldivenler içindeki elini ileri geri sallayarak, maviye çekip gitmesini anlattı. Derken başladı.</p>

  <p>Mavi, mahmuzlarını kıratının sağrısına batırıp ileri doğru fırladı, aynı anda bakalı kargısını eyerdeki askısından koparırcasına çekip aldı. Kanatlı, doru atını ileri doğru sürdü, kılıcını kınından çıkardı. Zırhlılar daha göğüs göğüse çarpışamadan, Kazma Diş, mahmuzladığı atını dörtnala koşturarak saldırıya geçti. Kanatlının yaveri, Kazma’nın üzerine atlayıp kılıcını çekti ama Kazma,</p>

  <p>üzenginin üzerinde doğrulup ayağa kalktı ve espontonu yaverin tam göğsünün ortasına sapladı. Sivri demir, zırhı ve zincirli zırh gömleği çatırdatarak yardı. Yaver, kulakları sağır eden bir çığlık atarak attan düştü. Silahın, balçağa kadar göğsüne saplanmış olan sapını elleriyle sımsıkı kavramıştı.</p>

  <p>Mavi ve kanatlı birbirlerine girmişlerdi, kıyamet kopuyordu. Balta, daha ölümcül olsa da kılıç daha hızlıydı. Mavi, omzuna bir darbe yedi ve zırhının bir parçası koptu, kayış havada uçuştu. Atlı, eyerin üzerinde sendeledi. Mavi zırhın üzerinde koyu kırmızı bir sızıntı vardı şimdi. Dörtnala uzaklaşma zamanıydı. Kanatlı Nilfgaardlı doru atını çevirdi ama o sırada Kazma Diş saldırdı, kılıcını iki eliyle kavrayıp havaya kaldırmıştı. Kanatlı, dizginlere yapıştı, atını ayaklarıyla idare eden Kazma Diş, uçarcasına yanından geçip gitti. Ama yanından geçerken kanatlı ona bir darbe indirmeyi başarmıştı. Ciri, Kazma Diş’in omuzluk zırhının ezildiğini ve sacın altından kan fışkırdığını gördü.</p>

  <p>Mavi, geri döndü, haykırarak baltasını havada salladı. İki zırhlı da birbirlerinin yanından geçerken saldırıp birbirlerinden uzaklaştılar. Kazma Diş, kanatlıya yeniden saldırdı, atlar çarpışıp birbirine daldı, kılıçlar şakırdadı. Kazma Diş, baltalı kargısını daldırıp mavinin kol zırhını ve kalkanını ortadan ikiye ayırdı. Kanatlı doğruldu ve Kazma Diş’in göğüs zırhına yandan ölümcül bir darbe indirdi. Kazma Diş, eyerin üzerinde sallandı. Kanatlı, üzengi üzerinde doğruldu, ezilmiş boyunluk zırhı ile miğferi arasına bütün gücüyle bir darbe daha indirdi. Geniş kılıcın bıçağı demirin içine takırtıyla girip orada kaldı. Kazma Diş, kendini kasıp titremeye başladı. Atlar çarpıştı, ayaklarını yere vurarak dizginleri ısırmaya başladılar. Kanatlı, eyer kaşına tutunup kılıcını çekti. Kazma Diş, eyerinden kayıp atının ayaklarının dibine düştü. Nalların altında ezilen zırhtan tangur tungur sesler yükseliyordu şimdi.</p>

  <p>Mavi, kır atını döndürdü, havaya kaldırdığı baltasıyla saldırıya geçti. Yaralı eliyle atını yönetmekte zorlanıyordu. Kanatlı bunu fark etti, ona sağdan ustalıkla yaklaştı, üzengilerin üzerinde doğrulup korkunç bir darbeye hazırlandı. Mavi, bu darbeyi baltasıyla havada yakaladı ve vurduğu gibi kanatlının kılıcını elinden düşürttü. Atlar yeniden birbirlerine girmişti. Mavinin, bitip tükenmeyen bir gücü vardı, baltasını ağırlığına aldırmaksızın ufak bir çubukmuş gibi kaldırıp indiriyordu. Kanatlının zırhına tangırtılar eşliğinde öyle bir darbe indi ki doru atın arka bacakları büküldü. Kanatlı sendeledi ama eyerde kalmayı başardı. Ama balta üzerine ikinci kez inmeden dizginleri elinden bıraktı, kılıcının kayışında asılı olan ağır ve köşeli gürzü koluyla daireler çizerek koparıp aldı ve hızını kesmeden mavinin miğferine çarptı. Miğfer, çan gibi öttü; şimdi eyer üzerinde sendeleme sırası Mavi’ye gelmişti. Atlar bağrışarak birbirlerini ısırmaya giriştiler.</p>

  <p>Gürz darbesinden sersemlemiş olan Mavi, baltasını indirmeyi yine de başardı ve düşmanının gövde zırhına vurdu. İki adamın da hâlâ eyerlerin üzerinde oluşu mucize gibiydi ama bunu eyer topuzlarının yüksek oluşuna borçluydular. İki atın da sağrılarından kanlar süzülüyordu ve kır atın beyaz tüyleri üzerinde çok daha göze batıyordu. Ciri, olanları dehşet içinde izliyordu. Kaer Morhen’de ona savaşmayı öğretmişlerdi ama böylesine güçlü adamların karşısına geçemezdi. ITele bu ağır darbelerden hiçbirini savuşturamazdı.</p>

  <p>Mavi, kanatlının gövde zırhına sapladığı baltasının sapına iki eliyle sarıldı, eğildi, üzengiye sıkıca bastı ve düşmanını eyerden düşürmeye çalıştı. Kanatlı, gürzü kaldırıp ona doğru hamle yaptı, bir, iki derken, üç kez vurdu. Kanatlının miğferinin alınlığından süzülen kan, mavi zırha ve kır atın boynuna sıçradı. Kanatlı, topuklarını doru atın sağrısına batırdı ve atın zıplamasıyla birlikte balta gövde zırhından çıktı. Eyerin üzerinde sallanan Mavi, baltanın sapını bıraktı. Kanatlı, gürzü sağ eline aldı, atını ileri sürdü ve indirdiği dehşet bir gürz darbesiyle mavinin başını atın boynunun üzerine indirdi. Boş olan eliyle kır atın eyerini kaptı, gürzü rastgele indirdi, indirdi... Mavi zırh, demir tencere gibi yankılar çıkarmaya başladı ve yamulan miğferin altından kan sızmaya başladı. Son bir darbeden sonra Mavi, baş aşağı kır atın ayaklarının önüne yuvarlandı. Kırat geri çekildi ama belli ki antrenmanlı olan doru at yerde yatan adamı takırtılar eşliğinde çiğnedikçe çiğnedi. Acı dolu bir çığlık attığına göre, Mavi hâlâ yaşıyordu. Doru at, onu ezmeyi sürdürüyor ve bu görevini öylesine ağır hamlelerle yerine getiriyordu ki yaralanmış olan Kanatlı, eyerin üzerinde daha fazla oturamayıp yandan küt diye yere düştü.</p>

  <p>"Birbirlerini geberttiler, lanet olsun," diye sızlandı, Ciri’yi sıkıca tutan avcı.</p>

  <p>"Canları cehenneme, şövalyelerin," dedi öteki avcı yere tükürerek.</p>

  <p>Mavinin adamları olanları uzaktan izlemişlerdi. İçlerinden biri atını çevirdi.</p>

  <p>"Remiz, dur!" diye bağırdı Skomlik. "Nereye gidiyorsun? Sarda’ya mı? Darağacını bir an önce boylamak niyetinde misin?"</p>

  <p>Adamlar durdu, içlerinden biri elini gözlerine siper etmiş, bakıyordu.</p>

  <p>"Skomlik, sen misin?"</p>

  <p>"Benim! Gel buraya, Remiz, korkma. Şövalyelerin aralarındaki dava bizi ilgilendirmez!"</p>

  <p>Ciri, içini saran uyuşukluktan bıkmıştı artık. Onu tutan avcının elinden ustalıklı bir çalımla kurtuldu, koşmaya başladı, mavi şövalyenin kıratının yanına ulaştı ve bir sıçrayışta yüksek topuzlu eyerin üzerine oturdu.</p>

  <p>Sardalı uşaklar dinlenmiş atların üzerinde olmasalardı belki de kaçmayı başarırdı. Ama adamlar bir çırpıda yanına vardılar, dizginleri koparırcasına elinden aldılar. Ciri attan atlayıp ormana doğru koştu ama atlılar ona orada da yetiştiler. Adamlardan biri Ciri’yi hırsla saçlarından tutup sürüklemeye başladı. Ciri çığlığı bastı, adamın eline sımsıkı yapıştı. Atlı, onu Skomlik’in ayaklarının dibine fırlattı. Kırbaç şahlandı, Ciri çığlık atıp büzüldü ve başını ellerinin arasına aldı. Kırbaç yeniden şahlandı ve bu kez ellerine indi. Ciri kendini yana attı ama Skomlik ona doğru atılıp bir tekme savurdu, sonra çizmesiyle belini ezdi.</p>

  <p>"Kaçacak miydin, seni yılan seni!"</p>

  <p>Kırbaç şahlandı, Ciri çığlık attı, Skomlik kızı yeniden tekmeledi.</p>

  <p>"Vurma bana!" diye bağırdı Ciri, iki büklüm kıvrılarak.</p>

  <p>"Konuşuyormuşsun bak, bok çuvalı seni! Çenen açıldı demek? Ben sana şimdi..."</p>

  <p>"Kendine gel, Skomlik!" diye seslendi avcılardan biri. "Döverek canını mı alacaksın, ha? Boşa harcanmayacak kadar değerli o!"</p>

  <p>"Vay canına," dedi Remiz, atından inerken. "Yoksa Nilfgaard’ın bir haftadır aradığı bu mu?"</p>

  <p>"Evet."</p>

  <p>"Hah, bütün garnizonlar onu arıyor. Nilfgaard için önemli biriymiş bu. Büyücünün biri, onun buralarda olduğu kehanetinde bulunmuş. Sarda’da anlattılar. Nerede buldunuz kızı?"</p>

  <p>"Kızgın Tava’da."</p>

  <p>"Olanaksız!"</p>

  <p>"Ama öyle," dedi Skomlik öfkeyle ve yüzünü buruşturdu. "Biz bulduk ve ödül bizim! Ne o öyle yere çakılmış gibi duruyorsunuz? Ellerini ayaklarını bağlayıp eyere oturtun bakayım şu kuşu! Gidiyoruz buradan çocuklar! Hadi, çabuk!"</p>

  <p>"Muhterem Şövalye Sweers," dedi avcılardan biri, "sanırım hâlâ nefes alıyor."</p>

  <p>"Fazla dayanamaz. Yahu, bana ne ondan! Çocuklar biz doğru Amarillo’ya gidiyoruz. Valiye. Kızı ona verir, ödülümüzü cebe indiririz."</p>

  <p>"Amarillo’ya mı?" Remiz, ensesini kaşıyarak az önce çarpışmanın yaşandığı yere baktı. "Bizi yaşatmazlar! Valiye ne diyeceksin? Şövalyeler öldü ama siz sağlamsınız! İşin aslı ortaya çıkarsa vali sizi astırır, bizi de derhal Sarda’ya yollar. Sonra Varnhagenler derimizi yüzer. Tamam, siz isterseniz Amarillo’ya gidin ama ben ormanın içinde kaybolmayı yeğlerim."</p>

  <p>"Sen benim eniştemsin, Remiz," dedi Skomlik. "Kız kardeşimi dövdüğün için piçin teki olsan da ailedensin. O yüzden kıçını kurtaracağım senin. Amarillo’ya gidiyoruz, dedim. Vali, Sweerslerin ve Varnhagenlerin arasındaki muhalefeti biliyor. Buluştular, birbirlerini öldürdüler; onların arasında sürekli yaşanan köye, tahta köprüye ve bodur ağaçların arasındaki kapıya çıkan delik deşik bir yola girdiler.</p>

  <p>Skomlik atını dizginleyip üzengiler üzerinde doğruldu. "Bu köy neyin nesidir? Hiç gelmemiştim buraya. Remiz, bilir misin buraları?"</p>

  <p>"Eskiden," dedi Remiz, "Akdere köyüydü adı. Ama karmaşalar başlayınca, sakinlerden bazıları isyancılara katıldı, bunun üzerine Varnhagenler köyü ateşe verdiler, insanların kimini öldürüp kimini de esir aldılar. Burada şimdi Nilfgaardlılar yaşıyor, yeni sakinler yani. Köyün adını da Glyswen olarak değiştirdiler. Sakinleri tuhaf, burunlarından soluyan insanlar. Burada durmayalım, yolumuza devam edelim, derim."</p>

  <p>"Atların dinlenmesi gerekiyor," diye isyan etti avcılardan biri, "üstelik açlar. Benim de açlıktan midem yapıştı. İster yeni ister sakin olsunlar, kıçımızı yesinler. Valinin emriyle onları parmağımızda oynatırız, vali de onlar gibi bir Nilfgaardlı çünkü. Göreceksiniz, önümüzde eğilecekler."</p>

  <p>"Sen eğilme de önlerinde," diye homurdandı Skomlik. "Remiz, bu Glyswen’de meyhane var mıdır?"</p>

  <p>"Evet. Varnhagenler meyhaneyi yakmadılar."</p>

  <p>Skomlik, eyerde arkasına dönüp Ciri’ye baktı. "Çözelim bunu," dedi. "Biri onu tanırsa, yanarız. Bir pelerin atın sırtına. Kapüşonunu da alnına kadar indirin. Hey? Nereye, külkedisi?" "Çalılıklara girmem gerekiyor..."</p>

  <p>"Çalılıkları gösteririm sana, sürtük. Yol kenarına çömel gitsin! Ve şunu asla unutma: Köyde ağzını açmayacaksın! Sakın kendini kurnaz falan sanma! Gık dersen, boğazını keserim. Senin karşılığında florinleri ben alamazsam, kimse alamaz."</p>

  <p>olaylar bunlar. Biz ne yapabilirdik? Ve kızı, işin burasını sakın unutmayın, o olaydan sonra bulduk. Biz, avcılar. Şu saatten itibaren sen de avcısın, Remiz. Bizden kaç kişinin yola çıktığından valinin bir haberi yok. Sayacak değil herhalde."</p>

  <p>"Sen bir şeyi unutmadın mı, Skomlik?" diye ağzını yayarak sordu Remiz, gözlerini Sardalı diğer uşağa çevirerek.</p>

  <p>Skomlik ağır ağır döndü ve bıçağını çektiği gibi adamın boğazına sapladı. Uşak, hırıltılar çıkararak yere devrildi.</p>

  <p>"Ben hiçbir şeyi unutmam," dedi Skomlik buz gibi bir sesle. "Evet, aramızda artık yabancı kalmadı. Tanık kalmadı, ayrıca ödülü paylaşacak kafaların sayısı da fazla değil. Çocuklar, atlayın atlarınıza, yönümüz Amarillo! Ödülle aramızda alınacak daha epeyce yol var, sallanmayın!"</p>

  <p>Karanlık ve rutubetli kayın ormanından çıktıktan sonra dağın eteğinde bir köy gördüler. On kadar hanesi bodur ağaçlarla çevriliydi, ağaçların hemen dibinden bir çay akıyordu.</p>

  <p>Rüzgâr estikçe, is kokusu geliyordu. Ciri, bir kayışla eyer topuzuna bağlanmış ellerinin uyuşmuş parmaklarını oynattı. Bütün bedeni kasılmıştı, kalçaları ağrı içindeydi, mesanesi dolmuştu, kıvranıyordu. Gün ağardığından beri eyer tepesindeydi. Gece mesanesini boşaltamamıştı çünkü elleri, iki yanında yatan avcıların el bileklerine bağlı olduğu halde uyumasını emretmişlerdi. Her kıpırdadığında avcıların küfürlerine ve dayak tehditlerine maruz kalmıştı.</p>

  <p>"Yerleşim alanı," dedi adamlardan biri.</p>

  <p>"Gördüm," dedi Skomlik.</p>

  <p>Bayır aşağı ilerliyorlardı, nallar güneşten kurumuş yüksek otların arasında hışırtılar çıkarıyordu. Çok geçmeden doğrudan</p>

  <p>Ağır ağır ilerliyorlardı, at nalları köprüde yankılanıyordu. Bodur ağaçların arkasında hemen köy sakinleri göründü, ellerinde mızraklar vardı.</p>

  <p>"Kapıda nöbetçi duruyor," diye mırıldandı Remiz. ’’Neden acaba, hiç anlamadım?"</p>

  <p>"Ben de," dedi Skomlik ve üzenginin üzerinde doğruldu. "Kapıya nöbetçi koymuşlar ama değirmenin yanındaki bodur ağaçlar devrilmiş, arabayla rahatlıkla girilir oradan."</p>

  <p>Kapıya doğru ilerlediler, sonra atlarını dizginlediler.</p>

  <p>"Selam olsun, ev sahipleri!" diye seslendi Skomlik, dostane bir edayla ama sesinde doğallıktan eser yoktu. "Hepinize iyi günler!"</p>

  <p>"Kimsiniz?" diye sordu, sakinlerin en uzun boylusu.</p>

  <p>"Biz, ordudanız, arkadaş," diye yalan söyledi Skomlik, eyerin üzerine yaslanarak. "Ekselansları, Sayın Amarillo Valisinin emrindeyiz."</p>

  <p>Köylü, elini mızrağının ahşabı üzerinde gezdirirken, başını eğmiş, Skomlik’i süzüyordu. Avcının, hangi ara arkadaşı olduğunu hiç anımsamıyordu tabii.</p>

  <p>"Bizi buraya muhterem vali hazretleri yolladı," diye yalanını sürdürdü Skomlik. "Vatandaşlarının, Glyswen’in güzel insanlarının nasıl olduklarını öğrenmemizi istiyor. Ekselansları size selamlarını yolluyor ve herhangi bir konuda yardıma ihtiyacınız olup olmadığını soruyor."</p>

  <p>"Biz başımızın çaresine bakıyoruz," dedi köylü. Ciri, adamın kanatlının aksanıyla genel dil konuştuğunu ama Skomlik’in tarzını taklit ettiğini anlamıştı. "Kendi işimizi kendimiz görmeye alışkınız biz."</p>

  <p>"Bu bilgiyi kendisine ulaştırdığımızda Sayın Vali buna sevinecektir. Meyhane açık mı acaba? Hepimizin boğazı kurudu." "Açık," dedi köylü somurtarak. "Şimdilik."</p>

  <p>"Şimdilik mi?"</p>

  <p>"Şimdilik. Çünkü meyhaneyi yakında sökeceğiz, kalaslara ve ahşaplara samanlıkta ihtiyacımız var. Meyhane hiçbir işe yaramıyor. Kan ter içinde kalıncaya kadar çalışırız biz, sonrasında da meyhaneye gitmeyiz. Meyhane, dışarıdan gelenleri cezbedi- yor, bunların çoğu bize uymayan insanlardır. Şu anda da içeride onlar var."</p>

  <p>"Kimler?" Remiz’in rengi biraz atmıştı. "Sarda Kalesinden olabilirler mi? Varnhagen’in soylu beyleri mi yoksa?"</p>

  <p>"Maalesef hayır. Baronların milisleri buradalar. Nissirler.12" "Nissirler mi?" Skomlik alnını buruşturdu. "Nereden geliyorlar peki? Kimin komutası altındalar?"</p>

  <p>"Başlarında uzun boylu, esmer, kedibalığınınkine benzer bıyığı olan bir adam var."</p>

  <p>"Hah!" Skomlik adamlarına döndü. "Bak bu güzel. Hemen girelim, değil mi? Bu kişi olsa olsa arkadaşımız Vercta ‘İnanbana’ olabilir, anımsadınız mı? Peki, arkadaş, bu Nissirler sizin burada ne arıyorlar?"</p>

  <p>"Sayın Nissirler," diye açıkladı köylü asık suratla, "Tyffi’ye doğru yoldalar. Bizi ziyaretleriyle onurlandırdılar. Yanlarında bir esirleri var. Fare çetesinden birini yakalamışlar."</p>

  <p>"Bak sen şu işe," dedi Remiz ve püskürterek güldü. "Nilfgaard İmparatorunu da esir almışlardır, değil mi?"</p>

  <p>12 Nissirler, Nilfgaardlı baronların "asayişi" sağlamak üzere eyaletlerde görevlendirdiği çete. (ç. n.)</p>

  <p>Köylü alnını buruşturdu, mızrağını daha sıkı kavradı. Yanındakilerden homurtular yükseldi.</p>

  <p>"Atlarınızı meyhaneye sürün, askerler." Köylünün yanak kasları seğiriyordu şimdi. "Ve de arkadaşlarınız Sayın Nissirlerle sohbet edin. Nasılsa valinin emrinde görev yapıyorsunuz. Sayın Nissirlere sorun, haydudu sayın valinin emrettiği gibi öküzlere sürükletip kazığa çakmak yerine neden Tyffi’ye götürdüklerini öğrenin. Ve de burada Tyffi baronunun değil valinin sözünün geçtiğini arkadaşlarınız Sayın Nissirlere anımsatın. Biz öküzlerin boyunduruklarını taktık, bir kazığı sivrilttik bile. Sayın Nissirler istemezlerse, gereğini biz yaparız. Onlara bunu söyleyin."</p>

  <p>"Mutlaka söylerim." Skomlik, adamlarına anlamlı bir bakış attı. "EEoşça kalın, millet."</p>

  <p>Kulübelerin arasından atlarını ağır ağır sürdüler. Köy terk edilmiş gibiydi, yolda kimselere rastlamadılar. Çitlerin önünde sıska bir domuz toprağı eşeliyordu ve kir içindeki ördekler çamurların içinde geziniyorlardı. Büyük bir kara kedi atlıların önünden geçti.</p>

  <p>"Tövbe tövbe, pis kedi." Remiz, eyerde yan yattı, yere tükürdü ve parmaklarıyla uğursuzluğu önleyici bir işaret yaptı. "Pis hayvan, yolumuzu kesti."</p>

  <p>"Boğazına fare takılıp kalsın!"</p>

  <p>"Ne var?" Skomlik dönüp arkasına baktı.</p>

  <p>"Kapkara bir kedi yolumuzdan geçti. Tövbe, tövbe."</p>

  <p>"Bize ne kediden." Skomlik çevresine bakındı. "Baksanıza, her yer bomboş. Ama pencerelerden içeri baktım, halk kulübelerinde oturuyor, dikkatli olun. Şu kapının arkasında da bir kargının ağzı parlıyordu."</p>

  <p>"Bunlar kadınlarının başlarını bekliyorlar," dedi gülerek, az önce kedinin boğazına bir farenin takılmasını isteyen adam. "Nissirler köye gelmiş! Köylünün söylediklerini duydunuz mu? Nisserlerden hoşlanmadığı ortada."</p>

  <p>"Hiç şaşırmadım. ‘İnanbana’ ve adamları tek bir köylü kadını bile boş geçmezler. Eh, biraz abartırlar, bu Sayın Nissirler. Baronlar onlara ‘Asayiş Memuru’ deyip, asayişi sağlamaları ve sokaklarda nöbet tutmaları karşılığında para ödüyorlar. Ama köylünün birinin kulağına ‘Nissir!’ diye fısıldaman yeterli, korkudan donuna sıçar. Ama başlarına gelecekler var. Bir gün bir dana kesecekler, bir kızı düzecekler ve göreceksiniz köylüler onları gübre yabasıyla şişleyecek. Kapıdakilerin suratlarının ne hale geldiğine dikkat ettiniz mi? Nilfgaardlı göçmenler onlar. Şakaları yoktur. Haa, bakın, meyhane şurada."</p>

  <p>Atlarını hızlandırdılar.</p>

  <p>Meyhanenin çatısı hafifçe çökmüştü ve yosun kaplıydı. Kulübelere ve idari binalara biraz uzak sayılırdı ama bodur ağaçlarla çevrili bölgenin tam ortasındaydı ve köyden geçen iki yol önünde birleşiyordu. Çevrenin tek büyük ağacının arkasında büyükbaş hayvanların barındığı bir ahır vardı, at ağılı ise karşı taraftaydı. Ağılda, eyerli beş altı at duruyordu. Kapının önündeki merdivende deri ceketli, sivri kürk şapkalı iki adam oturuyordu. Ellerinde toprak kadehler tutuyorlardı, önlerindeki kapta sıyırıl- mış kemikler vardı.</p>

  <p>Adamlardan biri, Skomlik’i ve atlarından inen adamlarını görünce, "Neyin nesisiniz siz?" diye sordu. "Ne arıyorsunuz burada? Defolun! Meyhane, yasalar adına doludur!"</p>

  <p>"Bağırma, Nissir, bağırma," dedi Skomlik, Ciri’yi eyerden aşağıya doğru çekiştirirken. "Ve de kapıları ardına kadar aç, biz girmek istiyoruz çünkü. Senin kumandan Vercta ahbabımdır."</p>

  <p>"Sizi tanımıyorum!"</p>

  <p>"Çünkü ağzın süt kokuyor. Buralar henüz Nilfgaard olmadan ‘İnanbana’yla birlikte iş yapmıştık."</p>

  <p>"Madem öyle..." Adam biraz duraksadıktan sonra elini kılıcından çekti. "Girin içeri. Benim için hava hoş..."</p>

  <p>Skomlik, Ciri’yi öne doğru itti, bir başka avcı kızın yakasına yapışmıştı. İçeri daldılar.</p>

  <p>İçerisi loş ve havasızdı, duman ve kızartma kokuyordu. Meyhane boş sayılırdı, masalardan yalnızca biri doluydu. Masa, süslemeli küçük bir pencereden ışık alan bir köşede duruyordu. Masada birkaç adam oturuyordu. Meyhanenin ocağın bulunduğu en uç kısmında meyhaneci işini yapıyor, elindeki tencerelerden tangur tungur sesler çıkıyordu.</p>

  <p>"Selam, Sayın Nissirler!"</p>

  <p>"Önüne gelene selam yok!" diye homurdandı, pencerenin önündeki masada oturanlardan biri ve yere tükürdü.</p>

  <p>Bir başkası onu tutup durdurdu. "Ağır ol," dedi. "Bunlar bizden, tanımadın mı? Skomlik ve avcıları. Eioş geldiniz, hoş geldiniz!"</p>

  <p>Skomlik, memnun bir ifadeyle sırıttı ve tam masaya yöneleceği sırada, adamlarının tavanı taşıyan direğin birine gözlerini diktiklerini görünce durdu. Direğin dibindeki taburede on altı on yedi yaşlarında sarışın bir oğlan oturuyordu, tuhaf bir şekilde dimdikti ve gergindi. Ciri, çocuğun duruşundaki tuhaflığın kollarının arkaya doğru bükülüp ellerinin bağlanmış olmasından kaynaklandığını hemen anlamıştı. Çocuğun boynuna geçirilmiş olan kayış, direğe bağlanmıştı.</p>

  <p>"Gözlerime inanamıyorum," diye yüksek sesle iç geçirdi, Ciri’yi yakasından tutan avcı. "Baksana, Skomlik! Kayleigh bu!" "Kayleigh mi?" Skomlik arkasına döndü. "Sıçan Kayleigh mi? Olamaz!"</p>

  <p>Masada oturan Nissirlerden biri, gür saçları tepesinde bağlanmış şişman bir herif, gevrek gevrek güldü. "Olur," dedi, kaşığını yalayarak. "Kayleigh’nin ta kendisi. Sabah erken kalkmak işe yaradı. Bunun karşılığında mutlaka bir avuç florin kazanacağız." "Kayleigh’yi yakaladınız demek. Vay canına." Skomlik, alnını buruşturdu. "Nilfgaardlı köylü doğru söylemiş demek..." "Otuz florin, lanet olsun," diye inledi Remiz. "Az değil. Paranızı Tyffi Baronu Lutz’dan mı alacaksınız?"</p>

  <p>"Doğru," dedi siyah saçlı, siyah bıyıklı bir başka Nissir. "Muhterem Baron Lutz, patronumuz ve hamimizdir. Sıçanlar, danışmanlarından birini karayolu üzerinde soymuşlar, bunun üzerine baron öfkeden kudurup bir ödül koydu. Ve biz, Skomlik, bu ödülü alacağız, hiç kuşkun olmasın. Hey çocuklar, yüzü nasıl muşmulaya döndü, bakın hele! Sıçanı kendi değil, bizim yakalamamız hiç işine gelmedi, oysa çetenin izini sürmesini vali ona da emretmişti!"</p>

  <p>"Avcı Skomlik," dedi gür saçlı şişko, Ciri’yi göstererek, "yine de bir şey yakalamış. Gördün mü, Vercta? Kızın birini kapmış." "Gördüm." Siyah saçlı ağzını açarak sırıttı. "Ne o, Skomlik, fidye için çocuk kaçıracak kadar çulsuz mu kaldın? Neyin nesidir bu kirli şey?"</p>

  <p>"Seni hiç ilgilendirmez!"</p>

  <p>"Ne bu hiddet böyle!" diye güldü gür saçlı. "Senin kızın olmadığından emin olmak istedik sadece."</p>

  <p>"Onun kızı mı?" Siyah bıyıklı Vercta sırıttı. "Nereden olacak ki? Bir kız yapabilmek için taşak lazım."</p>

  <p>Nissirler böğürerek güldüler.</p>

  <p>"Susun, lan, öküzler!" diye bağırdı Skomlik kasılarak. "Ve sana şunu söylüyorum, Vercta, bir hafta dolmadan, herkesin kimi konuştuğunu göreceksin, bakalım milletin dilinde siz ve sıçanınız mı, yoksa benim yaptıklarım mı olacak! Ayrıca kimin daha fazla para atacağını da göreceğiz — sizin baron mu, yoksa Amarillo’nun imparatorluk valisi mi!"</p>

  <p>"Kıçımı ye," dedi Vercta küçümseyen bir tavırla ve bütün dikkatini içtiği çorbaya verdi. "Hem de valin, imparatorun ve bütün Nilfgaard, hepiniz! Şişinme öyle! Nilfgaard’ın bir haftadır bir kızın peşinde olduğunu, ortalığın toz duman edildiğini biliyorum. Kızın başına bir ödül konduğundan da haberim var. Ama benim umurumda bile değil. Valiye ve Nilfgaardlılara hizmet etmeyi aklımın ucundan bile geçirmem. Tükürürüm ben onların suratlarına! Ben Baron Lutz’a hizmet ederim, sadece onun emrinde çalışırım, başkasını tanımam."</p>

  <p>"Senin baronun," diye çıkıştı Skomlik, "Nilfgaardlıların adamı, onların köpekliğini yapıyor. Sen böylece yırtmış oluyorsun ve ağzını açmış konuşuyorsun."</p>

  <p>"Sinirlenme," dedi Nissir alttan alarak. "Seninle bir alıp veremediğim yok, inan bana. Nilfgaardlıların aradığı kızı bulmuş olman bence iyi. Ödülü o boktan Nilfgaardlılar yerine senin alman hoşuma gider. Valiye hizmet etmene gelince; kimse patronunu seçemiyor, seçen her zaman onlar oluyor, öyle değil mi? Hadi gelin, oturun, madem karşılaşmışız, birlikte bir şeyler içelim." "Evet, neden olmasın," dedi Skomlik. "Ama bana önce bir parça kayış verin. Kızı o direğe, sizin sıçanın yanına bağlayacağım, tamam mı?"</p>

  <p>Nissirler kahkahalara boğuldular.</p>

  <p>"Komşu toprakların korkulu rüyasına bakın hele!" dedi gür saçlı şişko kişnercesine. "Nilfgaard’ın silahlı koluna bakın hele! Bağla onu, Skomlik, bağla! Ama demirden bir zincirle yap o işi çünkü senin önemli esirin kayışı koparabilir ve kaçmadan önce ağzını, yüzünü dağıtabilir. İnsan bakınca ürkmeden edemiyor çünkü!"</p>

  <p>Skomlik’in adamları bile kendilerini tutamayarak kıs kıs güldüler. Avcı kızardı, kemerini sola doğru itti ve masaya geldi. "Ne olur ne olmaz, kaçmasın diye..."</p>

  <p>"Bırak şimdi," diye Skomlik’in sözünü kesti Vercta, ekmekten bir parça koparırken. "Sohbet etmek istiyorsan geç otur ve âdete uyarak herkese bir içki ısmarla. Hatta istersen kızı bacaklarından tavana as. Beni hiç ilgilendirmez. Ama gerçekten çok komik, Skomlik. Şu şey, senin ve valin için çok önemli bir tutsak olabilir ama benim gözümde ürkmüş bir çocuk yalnızca. Bağlayacaksın onu, öyle mi? Ama inan bana, ayaklarının üzerinde duramıyor, nasıl kaçacak ki? Neden korkuyorsun sen?"</p>

  <p>"Neden korktuğumu size birazdan anlatacağım." Skomlik, dudağını ısırdı. "Burası bir Nilfgaard köyü. Bizi kollarını açıp karşıladılar ama sizin sıçan için kazığı sivrilttiklerini söylediler. Haklılar aslında, çünkü vali yakalanan canilerin oracıkta öldürülmesini buyurdu. Eğer elinizdekini onlara vermezseniz, sizin için de seve seve birkaç kazık hazırlayacaklarını söylediler." "Vay, vay, vay," dedi gür saçlı şişko. "O maskaralar kendi ördeklerini korkutsunlar. Bizimle takışmasalar iyi olur, aksi halde kanlarını emeriz."</p>

  <p>"Sıçanı elimizden alamayacaklar," diye ekledi Vercta. "Sıçan bizimdir ve bizimle Tyffi’ye gelecek. Baron Lutz da meseleyi valiyle çözecek. Boşuna ne konuşup duruyoruz? Oturun."</p>

  <p>Avcılar kılıçlarının asılı olduğu kemerlerini yana doğru ittiler, Nissirlerin masasına keyifle oturdular, meyhaneciye seslendiler ve bütün hesapları Skomlik’in ödeyeceğini hep bir ağızdan söylediler. Skomlik, taburelerden birini ayağıyla direğe doğru savurdu, Ciri’yi kolundan sertçe çekip itti ve kız omzunu direğe bağlı çocuğun dizine çarparak yere düştü.</p>

  <p>"Otur şuraya," diye homurdandı Skomlik. "Sakın kıpırdayayım deme, yoksa köpek gibi döverim seni."</p>

  <p>"Yavşak seni," diye mırıldandı çocuk, Skomlik’e gözlerini kısıp bakarak. "Siktiğimin..."</p>

  <p>Ciri, delikanlının öfkeyle büzdüğü ağzından çıkan sözcüklerin çoğunu bilmiyordu ama Skomlik’in yüzünün aldığı ifadelerden çok pis ve rencide edici olduklarını anlıyordu. Benzi öfkeden kül gibi olan avcı, eliyle hız aldı, elleri ayakları bağlı çocuğun yüzüne sert bir yumruk indirdi, sonra uzun sarı saçlarına asılıp öyle bir savurdu ki çocuğun kafasının arkası direğe küt diye çarptı.</p>

  <p>"Hey!" diye bağırdı Vercta masadan kalkarak. "Ne demek bu şimdi?"</p>

  <p>"Dişlerini dökeceğim, bu leş sıçanın!" diye kükredi Skomlik. "Bacaklarını koparıp kıçına sokacağım!"</p>

  <p>"Gel bakayım şuraya ve rahat bırak onu." Nissir oturdu, bir kadeh birayı tek dikişte içti, sonra bıyığını sildi. "Kendi yakaladıklarına istediğini yap ama bizimkine elini sürmeyeceksin. Sen de Kayleigh, kışkırtma oradan. Uslu uslu otur ve baronun kentte hazırlattığı darağacını düşünmeye başla. Celladın darağacında sana yapacaklarının listesi çoktan yazıldı ve inan bana, tam üç arşın uzunluğunda. Bütün kent, ne kadar dayanacağın üzerine bahislere girmeye başlamış. Yani gücünü şimdiden harcama, sıçan. Ben kendi adıma ufak bir bahse varım ve beni düş kırıklığına uğratmayıp en azından hadım edilmeye kadar dayanacağını umuyorum."</p>

  <p>Kayleigh yere tükürdü, boynunu sıkan kayış izin verdiği ölçüde başını çevirdi. Skomlik, kemerini düzeltti, tabureye büzülerek oturmuş Ciri’ye düşmanca baktı, masadakilerin yanına oturdu ve meyhanecinin getirdiği bira bardağında köpükten başka bir şey olmadığı için sövmeye başladı.</p>

  <p>"Kayleigh’yi nasıl yakaladınız?" diye sorup meyhaneciye yeni bir sipariş vereceğini anlatan bir işaret yaptı. "Hem de canlı ha? Öteki sıçanları geberttiğinize ise inanmıyorum."</p>

  <p>"Gerçekten de," dedi Vercta ve az önce burnundan çıkardığı şeyi dikkatle inceleyerek, "şansımız yaver gitti, hepsi bu. Çeteden ayrılıp gece Demirciköy’e, bir karının yanma gitmiş. Muhtar, bizim yakınlarda olduğumuzu bildiği için haber verdi. Biz de onu gün ışımadan samanlıkta kıskıvrak yakaladık, ağzını bile açamadı." "Bir de o karıyı hepimiz sıradan geçtik." Gür saçlı şişko bö- ğürerek güldü. "Eğer Kayleigh onu gece memnun edememişse, biz gereğini yaptık. Sabah olduğunda ellerini de ayaklarını da oynatacak hali kalmamıştı."</p>

  <p>"Amma da odun kafalı heriflermişsiniz," dedi Skomlik alaylı bir sesle, "karı düzerek çuvalla parayı kaçırmışsınız, budalalar. Karıyla zaman harcayacağınız yerde, şöyle demirleri kızdırıp sıçanın beynine dayasaydmız, çetenin geceyi nerede geçirdiğini öğrenirdiniz. Hepsini yakalardınız, Giselher’i, Reef’i... Sardalı Varnhagenler, Giselher için daha geçen yıl yirmi florin vermeye hazırdılar. Bir de şu pasaklı şıllık için... Mistel miydi adı... Vali onun başına daha çok verirdi çünkü Druigh’in yeğenine yaptıklarından sonra... Zaten sıçanlar da bir konvoyla ona eşlik etmişti."</p>

  <p>Vercta yüzünü buruşturdu. "Ya doğuştan salaksın Skomlik, ya da yaşamın zorlukları kafanın içinden aklını çekip almış. Biz altı kişiyiz. Altı adam, o koca çeteye girişecek, öyle mi? Ama biz ödülümüzü yine de kaçırmayacağız. Baron Lutz, zindanda Kayleigh’nin burnundan getirecek, inan bana, bunun için harcayacağı zamanın tek dakikasına acımayacak. Kayleigh de dökülecek, toplanma ve saklanma yerlerini bir bir anlatacak, biz de büyük bir ekiple oraya gidip çevrelerini saracağız ve hepsini yengeç toplar gibi yuvalarından çıkaracağız."</p>

  <p>"Hadi oradan! Onlar da oturup sizi bekleyecekler, öyle mi? Kayleigh’yi yakaladığınızı anlar anlamaz kendilerine başka delikler arayacaklar. Hayır, Vercta, gerçeklerle yüzleşmelisin: Siz yüzünüze gözünüze bulaştırmışsınız. Ödülü bir amcığa yeğlemişsiniz. Siz böylesiniz, biliriz biz... Aklınızda amcıktan başka bir şey yoktur."</p>

  <p>"Şensin amcık!" Vercta yerinden fırladı. "Madem böylesine acelen var, o zaman şu kahramanlarını topla ve sıçanlara kendin saldır bakalım! Ama sıçanlara kafa tutarken dikkatli ol, Nilfgaard uşağı, çocuk yaştaki kızları yakalamaya benzemez çünkü!"</p>

  <p>Nissirler ve avcılar karşılıklı bağrışmaya ve birbirlerine hakaretler yağdırmaya başladılar. Meyhaneci, koşarak bira getirdi, Skomlik’e vurmaya hazırlanan gür saçlı şişkonun elindeki bira bardağını koparırcasına aldı. Bira, dalgaları hızla yatıştırdı, boğazları serinletip sinirleri sakinleştirdi.</p>

  <p>"Yiyecek bir şeyler getir!" dedi şişko meyhaneciye. "Salamlı omlet, fasulye, peynir ve ekmek!"</p>

  <p>"Ve bira!"</p>

  <p>"Ne öyle aptal aptal bakıyorsun, Skomlik? Bugün ceplerimiz sağlam! Kayleigh’nin elinden atını aldık, cüzdanını, elmaslarını, kılıcını, eyerini, postunu hepsini cücelere sattık!"</p>

  <p>"Düzdüğü karının kırmızı pabuçlarını bile sattık. Bir de mercanlarını!"</p>

  <p>"Ha ha, paranız ziyafet çekmeye yeter tabii. Çok sevindim!" "Neden seviniyorsun ki? Para bizde, sende değil. Şu önemli tutsağının sana getirisi burnundaki sümüğü ve başındaki bitleri olacaktır en çok. Tutsak neyse, para da odur, ha ha ha!"</p>

  <p>"Sizi orospu çocukları!"</p>

  <p>"Ha ha ha, otur, şaka yaptım, çeneni kapa diye!"</p>

  <p>"Hadi buluşmaya içelim! Bizim hesabımıza!"</p>

  <p>"Omlet nerede kaldı, meyhaneci, kahrolası adam! Elini çabuk tut!"</p>

  <p>"Bir de bira getir!"</p>

  <p>Taburede iki büklüm oturan Ciri başını kaldırdı, Kayleigh’nin öfkeli yeşil gözleriyle karşılaştı. Ciri’nin bütün bedeni ürperdi; Kayleigh gerçi çirkin değildi ama yüzünde hain, çok hain bir ifade vardı. Ciri, kendinden çok büyük olmayan bu oğlanın her şeyi yapabileceğini kavradı hemen.</p>

  <p>"Seni tanrılar yolladı herhalde," diye fısıldadı sıçan, yeşil bakışlarıyla Ciri’nin gözlerini âdeta oyarak. "Gerçi tanrı manrı tanımam ben ama onlar yolladı seni. Çevrene bakınıp durma, sersem kız. Bana yardım edeceksin... Kulaklarını aç iyice..." Ciri daha da büzülüp başını önüne eğdi.</p>

  <p>"Dinle," diye tısladı Kayleigh ve gerçek sıçanlar gibi dişlerini gösterdi. "Meyhaneci tam önümüzden geçerken diyeceksin ki..." "Hayır," diye fısıldadı Ciri. "Döverler beni."</p>

  <p>Kayleigh yüzünü buruşturdu ve Ciri hemen kavradı, Skomlik ten dayak yemekten daha kötü şeyler gelebilirdi başına. Skomlik uzun, Kayleigh kısa boyluydu, üstelik çocuğun elleri ayakları bağlıydı ama Ciri hissediyordu, asıl Kayleigh’den ürkmesi gerekiyordu.</p>

  <p>"Bana yardım edersen," diye fısıldadı sıçan, "ben de sana ederim. Ben tek başıma değilim. İnsanı yarı yolda bırakmayan arkadaşlarım var. Anladın mı? Ama arkadaşlarım geldiğinde ve kargaşa başladığında bu direğe bağlı olmamam gerekiyor, yoksa bu bok herifler hemen işimi görürler. Aç kulaklarını, lanet olsun. Ne yapman gerektiğini sana söyleyeceğim..."</p>

  <p>Ciri başını biraz daha eğdi. Dudakları titriyordu.</p>

  <p>Avcılar ve Nissirler omleti tıkınıp yaban domuzları gibi ağızlarını şapırdatıyorlardı. Kazanda bir şeyler karıştıran meyhaneci, sonra koşup masaya yeniden bira ve bir somun ekmek getirdi.</p>

  <p>Ciri kendinden istenileni yaparak, "Açım!" dedi incecik bir sesle ve benzi attı. Meyhaneci durdu, şefkatle baktı ve masadakilere dönüp, "Kıza bir şeyler verebilir miyim, beyler?" diye sordu.</p>

  <p>"Çekil oradan!" diye haykırdı Skomlik, kıpkırmızı kesildi ve ağzındaki omleti tükürdü. "Uzak dur ondan, pis aşçı seni, yoksa kıçını yırtarım! Sakın! Sen de uslu uslu otur, sürtük, yoksa..."</p>

  <p>"Hey, Skomlik, kafayı mı üşüttün sen?" diye araya girdi Vercta, soğanlı ekmeğini yutmaya çalışırken. "Çocuklar bakın hele şu löpçüye, başkasının parasıyla olunca mideye indiriyor ama kıza gelince yok! Meyhaneci, kızın önüne bir kâse koy. Paraları ben ödediğime göre kime yemek verilip kime verilmeyeceğini ben söylerim. İşine gelmeyenin de kıllı suratına bir tane indiririm." Skomlik, yüzü iyiden iyiye kızarsa da sesini çıkaramadı. "Bak, aklıma bir şey daha geldi," diye devam etti Vercta. "Şu sıçana da birkaç lokma vermek zorundayız, yoksa yolda geberir, inan bana, baron derimizi yüzer. Kız, oğlana yedirir. Hey, meyhaneci! Şu ikisi için bir şeyler hazırla! Skomlik, sen orada neden homurdanıp duruyorsun? Derdin ne?"</p>

  <p>"Şunu gözden ayırmamak lazım," dedi avcı, başıyla Ciri’yi göstererek, "çünkü tuhaf bir yaratık. Sıradan bir kız olsaydı ne Nilfgaard peşine düşer ne de vali başına ödül koyardı."</p>

  <p>"Sıradan olup olmadığını anlarız hemen," dedi gür saçlı şişko, pis bir kahkaha atarak. "Bacaklarının arasına bakmamız yeterli. Ne dersiniz, çocuklar? Kızı biraz samanlığa götürelim mi?" "Sakın dokunmayın ona," diye kükredi Skomlik. "İzin vermiyorum!"</p>

  <p>"Hah, sana mı soracaktım!"</p>

  <p>"Para kazanıp canımı kurtarabilmem için kızı yerine sağlam ulaştırmak zorundayım. Amarillo Valisi..."</p>

  <p>"Sıçarız senin valine! Bizim hesabımıza kafayı çektin, sonra da bize küçük bir sikişi bile çok görüyorsun, öyle mi? Hey, Skomlik, ödlek olma! Canın falan gitmez, korkma, ödülünü de alırsın. Kızı yerine sağlam ulaştıracaksın. Balığın hava kesesi değil ki bu, içine bir şey dürtünce patlasın!"</p>

  <p>Nissirler böğürerek güldüler. Skomlik’in adamları onların üzerine atıldılar. Ciri ürperdi, yüzü bembeyaz oldu, başını kaldırdı.</p>

  <p>Kayleigh alaylı bir ifadeyle gülümsedi. "Anladın mı şimdi?" diye tısladı. "Kafayı bulunca sana girişecekler, tecavüz edecekler. Aynı gemideyiz. Sana söylediğimi yap. Ben başarırsam sen de başarırsın..."</p>

  <p>"Yemek hazır!" dedi meyhaneci. Nilfgaard aksanıyla konuşmuyordu. "Gel bakalım, küçük hanım!"</p>

  <p>"Bıçak," diye fısıldadı Ciri, meyhanecinin elinden kâseyi alırken.</p>

  <p>"Ne?"</p>

  <p>"Bir bıçak. Çabuk."</p>

  <p>"Az diyorsan, al sana biraz daha!" dedi meyhaneci sesini aşırı yükselterek. Masaya dönüp kâseye biraz daha lapa doldurdu. "Hadi oradan!"</p>

  <p>"Bıçak."</p>

  <p>"Hadi oradan, yoksa onlara... Yapamam... Meyhanemi ateşe verirler."</p>

  <p>"Bıçak."</p>

  <p>"Hayır. Sana acıdım, küçük kız ama yapamam. Yapamam, anlaşana."</p>

  <p>"Bu meyhaneden," dedi Ciri titreyen bir sesle Kayleigh’nin sözlerini tekrarlayarak, "kimse canlı çıkamayacak. Bıçak. Çabuk. Çatışma başladığında da kaç."</p>

  <p>"Doğru düzgün tutsana kâseyi, beceriksiz!" dedi meyhaneci ve Ciri’yi gizleyecek şekilde durdu. Rengi atmıştı ve dişleri takırdıyordu. "Yaklaş tavaya!"</p>

  <p>Ciri adamın kemerinin içine doğru ittiği bıçağın soğukluğunu hissetti. Meyhaneci bıçağın sapını onun ceketiyle örttü.</p>

  <p>"Şahane," diye tısladı Kayleigh. "Beni örtecek şekilde otur. Kâseyi dizlerimin üzerine koy. Sol eline kaşığı, sağ eline bıçağı al. Ve ipleri kes şimdi. Oradan değil, budala. Dirseğimin altından, direğe yakın yerden. Dikkatli ol, bize bakıyorlar."</p>

  <p>Ciri boğazının kuruduğunu hissetti. Başım, neredeyse kâsenin içine girecek kadar eğdi.</p>

  <p>"Bana da yedir, kendin de ye." Göz kapaklarını yarıya kadar indirmiş, kızı yeşil gözleriyle delip geçiyor, hipnotize ediyordu. "Evet, kes, kes. Korkma, ufaklık, cesur ol. Ben başarırsam sen de başaracaksın."</p>

  <p>Bu doğru, diye düşündü Ciri, çocuğun bileklerindeki ipleri keserken. Bıçak, demir ve soğan kokuyordu, sürekli bilenmekten girintili çıkıntılı olmuştu. Çocuk haklı. Bu itler beni kim bilir nereye götürecekler? Şu Nilfgaardlı vali kim bilir ne istiyor benden ? Belki o Amarillo denen yerde bir cellat yolumu görüyordur, belki kedi patisi, timsah makası, kılgın demir beni bekliyordur. Koyun gibi mesahaya sürükletmeyeceğim kendimi. Bir şeyleri göıe almayı yeğlerim.</p>

  <p>Pencere, çerçevesi ve dışarıdan atılan et kesme tahtasıyla birlikte çatırdayarak odanın içine düştü, derken her şey masanın üzerine devrilip kâseleri ve bardakları birbirine geçirdi. Kesme tahtasının peşinden içeriye kısa saçlı, sarışın bir kız daldı, kırmızı bir tunik ve dizlerine kadar uzanan pırıl pırıl çizmeler giymişti. Masanın üzerine abanırken kılıcıyla havada daireler çiziyordu. Nissirlerin yerinden fırlayıp geriye doğru atlamayı başaramayan en ağırcanlısı, masayla birlikte geri doğru devrildi, yanlan boynundan kanlar fışkırdı. Kız ise masadan ustalıklı bir hareketle aşağıya kaydı ve pencereden içeriye atlayan, işlemeli kürk cepken giymiş bir oğlana yer açtı.</p>

  <p>Vercta kemerinde sıkışıp kalmış kılıcını çıkarmaya uğraşırken, "Sıçanlaaaar!" diye bağırdı.</p>

  <p>Gür saçlı şişko silahını çekti, yerde çömelmiş kıza doğru sıçradı, hız aldı ama kız, gelen bu darbeyi dizlerinin üzerinde oturmasına karşın ustalıkla savuşturdu, kendini geriye attı ve yanma doğru uçan cepkenli oğlan, Nissir’in şakağına müthiş bir darbe indirdi. Şişko yere yuvarlandı ve bir anda içi boşaltılmış otla dolu minder gibi sönüverdi.</p>

  <p>Meyhanenin kapısı bir tekmeyle açıldı ve içeriye iki sıçan daha daldı. Biri çok uzun boylu ve siyah saçlıydı, zımbalı bir ceket giymiş, kırmızı bir alınlık takmıştı. Kılıcını iki kez hızla sallayıp iki avcıyı karşı köşeye fırlattı, ardından Vercta’ya girişti. Öteki geniş omuzlu ve sarışındı, kılıcını bir kez indirip Skomlik’in eniştesi Remiz’in işini bitirdi. Ötekiler kaçmak üzere mutfak kapısına yöneldiler. Gelgeldim Sıçanlar oraya da çoktan girmişti - arka taraftan ansızın gösterişli giysiler içinde siyah saçlı bir kız fırladı. Hızlı bir kılıç darbesiyle avcılardan birini zımbaladı, kılıcını çevirerek bir diğerine daldırdı ve hemen ardından adamın kim olduğunu söylemesine fırsat vermeden meyhaneciyi yere serdi.</p>

  <p>Meyhane bir anda çığlıklara ve kılıç şakırtılarına boğulmuştu. Ciri, direğin arkasına gizlenmiş, bekliyordu.</p>

  <p>"Mistle!" Ellerini ve ayaklarını çözen Kayleigh, boynuna geçirilip direğe bağlanmış olan kayışı sökmeye çalışıyordu hâlâ. "Giselher! Reef! Yanıma gelin!"</p>

  <p>Ama Sıçanlar hâlâ çarpışıyorlardı, Kayleigh’nin seslendiğini yalnızca Skomlik duydu. Hemen döndü, sıçanı direğe çivileye cek darbeyi indirmek üzere hızlandı. Ciri yıldırım gibi harekete geçti— Gors Velen’de wyverne saldırdığı, tıpkı Thanedd’de dövüştüğü gibi, Kaer Morhen’de öğrendiği bütün hareketler bir anda kendiliğinden olurcasına gerçekleşiyordu. Sanki Ciri yapmıyordu bu hareketleri... Direğin arkasından atladı, tek ayak üzerinde fır döndü, Skomlik’in üzerine atladı ve adamı kalçasıyla itti. Gerçi boyu da ağırlığı da iriyarı avcıyı fırlatmaya yetmezdi ama adamın hareketlerinin ritmini bozmayı ve dikkatini üzerine çekmeyi başarmıştı.</p>

  <p>"Seni kaltak!"</p>

  <p>Skomlik kolunu kaldırdı, kılıcı havada ıslık sesleri çıkararak döndü. Ciri’nin bedeni kendiliğinden darbeden sakınınca Skomlik kılıcının arkasından sendeledi, az kalsın yere kapaklanacaktı. Öfkeyle sövdü, bütün gücünü vererek bir darbe daha indirdi. Ciri, ustalıklı bir hamleyle yana doğru sıçradı, sol ayağının üzerine indi ve ters yönde fır döndü. Skomlik kılıcını yeniden indirdi ama bu kez Ciri’ye isabet ettirmesi olanaksızdı.</p>

  <p>Vercta ansızın ikisinin arasına devrilip üzerlerine kan sıçrattı. Avcı geri çekilip çevresine baktı. Çevresi cesetlerle ve kılıçlarını çekip bütün yönlerden ona doğru yaklaşan Sıçanlarda sarılıydı.</p>

  <p>"Dur," dedi, Kayleigh’yi sonunda çözmüş olan siyah saçlı ve kırmızı alınlıktı, buz gibi bir sesle. "Anlaşılan kızı illa doğramak istiyor. Nedenini bilmiyorum. Bunu şimdiye kadar neden yapamadığını da anlamadım. Ama böylesine ısrarla istiyorsa ona bir şans tanımalıyız."</p>

  <p>"Kıza da şans tanımalıyız, Giselher," dedi geniş omuzlu. "Adil bir mücadele olmalı. Kıza da bir çelik ver, Alev."</p>

  <p>Ciri elinde bir kılıç sapı hissetti. Biraz ağırdı.</p>

  <p>Skomlik öfkeyle kesik kesik soludu, kıza doğru atladı, kılıcını hızla çevirip savuruyordu. Ama yine de yavaştı, Ciri onun darbelerini hızlı çalımlar ve yarım dönüşlerle geçiştiriyor, üzerine yağan darbeleri kılıcıyla savuşturmaya bile uğraşmıyordu. Kılıcı, hamlelerini kolaylaştıran bir karşıt ağırlık olarak hizmet ediyordu yalnızca.</p>

  <p>"İnanılır gibi değil," dedi kısa saçlı kız gülerek. "Bu kız cambaz!"</p>

  <p>"Çok hızlı," dedi, gösterişli kız. Ciri’ye kılıcını o vermişti. "Bir elf kadar çevik. El ey, şişko! Bizden birini yeğlemez miydin? Bu kızı alt edemeyeceksin!"</p>

  <p>Skomlik geri çekildi, çevresine bakındı, sonra ansızın öne atladı, kılıcını Ciri’ye doğrulttu ve gagasını uzatmış balıkçılkuşu gibi gerindi. Ciri, darbeyi çalım atarak savuşturdu, sonra kendi çevresinde hızla döndü. Skomlik’in boynunda bir an şişmiş, atan bir damar gördü. Kız biliyordu, Skomlik o pozisyondayken bir darbeyi savuşturamazdı. Ciri, nereye ve nasıl vurması gerektiğini biliyordu.</p>

  <p>Vurmadı.</p>

  <p>"Yeter." Omzunda bir el hissetti. Gösterişli giysiler içindeki kız onu itti, aynı anda iki sıçan -cepkenli ve saçları kısa olan kız- Skomlik’i meyhanenin köşesine doğru savurup kılıçlarıyla sıkıştırdılar.</p>

  <p>"Bu kadar eğlence yeter," dedi gösterişli kız ve Ciri’yi kendine doğru çevirdi. "Biraz fazla sürdü. Senin yüzünden, küçük hanım. Öldürmeyi biliyorsun ama yapmıyorsun. Nedendir bilmiyorum, uzun yaşamayacağın hissine kapıldım."</p>

  <p>Ciri kocaman siyah, badem şeklinde gözlere bakınca irkildi. Kız gülümseyince ortaya çıkan dişleri vampirlerinki gibi küçüktü. Bunlar insan gözleri ve dişleri değildi. Gösterişli kız elfti.</p>

  <p>"Tüyme zamanı geldi," dedi kırmızı almlıklı Giselher sert bir sesle. Ekibin başıydı muhtemelen.</p>

  <p>"Merhamet edin!" diye bağırdı Skomlik yere diz çökerek. "Hayatımı bağışlayın! Küçük çocuklarım var... Henüz çok küçükler..."</p>

  <p>Kız kılıcını hızla kaldırdı ve döndü. Kan fışkırdı, beyaz duvarda koyu kırmızı küçük noktalardan oluşan düzensiz bir lekeye dönüştü.</p>

  <p>"Küçük çocuklardan hiç hoşlanmam," dedi kısa saçlı ve hızlı bir el hareketiyle kılıcına bulaşmış kanı sildi.</p>

  <p>"Durma öyle, Mistle," dedi kırmızı almlıklı. "Herkes atlarına! Buradan hemen gitmeliyiz! Burası Nilfgaard köyü, dost çıkmaz bize buradan!"</p>

  <p>Sıçanlar yıldırım hızıyla meyhaneyi boşalttılar. Ciri, ne yapacağını bilmiyordu, zaten bunu düşünmeye zamanı da yoktu. Kısa saçlı Mistle, onu kapıya doğru ittirdi.</p>

  <p>Kapıda nöbet tutan Nissirlerin cesetleri, kırılmış toprak kaplar ve kemirilmiş kemikler arasında meyhanenin önünde yerlere saçılmıştı. Ellerinde mızraklarıyla köyden koşarak gelen ahali, Sıçanlar’ın avluya çıktığını görünce hemen kulübelerinin arkasına saklandı.</p>

  <p>"At sürmeyi biliyor musun?" diye Ciri’ye bağırarak sordu Mistle.</p>

  <p>"Evet..."</p>

  <p>"O halde durma, kendine bir at kap ve dörtnala koştur! Hepimizin başına ödüller konmuş ve burası bir Nilfgaard köyü! Hepsi oklarını, yaylarını, neleri varsa almış geliyor! Giselher’in peşinden dörtnala! Anayola çık! Kulübelerden uzak dur!</p>

  <p>Ciri alçak çitlerin üstünden atladı, avcılardan birinin atının dizginlerini yakaladı, eyerin üstüne atladı ve elinden bırakmadığı bıçakla atın kıçına vurdu. Dörtnala fişek gibi koşmaya başladı, Kayleigh’yi ve Alev dedikleri gösterişli elfi geçti. Sıçanlar’ın peşinden değirmene doğru ilerliyordu şimdi. Bir kulübenin arkasından elinde Tatar yayıyla bir adamın çıkıp Giselher’in sırtına hedef aldığını gördü.</p>

  <p>"İndir herifi aşağıya," diye arkasından seslenildiğini duydu. "İndir herifi aşağıya, kızım!"</p>

  <p>Ciri eyerin üstünde yana doğru yattı, dizginlerini aniden çekerek ve topuklarını sağrısına batırarak atın yönünü değiştirmeye zorladı, sonra kılıcını havaya kaldırdı. Elinde Tatar yayı olan adam son anda dönünce Ciri onun dehşetten kasılmış yüzünü gördü. Vurmak üzere kaldırdığı eli duraksadı ve bu kararsızlığı atın onu adamın ötesine götürmesi için yeterli oldu. Adamın attığı okun havada uçtuğunu duydu, at feryat etti, kasıldı ve şahlandı. Ciri ayaklarını üzengilerden çıkarıp atladı ve çömelir gibi yere inmeyi başardı. Atıyla yaklaşan Alev keskin bir darbe indirmek için eyerden sarktı ve Tatar yaylı adamı ensesinden vurdu. Adam dizlerinin üzerine düştü, büzülerek öne eğildi ve yüzükoyun bir su birikintisinin içine devrilmesiyle birlikte her yere çamur sıçradı. Yaralı at Ciri’nin yanında kişniyor, ayaklarını yere vuruyordu, sonra çifte atarak kulübelerin arkasına kaçtı.</p>

  <p>"Sersem şey!" diye bağırdı elf, Ciri’nin yanından geçerken. "Lanet olası sersem!"</p>

  <p>"Atla!’ diye bağırda Kayleigh, Ciri’ye atıyla yaklaşırken. Ciri, ona doğru koştu ve uzatılan eli tuttu. Kayleigh onu yukarı doğru çekti, omuz eklemi çatırdadı ama yine de atın sırtına atlayıp sarışın Sıçan’ın sırtına yaslanmayı başardı. Dörtnala koşmaya başlayıp Alev’in yanından geçtiler. Elf atını döndürdü, Tatar yayıyla ok atan başka birinin peşine düşmüştü. Ama adam silahını elinden atıp bir samanlığın kapısına doğru koşuyordu. Alev ona kolayca yetişti. Ciri başını başka yöne çevirdi ama kesilen adamın bir hayvan gibi vahşice böğürdüğünü duydu.</p>

  <p>Mistle onları geçti. Yanında eyerli bir at koşturuyordu. Mistle bağırarak bir şey söyledi, Ciri sözcükleri anlamasa da hemen kavradı. Ellerini Kayleigh nin sırtından çekti, dörtnala koşan attan atlayıp Alev’in yanında koşturan atın üstüne sıçradı. Bu arada kulübelere tehlikeli olacak kadar çok yaklaşmıştı. Mistle ona dizginleri attı, geriye doğru bakıp bir uyarıda bulundu. Ciri tam zamanında arkasına döndü, ustalıkla gerçekleştirdiği bir yarım dönüşle, domuz ahırından dışarı sarkan iriyarı bir köylünün indirdiği kargı darbesinden kurtuldu.</p>

  <p>Ondan sonra olanlar Ciri’yi düşlerinde uzun süre rahat bırakmayacaktı. Her şeyi, her hareketi anımsıyordu. Kargının önünde yaptığı yarım dönüş, ona ideal bir pozisyon kazandırmıştı. Buna karşın köylü öne doğru abanmıştı, dolayısıyla ne başka bir yere sıçrayabilirdi ne de iki eliyle tuttuğu kargı sapıyla kendini koruyabilirdi. Ciri, kolunu havaya kaldırmadan alttan vurdu ve yarım bir dönüş yaptı. Adamın çığlık atmak üzere açılmış ağzını ve sakallı yüzünü bir an için gördü. Adam kel olduğu için genişlemiş alnını ve güneşten korunmak için taktığı berenin bıraktığı izi gördü. Ardından, gördüğü her şey fışkıran kanlarla kaplandı.</p>

  <p>Ciri, atının dizginlerini elinden bırakmamıştı. At korkunç bir çığlığın ardından kendini kurtarınca Ciri dizlerinin üzerine kapaklandı ama dizginler hâlâ elindeydi. Yaralı adam kıvranıyor, hırıltılar çıkarıyordu, kendini samanların ve süprüntünün arasında yerden yere atıyordu, kanlar şişlenmiş bir domuzun bedeninden fışkırırcasma akıyordu. Ciri midesinin ağzına geldiğini hissetti.</p>

  <p>Alev yanma gelip atını durdurdu. Tepinen atm dizginlerini kaptı, hayvanı çekti ve dizginleri hâlâ sımsıkı tutan Ciri’yi ayağa kaldırdı.</p>

  <p>"Atla çabuk!" diye bağırdı. "Ve tırısa geç!"</p>

  <p>Ciri, kusmamak için kendiyle boğuşurken atm sırtına atladı. Elinden bırakmadığı kılıcı kanlıydı. Silahını olabildiğince uzağa atma isteğine güçlükle engel oluyordu.</p>

  <p>Kulübelerin arasından Mistle çıkageldi, iki kişinin peşindeydi. Adamlardan biri çitlerden atlayarak kurtuldu, öteki kılıç darbesinden son anda kaçamadı, dizlerinin üzerine düştü ve başını kollarının arasına aldı.</p>

  <p>Ciri ve elf kız, birlikte dörtnala koşarlarken atlarını dizginlediler çünkü Giselher öteki Sıçanlarda birlikte değirmen yönünden geri dönüyordu. Arkalarından bir grup köylü koşturuyor, attıkları çığlıklarla kendilerini cesaretlendiriyorlardı.</p>

  <p>"Arkamızdan gel!" diye bağırdı Giselher, hızla geçerken. "Arkamızdan gel, Mistle! Nehre doğru!"</p>

  <p>Mistle ağırlığını yana doğru verip dizginleri çekti, atını döndürdü ve alçak çitleri aşarak atını Giselher’in peşi sıra dörtnala sürdü. Ciri yüzünü atının yelesine bastırıp Mistle’in arkasından gitti. Şimdi Alev de yanına gelmişti. Atım çok hızlı sürüyordu, dalgalanan siyah saçları ucunda ince bir halkanın sallandığı sivri küçük kulağını açıkta bırakıyordu.</p>

  <p>Mistle’ın yaraladığı adam hâlâ yolun ortasında dizlerinin üzerinde oturuyor, sağa sola sallanıp kanlar içindeki başını elleriyle bastırıyordu. Alev atını sert bir hamleyle döndürdü, adamın yanına koşturdu ve kılıcını yukarıdan aşağıya doğru var gücüyle sapladı. Yaralı adam can havliyle böğürdü. Ciri adamın kopan parmaklarının, odun kıymığı gibi yana doğru fırladığını ve kalın beyaz kurtlar gibi yere düştüğünü gördü.</p>

  <p>Kusmamak için kendini güçlükle tuttu.</p>

  <p>Çitin aralık olduğu bir noktada Mistle ve Kayleiglı onları bekliyordu, öteki Sıçanlar’ın hepsi gitmişti. Dördü birden hızlandılar, dörtnala nehri geçtikleri sırada sular atların başlarına kadar sıçrıyordu. Öne doğru eğilip yüzlerini atların yelelerine gömerek kıyıdaki kumlarla kaplı yamaca vardılar, acıbaklalarm leylak rengine boyadığı bir araziye girdiler. En iyi atın sırtında oturan Alev başı çekiyordu.</p>

  <p>Ormana, kayın ağaçlarının rutubetli gölgesine daldılar. Giselher’e ve ötekilere yetiştiler, kısa bir süre için hızlarını kestiler. Ormanı geçip fundalıklara ulaşınca yeniden dörtnala geçtiler. Çok geçmeden Ciri ve Kayleigh ekibin gerisinde kalmışlardı çünkü avcıların atları, Sıçanlar’ın cins atlarıyla boy ölçüşemezdi. Ciri’nin başka bir sorunu daha vardı; at büyük olduğu için ayakları üzengiye ulaşmıyordu ve atı sürerken kayışı kendine göre ayarlayamıyordu. Gerçi üzengisiz de atı iyi yönetiyordu ama bu pozisyonda uzun süre dörtnala koşamayacağını biliyordu.</p>

  <p>Neyse ki Giselher, Ciri ve Kayleigh’nin onlara yetişmesi için birkaç dakika sonra yavaşlayıp grubun hızını kesti. Bunun üzerine Ciri tırısa geçti. Üzengi kayışını hâlâ kısaltamıyordu çünkü kayışta delikler yoktu. Hızını düşürmeden sağ bacağını eyerin üzerine attı ve kadın pozisyonunda yoluna devam etti.</p>

  <p>Mistle, Ciri’nin oturuşunu görünce kahkahayı bastı. "Gördün mü, Giselher? Yalnızca cambaz değil, atın sırtında sanat yapıyor! Hey, Kayleigh, bu şeytanı nereden buldun?"</p>

  <p>Alev onca yola bana mısın demeyen kestane rengi kısrağını yavaşlattı, Ciri’nin kıratına yaklaştı. At burnundan soluyup başını geriye attı ve uzaklaşmak istedi. Ciri dizginleri çekip ağırlığını arkasına verdi.</p>

  <p>"Neden hâlâ yaşadığını biliyor musun, dangalak kız?" diye homurdandı elf, saçlarını alnından geriye iterken. "Öldürmeye kıyamadığın o herif, yayın tetiğine erken basıp senin yerine atını vurdu. Yoksa şimdi sırtında okla yerde yatıyordun! Yanında neden kılıç taşıyorsun ki?"</p>

  <p>"Rahat bırak onu, Alev," dedi Mistle ve atının terden sırılsıklam olmuş boynunu okşadı. "Giselher, yavaşlamak zorundayız, yoksa atları mahvedeceğiz! Arkamızdan gelen yok nasılsa.</p>

  <p>"Velde Nehrini bir an önce geçmek istiyorum," dedi Giselher. "Karşı kıyıda mola veririz. Kayleigh, senin at ne durumda?" "Dayanacak. Koşu atı değil ama güçlü bir hayvan."</p>

  <p>"Hadi o zaman, fırla."</p>

  <p>"Tamam," dedi Alev. "Bu sümüklü peki?"</p>

  <p>Giselher çevresine bakındı, kırmızı alınlığını düzeltti ve bakışlarını Ciri’ye kilitledi. Yüzü ve ifadesi —aynı hain bakış, kısılmış gözler ve çıkık çene— biraz Kayleigh’yi çağrıştırıyordu.</p>

  <p>Ama o, sarışın Sıçan’dan daha büyüktü, yanaklarındaki mavimsi lekeler düzenli tıraş olduğunu gösteriyordu.</p>

  <p>"Evet, gerçekten," dedi kaba bir sesle. "Seni ne yapacağız, afacan?"</p>

  <p>Ciri başını önüne eğdi.</p>

  <p>Bana yardım etti," dedi Kayleigh. "O olmasaydı, o iğrenç avcılar beni direğe çivileyecektiler..."</p>

  <p>"Köyde," diye söze karıştı Mistle, "kızın bizimle kaçtığını gördüler. Köylünün birini parçaladı, adamın kurtulduğunu hiç sanmam. Bunlar Nilfgaardlı göçmenler. Kız ellerine düşerse gebertirler. Onu burada bırakıp gidemeyiz."</p>

  <p>Alev öfkeyle homurdandı ama Giselher eliyle geçiştirdi. "Velde’ye kadar bizimle gelsin," dedi. "Sonra bakarız. Hadi, kız, atın üstünde doğru düzgün otur. Geride kalırsan, dönüp bakmayacağız sana. Anladın mı?"</p>

  <p>Ciri hızlı hızlı başını salladı.</p>

  <p>"Kız, konuş. Neyin nesisin sen? Nerelisin? Adın ne? Neden binlerinin eşliğinde seyahat ediyordun?"</p>

  <p>Ciri başını önüne eğdi. Kendine bir hikâye uydurabilmesi için yol boyunca bolca zamanı olmuştu. Akima birkaç hikâye gelmişti. Ancak Sıçanlar’ın elebaşı, bunlara inanacak biri gibi görünmüyordu.</p>

  <p>"Hadi," diye bastırdı Giselher. "Birkaç saattir bizimle yoldasın. Bizimle yiyip içiyorsun ama sesini duymaya fırsatımız olmadı. Dilsiz misin?"</p>

  <p>Kamp ateşinden alevler yükselip kıvılcımlar çıktıkça çoban kulübelerinin yıkıntıları altından bir ışık dalgasına gömülüyordu.</p>

  <p>Ateş, Giselher’in emrine uyarcasına, sorgulanan kızın yüzünü aydınlattı, yalan söylemesi durumunda kızın foyasını hemen açığa çıkaracaktı. Onlara gerçeği söyleyemem kı, diye düşündü Ciri, çaresizlik içinde. Hepsi cam. Haydut. Avcıların beni ödül olabilmek için yakaladıklarını öğrenirlerse onlar da ödül koparmaya kalkışabilirler. Ayrıca gerçek, bana inanmayacakları kadar gerçek olmaktan uçak.</p>

  <p>"Seni köyden çıkardık," diye sözlerini sürdürdü çete reisi. "Burada, barınaklarımızdan birinde toplandık. Sana yiyecek verdik. Bizim ateşimizin başında oturuyorsun. Eiadi söyle bakalım, kimsin sen?"</p>

  <p>"Rahat bırak kızı," dedi Mistle ansızın. "Sana şöyle bakınca, Giselher, karşımda bir Nissir, bir avcı ya da şu Nilfgaardlı orospu çocuklarından birini görür gibi oluyorum. Ve de kendimi kodeste, işkence tezgâhına bağlanmış da sorgulanıyormuşum gibi hissediyorum."</p>

  <p>"Mistle haklı," dedi cepkenli sarışın. Ciri onun aksanını duyunca ürperdi. "Kız belli ki kim olduğunu söylemek istemiyor, bu da onun en doğal hakkı. Ben de size yeni katıldığımda pek konuşmazdım. Nilfgaardlı orospu çocuklarından biri olduğumu itiraf etmek istemiyordum..."</p>

  <p>"Saçmalama, Reef." Giselher eliyle geçiştirdi. "Senin durumun farklıydı. Ve sen Mistle, sen de abartıyorsun. Sorgu değil bu. Kızın kim olduğunu ve nereden geldiğini söylemesini istiyorum. Bunu öğrenirsem evine nasıl gideceğini göstereceğim, hepsi bu. Ama bilmeden nasıl yapayım?.."</p>

  <p>"Senin hiçbir şey bildiğin yok." Mistle başını başka yöne çevirdi. "Evinin olup olmadığını bile bilmiyorsun. Ama bana sorarsan, yok. Avcılar onu tek başına olduğu için karayolundan toplamışlar. O ödleklere yakışan bir davranış. Kıza başını alıp gitmesini söylersen, dağlarda canından olur. Ya kurtlar parçalar ya da açlıktan ölür."</p>

  <p>"Peki, ne yapalım bunu şimdi?" diye sordu geniş omuzlu, tok ama çocuksu bir sesle. Bir yandan da elinde bir değnekle ateşi karıştırıyordu. "Bir köyün yakınında mı bırakalım?"</p>

  <p>"Şahane fikir, Asse," diye alay etti Mistle. "Köylüleri bilmiyor musun yoksa? İşgücü sıkıntıları var. Kızı büyükbaş ahırına atar ama kaçamasın diye de önceden bir bacağını kırarlar. Geceleri de kimsesiz muamelesi yaparlar, yani herkesin malı olur. Yemek ve yatacak yer karşılığında ne vermesi gerekeceğini anladın sen. Baharda lohusa hastalığına yakalanır çünkü kimden peydahladığını bilmediği piçini boklu ahırda doğurmuştur."</p>

  <p>"Ama kızı bırakırken atını ve kılıcım da yanma verirsek, dedi Giselher ağır ağır ve gözlerini Ciri’den ayırmadan, "o zaman onun bacağını kıracak ya da karnına piç koyacak olan köylünün yerinde olmak istemem. Mistle’m daha sonra öldürdüğü o avcının karşısında meyhanede yaptığı dansı gördünüz mü? Adamın soluğu kesildi ama kız hiçbir şey olmamış gibi sekerek kılıç sallıyordu. Haa, adı ve soyu sopu beni gerçekten pek ilgilendirmiyor ama bunca numarayı nerede öğrendiğini merak ediyorum doğrusu." O dakikaya kadar kılıcını bilemekle uğraşan Alev, "O numaralar kurtarmayacak onu," dedi ansızın. "Tek bildiği dans etmek. Ama hayatta kalabilmek için öldürmek gerekiyor, bu kız işte bunu başaramıyor."</p>

  <p>"Bence öyle değil." Kayleigh dişlerini gösterdi. "Köydeki köylü köpeğine öyle bir indirdi ki kanlar bir kulaç yukarı sıçradı." "Ama kendisi az daha bayılıyordu," diye tısladı elf kadın.</p>

  <p>"Ama çocuk bu daha," diye araya girdi Mistle. "Kim olduğunu ve bu numaraları nerede öğrendiğini tahmin edebiliyorum. Onun gibilerini gördüm ben. Gezici bir tiyatro topluluğunun dansçısı ya da cambazı."</p>

  <p>"Dansçılarla ve cambazlarla ne zamandan beri ilgileniyoruz?" diye çıkıştı elf. "Lanet olsun, gece yarısı olmak üzere, uykum geldi. Bu boş lakırdıyı sonlandıralım artık. Yarın gün doğarken Demirciköy’e girebilmek için dinlenip uykumuzu almalıyız. Oranın muhtarı -unutmamışsınızdır- Kayleigh’yi Nissirlere teslim etmişti. Gecenin kızıla nasıl boyandığını bütün köy görmeli. Kız peki? Bir atı, bir de kılıcı var. İkisini de doğru yoldan edindi. Ona biraz yiyecek ve para verelim. Kayleigh’yi kurtarması karşılığında. Ondan sonra da atını nereye sürerse sürsün ve başının çaresine baksın."</p>

  <p>"Tamam," dedi Ciri, dudaklarını birbirine bastırdı ve ayağa kalktı.</p>

  <p>Ansızın sessizlik oldu. Ateşin çıtırtısı duyuluyordu yalnızca. Sıçanlar Ciri’ye meraklı bakıyor ve bekliyorlardı.</p>

  <p>"Tamam," diye tekrarladı Ciri, kendi sesindeki yabancı tınıya şaşırarak. "Size ihtiyacım yok, zorla sığınmadım... Ayrıca yanınızda kalmaya hiç meraklı değilim! Atıma atlayıp hemen gidiyorum..."</p>

  <p>"Bak, dilsiz değilmişsin," dedi Giselher suratını asarak. "Konuşmayı biliyorsun, hem de küstahça."</p>

  <p>"Şunun gözlerine bakın hele," diye tısladı Alev. "Başının duruşuna bakın! Yırtıcı kuş âdeta! Dişi atmaca yavrusu!"</p>

  <p>"Gitmek istiyorsun," dedi Kayleigh. "Peki, nereye, sorabilir miyim?"</p>

  <p>"Size ne bundan!" diye bağırdı Ciri ve gözlerinde yeşil bir ışık belirdi. "Nereye gittiğinizi ben size soruyor muyum? Çünkü beni ilgilendirmiyor! Siz de beni ilgilendirmiyorsunuz! Size ihtiyacım yok, hiçbir şekilde yok! Ben... Ben başımın çaresine bakarım! Tek başıma!"</p>

  <p>"Tek başına, öyle mi?" dedi Mistle tuhaf bir gülümsemeyle.</p>

  <p>Ciri sustu, başını önüne eğdi. Sıçanlar da sustular.</p>

  <p>"Vakit gece," dedi sonra Giselher. "Gece yola çıkılmaz. Tek başına yola çıkılmaz, kızım. Her kim tek başınaysa ölümden kurtulamaz. Atların orada battaniyeler ve postlar var. Seç aralarından. Dağlarda geceler soğuk olur. Yeşil gözlerinle ne dik dik bakıyorsun bana öyle? Kendine yatacak bir yer hazırla ve uyu. Dinlenmelisin."</p>

  <p>Ciri bir an duraksasa da denileni yaptı. Bir battaniye ve bir postu peşi sıra sürükleyerek ateşin başına döndüğünde Sıçanlar oturmuyordu. Ayağa kalkıp yarım daire oluşturmuşlardı ve ateşin yaydığı ışık gözlerinin içine yansımıştı.</p>

  <p>"Biz, sınır topraklarının Sıçanlar’ıyız," dedi Giselher gururla. "Av kokusunu millerce öteden alırız. Tuzaklardan korkmayız. Beceremeyeceğimiz hiçbir şey yoktur. Gel bakayım buraya, kızım."</p>

  <p>Ciri denileni yaptı.</p>

  <p>"Hiçbir şeyin yok," diye sözlerine devam etti Giselher ve gümüş kaplı bir kemer uzattı. "Hiç değilse bunu al."</p>

  <p>"Hiçbir şeyin ve kimsen yok," dedi Mistle ve Ciri’nin omzuna gülümseyerek atlas kumaştan kısa bir ceket attı ve eline işlemeli bir bluz tutuşturdu.</p>

  <p>Kayleigh de, "Hiçbir şeyin yok," dedi. Onun armağanı, kını değerli taşlarla bezeli bir hançerdi. "Tek başınasın."</p>

  <p>Onun arkasından Asse, "Kimsen yok," diye tekrarladı. Ciri ondan da işlemeli bir kılıç askısı aldı.</p>

  <p>Reef, Nilfgaard aksanıyla, "Hiçbir yakının yok," deyip kıza yumuşacık deriden bir çift eldiven uzattı.</p>

  <p>"Her yerde yabancı olacaksın," dedi Alev, sözüm ona lakayıt bir tavırla ve Ciri’nin başına tepesinde tavus kuşu tüyleri olan bir bere oturttu. "Her yerde yabancı ve farklı. Sana ne ad verelim, atmaca yavrusu?"</p>

  <p>Ciri, Alev’in gözlerinin içine baktı. "Gvalch’ca."</p>

  <p>Elf, gülümsedi. "Konuşmaya bir başladın, birçok dilde şakıyorsun, atmaca yavrusu! Tamam, peki. Kadim Irka ait, kendi seçtiğin bir ad taşıyacaksın. Sen Faika olacaksın."</p>

  <p>Faika.</p>

  <p>Ciri bir türlü uyuyamıyordu. Atlar karanlıkta yeri tekmeliyor, yüksek sesle soluyordu. Rüzgâr, çamların tepesinde uğulduyordu. Gökyüzü yıldızlarla dolmuştu. Kayalıklarla dolu çölde günlerce sadık rehberi olan Göz, ışıl ışıl parlıyordu. Göz, batıyı gösteriyordu. Ama Ciri, bunun doğru bir yön olduğundan emin değildi artık. Emin olduğu hiçbir şey kalmamıştı.</p>

  <p>Kendini günlerden beri ilk kez güvende hissetmesine karşın uyuyamıyordu. Artık yalnız değildi. Dallardan oluşan yatağını öteye, Sıçanlar’dan uzak bir yere kurmuştu. Onlar harap bir kulübenin ateşle ısınmış balçık zemini üzerinde yatıyorlardı. Sıçanlarda arasında epeyce mesafe vardı ama Ciri varlıklarını ve yakınlıklarını hissediyordu. Yalnız değildi.</p>

  <p>Usulca yaklaşan ayak seslerini duydu.</p>

  <p>"Korkma."</p>

  <p>Kayleigh.</p>

  <p>"Nilfgaard’ın seni aradığını onlara söylemeyeceğim," diye fısıldadı sarışın Sıçan yanına çömelerek. "Amarillo valisinin senin başına koyduğu ödülden söz etmeyeceğim. O meyhanede sen benim hayatımı kurtardın. Ben de karşılığında sana bir şey vereceğim. Güzel bir şey. Şimdi hemen."</p>

  <p>Kızın yanma uzandı, usulca ve dikkatle. Ciri, ayağa kalkmayı denedi ama Kayleigh onu yattığı yere bastırdı, hareketi şiddetli değildi ama güçlü ve kararlıydı. Kızın ağzını parmaklarıyla hafifçe kapadı. Aslında gerek yoktu buna. Çünkü Ciri korkudan donup kalmıştı, bağırmak istese bile, kasılan, acıyla kuruyan boğazından ses çıkmazdı. Ama bağırmak istemiyordu. Sessizlik ve karanlık daha iyiydi. Daha güvenliydi. Daha tanıdıktı. Yaşadığı dehşetin ve duyduğu utancın üstünü örtüyorlardı.</p>

  <p>Ciri inledi.</p>

  <p>"Sus, ufaklık," diye fısıldadı Kayleigh, kızın gömleğinin şeritlerini ağır ağır çözerken. Kumaşı, ağır ağır ve yumuşak hareketlerle kızın omzundan kaydırdı ve gömleğin alt kısmını kalçalarından beline doğru sıyırdı. "Korkma. Göreceksin, hoşuna gidecek."</p>

  <p>Ciri, sert ve kuru elin dokunuşları altında titriyordu. Kımıldamadan öylece yatıyordu, gergin ve kaskatıydı, şuurunu kaybettiren ve iradesini felce uğratan bir korkuyla dolmuştu içi. Şakaklarını ve yanaklarını ateşten kavuran bir tiksinti kaplamıştı yüreğini. Kayleigh, sol elini kızın başının altına yerleştirdi, kızı iyice kendine doğru çekti, bir yandan da Ciri’nin gömleğinin ucunu ısrarla aşağıya doğru çekiştiren elini itmeye çalışıyordu. Ciri tir tir titriyordu.</p>

  <p>Karanlıkta yine bir hareket hissetti, bir sarsıntı duydu ve bir tekmenin sesini işitti.</p>

  <p>"Çıldırdın mı sen, Mistle?" diye homurdandı Kayleigh, hafifçe doğrularak.</p>

  <p>"Rahat bırak kızı, domuz."</p>

  <p>"Çekil. Git uyu."</p>

  <p>"Kızı rahat bırak, dedim sana."</p>

  <p>"Onu rahatsız mı ediyorum, sence? Bağırıyor mu ya da elimden kurtulmaya çalışıyor mu? Onu usulca uyutmak istiyorum, hepsi bu. Rahatsız etme bizi."</p>

  <p>"Çek git buradan, yoksa şişlerim seni."</p>

  <p>Ciri, bir hançerin madenî kının içinde kaydığını duydu. "Çok ciddiyim," dedi Mistle. Karanlıkta Ciri’nin tam tepesinde duruyordu. "Doğruca çocukların yanına git. Ama hemen." Kayleigh, alçak sesle söverek doğruldu. Sonra sesini çıkarmadan kalktı ve hızlı adımlarla uzaklaştı.</p>

  <p>Ciri gözyaşlarının yanaklarından süzüldüğünü, çoğaldığını, hızla çoğaldığını ve solucanlar gibi saçlarının arasına karışıp oradan kulaklarına yürüdüğünü hissetti. Mistle gelip yanına uzandı, üzerini postla örttü. Ama çözülmüş gömleği düzeltmedi. Olduğu gibi bıraktı. Ciri yeniden titremeye başlamıştı.</p>

  <p>"Sakin ol, Faika. Geçti."</p>

  <p>Mistle sıcaktı, katran ve duman kokuyordu. Elleri Kayleigh’ninkinden küçüktü, daha hassas, daha yumuşaktı. Daha hoştu. Ama Ciri her dokunuşla kasılıyordu, çenesi ve boğazı âdeta donuyordu, bütün bedeni korku ve iğrenmeyle felce uğruyordu. Mistle ona iyice sokulmuş, korurcasına sarılmıştı, kulağına rahatlatıcı sözler fısıldıyordu ama küçük eli sıcacık bir sümüklüböcek gibi durmaksızın ama usulca hareket ediyordu, kararlıydı, yolu ve hedefiyle iyi geliyordu Ciri’ye. Ciri, korku ve tiksintiden oluşan demir kıskacın açılıp gevşediğini hissetti, bu kıskacın içinden çıkıp aşağıya doğru kaydığını, derinlere, daha derinlere, çaresiz teslimiyetin ve boyun eğmenin çamurlu ılık çukuruna çaresizce düştüğünü hissetti. İtici ve aşağılayıcı güzellikle bir teslimiyetti bu.</p>

  <p>Boğuk boğuk, umutsuzca inledi. Mistle’ın sıcak soluğu boynunda dolaşıyor, ıslak, kadife dudakları omzunu, köprücük kemiğini öpüyor, sonra yavaş yavaş aşağılara doğru kayıyordu. Ciri bir kez daha inledi.</p>

  <p>"Sus, atmaca yavrusu," diye fısıldadı Mistle ve bir kolunu usulca kızın başının altına soktu. "Artık yalnız değilsin. Yalnızlık bitti."</p>

  <p>Ciri ertesi sabah gün ağarmadan kalktı. Postların altından usulca sıyrıldı. Ağzı açık halde uyuyan ve gözlerini koluyla örten Mistle’ı uyandırmak istemiyordu. Mistle’in kolunun tüyleri diken diken olmuştu. Ciri, kızı özenle örttü. Biraz duraksadıktan sonra yaklaştı, fırça gibi dikilmiş kısa saçlarını hafifçe öptü. Mistle, uykusunda bir şeyler mırıldandı. Ciri, yanağından süzülen bir damla yaşı eliyle sildi.</p>

  <p>Yalnız değildi artık.</p>

  <p>Öteki Sıçanlar hâlâ uyuyordu, içlerinden biri gürül gürül horluyordu, hatta biri uzun uzun yellendi. Alev, kolunu Giselher’in göğsüne atmış, yatıyordu, gür saçları her yana saçılmıştı. Atlar, burunlarından soluyup tepiniyorlardı, bir ağaçkakan kısa aralıklarla bir karaçamın gövdesini gagalayıp duruyordu.</p>

  <p>Ciri, nehre doğru yürüdü. Soğuktan titreyerek uzun uzun yıkandı. Sert hareketlerle yıkanıyor, üzerinden artık atılması mümkün olmayan şeylerden kurtulup temizlenmek istiyordu. Yanaklarından sicim gibi yaşlar süzülüyordu.</p>

  <p>Faika.</p>

  <p>Sular, taşların üzerinden köpürerek çağlıyor, akıyor, sislerin arasında kayboluyordu.</p>

  <p>Her şey akıp gidiyordu. Sislerin arasında kayboluyordu.</p>

  <p>Her şey.</p>

  <p>Ayaktakımıydı hepsi. Savaşın, felaketin ve nefretin yarattığı bir sürüydü bunlar. Felaket ve nefret birleşmiş, bunları aynı kıyıya vurmuştu, tıpkı taşan bir nehrin sürüklenen, taşların sürte sürte düzleştirdiği kapkara tahta parçalarını ifraz ettiği ve kıyılara yığdığı gibi.</p>

  <p>Kayleigh, yağmalanmış bir kalede dumanların, yangının ve kanların ortasında ayılıp gözlerini açmıştı, onu evlat edinmiş ailenin ve akrabalarının cesetleri arasında yatıyordu. Cesetlerle kaplı anayolda sendeleyerek ilerlerken Reef’e rastlamıştı. Reef, Nilfgaard İmparatoru Emhyr’in Ebbing’deki ayaklanmayı bastırmak üzere yolladığı birlikte bir askerdi. Kaleyi iki günlük kuşatmadan sonra alan ve talan edenlerden biriydi. Birlik, kaleyi zapt ettikten sonra Reef yaşadığı halde onu yüzüstü bırakmışlardı. Yaralı arkadaşlarıyla ilgilenmek, Nilfgaardlı özel timin alışkanlıkları arasında yer almıyordu.</p>

  <p>Kayleigh önce, Reef’i de temizlemeyi düşünmüştü. Ama yalnız kalmak istememişti. Üstelik Reef de Kayleigh gibi on altı yaşındaydı.</p>

  <p>Birbirlerinin yaralarını sardılar. Bir vergi memurunu birlikte öldürüp soydular, birlikte bir handa bira içip sarhoş oldular, sonra da gasp ettikleri atlarla köyden geçerken el koydukları paranın kalanını bol keseden harcadılar, gülmekten katıldılar.</p>

  <p>Nissirlerden ve Nilfgaardlı devriyelerden birlikte kaçtılar.</p>

  <p>Giselher, askerden firar etmişti. Geso hükümdarının ordusu, Ebbingli isyancılarla işbirliği içindeydi muhtemelen. Muhtemelen öyleydi. Giselher, propagandacıların onu nereye getirdiklerini tam olarak bilmiyordu, çok sarhoştu. Ayılıp teftiş sırasında başçavuştan ilk dayağı yedikten sonra toz olmuştu. Önce tek başına dolanıp durmuş ama Nilfgaardlılar isyancı ittifakını parçaladıktan sonra, ormanlar başka asker kaçaklan ve sığınmacılarla dolmuştu. Sığınmacılar kısa sürede çeteler kurmuşlardı. Giselher de bunlardan birine girmişti.</p>

  <p>Çete, köyleri yakıp yıkıyor, talan ediyor, konvoylara saldırıyordu, Nilfgaardlıların süvari bölüğünden vahşice kaçarken birbirleriyle kaynaşıyorlardı. Yine kaçtıkları bir sırada koruda orman elfleri ile karşılaşmışlar ve bu karşılaşma dört bir yandan fırlatılan siyah tüylü okların hedefi olan çetenin sonu olmuştu. Oklardan biri Giselher’in omzuna saplanmış ve onu bir ağaca çivilemişti. Sabaha karşı bu oku çekip çıkaran ve yarasına pansuman yapan, Aenyeweddien olmuştu.</p>

  <p>Elflerin, Aenyeweddien’i neden gözden çıkardıklarını, işlediği hangi suçtan dolayı ölmesine karar verdiklerini Giselher hiçbir zaman öğrenememişti. Çünkü burası kimselere ait olmayan, özgür Kadim Irk’ı insanlardan ayıran bir bölgeydi, burada yapayalnız kalmak bir elf dişisi için ölüm fermanı demekti. Yalnız bırakılmış bir dişi elf ölürdü. Yanına bir yoldaş bulamazsa tabii.</p>

  <p>Aenyeweddien bir yoldaş bulmuştu. Giselher, "Ateşin Çocuğu" anlamına gelen adını çok zor ve şiirsel bulduğu için ona kısaca Alev demişti.</p>

  <p>Mistle, Kuzey Maecht’te yer alan Thurn kentinde yaşayan varlıklı, soylu bir aileden geliyordu. Prens Rudiger’in vasalı olan babası, isyancılar ordusuna katılıp mağlup olmuştu ve hiçbir iz bırakmadan ortadan kaybolmuştu. Thurn sakinleri, Gemmery’nin barış birliklerinin yaklaştıkları haberi üzerine kentten kaçınca, Mistle’ın ailesi de kenti terk etmiş, Mistle da panik içinde ilerleyen kalabalığın arasında kaybolmuştu. Kendini bildi bileli pamuklara sarılıp prensesler gibi büyütülen narin küçük hanım, topraklarından kaçanlara ayak uyduramamıştı. Üç gün boyunca tek başına dolanıp durduktan sonra Nilfgaardlıların ağzına bakan kelle avcılarının eline düşmüştü. On yedi yaşını doldurmamış kızlara rağbet büyüktü. Tabii bakireyseler. Avcılar, bakirelik kontrolü yaptıktan sonra ona dokunmamışlardı. Mistle, bu kontrolden sonra bütün gece hıçkırarak ağlamıştı.</p>

  <p>Velde Nehri ovasında, kelle avcılarının kervanı Nilfgaardlı eşkıyaların saldırısına uğramış, darmadağın edilmişti. Bütün avcılar ve erkek tutsaklar öldürülmüş, yalnızca kızların canları bağışlanmıştı. Kızlar canlarının neden bağışlandığını bilmiyorlardı ama yakında öğreneceklerdi.</p>

  <p>Mistle kervandan hayatta kalan tek kişiydi. Çırılçıplak, bedeni morluklarla kaplı halde, kir ve kan içinde yol kenarındaki çukura atılmış, onu oradan Asse çekip çıkarmıştı. Asse, köyün demircisinin oğluydu, üç günden beri Nilfgaardlıların peşindeydi, gözünü çılgınca intikam bürümüştü çünkü eşkıyaların annesine,</p>

  <p>babasına ve kız kardeşine yaptıklarını gizlendiği kenevir tarlasından izlemek zorunda kalmıştı.</p>

  <p>Günün birinde Gheso’nun bir köyündeki Lammas hasat şenliğinde karşılaşmışlardı. Savaş ve yokluk, o günlerde yukarı Velve topraklarına henüz uğramamıştı. Köylüler, geleneklerine göre ağustosu gürültülü danslarla ve oyunlarla kutluyorlardı.</p>

  <p>Kalabalığın arasında birbirlerini uzun süre aramak zorunda kalmamışlardı. Mistle o insanlardan her bakımdan farklıydı. İkisinin çok ortak yönü vardı. Göze çarpan, gösterişli, fantastik giysilere, gasp edilmiş parıltılı şeylere, güzel atlara, dans ederken bile kemerlerinden çözmedikleri güzel kılıçlara ikisi de tutkundu. İkisinin de ortak özellikleri kibir, küstahlık, özgüven, kavgacılık ve şiddetti.</p>

  <p>Ve nefret.</p>

  <p>Onlar, Nefret Çağı çocuklarıydı. Başkalarına karşı nefretten başka hiçbir şey duymuyorlardı. Tek önemsedikleri güçtü. Karayollarında kolayca edindikleri silahlarını ustaca kullanmaktı önemli olan. Bir de kararlılık. Hızlı bir at ve keskin kılıç.</p>

  <p>Ve de yoldaşlar. Dostlar. Arkadaşlar. Çünkü tek başına olan ölürdü - açlıktan, kılıç darbesinden, oktan, mızraktan, ipten, ateşten ölürdü. Tek başına olan ölürdü - şişlenirdi, kafasına vurulurdu, tekmelenirdi, ırzına geçilirdi, oyuncak niyetine elden ele dolaştırılırdı.</p>

  <p>Hasat şenliğinde karşılaşmışlardı. Huysuz, siyah saçlı, boyu göğe doğru uzanan Giselher. Sıska, uzun saçlı, hain gözlerle bakan, yüzünü buruşturduğunda iğrenç bir ifade alan Kayleigh. Hâlâ Nilfgaard aksanıyla konuşan Reef. Uzun boylu, uzun bacaklı, saman sarısı kısa saçları sakal gibi dikilmiş Mistle. Kocaman gözlü,</p>

  <p>esnek bedenli, akarcasına dans eden, çatışırken gözü dönen, ince dudaklı, küçücük elf dişli Alev. Geniş omuzlu, çenesinde sarı kıvırcık sakalları olan Asse.</p>

  <p>Giselher, elebaşları olmuştu. Ve kendilerine Sıçanlar adını verdiler. Bir gün birisi onlara öyle seslenmiş ve bu ad hoşlarına gitmişti.</p>

  <p>Çalıyor, yağmalıyor ve öldürüyorlardı, hunharlıkları dilden dile dolaşıyordu.</p>

  <p>Nilfgaardlı valiler önceleri onları küçümsediler. Tıpkı öteki çeteler gibi, öfkeli köylülerin eylemlerine yenik düşeceklerini, birbirlerini karşılıklı öldürüp kendi köklerini kendilerinin kazıyacağını sandılar. Çünkü topladıkları ganimetlerin miktarı artınca çete dayanışmasının yok olacağından köylülerin kuşkuları yoktu. Valiler öteki çetelerle ilgili olarak haklıydılar ancak Sıçanlar konusunda yanılıyorlardı. Çünkü Sıçanlar nefret çocuklarıydı, ganimeti reddediyorlardı. Zevk için çalıp öldürüyorlardı; kervanlardan gasp ettikleri atları, büyükbaşı, buğdayı, hayvan yemini, tuzu, katranı ve bezi köylerde dağıtıyorlardı. Dünyada her şeyden çok sevdikleri silah, giysi ve mücevher karşılığında terzilere ve zanaatkarlara avuç dolusu altın ve gümüş saçıyorlardı. Armağanlara boğdukları insanlar onları yedirip içiriyor, yatacak ve saklanacak yer veriyorlardı. Nilfgaardlılar ve Nissirler onlara öldüresiye işkence ettiklerinde bile Sıçanlar’ın saklandıkları yerleri ve kullandıkları gizli yolları söylemiyorlar, onları asla ele vermiyorlardı.</p>

  <p>Valiler yüksek ödüller koyuyordu. Başlarda Nilfgaard altınlarına tamah edenler olmuştu. Ama muhbirlerin evlerinden geceleri alevler yükseliyor, yangından kaçanlar, dumanların arasından hayaletler gibi yaklaşan atlıların kılıç darbeleri altında can veriyorlardı. Sıçanlar, sıçan usulü saldırıyorlardı. Usulca, sinsice, zalimce. Sıçanlar, öldürmeye ölesiye tutkundular.</p>

  <p>Valiler, başka çetelere uyguladıkları yöntemlere başvurarak, Sıçanlar’ın arasına hainler sokmayı denediler. Ama başarılı olamadılar. Sıçanlar, dışarıdan gelen kimseyi aralarına almıyorlardı. Nefret Çağının eseri olan kapalı ve birbirlerini kardeş sayan altı kişilik grup yabancı istemiyordu. Kendilerinden olmayanı reddediyordu.</p>

  <p>Ta ki becerikli, kül sarısı saçlı, konuşmayı sevmeyen, Sıçanlar’ın hakkında hiçbir şey bilmedikleri cambaz kız ortaya çıkana kadar.</p>

  <p>Onunla ilgili tek bildikleri, bir zamanlar her birinin olduğu durumda olmasıydı. Tek başınaydı, üzgündü, Nefret Çağının ondan aldıklarına hüzünleniyordu.</p>

  <p>Ve Nefret Çağı nda tek başına olan ölürdü.</p>

  <p>Giselher, Kayleigh, Reef, Alev, Mistle, Asse ve Faika.</p>

  <p>Amarillo valisi, sıçanların artık yedi kişi olarak yakıp yıkmaya devam ettiklerini öğrendiğinde âdeta küçük dilini yutacaktı.</p>

  <p>"Yedi mi?" diye sorup askerlere şaşkınlıkla bakakaldı. "Altı değil, yedi kişi miydiler? Emin misin?"</p>

  <p>"Yaşamak istediğimden nasıl eminsem, sayılarının yedi olduğundan da öyle," dedi, katliamdan tek sağ kurtulan asker kısık bir sesle.</p>

  <p>Bu isteğinde çok haklıydı çünkü askerin başı ve yüzünün yarısı kirli ve kanlı sargılar içindeydi. Nice savaşlara katılmış olan vali, askerin yukarıdan gelen bir kılıç darbesi aldığını anlamıştı. Asker, kılıcın sivri ucuyla soldan, çok deneyim ve sürat isteyen bir darbeye maruz kalmıştı, sağ kulağı ve yanağı hedef alınmıştı çünkü bu noktaları ne miğfer ne de demir boyunluk koruyabiliyordu.</p>

  <p>"Anlat."</p>

  <p>"Velde kıyısından Thurn’a doğru ilerliyorduk," diye başladı asker. "Efendi Evertsen’in güneye inen araba konvoyuna eşlik etmemiz emredilmişti. Bize, nehri geçtiğimiz sırada yer yer çökmüş bir köprüde saldırdılar. Arabalardan biri takılıp kalmıştı, biz de arabayı çekip kurtarmaları için başka bir arabanın atlarının koşumlarını çıkarmıştık. Konvoyun diğer arabaları yollarına devam ettiler, ben beş adamla ve levazım subayıyla orada kaldım. İşte o noktada üzerimize çullandılar. Subay, öldürülmeden önce son anda bunların Sıçanlar olduğunu haykırdı. Bunun üzerine adamlarımız geri dönüp bunlara saldırdı... Ama Sıçanlar herkesi katlettiler. Ben bunu görünce..."</p>

  <p>"Sen bunu görünce," dedi vali yüzünü ekşiterek, "topuklarını atm sağrısına gömdün! Ama canını kurtarmak için yine de geç kalmıştın."</p>

  <p>"O saldırdı üstüme," dedi asker başını önüne eğerek, "başta görmediğim o yedinci. Bir kızdı. Çocuk sayılırdı. Genç ve deneyimsiz olduğu için Sıçanlar onu arkaya bırakmışlar, diye düşünmüştüm."</p>

  <p>Valinin ziyaretçisi oturduğu loş yerden öne doğru eğilmişti. "Kız mıydı?" diye sordu. "Görüntüsü nasıldı?"</p>

  <p>"Diğerleri gibiydi. Elfler gibi boyalıydı, papağanlar gibi gösterişliydi, püsküller, kadifeler, işlemeli ipekler içindeydi, başında da tüylü bir bere vardı..."</p>

  <p>"Sarışın mıydı?"</p>

  <p>"Sanırım evet, efendim. Kızı görünce hemen atımı ona doğru sürdüm, hiç değilse arkadaşlarımın öcünü bununla alırım, kana kan, diye düşündüm. Daha güçlü vurabilmek için, sağdan yaklaştım. Ama nasıl yaptı bilmiyorum. Ben ona isabet ettiremedim galiba. Kılıcımı sanki bir hayaletin, bir cinin üzerine indirmiştim. .. O şeytan bunu nasıl başardı bilmiyorum... Siper aldığım halde vurabildi beni... Tam ağzımın ortasına... Efendim ben Sodden’de, Aldersberg’de bulunmuş biriyim. Ama bu karıdan ömürlük izler taşıyacağım."</p>

  <p>"Yaşadığına şükret," diye homurdandı vali, ziyaretçisine bakarak. "Seni nehir kanalında yaralı bulduklarına da şükret. Şimdi kahraman sayılacaksın. Onlarla çarpışmadan kaçsaydın eğer, ağzına ömürlük izler almadan atları ve malları yitirmiş biri olarak karşıma çıksaydın, hemen sallandırırlardı seni! Hadi, yürü şimdi. Doğru askerî hastaneye."</p>

  <p>Asker dışarı çıktı. Vali, ziyaretçiye döndü. "Burada görev yapmanın hiç kolay olmadığını, işimin başımdan aşkın olduğunu bizzat gördünüz, Sayın Teftiş Amiri. Siz başkentten bakıp bizim eyaletlerde ağzımızı açıp oturduğumuzu, bira içtiğimizi, kızları düzdüğümüzü ve rüşvet aldığımızı düşünüyorsunuz. Daha fazla adam ve para yollamayı kimse düşünmüyor, sadece komutlar yollanıyor: ver, yap, bul, herkesi çalıştır, sabahtan akşama kadar dön dolaş... Ama burada kendi sıkıntılarımızdan beynimiz çatlıyor. Sıçanlar gibi beş ya da altı çete ortalığı toza dumana katıyor. Doğrudur, en korkuncu Sıçanlar ama gün geçmiyor ki..."</p>

  <p>"Yeter, yeter." Stefan Skellen yüzünü buruşturdu. "Kendinizi ne amaçla acındırdığınızı biliyorum, Sayın Vali. Ama boşuna acındırıyorsunuz. Verilen emirlerden sizi kimse kurtarmayacak, Sakın umutlanmayın. Sıçanlar, çeteler olsun ya da olmasın, siz aramayı sürdüreceksiniz. Arama sonuçlanıncaya kadar bütün olanaklarınızı devreye sokacaksınız. İmparatorun emri böyle."</p>

  <p>"Üç haftadır arıyoruz," dedi vali alnını buruşturarak. "Ayrıca ne aradığımızı tam olarak biz de bilmiyoruz; in midir, cin midir, samanlıkta bir iğne midir, belli değil. Sonunda ne oluyor? Adamlarımız sırra kadem basıyor, belli ki isyancılar ya da çeteler tarafından öldürülüyorlar. Bir kez daha söylüyorum, Sayın Teftiş Amiri, sizin şu kızı bugüne kadar bulamadıysak, bundan sonra da bulamayacağız. Böyle birinin var olduğundan kuşkuluyum zaten. Ama tabii..."</p>

  <p>Vali sustu, düşündü, başını eğip teftiş amirine gözlerinin üstünden baktı.</p>

  <p>"Şu kız... Sıçanlar’ın yanındaki şu yedinci..."</p>

  <p>Baykuş, mimiğinin ve hareketinin ikna edici olmasına gayret ederek eliyle geçiştirdi. "Hayır, Sayın Vali. Kolay çözümlere kaçmayın öyle. Süslenip püslenmiş bir yarı elf ya da ipeklere bürünmüş bir eşkıya bizim aradığımız kız olamaz kesinlikle. Aramayı sürdürün. Bu bir emirdir."</p>

  <p>Vali yüzünü asıp pencereden dışarı baktı.</p>

  <p>"Ve bu çetenin," diye ekledi İmparator Emhyr’in teftiş amiri Stefan Skellen, namıdiğer Baykuş umursamaz bir sesle, "adları sıçan mıymış neymiş... Bunların işini bitirin. Sayın Vali. Eyaletlerde yeniden düzen kurulmalı. Kolları sıvayın. Yakalayın ve asın, bir an önce, hiç uzatmadan. Hepsini."</p>

  <p>"Söylemesi kolay," diye mırıldandı vali. "Gücümün yettiği ne varsa kesinlikle yapacağımı imparatora iletebilirsiniz. Ama yine de bence, o yedinci kızı Sıçanlar’ın elinden canlı olarak alsak..."</p>

  <p>"Hayır," diye sözünü kesti Baykuş, sesinin onu ele vermemesine özen göstererek, "istisna yok, hepsini asacaksınız. Yedisini de. Onlar hakkında bir şey duymak istemiyoruz artık. Tek söz duymak istemiyoruz."</p>

  <p><br/></p>
</body>
</html>