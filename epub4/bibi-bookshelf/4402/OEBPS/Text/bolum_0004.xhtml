<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
</head>

<body>
  <p>Lara Geçidi, kâşifinin adıyla Benavent Geçidi olarak da anılır. Thanedd Adası’nda, Martı Kulesi’nin son katındadır. Durağandır, arada sırada harekete geçer. Çalışma prensipleri: bilinmiyor. Hedefi: bilinmiyor, muhtemelen aldığı zararyüzünden hedefi sapmıştır, çok sayıda kolları olma ihtimali vardır.</p>

  <p>Dikkat: Geçit karmaşıktır ve hayati tehlike arz eder. Ddeney yapmak kesinlikle yasaktır. Martı Kulesi’nde ve yakın çevresinde büyü, özellikle de ışınlanma büyüsü asla uygulanamaz Tor Lara’ya giriş ve geçidin izlenmesiyle ilgili istisnai talepleri konsey denetler. Gelen taleplerin, yürütülen araştırma çalışmalarıyla ve söz konusu alanda bir uzmanlıkla gerekçelendirilmesi gerekir.</p>

  <p>Kaynakça: Geoffrey Monck, Kadim Irkın Sihri; Immanuel Benavent, Tor Lara Geçidi; Nina Fioravanti, Işınlanmanın Teorisi ve Uygulaması; Ransant Alvaro, Sır Geçitleri.</p>

  <p>Prohibita (Yasaklanmış Büyülü Eserler), Ars Magica, LVIII. Baskı</p>

  <h2>4. Bölüm</h2>

  <p>Başlarda nabız gibi atan huzursuz bir kaos ve resimlerden oluşan bir şelale, bir anafor, seslerle dolu bir uçurum vardı yalnızca. Ciri, göğe doğru uzanan, çatısında şimşeklerin dans ettiği bir kule gördü. Yırtıcı bir kuşun çığlığını duydu. İnanılmaz bir hızla uçuyordu ve aşağıda kabarmış bir deniz uzanıyordu. Ciri,</p>

  <p>kumaş parçalarından yapılmış oyuncak bir bebek gördü ve ansızın o bebek oluverdi. Çevresini saran karanlık, ağustos böceklerinin cırıltılarıyla inliyordu. Kocaman siyahbeyaz bir kedi gördü ve ansızın o kediye dönüştü, çevresinde karanlık bir ev vardı, ahşap yer döşemeleri kararmıştı, içerisi mum ve eski kitap kokuyordu.</p>

  <p>Ciri, birinin defalarca adını seslendiğini, onu çağırdığını duydu.</p>

  <p>Şelalelerin içinde gümüş somonların atladığını gördü, yaprakların üzerine damlayan yağmurun şırıltısını duydu. Derken Yennefer’in uzun uzun bağırdığını duydu, sesi tuhaftı. İşte bu çığlıkla uyanıp zamansızlık ve biçimsizlik uçurumundan kurtuldu.</p>

  <p>Düşünü hatırlamak için boş yere uğraşırken bir lavtanın ve bir flütün ince sesini, bir tefin çınlamasını, şarkılar ve gülüşmeleri duydu. Dandelion ve rastgele bir araya gelmiş bir grup aylak, koridorun sonundaki odada vur patlasın çal oynasın eğleniyorlardı.</p>

  <p>Mehtap, bir ışık huzmesiyle pencereden içeriye süzülüp karanlığı biraz aralamış ve Loxia’daki bu odayı düşlerinin merkezi gibi göstermişti. Ciri, yorganı üzerinden attı. Ter içinde kalmış, saçları alnına yapışmıştı. Akşam yattığında havasızlıktan uzun süre uyuyamamıştı, oysa pencere ardına kadar açıktı. Ciri bunun nedenini biliyordu. Yennefer, GeraltTa dışarı çıkmadan önce odayı koruyucu büyüyle donatmıştı. Sözüm ona kimsenin içeriye ulaşamaması için yapmıştı bunu ama Ciri büyünün asıl amacının kimsenin dışarı çıkamaması olduğundan kuşkulanıyordu. Buraya düpedüz kapatılmıştı. Yennefer, GeraltTa karşılaştığı için çok mutlu görünse de Ciri’nin bu buluşmayı sağlayan başını alıp Hirundum’a kaçışını ne unutmuş ne de bağışlamıştı.</p>

  <p>GeraltTa karşılaşma Ciri’yi hüzünlendirmiş ve hayal kırıklığına uğratmıştı. Witcher ağzını açmıyordu, gergin ve huzursuzdu, ayrıca dürüst davranmadığı da ortadaydı. Karşılıklı konuşmaları kopuk kopuktu, cümleler ve sorular tamamlanamadan yarım kalıyordu. Witcher bakışlarını da düşüncelerini de ondan kaçırıp uzaklara dalıyordu. Geralt’ın bakışlarının nereye kaydığını biliyordu Ciri.</p>

  <p>Koridorun sonundaki odadan Dandelion’ın alçak sesle söylediği türküsü, lavta tellerinden ise taşlara çarpan suyu andıran melodiler yayılıyordu. Ozanın birkaç gündür bestelemeye çalıştığı türküyü Ciri hemen tanımıştı. Balat, Dandelion’ın birkaç kez övündüğü "Dokunulmaz Kadın" adını taşıyordu ve şaire, sonbaharın sonlarına doğru Varburg Sarayında düzenlenecek olan o yılki ozanlar turnuvasında zaferi getirecekti belki. Ciri, türkünün sözlerine kulak verdi.</p>

  <p>Yağmurlu gecede sürülerek uç istersen,</p>

  <p>Dal sarı nilüferlerin arasına,</p>

  <p>Ben yine de bulurum seni,</p>

  <p>Yeter ki şansım bırakmasın beni...</p>

  <p>Nal sesleri yankılanıyor, atlılar gecenin içinde dörtnala koşuyorlardı, gökyüzü ufka doğru yükselen alevlerin yansımasıyla boyanmıştı. Yırtıcı bir kuş çığlık atarak kanatlarını açtı ve havalandı. Ciri yine düşlere dalmıştı ve birilerinin defalarca adını seslendiğini duyuyordu. Seslenenlerden biri Geralt’tı, sonra Yennefer, sonra Triss Merigold ama en sonunda tanımadığı cılız bir ses defalarca adını söyledi. Sarışın, hüzünlü genç bir kadından geliyordu bu ses; kadın pirinç çerçeveli minyatür bir tablonun içinden bakıyordu ona.</p>

  <p>Ardından siyahbeyaz tüylü kediyi algıladı yine ve bir an sonra kendisi bu kedi oluverdi ve onun gözleriyle bakmaya başladı. Kitaplarla tıklım tıklım dolu kocaman kitaplıklar ve birkaç şamdanın aydınlattığı bir çalışma masası gördü, masanın başındaki iki adam parşömen destelerinin üzerine eğilmişti. Adamlardan biri öksürüp ağzını mendiliyle sildi. Öteki adam ufak tefekti, kocaman bir kafası vardı, tekerlekli bir sandalyede oturuyordu. Adamın bacakları yoktu.</p>

  <p>"Olacak şey değil..." diye iç geçirdi Fenn, bakışlarını dökülmeye yüz tutmuş parşömenin üzerinde gezdirirken. "İnanılmaz... Nereden buldun bu belgeleri?"</p>

  <p>"Anlatsam inanmazsın." Codringher öksürmeye başladı. "Cirilla’nın, Cintra prensesinin gerçekte kim olduğunu anladın mı artık? Eski Kan’ın Çocuğu... O lanet olası Nefret Ağacı’nın son filizi! Son dal ve üzerindeki son zehirli elma."</p>

  <p>"Eski Kan... Oraya kadar gidiyor... Pavetta, Calanthe,</p>

  <p>Adalia, Elen, Fiona..."</p>

  <p>"Ve Faika."</p>

  <p>"Tanrılar adına, olanaksız bu! Öncelikle, Falka’nın çocukları yoktu! Ayrıca, Fiona’nın meşru ailesi..."</p>

  <p>"Birincisi, Falka’nın gençlik yılları hakkında hiçbir şey bilmiyoruz. İkincisi, sen beni anlamıyorsun, Fenn. ‘Meşru’ sözcüğünü duyduğumda gülme krizine girdiğimi pekâlâ biliyorsun. Bu belgeye inanıyorum çünkü hakiki ve gerçeğe uygun olduğunu düşünüyorum. Pavetta’nm büyük büyük büyükannesi Fiona, Falka’nın,</p>

  <p>şu insan görünümündeki canavarın kızıydı. Lanet olsun, bütün o saçma sapan kehanetlere, fallara ve benzeri abuk sabukluğa inanmam ben ama şimdi İtlina’nın kehanetini anımsayınca..."</p>

  <p>"Lekeli kan mı?"</p>

  <p>"Lekeli, zehirli, lanetli — bunu çeşitli şekillerde yorumlamak mümkün. Ama hatırlarsan, efsaneye göre lanetli olan Falka’ydı çünkü Lara Dorren aep Shiadhal, Falka’nın annesine beddua etmişti..."</p>

  <p>"Bunlar masal, Codringher."</p>

  <p>"Haklısın, masal hepsi. Ama masalların masal olmaktan ne zaman çıktıklarını bilir misin? Biri onlara inanmaya başladığı anda! Ve bu Eski Kan masalına inanan biri var. Özellikle de eski dünyayı imha edip onun yıkıntıları üzerine yenisini kuracak olan intikamcının Falka’nın kanından doğacağından söz eden parçasına."</p>

  <p>"Ve bu intikamcı Cirilla, öyle mi?"</p>

  <p>"Hayır, Cirilla değil, oğlu."</p>

  <p>"Cirilla’yı arayan kişi..."</p>

  <p>"Emhyr var Emreis, Nilfgaard İmparatoru," diye cümleyi buz gibi sesle tamamladı Codringher. "Anladın mı şimdi? Cirilla’nın istese de istemese de veliahtm annesi olması öngörülüyor. En büyük hükümdarın, karanlığın hükümdarının, şeytan Falka’nın soyunun ve intikamcısının annesi. Dünyanın imhası ve ardından yeniden kurulması kanımca kontrollü ve düzenli olarak gerçekleştirilmek isteniyor."</p>

  <p>Fenn, uzun süre konuşmadı.</p>

  <p>"Sence," dedi sonra, "Geralt’ı bilgilendirmemiz gerekmez mi?" "Geralt’ı mı?" Codringher yüzünü buruşturdu. "Kim ki o? Geçenlerde bana kendi çıkarını kollamadığını anlatan, ahmak mı? Ah, evet, kendi çıkarını kollamadığına inanıyorum. O başkalarının çıkarlarını kolluyor. Ama bilmeden tabii. İpleri başkasının elinde olan Rience’in peşine düşmüş ama kendi boynundaki tasmanın farkında değil. Onu mu bilgilendireceğim? Emhyr’e şantaj yapmak ya da onun gözüne girmek için altın yumurtlayan tavuğun peşine düşenlere mi yardım edeceğim böylelikle? Hayır, Fenn. O kadar da salak değilim."</p>

  <p>"Witcher’ın ipleri başkasının elinde mi? Kimin peki?" "Düşün."</p>

  <p>"Kaltak!"</p>

  <p>"Aynen öyle. Onun üzerinde etkisi olan tek kişi. Güvendiği bir kişi. Ama ben güvenmiyorum ona. Hiçbir zaman da güvenmedim. Bu yüzden oyuna kendim dâhil olacağım."</p>

  <p>"Tehlikeli bir oyun bu, Codringher."</p>

  <p>"Tehlikesiz oyun yoktur. Girmeye değecek ya da değmeyecek oyunlar vardır yalnızca. Fenn, kardeşim, elimize neyin düştüğünü anlamıyor musun? Altın yumurtlayan bir tavuk, yalnızca ve yalnızca bizim için kocaman yumurtalar yumurtlayacak, som altından..</p>

  <p>Codringher şiddetli bir öksürük nöbetine tutuldu. Ağzından uzaklaştırdığı mendilinde kan lekeleri vardı.</p>

  <p>"Altın, buna deva olmayacak," dedi Fenn, ortağının eline bakarak. "Bana da bacak vermeyecek."</p>

  <p>"Kim bilir?"</p>

  <p>O sırada kapı çalındı. Fenn, tekerlekli sandalyesinde huzursuzca kıpırdandı. "Beklediğin biri var mıydı, Codringher?"</p>

  <p>"Evet. Thanedd’e yollayacağım adamlar. Şu altın yumurtlayan tavuğumuzu getirsinler diye."</p>

  <p>"Açma," diye haykırdı Ciri. "Açma o kapıyı! Ardında ölüm var!</p>

  <p>Açma o kapıyı!"</p>

  <p>"Açıyorum," dedi Codringher, sürgüyü geri iterken. Sonra ısrarla miyavlayan kediye döndü. "Kes sesini, afacan seni..."</p>

  <p>Ansızın sustu. Kapıda duranlar, beklediği kişiler değildi.</p>

  <p>Karşısında tanımadığı üç adam duruyordu.</p>

  <p>"Saygıdeğer Efendi Codringher?"</p>

  <p>"Avukat efendinin dışarıda işleri var." Codringher saf bir ifade takınıp sesine tiz bir tını kattı. "Avukat beyin odacısıyım,</p>

  <p>adım Glomb, Mikael Glomb. Sîzlere nasıl yardımcı olabilirim?"</p>

  <p>"Hiçbir şekilde," dedi adamlardan biri, uzun boylu bir yarı elf. "Avukat Bey burada değilse, biz de ona bir mektup ve bir haber bırakırız. Mektup bu."</p>

  <p>"Kendisine sadakatle teslim edilecektir." Codringher, kalın kafalı uşak rolünü sevmişti. Yalaka bir edayla eğildi, elini kırmızı bir iple bağlanmış parşömene doğru uzattı. "Haber peki?"</p>

  <p>Parşömenin ipi, saldırıya geçen bir yılan gibi kendiliğinden çözüldü, hızla öne atıldı ve Codringher’in el bileğine sımsıkı dolandı. Uzun boylu adam bileği bütün gücüyle ezdi. Codringher dengesini kaybedip öne doğru yıkıldı, yarı elfin üzerine kapaklanmamak için sol elini içgüdüsel olarak adamın göğsüne doğru uzattı. Bu pozisyondayken karnına saplanan hançerden kaçması olanaksızdı. Boğuk bir çığlık attı, arkaya doğru yıkıldı ama bileğine dolanan büyülü ip onu tuttu. Yarı elf, Codringher’i yeniden kendine doğru çekip hançeri bir kez daha sapladı. Codringher bu kez bıçağın ucunda asılı kaldı.</p>

  <p>"Bunlar Rience’in haberleri ve selamları," diye tısladı uzun boylu yarı elf. Bir yandan da hançeri sert bir hareketle yukarı çekip avukatın karnını balık gibi yardı. "Cehenneme git, Codringher.</p>

  <p>Dosdoğru cehenneme."</p>

  <p>Codringher hırıltılar çıkarmaya başlamıştı. Hançerin kaburgalarında ve göğüs kemiğinde gıcırdadığını hissediyordu.</p>

  <p>İki büklüm halde yere devrildi. Fenn’i uyarmak için bağırmaya çalıştı ama ağzından yalnızca gak guk gibi sesler çıkabildi ve bunlar da hemen bir kan gölünün içinde boğulup gitti.</p>

  <p>Uzun boylu yarı elf, yerdeki bedenin üzerinden atladı; onun arkasından iki kişi daha evin içine girdi. Bu ikisi insandı.</p>

  <p>Fenn’in teslim olmaya niyeti yoktu.</p>

  <p>Bir kiriş cızırdadı, iki hayduttan biri, çelik bir bilyenin alnının ortasına isabet etmesiyle yeri boyladı. Fenn, sandalyesinin üzerinde masadan uzaklaştı ve titreyen ellerle Tatar yayını yeniden germek için boş yere uğraştı.</p>

  <p>Uzun boylu yarı elf üzerine atladı, şiddetli bir tekmeyle sandalyeyi devirdi. Sakat adam, yere saçılmış kâğıtların üzerine savruldu. Kısacık kolları ve kesik bacaklarıyla çırpınması, bacakları kopmuş bir örümceği andırıyordu.</p>

  <p>Yarı elfın savurduğu tekmeyle, Tatar yayı Fenn’in uzanamayacağı bir köşeye uçtu. Yarı elf, yerde sürünmeye çalışan Fenne aldırmadan, masanın üzerindeki kâğıtları hızla karıştırdı. Dikkatini, sarışın genç bir kadını resmeden pirinç çerçeveli bir minyatür çekti. Minyatürü, üzerine tutturulmuş kâğıtla birlikte aldı.</p>

  <p>Diğer haydut, çelik bilyenin isabet ettiği kişiyi bırakıp yaklaştı. Yarı elf, soran gözlerle kaşlarını kaldırdı. Haydut, başını hayır anlamında salladı.</p>

  <p>Yarı elf, minyatürü masadan aldığı evraklarla birlikte cebine soktu. Sonra kupadan eline birkaç tüylü kalem alıp mum alevinde tutuşturdu. Tüylerin iyice yanması için ağır ağır çevirdi sonra masanın üzerindeki parşömen yığınının ortasına fırlattı ve bir anda alevler parladı.</p>

  <p>Fenn, korkunç bir çığlık attı.</p>

  <p>Uzun boylu yarı elf, tutuşmuş masadan, mürekkep çıkarıcı sıvıyla dolu şişeyi aldı, yerde kıvranan sakat adamın yanına yaklaşıp şişenin içindeki sıvının tamamını üzerine boşalttı. Fenn, sarsılarak ağlamaya başladı. Haydut, raflardan birinden bir tomar parşömen alıp sakat adamın üzerine fırlattı.</p>

  <p>Masanın üzerindeki alevler tavana yükselmişti artık. İçinde mürekkep çıkarıcı olan daha küçük bir şişe boğuk bir gürültüyle patladı, alevler rafları sarmaya başladı. Fenn susmadan ağlıyordu. Uzun boylu yarı elf, yanan masadan uzaklaştı, kâğıtlardan rulo yapıp tutuşturdu. Öteki haydut, sakat adamın üzerine bir kâğıt destesi daha attı.</p>

  <p>Fenn ağlıyordu.</p>

  <p>Yarı elf, elinde yanan kâğıt rulosuyla yanına yaklaştı.</p>

  <p>Codringher’in, siyahbeyaz tüylü kedisi evin yakınındaki alçak bir duvarın üzerine oturdu. Sarı göz bebeklerine, sakin geceyi günün korkunç bir taklidine çevirmiş alevler yansımıştı. Mahalle çığlıklarla sarsıldı. "Yangın var! Yangın var! Su getirin!" İnsanlar binaya doğru koşmaya başladılar. Kedi taş kesilmiş, halkı şaşkınlık ve küçümsemeyle izliyordu. Bu ahmaklar, onun az önce güçlükle kurtulduğu cehenneme girmeye çalışıyorlardı anlaşılan.</p>

  <p>Codringher’in kedisi kayıtsızca arkasını döndü ve kana bulanmış patisini yeniden yalamaya koyuldu.</p>

  <p>Ciri, kan ter içinde uyandı. Tırnaklarını yorgana öylesine geçirmişti ki canı yanıyordu. Çevresi sessizliğe ve hoş bir karanlığa gömülmüştü. Odayı dolduran karanlığı, ay ışığı huzmesi hançerle yarar gibi yarmıştı.</p>

  <p>Yangın. Alevler. Kan. Kâbus... anımsayamıyorum, hiçbir şey anımsayamıyorum.</p>

  <p>Geceyi dolduran havayı derin derin içine çekti. Boğucu sıcaklık geçmişti. Ciri bunun nedenini biliyordu.</p>

  <p>Koruyucu büyü etkisini kaybetmişti.</p>

  <p>Bir şey oldu, diye düşündü Ciri. Yataktan fırlayıp hızla giyindi. Kemerine küçük hançerini de taktı. Kılıcı yanında değildi, Yennefer elinden almış ve saklaması için Dandelion’a vermişti. Ozan uyuyor olmalıydı, Loxia’da çıt çıkmıyordu. Ciri, onu gidip uyandırmayı aklından geçirirken birden kulaklarının şiddetle zonkladığını hissetti ve kanının akışını duydu.</p>

  <p>Pencereden içeri giren ay ışığı huzmesi yola dönüşmüştü. Yolun sonunda, çok uzakta bir kapı vardı. Kapı açıldı ve ardında Yennefer göründü.</p>

  <p>"Gel."</p>

  <p>Büyücü kadının arkasında başka kapılar da açıldı, art arda, birer birer. Sonu gelmeyen kapılar. Karanlıkta sütunların simsiyah siluetleri belirdi. Ayrıca heykellerin belki de. Rüya görüyorum, diye düşündü Ciri ama kendi düşüncesine kendisi de inanmadı. Rüya görüyorum. Yol değil bu, ışık, ışık huzmesi. Üşerindeyürüneme^ ki...</p>

  <p>"Gel."</p>

  <p>Ciri denileni yaptı.</p>

  <p>Witcher’ın akıldışı vicdanı, yaşamın gerçeklerine ters düşen ilkeleri olmasa aşağıdaki olayların çoğu bambaşka seyrederdi. Hatta birçoğu hiç gerçekleşmezdi belki de. İşte o zaman dünya tarihi bambaşka bir seyir izlerdi.</p>

  <p>Ama dünya tarihi seyrettiği gibi seyretti ve bu, bütünüyle Witcher’ın kuşkuları nedeniyle böyle oldu. Sabah uyanıp işeme ihtiyacı duyduğunda herkesin yaptığını yapmadı; balkona çıkıp ihtiyacını Hint teresi saksısının içine gidermedi. Vicdanlıydı o. Derin derin, hiç hareket etmeden, hatta soluk almıyormuş gibi uyuyan Yennefer’i uyandırmamak için usulca giyindi. Odadan çıkıp bahçeye indi.</p>

  <p>Davet sürüyordu ama ona doğru ulaşan seslere bakılırsa davetlilerin yalnızca bir kısmı kalmıştı. Balo salonunun pencerelerinden hâlâ yayılan ışıklar, kemeraltına ve şakayık bahçesine vuruyordu. Witcher böylece biraz daha ilerleyip sık çalıların arasına girdi. Ağır ağır aydınlanan göğe, ufkun sabah kızıllığına boyandığı noktaya baktı.</p>

  <p>Önemli şeyleri düşünerek geri döndüğü sırada Witcher madalyonu şiddetle sarsılmaya başladı. Madalyonu eliyle kavrayıp titreşimin bütün bedenine yayılmasını duyumsadı. Hiç kuşku yoktu, birisi Aretuza’da büyü yapıyordu. Geralt kulaklarını dikti ve sarayın sol kanadındaki sütunlu yoldan boğuk çığlıklar, patırtılar ve gümbürtüler duydu.</p>

  <p>Onun yerinde başkası olsa duraksamadan geri döner, hızlı adımlarla kendi yoluna gider ve hiçbir şey duymamış gibi yapardı. Gelgelelim Witcher vicdan sahibiydi ve yaşamın gerçeklerine ters düşen ilkelere göre hareket ederdi.</p>

  <p>Sütunlu yola ve koridora ulaştığında kendini bir mücadelenin ortasında buldu. Kurşuni ceketler giymiş birkaç ajan, yere savrulmuş, pek uzun boylu olmayan bir büyücüyü etkisiz hale getirmeye çalışıyordu. Direktifleri Redanya Kralı Vizimir’in gizli servis şefi Dijkstra veriyordu. Geralt da harekete geçemeden etkisiz hale getirildi; kurşuni ceketler içindeki diğer iki ajan onu duvara bastırmış, üçüncü ajan da partizan mızrağının üç uçlu bıçağını göğsüne dayamıştı.</p>

  <p>Bütün ajanların üzerinde Redanya kartalının simgelendiği birer göğüs zırhı vardı.</p>

  <p>Dijkstra, Geralt’a yaklaşırken, "Buna, ‘Boka basmak,’ derler," dedi kısık sesle. "Senin, Witcher, bu iş için doğuştan bir yeteneğin olsa gerek. Sakin dur ve kimsenin dikkatini üzerine çekmemeye çalış."</p>

  <p>Redanyalılar, büyücüyü sonunda etkisiz kılmışlardı. Ellerini sıkıca tutup ayağa kaldırdılar. Büyücü, konsey üyesi Artaud Terranova’ydı.</p>

  <p>Ayrıntıların görülebilmesini sağlayan ışık, Keira Metz’in başının üzerinde asılı duran küreden yayılıyordu. Geralt, büyücü kadınla o akşam davette sohbet etmişti. Onu tanıyamamıştı çünkü üzerindeki uçuşan tülleri, sert bir erkek giysisiyle değiştirmiş ve beline bir hançer takmıştı.</p>

  <p>"Bağlayın onu," diye buyurdu büyücü kadın. Elinde mavi demirden yapılmış kelepçeler şakırdıyordu.</p>

  <p>"Sakın onları bana takmaya kalkışma!" diye kükredi Terra- nova. "Sakın diyorum, Metz! Ben konsey üyesiyim!"</p>

  <p>"İdin. Şimdi sıradan bir hainsin artık. Ve de hain muamelesi göreceksin."</p>

  <p>"Sen de iğrenç bir orospusun, sen..."</p>

  <p>Keira bir adım geri çekildi, kalçalarını hafifçe salladı ve adamın yüzüne bütün gücüyle bir yumruk indirdi. Büyücünün başı arkaya doğru öylesine savruldu ki Geralt bir an için başın bedenden ayrıldığı hissine kapıldı. Ağzından ve burnundan kanlar fışkıran Terranova, onu tutan adamların kollarına yığıldı. Büyücü kadın, hız aldığı halde ikinci yumruğu savurmadı. Witcher, kadının parmakları arasında parıldayan pirinç muştayı fark etti ama şaşırmadı. Keira ufak tefek bir kadındı, çıplak yumruğuyla böyle bir darbe indirmesi olanaksızdı.</p>

  <p>Geralt yerinden kımıldamadı. Ajanlar onu sımsıkı tutmuş partizan mızrağının ucunu göğsüne bastırıyorlardı. Geralt karar veremiyordu, acaba özgür olsa hareket eder miydi? Acaba ne yapması gerektiğini bilir miydi?</p>

  <p>Redanyalılar, büyücünün kollarını arkaya doğru büküp kelepçelediler. Terranova çığlık attı, tepinmeye başladı, kıvrandı, midesini ağzına getiren bulantının etkisiyle hırıltılar çıkardı. Geralt, kelepçelerin hangi malzemelerden yapıldığını hemen anlamıştı. Belli ki demir ve dimerityum alaşımı kullanılmıştı; dimerityum, büyü yeteneklerini baskılama gücüne sahip nadir bir madendi. İşte bu baskılama, büyücüler üzerinde oldukça ağır yan etkiler yaratıyordu.</p>

  <p>Keira Metz başını kaldırdı ve alnına düşen saçları geriye itti. İşte o sırada Geralt’ı fark etti.</p>

  <p>"Lanet olsun, ne yapıyor o burada? Nasıl geldi ki?"</p>

  <p>"İçeri daldı," dedi Dijkstra istifini bozmadan. "Onun içeri dalmak gibi bir yeteneği var. Ne yapayım ben bunu şimdi?" "Gözünü üzerinden ayırma. Şu an hiç zamanım yok."</p>

  <p>Keira hızlı adımlarla uzaklaştı, Terranova’yı sürükleyen Redanyalılar da arkasından geldi. Gün ışımaya başladığı için etraf hızla aydınlansa da ışık saçan küre, büyücü kadının gittiği yöne doğru süzülmeye devam ediyordu. Dijkstra’nın bir işareti üzerine ajanlar Geralt’ı bıraktılar. Casus yaklaşıp Witcher’m gözlerinin içine baktı.</p>

  <p>"Sükûnetini sakın bozma."</p>

  <p>"Ne oluyor burada? Ne..."</p>

  <p>"Ve de kesinlikle sus."</p>

  <p>Az sonra Keira Metz geri döndü ama yalnız değildi. Yanında, Geralt’a dün akşam Ban Ardlı Detmold olarak tanıtılan sarışın büyücü vardı. Witcher’ı görünce sövmeye başladı ve yumruğunu ayasına vurdu. "Lanet olsun! Yennefer’in kendine seçtiği herif mi bu?"</p>

  <p>"Ta kendisi," dedi Keira. "Rivyalı Geralt. Sorun, Yennefer’le yakınlık durumunu bilmiyor olmamda..."</p>

  <p>"Ben de bilmiyorum," dedi Detmold omuz silkerek. "Ama her durumda herif işin içinde. Çok fazla şey gördü. Philippa’ya götürün onu, kararı o verir. Ellerini ayaklarını bağlayın."</p>

  <p>"Gerek yok," dedi Dijkstra umursamaz gibi yaparak. "Sorumluluğunu ben üstleniyorum. Olması gereken yere ben götürürüm onu."</p>

  <p>Detmold başım salladı. "Mükemmel olur. Çünkü zamanımız kalmadı. Gel, Keira, yukarıda işler karışıyor."</p>

  <p>"Gergin bir durum," diye mırıldandı Redanyalı casus, gidenlerin arkasından bakarken. "Deneyimsizler, bütün mesele bu. Darbeler ve komplolar pancar çorbası gibidir. Soğuk yenir. Gidelim, Geralt. Sakın unutma: Sakin olacaksın, terbiyeni koruyacaksın, yaramazlık yapmayacaksın. Ellerini ayaklarını bağlatmadığım için beni pişman etme."</p>

  <p>"Burada neler dönüyor, Dijkstra?"</p>

  <p>"Tahmin edemiyor musun?" Casus yanında yürüyor, üç Re- danyalı da arkalarından geliyordu. "Dürüst ol, Witcher, buraya neden çıkageldin?"</p>

  <p>"Hint teresini soldurmak istememiştim."</p>

  <p>"Geralt." Dijkstra ters ters baktı. "Burnuna kadar boka battın. Yukarı çıktın ve başını kurtardın, oysa ayakların henüz yere basmıyor. Biri sana elini uzatıyor ve aynı çukura düşüp boka bulanmayı göze alıyor. Yani şu aptal şakalara son ver artık. Seni buraya Yennefer yolladı, değil mi?"</p>

  <p>"Hayır. Yennefer sıcak yatağında uyuyor. Bu seni tatmin eder mi?"</p>

  <p>Devi andıran casus bir anda arkasına döndü, Witcher’i omuzlarından yakalayıp koridorun duvarına bastırdı. "Hayır, tatmin etmez, lanet olası budala," diye tısladı. "Aklı başında, krallarına sadık olan büyücülerin bu gece uyumadıklarını hâlâ anlamadın mı? Hatta yataklarına bile yatmadıklarını? Sıcak yataklarında</p>

  <p>Nilfgaard’ın satın aldığı hainler uyuyor. Bir süre sonra darbe yapmayı planlayan satılık varlıklar... Planlarının açığa çıktığını, amaçlarının anlaşıldığını bilmiyorlardı. Ama şimdi sıcak yataklarından çıkarılıyor ve çenelerine muşta yiyorlar, bileklerine dimerityumdan kelepçeler geçiriliyor. Hainlerin işleri bitti,</p>

  <p>anlıyor musun? Onlarla birlikte batıp gitmek istemiyorsan salağa yatmaktan vazgeç! Dün akşam Vilgefortz mu kanına girdi? Ya da daha önce Yennefer? Konuş! Çabuk ol, yoksa boklar ağzına dolmaya başlayacak!"</p>

  <p>"Pancar çorbası, Dijkstra," diye anımsattı Geralt. "Beni Philippa’ya götür. Sakin olacaksın, terbiyeni koruyacaksın, yaramazlık yapmayacaksın."</p>

  <p>Casus, Geralt’ı bıraktı, bir adım geri çekildi. "Gidelim," dedi soğuk bir sesle. "Şu merdiveni çıkalım. Ama bu konuşma henüz bitmedi. Sana söz veriyorum."</p>

  <p>Koridorların birleştiği nokta, kubbeyi taşıyan sütunlardan birinin altı fenerler ve büyülü kürelerle aydınlanmıştı. Redanyalılar ve büyücüler burada toplanmıştı. Büyücülerin arasında Radcliffe ve Sabrina Glevissig gibi divan üyeleri de bulunuyordu. Sabrina, tıpkı Keira Metz gibi kurşuni erkek giysileri içindeydi. Geralt, gözlerinin önünde gerçekleşen darbede, tarafların giysilerinden ayırt edilebildiklerini kavramıştı.</p>

  <p>Triss Merigold yere diz çökmüş, kan gölünün içinde yatan bir bedenin üzerine eğilmişti. Geralt, yerde yatanın Lydia van Bredevoort olduğunu anladı. Kadını saçlarından ve ipek elbisesinden tanımıştı. Yüzünden tanıması olanaksızdı çünkü geriye kalan yüz değildi artık. Gördüğü, korkunç ve berbat bir kuru kafaydı, yanağının yarısına kadar dişler dışarı taşmış, çökmüş çene kemikleri fırlamıştı.</p>

  <p>"Ört üzerini," dedi Sabrina Glevissig donuk bir sesle. "Onun ölümüyle birlikte illüzyon uçup gitti. Lanet olsun, üzerine bir şey örtün!"</p>

  <p>"Nasıl oldu bu, Radcliffe?" diye sordu Triss ve Lydia nm göğüs kemiğinin altına saplanmış olan hançerin altın kaplama sapından elini çekti. "Nasıl olabildi bu? Kayıp vermeden yapılacaktı bu iş!" "Bize saldırdı," diye mırıldandı büyücü başını öne eğerek. "Vilgefortz götürülürken üzerimize atladı. Boğuşma yaşandı... Nasıl olduğunu ben de bilmiyorum... Bu onun kendi hançeri." "Kapatın kadının yüzünü!" Sabrina sertçe arkasına döndü. Geralt’ı görünce, yırtıcı hayvanlarınkini andıran gözleri antrasit gibi parladı. "Bu nasıl gelmiş buraya böyle?"</p>

  <p>Triss yıldırım hızıyla ayağa fırlayıp Witcher’a doğru atıldı. Geralt, kadının ayasının yüzünün önüne dayandığını gördü. Sonra bir şimşek çaktı ve Geralt usulca karanlıklara gömüldü. Yakasında bir el ve şiddetli bir sarsılma hissetti.</p>

  <p>"Tutun onu, yoksa düşecek." Triss’in sesi doğal değildi, içinde yapmacık bir öfke barındırıyordu. Geralt’ı bir kez daha çekiştirince Witcher kendini bir an onun tam önünde buldu.</p>

  <p>Kadının aceleyle, "Bağışla," diye fısıldadığını duydu. "Mecburdum."</p>

  <p>Dijkstra’nm adamları Geralt’ı tuttular.</p>

  <p>Witcher başını oynattı ve kendini başka duyu boyutlarına geçirdi. Koridorlar hareketlenmişti, hava dalga dalga yayılıp bazı kokular getiriyordu. Ve de sesler. Sabrina Glevissig sövüyordu. Triss onu yatıştırmaya çalışıyordu. Kışla gibi kokan Redanyalılar yerde ipek elbisesi hışırdayan cansız bir beden sürüklüyorlardı. Kan. Kan kokusu. Ve ozon kokusu. Sihir kokusu. Heyecanlı sesler. Gergin atılan adımlardan yayılan topuk sesleri.</p>

  <p>"Acele edin! Çok uzun sürdü bu iş! Garstang’a çoktan ulaşmış olmalıydık!"</p>

  <p>Philippa Eilhart. Heyecanlı.</p>

  <p>"Sabrina, acilen Marti Sodergren’i bul. Gerekirse git yatağından kaldır. Gedymdeith’in durumu kötü. Enfarktüs gibi görünüyor. Onunla Marti ilgilensin. Ama hiçbir şey anlatma ne ona ne de yanında yatan kişiye. Triss, Dorregaray’ı, Drithelm’i ve Carduin’i bul ve Garstang’a götür."</p>

  <p>"Niçin?"</p>

  <p>"Kralları temsil ediyorlar. Etlıain ve Esterad eylemimiz ve sonuçları hakkında bilgilendirilsin. Onlara sen eşlik edeceksin. Triss, eline kan bulaşmış! Kimin?"</p>

  <p>"Lydia."</p>

  <p>"Lanet olsun. Ne zaman? Nasıl?"</p>

  <p>"Nasıl olduğu önemli mi?" Sakin ve buz gibi bir ses. Tissaia de Vries. Elbise hışırtısı. Tissaia’nm üzerinde tuvalet var. İsyancı üniforması değil. Geralt kulaklarını dikti ancak dimerityumdan yapılmış kelepçe şakırtıları duyamadı.</p>

  <p>"Sarsılmış numarası mı yapıyorsun?" diye sordu Tissaia. "Çaresizi mi oynuyorsun? İsyan tezgâhlanırsa, geceleri içeri silahlı ajanlar alınırsa kurban vermeyi de hesaba katmak gerekir. Bir ay önce Artaud’un yüzünün darmadağın edildiğini gördüm. Daha kaç kurban verilecek, Philippa Eilhart?"</p>

  <p>"Bilmiyorum," dedi Philippa sert bir tonda. "Ve geri adım atmayacağım."</p>

  <p>"Elbette. Sen hiçbir şeyden geri adım atmazsın."</p>

  <p>Hava titredi, topuklar bildik bir ritimde yere vurdu. Philippa, Geralt’a doğru yürüdü. Dün akşam kendilerine havyar ziyafeti çekmek üzere Aretuza’daki salonun içinden geçtikleri sırada Geralt, Philippa’nın gergin adımlarının ritmini beynine kazımıştı. Tarçın ve Hint sümbülü kokularını da anımsamıştı. Bu koku şimdi soda kokusuyla karışmıştı. Geralt, her türlü darbe ve devirme eyleminde kesinlikle payı olmadığını biliyordu ama kendine bir soru sordu: Eğer onlara katılmış olsaydı, öncesinde dişlerini fırçalamayı düşünür müydü acaba?</p>

  <p>"Seni görmüyor, Phil," dedi Dijkstra sözüm ona önemsemeden. "Hiçbir şey görmüyor ve görmedi. O güzel saçlı gözlerini kör etti onun."</p>

  <p>Geralt, Philippa’nın soluğunu duydu, her hareketini hissetti ama çaresiz taklidi yapabilmek için başını beceriksizce oynattı.</p>

  <p>Ama büyücü kadını aldatmak kolay değildi. "Numara yapma, Geralt. Triss senin gözlerini sımsıkı yapıştırdı ama henüz aklını değil. Seni hangi mucize getirdi buraya?"</p>

  <p>"Rastgele geldim. Yennefer nerede?"</p>

  <p>"Ne mutludur hiçbir şey bilmeyenler." Philippa’nın sesinde alay yoktu. "Çünkü daha uzun yaşarlar. Triss’e minnet duy. Hafif bir büyü uyguladı, gözlerin birazdan açılacak. Görmemen gerekenleri görmedin. Onu gözünün önünden ayırma, Dijkstra. Birazdan döneceğim."</p>

  <p>Yine bir hareket oldu. Sesler. Gür sesli soprano Keira Metz, Radcliffe’in genizden gelen kalın sesi. Redanya botlarının yere vurması. Ve Tissaia de Vries’in gürlemesi.</p>

  <p>"Bırakın kadını! Nasıl cesaret ettiniz buna! Ona bunu nasıl yapabildiniz?"</p>

  <p>"Bir hain o!" dedi Radcliffe, yine genizden.</p>

  <p>"Asla inanmam buna!"</p>

  <p>"Et tırnaktan ayrılmaz." Buz gibi sesiyle Philippa Eilhart. "İmparator Emhyr, elflere özgürlük vadetti. Bir de kendilerine ait, bağımsız bir devlet. Burada, bu topraklarda. Tabii insanlar katledildikten sonra. Bu da bizi anında ele vermesine yetti bunun!"</p>

  <p>"Yanıt ver!" dedi Tissaia de Vries, sinirliydi. "Kadına yanıt ver, Enid!"</p>

  <p>"Yanıt ver, Francesca."</p>

  <p>Dimerityumdan yapılmış kelepçelerin şangırtısı. Ve Francesca Findabair’in elf aksanıyla şarkı söylemesi, Vadili Papatya’nın, dünyanın en güzel kadınının...</p>

  <p>"Va vort a me, Dh’oine. N’aen te a dice’n."</p>

  <p>"Bu kadarı yeter mi, Tissaia?" Philippa’nın sesi, havlar gibiydi. "İnandın mı bana şimdi? Sen, ben, hepimiz onun gözünde daima Dh’oine idik, insandık ve o, Aen Seidhe bu insanların yüzüne bakmazdı. Sen peki, Fercart? Vilgefortz ve Emhyr sana ne vadettiler de hain olmaya karar verdin?"</p>

  <p>"Cehenneme git, geri zekâlı."</p>

  <p>Geralt soluğunu tutuyordu ama birinin yanağına vuran muşta sesi kulağına gelmedi. Philippa, kendine Keira’dan daha çok hâkimdi. Ya da muştası yoktu.</p>

  <p>"Radcliffe, hainleri Garstang’a götür! Detmold, Üstat de Vries’in girmesi için kolunu uzat. Gidin. Birazdan ben de geleceğim."</p>

  <p>Adımlar. Tarçın ve Hint sümbülü kokuları.</p>

  <p>"Dijkstra."</p>

  <p>"Hazırım, Phil."</p>

  <p>"Adamlarına burada ihtiyaç kalmadı. Loxia’ya dönsünler." "Ama emin misin..."</p>

  <p>"Loxia’ya, Dijkstra!"</p>

  <p>"Emredersiniz, hanımefendi." Ajanın sesinde alay vardı. "Köylüler gidiyorlar, görevlerini yerine getirdiler. Bundan sonrası doğrudan büyücülerin işi. Bu yüzden ben de zatıalinizin güzel gözlerinin önünden derhal çekileceğim. Darbeye destek verdiğim ve katıldığım için teşekkür beklememiştim ancak zatıalinizin beni şükranla anımsayacağından hiç kuşkum yok."</p>

  <p>"Kusura bakma, Sigismund. Desteğin için teşekkür ederim." "Rica ederim, zevkle yaptım. Hey, Voymir, adamları topla. Beşi benimle olacak. Kalanını aşağıya indir ve ‘Degens’ gemisine bindir. Ama sessiz sedasız, parmak uçlarına basarak, gürültü patırtı koparmadan. Arka yollardan. Loxia’da ve limanda kimse ağzını açmasın! İş başına!"</p>

  <p>"Hiçbir şey görmedin, Geralt," diye fısıldadı Philippa Eilhart ve Witcher’i tarçın, Hint sümbülü ve soda kokularına boğdu. "Hiçbir şey de duymadın. Vilgefortz’la asla konuşmadın. Dijkstra seni şimdi Loxia’ya götürecek. Her şey... her şey bittikten sonra seni orada bulmaya çalışacağım. Sana dün bir söz verdim ve sözümde duracağım."</p>

  <p>"Yennefer’e ne oldu?"</p>

  <p>"Bu onda sabit fikir haline gelmiş galiba." Dijkstra ayaklarını sürüyerek geri döndü. "Yennefer, Yennefer... Fenalık geldi artık. Bırak, uğraşma onunla, Phil. Daha önemli işlerimiz var. Vilgefortz’da bulmayı umduğumuz şey bulundu mu?"</p>

  <p>"Elbette. Al lütfen, bu senin."</p>

  <p>"Oo!" Kâğıt hışırtıları. "Oo, oo! Çok güzel. Dük Nitert. Muhteşem. Baron..."</p>

  <p>"İsimleri açıklama. Çok rica ederim, Dreiberg’e döndüğünde hemen infazlara başlama. Zamansız bir skandala yol açma." "Kaygılanma. Bu listedeki Nilfgaard altınlarına pek düşkün olan çocuklar güvendeler. Şimdilik. Onlar benim sevgili kuklalarım olacak, iplerini daima elimde tutacağım. Sonra da o ipleri bir güzel boyunlarına geçireceğim... İlginçmiş, başka mektuplar da var mı? Kaedwen, Temerya ve Aedirn hainleri? Şu yazıya göz atmak isterdim. Hiç değilse göz ucuyla..."</p>

  <p>"Biliyorum, hem de çok isterdin. Ama bu seni ilgilendirmez. Bu mektupları Radcliffe ve Sabrina Glevissig temin ettiler, ne yapacaklarını da onlar bilir. Hadi, şimdi hoşça kal. Acelem var." "Phil."</p>

  <p>"Evet."</p>

  <p>"Witcher’a görme yetisini geri ver. Merdivende tökezlemesin."</p>

  <p>Aretuza nın balo salonunda davet devam ediyordu ancak geleneksel ve samimi bir havaya dönmüştü. Masalar bitiştirilmişti, büyücü kadın ve erkekler bir yerlerden sandalyeler, koltuklar ve tabureler bulup getirmişler ve bunların üzerinde kendilerini eğlenceye kaptırmışlardı. Bu eğlencelerin çoğu ölçüsüzlük içinde geçiyordu. Bir şnaps fıçısı çevresinde toplanmış olan büyükçe bir grup, içiyor, sohbet ediyor ve yüksek sesle kahkahalar atıyordu. Az önce güzide lokmaları kibarca gümüş çatallara alan kişiler şimdi hiç çekinmeden kuzu kaburgalarına iki elleriyle sarılmışlardı. Birkaç kişi, çevrelerine aldırmadan iskambil oynuyordu. Birileri de uyuyordu. Bir çift, çekildikleri köşede kendilerinden geçmiş şekilde öpüşüyordu, ihtiraslarına bakılırsa bu yakınlaşma öpüşmeyle kalmayacaktı.</p>

  <p>"Şunların haline bak, Witcher." Dijkstra, sütunlu koridorun korkulukları üzerine eğilmiş, büyücüleri yukarıdan izliyordu. "Kendilerini köy gençleri gibi eğlenceye kaptırmışlar. Oysa bu arada divanları, konseylerinin neredeyse tamamını kıstırdı ve ihanet, Nilfgaard’a yanaşma suçundan hepsini yargılıyor. Şu çifte bak hele! Birazdan kendilerine sakin bir köşe arayacaklar ve onlar düzüşmeyi bitirmeden Vilgefortz asılmış olacak. Ah, bu dünya çok tuhaf..."</p>

  <p>"Kapa çeneni, Dijkstra."</p>

  <p>Loxia’ya giden yol, zikzak çizen merdivenlerle dağın eteğine gömülmüştü. Merdivenler bakımsız çitlerle, kenarlarda yer alan çiçek yatakları ve büyük kovalara yerleştirilmiş ve kurumaya yüz tutmuş sabır otlarıyla çevrili terasları birbirine bağlıyordu. Önlerinden geçtikleri teraslardan birinde Dijkstra durdu, taştan oyulmuş, ağızlarından su akan kimera kafalarının sıralandığı duvarın önüne gitti. Sonra eğildi, uzun uzun su içti.</p>

  <p>Witcher, korkuluklara doğru yürüdü. Deniz, altın sarısı bir ışıltıyla parlıyordu, göğün rengi Şeref Koridoru’ndaki tablolarda olduğundan daha canlıydı. Geralt aşağıya doğru bakınca Aretuza’dan gönderilen Redanyalılardan oluşan küçük birliği gördü. Sıraya dizilmişler, limana doğru ilerliyorlardı. O sırada iki kayalık arasına kurulmuş küçük bir köprüden geçiyorlardı.</p>

  <p>Geralt’ın dikkatini tek başına duran alacalı bir karaltı çekti ansızın. Karaltı hızlı hareket ettiği için göze batıyordu. Üstelik Redanyalılarla aksi yönde yol alıyordu. Yukarıya, Aretuza’ya çıkıyordu.</p>

  <p>Dijkstra, hafifçe öksürüp Witcher’ı dürttü. "Hadi bakalım, yola çıkan koşmalı."</p>

  <p>"Acelen varsa kendin gidersin."</p>

  <p>"Öyle ya." Ajan, yüzünü buruşturdu. "Sen de yeniden yukarıya, Yennefer’ini kurtarmaya gideceksin. Ve sarhoş bir cüce gibi ortalığı karıştırırsın. Loxia’ya gidiyoruz, Witcher. Sakın kafan karışmasın. Sana bayıldığım için mi seni Aretuza’dan çıkardığımı sanıyorsun yoksa? Hiç ilgisi yok. Seni oradan çıkardım çünkü ihtiyacım var sana."</p>

  <p>"Ne için?"</p>

  <p>"Budala ayağına mı yatıyorsun? Aretuza’da, Redanya’nm önde gelen soylarına mensup on iki genç kız okuyor. Saygıdeğer rektör hanım Margarita Laux-Antille’le sürtüşmeyi göze alamam. Yennefer’in Thanedd’e getirdiği Cintra Prensesi Cirilla’yı bana vermeyecektir. Sana verir oysa. Böyle bir ricada bulunursan tabii." "Böyle bir şey yapacağımı nereden çıkarıyorsun peki?" "Cirilla’nın güvenliğine önem verdiğin gibi gülünç bir varsayımdan. Kız, benim korumam altında, yani Kral Vizimir’in koruması altında güvende olacaktır. Dreiberg’de. Ters laflarını kendine sakla şimdi. Evet, kralların başlarda kızla ilgili pek hoş planları olmadığını biliyorum. Ama değişti bu. Canlı, sağlıklı ve güvendeki bir Cirilla’nın yaklaşan savaşta on alay ağır süvariden daha değerli olduğu artık ortaya çıktı. Kızın ölüsünün beş para etmeyeceği biliniyor."</p>

  <p>"Philippa Eilhart’ın senin niyetinden haberi var mı?"</p>

  <p>"Yok. Kızın Loxia’da olduğunu bildiğimden bile haberi yok. Benim sevgili Phil’im başını dik tutuyor ama Redanya kralı hâlâ Vizimir. Ben, Vizimir’in emirlerini yerine getiriyorum, büyücüler arasındaki çekişmeler hiç umurumda değil. Cirilla, ‘Degens’ gemisine binip Novigrad’a gidecek, ben de oradan atıma atlayıp Dreiberg’in yolunu tutacağım. Ve kız güvende olacak. İnanıyor musun bana?"</p>

  <p>Witcher, kimera kafalarının birine doğru eğildi, canavar yutağını andıran ağızdan şırıldayan sudan biraz içti.</p>

  <p>Dijkstra onun önünde dikilip, "İnanıyor musun bana?" diye tekrarladı.</p>

  <p>Geralt doğruldu, ağzını sildi ve Dijkstra’ya var gücüyle bir yumruk indirdi. Ajan sendeledi ama devrilmedi. Yakınında ayakta duran Redanyalı da Witcher’i yakalamak için sıçradı ama elini boşa attı, sonra oturdu, kan ve bir diş tükürdü. Bunun üzerine bütün adamlar onun üzerine atladı. Bir arbede, karmaşa ve itiş kakış başladı, Witcher’in amacı işte tam da buydu.</p>

  <p>Redanyalılardan biri başını kimeranın taş kafasına çarptı ve yutağından akan su aynı anda kırmızıya boyandı. İkinci adam nefes borusunun üstüne öyle bir darbe yedi ki sanki cinsel organı koparılmış gibi kıvranmaya başladı. Gözüne dirsek isabet eden üçüncü bir adam inleyerek kaçmaya başladı. Dijkstra, kollarını Witcher’a doladı ama Geralt, ayağına attığı şiddetli bir tekmeyle onu uzaklaştırdı. Ajan, korkunç bir sesle uludu ve tek ayak üzerinde zıplayarak yürekler acısı bir görüntü sergiledi.</p>

  <p>Bir sonraki ajan, kamasını Witcher’a saplamayı hedeflese de darbesini ancak havaya indirebildi. Geralt, onu bir eliyle dirseğinden, diğer eliyle de bileğinden yakaladığı gibi ters çevirdi, derken ayağa kalkmaya çalışan iki adamı daha yere çarptı. Ajan güçlüydü, kamasını elinden atmayı aklının ucundan bile geçirmiyordu. Geralt, elini daha da sıkıp adamın kolunu çatır çutur kırdı.</p>

  <p>Hâlâ tek ayak üstünde seken Dijkstra, partizan mızrağını yerden alıp Witcher’i üç uçlu bıçağıyla duvara çivilemeye çalıştı. Geralt geri çekildi, tahta sapı iki eliyle birden kavradı ve bilginlerin bildiği kaldırma yasasını kullandı. Ajan, gözlerinin önünde tuğlaların ve duvarların yükseldiğini görünce, partizan mızrağını elinden bıraktı ancak kasıklarının, ağzından şu fışkırtan kimera kafasına küt diye çarpmasını engelleyemedi.</p>

  <p>Geralt, bir sonraki ajanı yere devirmek için partizan mızrağını kullandı, ardından gövdesini yere sapladı, bir tekmeyle kırarak, silahının kılıç boyuna ulaşmasını sağladı. Copunu, ata biner gibi kimera üzerinde oturan Dijkstra’nın boğazına salladı, ardından kırık kollu ağlayan serseriyi susturdu. Doublet’sinin dikişleri koltuk altından çoktan patlamıştı, Witcher kendisini daha iyi hissediyordu.</p>

  <p>Ayakta kalabilen son it de partizan mızrağıyla saldırıya geçti çünkü silahının uzunluğunun ona bir avantaj sağlayacağını düşünüyordu. Ancak Geralt’ın, burun köküne indirdiği yumruğun etkisiyle kendini bir anda sabır otu kovasının içinde otururken buldu. Olağanüstü inatçı olan bir başka Redanyah, Witcher’m bir bacağını yakalayıp dişlerini geçirdi. Canı yanan Witcher sinirlendi ve sıkı bir tekmeyle adamın ısırma becerisini elinden aldı.</p>

  <p>Derken Dandelion merdivenlerden soluk soluğa inmeye başladı, olanları görür görmez rengi attı.</p>

  <p>"Geralt!" diye bağırdı bir an durduktan sonra. "Ciri kayboldu! Yok, gitmiş!"</p>

  <p>"Bunu bekliyordum." Geralt saldırıp duran bir başka Redan- yalıya copuyla bir darbe savurdu. "Ne kadar geç kaldın, Dandelion! Sana dün söylemiştim, bir şey olursa, arkana bakmadan Aretuza’ya koş demiştim! Kılıcımı getirdin mi?"</p>

  <p>"İkisini de!"</p>

  <p>"Diğeri Ciri’nin kılıcı, sersem." Geralt, sabır otu saksısından kalkmaya çalışan ite bir yumruk daha indirdi.</p>

  <p>"Ben kılıçtan anlamam," dedi şair, kesik kesik soluyarak. "Tanrılar adına, şunları pataklamayı bırak artık! Redanya kartlarını görmüyor musun? Bunlar Kral Vizimir’in adamları! Onlara saldırmak, hainlik ve isyan sayılır, bu yüzden zindanı bile boylarız..."</p>

  <p>"İdam," diye kekeledi Dijkstra, hançerini çekmiş sallanarak yaklaşırken. "İkiniz de idam sehpasını boylayacaksınız..."</p>

  <p>Daha fazla konuşamayıp dört ayak üzerine düştü çünkü partizan hançerinin kırık gövdesi başının yan tarafına çarpmıştı.</p>

  <p>"Üzerimizden testere çarkı geçirecekler," dedi Dandelion yüzünü asarak. "Ama öncesinde kızgın kerpetenle lime lime edecekler."</p>

  <p>Witcher, ajanın kaburgasını tekmeledi. Dijkstra, avlanmış geyik gibi yan döndü.</p>

  <p>"Dörde bölecekler," dedi ozan.</p>

  <p>"Sus, Dandelion. Kılıçları ver. Ve buradan kaybol, çabuk. Kaç bu adadan. Ne kadar uzaklara kaçabilirsen, kaç!"</p>

  <p>"Ya sen?"</p>

  <p>"Ben yukarıya dönüyorum. Ciri’yi kurtarmalıyım... Ve de Yennefer’i. Dijkstra, uslu uslu yat öyle ve hançeri rahat bırak!"</p>

  <p>"Böyle kurtulacağını sanma," dedi ajan soluk soluğa. "Peşinden geleceğiz... Peşinden geleceğim..."</p>

  <p>"Öyle olmayacak."</p>

  <p>"Olacak. ‘Degens’te elli adamım var..."</p>

  <p>"Aralarında bir berber7 var mı?"</p>

  <p>"Ha?"</p>

  <p>Geralt, ajana arkadan yaklaştı, eğildi, adamın bir ayağını yakalayıp şak diye ters çevirdi. Sert bir takırtı duyuldu. Dijkstra avazı çıktığı kadar bağırdı, ardından bayıldı. Dandelion, kırılan kendi eklemiymiş gibi bağırdı.</p>

  <p>"Dörde böldükten sonra beni ne yapacakları," diye mırıldandı Witcher, "hiç umurumda değil."</p>

  <p>Aretuza’da çıt çıkmıyordu. Balo salonunda gürültü çıkaracak güçleri kalmamış birkaç kişi vardı. Geralt dikkat çekmek istemediği için salona girmedi.</p>

  <p>Yennefer’le geceyi geçirdikleri odayı bulmakta biraz zorlandı. Sarayın koridorları gerçek bir labirentti ve hepsi birbirine benziyordu.</p>

  <p>Bez bebek ona cam gözleriyle baktı.</p>

  <p>Geralt yatağın üzerine oturup başını iki eliyle tuttu. Odanın zemininde kan lekesi yoktu. Ama elbise sandalyenin arkalığında asılıydı. Yennefer üzerini değiştirmişti. Üzerinde şimdi erkek giysisi, komplocuların üniforması mı vardı acaba?</p>

  <p>Ya da onu iç çamaşırlarıyla götürmüşlerdi. Dimerityumdan yapılmış kelepçelerle...</p>

  <p>7 Orta Çağ’da, ordularda görevli hekimler olmadığı için basit cerrahi müdahaleleri,</p>

  <p>yanlarında kesici ve delici aletler taşıyan berberler yapardı, (ç. n.)</p>

  <p>Şifacı Marti Sodergren bir pencere pervazında oturuyordu. Geralt’ın adımlarını duyunca başını kaldırdı. Yanakları gözyaş- larıyla ıslanmıştı.</p>

  <p>"Hen Gedymdeith artık yaşamıyor," dedi ağlamaklı bir sesle. "Kalp. Hiçbir şey yapamadım. Beni neden bu kadar geç çağırdılar? Sabrina bana vurdu. Yüzüme vurdu. Neden? Neler oldu burada?"</p>

  <p>"Yennefer’i gördün mü?"</p>

  <p>"Hayır, görmedim. Beni rahat bırak. Yalnız kalmak istiyorum."</p>

  <p>"Bana Garstang’a giden en kısa yolu göster. Lütfen."</p>

  <p>Aretuza’nm üst tarafında çalılıkların örttüğü üç teras bulunuyordu, onların ötesinde dağın yamacı yürünmeyecek kadar dikleşiyordu. Dik yamacın tepesinde Garstang yükseliyordu. Sarayın kaidesi koyu renkli, her yeri dümdüz, kayalardan çıkan bir taş kütlesiydi. Ama birinci kattan başlayarak mermerleri ve pencereleri güneşte parıldıyor, kubbeleri altın sarısı ışıklar saçıyordu.</p>

  <p>Garstang’a, oradan da zirveye çıkan kaldırım taşlarıyla döşeli yol, dağın çevresini yılan gibi sarıyordu. Ama kısa bir yol daha vardı; terasları birbirine bağlayan ve Garstang’ın hemen altında simsiyah bir tünel ağzında gözden kaybolan merdivenlerdi bu. Marti Sodergren, Witcher’a bu merdivenleri tarif etmişti.</p>

  <p>Tünelin hemen arkasında bir köprü vardı, bir uçurumun üzerine kurulmuştu. Köprünün karşı tarafındaki basamaklar çok dikti ve bir dönemeçten sonra görülmüyordu. Witcher, adımlarını sıklaştırdı.</p>

  <p>Merdiven korkuluğu tavus kuşu ve peri figürleriyle bezeliydi. Canlı gibiydiler. Hareket ediyorlardı. Witcher’in madalyonu şiddetle sarsılmaya başladı.</p>

  <p>Geralt gözlerini ovuşturdu. Figürlerin hareket ettiği algısı, biçim değiştirmelerinden kaynaklanıyordu. Dümdüz taş, tuz ve rüzgârın aşındırdığı gözenekli, şekil verilmemiş bir kütleye dönüyor, hemen ardından kendini yeniliyordu.</p>

  <p>Geralt bunun ne anlama geldiğini biliyordu. Thanedd’i örten illüzyon zayıflıyordu, kaybolmak üzereydi. O küçük köprü de kısmen hayaliydi. Elek gibi delinmiş kamuflajın altındaki uçurum ve çok daha aşağılarda çağlayan şelale görünüyordu.</p>

  <p>Basılacak yerleri gösteren siyah levhalar yoktu burada. Geralt köprüyü dikkatlice geçerken her adımını özenle attı ve zaman kaybettiği için içinden sövdü. Uçurumun karşı tarafına geçtiği sırada koşan birinin ayak seslerini duydu.</p>

  <p>Onu hemen tanıdı. Merdivenleri koşarak inen, Cidaris Kralı Ethain’in emrinde çalışan büyücü Dorregaray’dı. Philippa Eilhart’m sözlerini anımsadı. Tarafsız kralları temsil eden büyücüler, gözlemci olarak Garstang’a davet edilmişti. Ama Dorregaray, sanki bu davet son anda iptal edilmiş gibi merdivenleri uçarak iniyordu.</p>

  <p>"Dorregaray!"</p>

  <p>"Geralt?" Büyücü soluk soluğaydı. "Ne yapıyorsun burada? Durma, kaç! Çabuk, aşağıya, Aretuza’ya!"</p>

  <p>"Ne oldu?"</p>

  <p>"İhanet!"</p>

  <p>"Ne?"</p>

  <p>Dorregaray ansızın büzüldü, tuhaf bir şekilde öksürmeye başladı, ardından öne, dosdoğru Witcher’ın üzerine devrildi. Geralt, onu tam tutacağı sırada büyücünün sırtına saplanmış kurşuni tüylerle bezeli bir okun sapını fark etti. Kucağında büyücüyle birlikte kendini yana doğru attı ve yaşamını kurtarmış oldu çünkü hemen arkasından fırlayan aynı özelliklerde ikinci ok gırtlağını delip geçmek yerine, taştan tavus kuşunun riyakâr bir ifadeyle gülümseyen yüzüne çarptı, burnundan ve yanağından birer parça kopardı. Witcher, Dorregaray’ı bıraktı ve merdiven boşluğunun arkasına geçti. Büyücü üzerine yığıldı.</p>

  <p>Nişancılar iki kişiydi, ikisinin de berelerinde sincap kuyrukları sallanıyordu. Biri merdivenin yukarısında kalıp yayını gerdi, öteki ise kılıcını kınından çıkardı ve merdivenleri basamak atlayarak koşa koşa indi. Geralt, Dorregaray’ı üzerinden attı, sıçradı ve kılıcını çekti. Bir ok vınladı, Geralt okun ucunun yönünü kılıcının çevik bir darbesiyle değiştirerek vınlamayı kesti. Öteki elf yakınlaşmıştı ama okun yön değiştirdiğini görünce bir an duraksadı. Ama yalnızca bir an. Sonra Witcher’in üzerine çullandı, bir darbe indirmek için kılıcını kaldırdı. Elfin kılıcının kendi kılıcının yanından kayarak inmesi için kılıcını yana ve yukarı kaldırdı. Elf dengesini yitirdi, Witcher uçarcasına döndü ve kılıcım elfin kulağının tam altından boynuna sapladı. Yalnızca bir kez. Bir kez yeterliydi.</p>

  <p>Yukarıda, merdivenin başında duran nişancı yayını bir kez daha gerdi ama okunu fırlatma şansı bulamadı. Geralt şimşek çaktığını fark etti, elf haykırdı, kollarını açtı, aşağıya doğru devrilip basamaklara küt diye çarptı. Tuniğinin sırtı alev almıştı.</p>

  <p>Bir sonraki büyücü de merdivenleri koşarak inmeye başladı. Witcher’ı görünce durdu, ellerini havaya kaldırdı. Geralt, açıklama yapmakla zaman kaybetmeden kendini yere attı, zeminle bütünleşti ve alevler çıkaran yıldırım küresi üzerinden fişek gibi geçti ve tavus kuşu heykellerinden birini yıkıp toz haline getirdi.</p>

  <p>"Yeter!" diye bağırdı Geralt. "Benim, Witcher!"</p>

  <p>"Lanet olsun!" diye kükredi büyücü, koşarak yaklaşırken. Geralt, onu davette gördüğünü anımsamıyordu. "Seni şu elf haydutlarından biri sanmıştım. Dorregaray’a ne oldu? Yaşıyor mu?" "Sanırım, evet."</p>

  <p>"Çabuk, köprünün karşı tarafına geçelim!"</p>

  <p>Dorregaray’ı karşıya sürüklediler, şansları yaver gitmişti çünkü illüzyonun sarsılıp kaybolmaya başladığını aceleden fark edememişlerdi. Arkalarından gelen yoktu ama büyücü yine de kollarını havaya kaldırdı, büyülü sözler söyledi ve yeni bir yıldırım köprüyü yerle bir etti. Köprü taşları patır patır uçuruma doğru yuvarlandı.</p>

  <p>"Bu onları biraz oyalar," dedi büyücü.</p>

  <p>Witcher, Dorregaray’ın ağzından fışkıran kanları sildi. "Ciğerinden vurulmuş. Ona yardım edebilir misin?"</p>

  <p>"Ben ederim," dedi Marti Sodergren soluk soluğa merdiveni tırmanırken. Aretuza’dan çıkmış, tünelden yukarıya doğru geliyordu. "Neler oluyor burada, Carduin? Kim vurdu onu?"</p>

  <p>"Scioa’tael." Büyücü, alnını koluyla sildi. "Garstang’da kıyamet kopuyor. Lanet olası çete, her biri ötekinden daha iyi! Philippa geceleri Vilgefortz’a kelepçe takıyor, Vilgefortz ve Francesca Findabair adaya sincap getiriyorlar! Ama Tissaia de Vries... Lanet olsun, ortalığı birbirine kattı o!"</p>

  <p>"Kopuk kopuk konuşma, Carduin!"</p>

  <p>"Konuşarak zaman harcamayacağım! Loxia’ya kaçacağım, oradan kendimi hemen Kovir’e ışınlayacağım. Garstang’dakiler de birbirlerini karşılıklı gebertsinler! Bir anlamı kalmadı artık! Savaştayız! Bu çatışma, krallara Nilfgaard’la savaşmanın yolunu sonunda açabilmek için Philippa’nın başının altından çıktı! Lirya</p>

  <p>Kraliçesi Meve ve Aedirn Kralı Demavend, Nilfgaard’ı kışkırttılar. Anlıyor musunuz?"</p>

  <p>"Hayır," dedi Geralt. "Ayrıca anlamak da istemiyoruz. Yennefer nerede?"</p>

  <p>"Kesin artık!" diye bağırdı, Dorregaray’ın üzerine eğilmiş olan Marti Sodergren. "Yardım edin bana! Tutun onu sıkıca! Oku çıkaramıyorum!"</p>

  <p>Ona yardım ettiler. Dorregaray inledi, titredi, ayrıca merdiven sarsıldı. Geralt, önce bunun Marti’nin şifa formülünden kaynaklandığını düşündü. Ama bu Garstang etkisiydi. Bir anda pencere camları patladı, sarayın pencerelerinden alevler ve yoğun dumanlar çıkmaya başladı.</p>

  <p>"Hâlâ dövüşüyorlar." Carduin dişlerini gıcırdattı. "Dişe diş, büyüye karşı büyü bir çarpışma var..."</p>

  <p>"Büyü mü? Garstang’da mı? Orada büyüleri etkisiz kılan bir atmosfer var ama!"</p>

  <p>"Tissaia’mn eseri bu. Kimin tarafında yer alacağına ansızın karar verdi. Blokajı çözdü, atmosferi ortadan kaldırdı ve dime- rityumu nötralize etti. Bunun üzerine herkes birbirinin boğazına sarıldı! Bir tarafta Vilgefortz ve Terranova, öbür tarafta Philippa ve Sabrina... Sütunlar patladı, kubbeler çöktü. Derken Francesca yer altına bir kapı açtı, elf şeytanlar ansızın oradan çıkmaya başladı. Tarafsız olduğumuzu bağıra bağıra söyledik ama Vilgefortz gülüp geçti. Kendimize bir siper kuramadan Drithelm’in gözüne ok fırlattılar, Rejean’ı ise kirpi gibi şişlediler. Olayların devamını durup beklemedim. Marti, çok sürecek mi daha? Buradan kaçmalıyız!"</p>

  <p>"Dorregaray yürüyemez." Şifacı kadın kanlı ellerini beyaz balo kıyafetine sildi. "Işınla bizi, Carduin."</p>

  <p>"Buradan mı? Sen çıldırdın herhalde. Tor Lara çok yakın. Onun yaydığı dalgalar her türlü ışınlanmayı bozuyor. Buradan ışınlanmak olanaksız!"</p>

  <p>"Yürüyemez dedim! Yanında kalmak zorundayım."</p>

  <p>"Kal o zaman!" Carduin ayağa kalktı. "İyi eğlenceler sana! Ben canımı kurtaracağım! Kovir’e dönüyorum! Kovir tarafsız!" "İyi." Witcher, tünelde kaybolan büyücünün arkasından bakarken yere tükürdü. "Arkadaşlık ve dayanışma! Ama ben de yanında kalamam, Marti. Garstang’a gitmek zorundayım. Senin tarafsız kardeşin köprüyü uçurdu. Başka bir yol var mı?"</p>

  <p>Marti Sodergren burnunu çekti. Sonra başını kaldırdı ve salladı.</p>

  <p>Keira Metz tepesine çullandığında Geralt, Garstang surlarının altına ulaşmıştı bile.</p>

  <p>Şifacı kadının ona gösterdiği yol, merdivenlerden zikzaklı bir patikanın bağlı olduğu asma bahçelerinden geçiyordu. Merdivenler sarmaşıklar ve yabani hanımeliyle kaplanmıştı, yapraklar tırmanmayı zorlaştırsa da önemli bir siper sağlıyordu. Geralt böylece kimseye görünmeden sarayın dibine kadar geldi. Kapıyı araladığı sırada Keira üzerine atladı ve ikisi birlikte çakaleriği çalılıklarına yuvarlandılar.</p>

  <p>"Dişim kırıldı," dedi büyücü kadın, hafif peltek bir konuşmayla. Yüzü asıktı, üstü başı dağılmış, kirlenmiş, kirece ve kuruma bulanmıştı, ayrıca yanağı morarmıştı.</p>

  <p>"Bacağım da kırıldı sanırım," diye ekleyip kan tükürdü. "Witcher’sin öyle mi? Senin üzerine mi düştüm? Hangi mucize sayesinde acaba?"</p>

  <p>"Bunu ben de merak ettim."</p>

  <p>"Terranova beni pencereden attı."</p>

  <p>"Doğrulabiliyor musun?"</p>

  <p>"Hayır, olmuyor."</p>

  <p>"İçeri girmek istiyorum. Kimseye görünmeden. Nasıl yapabilirim?"</p>

  <p>"Bütün Witcherlar," dedi Keira inleyerek, yine kan tükürüp dirseklerinin üzerine yaslanmaya çalıştı, "çılgın mıdır? Garstang’da çatışma var! Öylesine kızışmış ki tavanın sıvası dökülüyor! Belanı mı arıyorsun?"</p>

  <p>"Hayır. Yennefer’i arıyorum."</p>

  <p>"Hah!" Keira uğraşmayı bırakıp sırtüstü yattı. "Beni biri bu kadar sevsin isterdim. Taşı beni."</p>

  <p>"Belki başka bir sefere. Acelem var."</p>

  <p>"Taşı beni dedim! Sana Garstang yolunu göstereceğim. Terranova piçini yakalamalıyım. Ee, daha ne bekliyorsun? Girişi kendiliğinden bulamazsın, bulsan bile şu adi elfler işini bitirir. Yürüyemiyorum ama birkaç büyü yapabilecek durumdayım hâlâ. Yolumuza çıkan pişman olacaktır."</p>

  <p>Witcher onu kucakladığında bir çığlık attı.</p>

  <p>"Özür dilerim."</p>

  <p>"Sorun değil." Keira kollarını Geralt’ın boynuna doladı. "Bacağım sızlıyor. Hâlâ onun parfümünden koktuğunu biliyor muydun? Hayır, o yöne değil. Sap ve bayır yukarı yürü. Tor Lara yönünde başka bir giriş daha var. Orada elf yoktur umarım... Ayyy! Dikkat et, lanet olsun!"</p>

  <p>"Özür dilerim. Şu Scioa’taeller buraya nasıl geldi?"</p>

  <p>"Yer altındaydılar. Thanedd’in altı tamamen oyuktur, koca bir mağara vardır, eğer nasıl yapacağını bilirsen bir gemiyle girebilirsin oraya. Bunun yöntemini biri anlatmıştı... Ayyy! Dikkat et, sarsma beni!"</p>

  <p>"Özür dilerim. Yani Sincaplar deniz yoluyla geldiler. Ne zaman?"</p>

  <p>"Ne bileyim ben! Belki dün, belki bir hafta önce? Biz kendimizi Vilgefortz’a saldırmaya hazırladık, Vilgefortz da bize. Vilgefortz, Francesca, Terranova ve Fercart... Bizi fena aldattılar. Philippa, onların asıl meselelerinin konseyde iktidarı ele geçirmek ve krallar üzerinde etki kazanmak olduğunu sanıyordu. Ama onların dertleri, toplantıda bizi ortadan kaldırmakmış... Geralt, dayanamıyorum... Bacağım... Beni yatır, biraz uzanayım. Ahhh!"</p>

  <p>"Keira, açık kırık bu. Kan pantolonundan geçmiş." "Çeneni kapa ve dinle. Şimdi konu senin Yennefer çünkü. Garstang’a ulaşıp görüşme salonuna girdik. Orada büyüye karşı bir blokaj vardır ancak dimerityum üzerinde etkili olmadığı için kendimizi güvende hissediyorduk. Bir tartışma başladı. Tissaia ve tarafsızlar bize, biz de onlara bağırıyorduk. Ama Vilgefortz susup gülümsüyordu..."</p>

  <p>"Tekrar ediyorum, Vilgefortz bir hain! Nilfgaard İmparatoru Emhyr’le birleşip ötekileri komplonun içine çekti! Yasayı çiğnedi, bize ve krallara ihanet etti..."</p>

  <p>"Ağır ol, Philippa. Vizimir’in sana sağladığı lütfün senin gözünde kardeşlikten ve dayanışmadan daha değerli olduğunu biliyorum. Senin için de benzer durum geçerli, Sabrina çünkü sen de Kaedwen’de aynı rolü oynuyorsun. Keira Metz ve Triss Merigold, Temerya Kralı Foltest’in çıkarlarını temsil ediyorlar, Radcliffe ise Aedirn Kralı Demavend’in maşası..."</p>

  <p>"Bunun konuyla ne ilgisi var, Tissaia?"</p>

  <p>"Kralların çıkarlarının bizimkilerle örtüşmesi gerekmez. Asıl meselenin ne olduğunu ben çok iyi biliyorum. Krallar elf- lerin ve insan olmayanların köklerini kurutmak üzere harekete geçtiler. Belki sen bunu doğru buluyorsundur, Philippa. Belki sen de Demavend’in Scioa’tael avına çıkmış birlikleri desteklemeyi uygun buluyorsundur, Radcliffe. Ama ben karşıyım. Enid Findabair’in de karşı çıkmasına şaşırmıyorum. Ama bu ihanet anlamına gelmez. Sözümü kesme! Krallarınızın akıllarından ne geçtiğini çok iyi biliyorum, savaş çıkarmak peşinde olduklarını biliyorum. Böyle bir savaşın önüne geçebilecek tedbirler senin Vizimir’in gözünde ihanet olabilir belki ama benim gözümde çok farklı. Vilgefortz’u ve Francesca’yı yargılamak niyetindeysen beni de yargılamalısın!"</p>

  <p>"Hangi savaştan söz ediyorsun sen? Benim kralım, Kovirli Esterad, Nilfgaard İmparatorluğuna karşı girişilecek hiçbir saldırgan eylemi desteklemez! Kovir tarafsızdır ve tarafsız kalacaktır!" "Sen divan üyesisin, Carduin! Kralının sefiri değil!"</p>

  <p>"Bak sen şu konuşana, Sabrina."</p>

  <p>"Yeter!" Philippa, yumruğunu masaya indirdi. "Merakını tatmin edeceğim, Carduin. Kimin savaş hazırlığı içinde olduğunu mu sormuştun? Nilfgaard hazırlanıyor savaşa; bize saldırmayı ve bizi ortadan kaldırmayı amaçlıyor. Ancak Emhyr var Emreis, Sodden Tepesi’ni unutmadığı için bu kez kendini güvenceye almaya ve büyücüleri işin içine katmamaya karar verdi. Bu amaçla Roggeveenli Vilgefortz’la iletişime geçti. İktidar ve saygınlık vaadiyle onu satın aldı. Evet, Tissaia. Sodden kahramanı Vilgefortz un yakında genel vali olarak kuzeyde fethedilen bütün topraklara hükmetmesi planlanıyor. Terranova ve Fercart tarafından desteklenecek olan Vilgefortz, yerle bir edilen krallıklar yerine kurulacak olacak eyaletleri yönetecek, bu topraklarda yaşayan ve imparatorluk için çalışan kölelerin sırtında Nilfgaard kırbacı şaklatan kişi olacak. Bu plana göre Francesca Findabair, yani Enid an Gleanna, özgür elflerin kuracağı bir devletin kraliçesi olacak. Burası elbette Nilfgaard’m koruması altında olacak ama İmparator Emhyr’in insanları katletme konusunda onları özgür bırakması elflere yetiyor. Elflerin en büyük arzusu Dh’oine’i öldürmek." "Ağır bir suçlama bu. Bu yüzden kanıtların önemi çok büyük. Ama kanıtları masaya koymadan önce, benim durduğum noktayı bilmelisin, Philippa Eilhart. Kanıtlar üzerinde oynanabilir, olaylar ve gerekçeler yoruma açıktır. Ama gerçekleşmiş bir şeyi hiçbir şey ve kimse değiştiremez. Sen kardeşliğin bütünlüğünü ve dayanışmasını çiğnedin, Philippa Eilhart. Konsey üyelerini, haydut gibi zincire vurdun. Yeni konseyde bana sakın bir yer teklif etmeye kalkışma, o konseyi senin krallara biat eden darbeci çeten oluşturacak. Seninle aramızda kan ve ölüm var. Hen Gedymdeith’in ölümü. Lydia van Bredevoort’un kanı. Sen bu kanı kinle döktün. Sen benim en iyi öğrencimdin, Philippa Eilhart. Seninle her zaman gurur duydum. Ama sana karşı artık sadece nefret hissediyorum."</p>

  <p>Keira Metz’in benzi kül gibi olmuştu.</p>

  <p>"Bir süreden beri," diye fısıldadı, "Garstang daha sakin sanki. Artık bitmeye yüz tuttu... Birbirlerini saraydan kovalıyorlar. Orası beş katlı, yetmiş altı odalı, sonra bir de salon var. Birbirlerini kovalamak için yeterince yer var yani..."</p>

  <p>"Sana Yennefer’i anlat dedim. Acele et. Korkarım bayılacaksın." "Yennefer’i mi? Ha, evet... Her şey planımız doğrultusunda seyrediyordu ki ansızın Yennefer çıkageldi. Ve salona bir medyum getirdi..."</p>

  <p>"Kimi?"</p>

  <p>"Bir kız, on dört yaşlarında gibiydi. Kül sarısı saçlar, kocaman yeşil gözler... Biz ona daha doğru dürüst bakamadan kehanette bulunmaya başladı. Dol Angra’daki olaylardan söz etti. Ve sözlerinin gerçekliğinden kimse kuşku duymadı. Transtaydı ve transtayken yalan söylenmez."</p>

  <p>"Dün gece," dedi medyum, "Lirya nişanları ve Aedirn flamaları taşıyan birlikler Nilfgaard İmparatorluğuna saldırdı. Dol Angra’nın sınır bölgesi Glevitzing’i yerle bir ettiler. Tellallar, bundan böyle bütün toprakların yönetimini Demavend’in üstlendiğini Aedirn Kralı adına çevre köylere duyurdular. Halk, Nilfgaard’a karşı silahlı ayaklanmaya çağırıldı..."</p>

  <p>"Bu olamaz! İğrenç bir kışkırtma!"</p>

  <p>"Bu söz ağzından ne kolay çıkıyor, Philippa Eilhart," dedi Tissaia de Vries soğukkanlılıkla. "Ama sakın yanılma, çığlığın transı yarıp geçemez. Konuşmaya devam et, yavrum."</p>

  <p>"imparator Emhyr var Emreis, karşı saldırı emri verdi. Nilfgaard’in birlikleri bugün sabaha karşı Lirya’ya ve Aedirn’e girdiler."</p>

  <p>"Demek öyle," dedi Tissaia gülümseyerek. "Krallarımız, mantıklı, aydın ve barışsever hükümdarlar olduklarını gösterdiler. Bazı büyücüler de gerçekte hangi davaya hizmet ettiklerini ortaya koydular. Bir fetih savaşını engelleyebilecek güce sahip olanlara dimerityum kelepçeler takıldı ve saçma ithamlarda bulunuldu..." "Hepsi yalan bunların!"</p>

  <p>"Hepinizin canı cehenneme!" diye ansızın kükredi Sabrina Glevissig. "Philippa! Bütün bunlar ne anlama geliyor? Dol Ang- ra’daki çarpışma da neyin nesi? Erken başlamama kararı almamış mıydık? Şu lanet Demavend neden tutamamış kendini? Neden şu sürtük Meve..."</p>

  <p>"Sus, Sabrina!"</p>

  <p>"Bırak konuşsun." Tissaia de Vries’in sesi yüksek perdeden çıkmıştı. "Kaedwen Kralı Hensel’in sınıra topladığı ordusunu anlatsın. Temerya Kralı Foltest’in, bugüne kadar Yaruga’nın çalılıkları arasına gizledikleri tekneleri şimdi suya indiren birliklerini anlatsın. Redanya Kralı Vizimir komutanlığında Pontar’a ulaşan harekât birliğini anlatsın. Philippa, sen bizim kör ve sağır olduğumuzu mu sanmıştın?"</p>

  <p>"Bu, tam anlamıyla lanet olası bir kışkırtma! Kral Vizimir..." "Kral Vizimir," diye sözünü kesti kül sarısı saçlı medyum kayıtsız bir ses tonuyla, "dün gece öldürüldü. Bir suikastçı tarafından şişlendi. Redanya’nın artık bir kralı yok."</p>

  <p>"Redanya’nın epeydir kralı yoktu." Tissaia de Vries ayağa kalktı. "Redanya’nın hükümdarlığını lütufkâr Philippa Eilhart yapıyordu, kendisi Beyaz Raffard’ın değerli halefidir. Mutlak hükümdarlık uğruna binlerce yaşamı kurban vermeye hazırdır."</p>

  <p>"Kulak asmayın ona!" diye bağırdı Philippa. "Bu medyuma kulak asmayın! Bir maşa o, akılsız bir maşa... Sen kime hizmet ediyorsun, Yennefer? Canavarını buraya getirmeni kim istedi?" "Ben," dedi Tissaia de Vries.</p>

  <p>"Sonra ne oldu? Kıza ne oldu? Ya Yennefer e?"</p>

  <p>"Bilmiyorum." Keira gözlerini kapadı. "Tissaia blokajı ansızın kaldırdı. Tek bir büyüyle. Yaşamım boyunca böyle bir şey görmedim. Bizi sise boğdu ve engelledi, sonra Vilgefortz’u ve diğerlerini özgürlüklerine kavuşturdu. Francesca da yer altına bir kapı açtı ve Garstang ansızın Scioa’tael kaynamaya başladı. Komutanları kanatlı Nilfgaard miğferi takmış tuhaf bir herifti. Yardımcısı da yüzünde yanık izi olan biriydi. Büyü yapmayı biliyordu. Ayrıca kendini büyüye karşı koruyabiliyordu..."</p>

  <p>"Rience."</p>

  <p>"Olabilir, bilmiyorum. Canavar gibiydi... Tavan yere indi. Büyülü sözler ve oklar... tam bir katliam... karşı taraftan Fer- cart öldürüldü, bizden Drithelm, Radcliffe, Marquard, Rejean ve Bianca d’Este... Triss Merigold’un kolu ezildi, Sabrina yaralandı. Tissaia cesetleri görünce yaptığı hatayı anladı, bizi korumaya, Vilgefortz’u ve Terranova’yı yatıştırmaya çalıştı. Vilgefortz onunla alay edip kafa buldu. Tissaia bunun üzerine kontrolü kaybedip kaçtı. Ah, Tissaia... Ne çok ölen oldu..."</p>

  <p>"Kız ve Yennefer, onlara ne oldu?"</p>

  <p>"Bilmiyorum." Büyücü kadın öksürmeye başladı ve ağzından kan geldi. Kesik kesik ve güçlükle soluk alıyordu. "Sayısız patlamaların birinin ardından bilincimi yitirmişim. Yüzü yaralı adam ve yanındaki elfleri beni etkisiz hale getirdiler. Terranova beni önce tekmeledi sonra pencereden aşağıya attı."</p>

  <p>"Sadece bacağın değil, kaburgaların da kırılmış."</p>

  <p>"Beni yalnız bırakma."</p>

  <p>"Mecburum. Ama döneceğim."</p>

  <p>"Ne demezsin!"</p>

  <p>Başlarda titreşen bir kaos, bir görünüp bir kaybolan gölgeler, aydınlık ve karanlık arasında gidip gelen bir girdap, yeraltından havlayarak yükselen sesler vardı. Derken sesler yükseldi, çevrede çığlık ve gürültü patlaması oldu. Karanlığın içindeki aydınlık, duvarlardaki halıları ve tabloları yutan bir aleve dönüştü, duvarlardan, tırabzanlardan ve kubbeyi taşıyan sütunlardan fışkırır gibi kıvılcımlar yağdı.</p>

  <p>Ciri, duman yüzünden boğulurcasına öksürünce bunun artık bir rüya olmadığını anlamıştı.</p>

  <p>Ellerinin üzerinde doğrularak kalkmaya çalıştı. Ayakları ıslak bir şeye basınca aşağıya baktı. Bir kan gölünün ortasında diz çökmüştü. Hemen yanında bir beden hareketsizce yatıyordu. Bir elf bedeniydi bu. Hemen anlamıştı Ciri.</p>

  <p>"Kalk."</p>

  <p>Yennefer yanında dikiliyordu. Elinde bir hançer vardı. "Hanımefendi Yennefer... Neredeyiz? Hiçbir şey anımsayamıyorum. .."</p>

  <p>Büyücü kadın onu hemen elinden tuttu. "Ben yanındayım, Ciri."</p>

  <p>"Neredeyiz? Neden her yer alev alev? Şu... yerdeki kim?" "Sana bir zamanlar, kaos elini sana doğru uzatmış, demiştim. Anımsadın mı? Hayır, unutmuşsundur mutlaka. Bu elf elini sana doğru uzattı. Onu bıçakla öldürmek zorunda kaldım çünkü ona bu işi verenler içimizden birinin büyü kullanarak kendini ele vermesini dört gözle bekliyor. O büyünün de tadına bakacaklar ama henüz değil... Bilincin tamamen yerine geldi mi?"</p>

  <p>"O büyücüler..." diye fısıldadı Ciri. "O büyük salondaki- ler... Ne anlattım ben onlara? Ve neden anlattım? Aslında hiç istemiyordum... Ama kendimi konuşmak zorunda hissettim. Neden? Neden, Eianımefendi Yennefer?"</p>

  <p>"Sus, kuşum. Ben bir hata yaptım. Kimse mükemmel değildir." Aşağıdan gümbürtüler ve kulakları tırmalayan bir çığlık duyuldu.</p>

  <p>"Gel. Çabuk. Zamanımız yok."</p>

  <p>Bir koridoru koşarak geçtiler. Dumanlar gitgide kesifleşiyor, solumayı güçleştiriyor ve görüş mesafesini daraltıyordu. Surlar, patlamaların etkisiyle zangır zangır titriyordu.</p>

  <p>"Ciri." Yennefer, iki koridorun birleştiği noktada durup kızı sıkıca elinden tuttu. "Şimdi beni dinle, çok dikkatli dinle. Ben burada kalmak zorundayım. Şu merdiveni görüyor musun? Buradan aşağıya ineceksin..."</p>

  <p>"Hayır! Yalnız bırakma beni!"</p>

  <p>"Mecburum. Bir kez daha söylüyorum: Merdiveni ineceksin. En aşağıya kadar. Orada bir kapı, arkasında da uzun bir koridor var. Koridorun sonunda bir ahır göreceksin, eyeri vurulmuş bir at bekliyor. Yalnızca tek bir at. Dışarı çıkar ve sırtına atla. Usta bir attır, Loxia’ya giden ulaklara hizmet eder. Yolu bilir, dürtmen yeterli olacaktır. Loxia’ya varınca Margarita’yı bul ve seni korumasına izin ver. Onun yanından bir adım bile uzaklaşma..."</p>

  <p>"Hanımefendi Yennefer! Olmaz! Ben yalnız kalmak istemiyorum!"</p>

  <p>"Ciri," dedi büyücü usulca. "Sana daha önce de söyledim, ne yapıyorsam senin iyiliğin için yapıyorum. Güven bana. Lütfen güven bana. Koş şimdi."</p>

  <p>Ciri, merdivene ulaştığı sırada Yennefer’in sesini bir kez daha duydu. Büyücü, önünde durduğu sütuna alnını dayamıştı.</p>

  <p>"Seni seviyorum, kızım," diyordu duyulması zor bir tonda. "Koş."</p>

  <p>Merdivenin yarısına kadar inmişti ki çevresini kuşattılar. Aşağıdan, berelerinden sincap tüyleri sarkan iki elf, yukarıdan da siyahlar içinde bir insan kesmişti yolunu. Ciri, bir an bile düşünmeden parmaklıkların üzerinden atladı ve yan taraftaki bir koridora kaçtı. Adamlar peşi sıra koştular. Ciri onlardan hızlıydı, eğer koridorun sonunda bir pencere olmasaydı hiç zorlanmadan ellerinden kurtulurdu.</p>

  <p>Ciri pencereden dışarıya baktı. Surlar pencerenin tam önündeydi ve duvar boyunca taştan bir pervaz uzanıyordu, olsa olsa iki karış genişliğindeydi. Ciri parmaklıktan tırmanıp dışarı çıktı, sırtını duvara bastırıp pencereden uzaklaştı. Uzaklarda deniz ışıldıyordu.</p>

  <p>Elflerden biri pencereden eğildi. Saçları sarı, gözleri yeşildi, boynuna ipek fular bağlamıştı. Ciri kendini hızla ileri doğru itip başka bir pencereye yaklaştı. Gelgelelim bu pencerenin önünde siyah giysiler içinde biri duruyordu. Siyah ve iğrenç bakan gözleri, yanağında kırmızımsı bir lekesi vardı.</p>

  <p>"Yakaladık seni, kız!"</p>

  <p>mmm y.&amp;.</p>

  <p>Ciri aşağıya baktı. Aşağısı çok uzaktı, bir avlu vardı orada. Ama avlunun epeyce üstünde, bulunduğu pervazın on beş karış kadar aşağısında, iki yol arasında bir köprü vardı. Aslında buna köprü denemezdi. Bir köprünün enkazıydı daha ziyade. Taşlı bir patikanın üzerinde devrilmiş parmaklıkların kalıntıları duruyordu.</p>

  <p>"Daha ne bekliyorsunuz?" diye bağırdı yüzü yaralı adam. "Tırmanın dışarı ve kapın kızı!"</p>

  <p>Sarışın elf dikkatlice pervazın üzerine bastı, omuzlarını duvara bastırdı. Ellerini uzatıp yaklaşmaya başladı.</p>

  <p>Ciri yutkundu. Taşlı patika, köprünün kalıntıları, Kaer Morhen’deki atlama tahtasından daha dar değildi, oraya onlarca kez atlamıştı, sıçramanın hızını yaylanarak kesmeyi ve dengesini bulmayı biliyordu. Tabii Witcherların atlama tahtaları yerden beş karış yüksekteydi, oysa taşlı patika öylesine derindeydi ki avlunun taşları bir el büyüklüğünde bile görünmüyordu.</p>

  <p>Ciri atladı, yere ulaştı, devrilmiş köprü parmaklıklarına tutunarak dengesini sağladı. ITızlı adımlarla sütunlu bir koridora ulaştı. İçindeki isteği bastıramayıp arkasını döndü ve peşinden gelmeye uğraşan adamlara dirseğini gösterdi; bu hareketi ona cüce Yarpen Zigrin öğretmişti. Yüzü yaralı adam bağıra çağıra sövdü.</p>

  <p>"Atla!" diye buyurdu hâlâ pervazın üzerinde duran sarışın elfe. "Atla kızın arkasından!"</p>

  <p>"Çıldırmış olmalısın, Rience," dedi elf buz gibi bir sesle. "Çok istiyorsan sen atla."</p>

  <p>Her zaman olduğu gibi şansı uzun sürmemişti. Sütunlu koridordan bir duvarın arkasındaki çakaleriği çalılıklarının içine çıkmıştı ki biri onu sertçe yakaladı. Yakalayan ve sımsıkı sıkan kişi tıknaz bir adamdı, burnu şişmiş, yanağı patlamıştı.</p>

  <p>"Elimizdesin artık," diye tısladı adam. "Yakaladık seni, bebeğim!"</p>

  <p>Ciri ürperip tiz bir çığlık attı çünkü omuzlarını kavrayan ellerden onu güçsüz bırakan ve bütün bedenini kasan bir acı yayılıyordu. Adam bir kahkaha patlattı.</p>

  <p>"Çırpınıp durma, kirli kuşum, yoksa o güzel tüylerini yo- luveririm! Dur, bir bakayım sana. Nilfgaard İmparatoru Emhyr var Emreis’in —bir de Vilgefortz’un— böylesine önemsedikleri şu civcivi bir göreyim artık."</p>

  <p>Ciri kıvranmayı bıraktı.</p>

  <p>Tıknaz adam, patlamış dudağını yaladı. "Tuhaf," diye söylenerek kıza doğru eğildi. "Sözüm ona değerliymişsin ama biliyor musun, ben olsam senin için metelik harcamazdım. İnsanlar yanılabiliyor işte. Hah! Hâzinem! Seni Emhyr’e altın tepsi üzerinde Vilgefortz sunamazsa, şu miğferi tüylü züppe Rience de sunamazsa, ya bunu yaşlı Terranova başarırsa? Emir, yaşlı Terranova’ya lütfunu bağışlar mı acaba? Ne dersin, küçük kâhin? Öyle ya, kehanette bulunmayı biliyorsun!"</p>

  <p>Adamın nefesi iğrenç kokuyordu. Ciri başını çevirip yüzünü buruşturdu. Adam bunu yanlış anladı.</p>

  <p>"Beni gagalamaya kalkma, minik kuş! Minik kuşlardan korkmam ben. Ya da korkmalı mıyım? Ne dersin, sahte medyum? Sahte peygamber, ha? Minik kuşlardan korkmalı mıyım?"</p>

  <p>"Korkmalısın," diye fısıldadı Ciri ve başının döndüğünü, ansızın soğuk bir havanın içine daldığını hissetti.</p>

  <p>Terranova başını kahkahayla arkaya attı. Ama kahkahası acı dolu bir çığlığa dönüştü. Boz renkli devasa bir baykuş yukarıdan sessizce inip tırnaklarını gözlerine sapladı. Büyücü, Ciri’yi bıraktı, baykuşu sert bir hareketle kendinden uzaklaştırdı ama hemen ardından dizlerinin üzerine düşüp elleriyle yüzünü kapadı. Parmaklarının arasından kan fışkırıyordu. Ciri çığlık atıp geri çekildi. Terranova kan ve sümük içindeki ellerini yüzünden çekti, kulakları tırmalayan delice bir sesle büyülü sözler söylemeye başladı. Ama başaramadı. Arkasında ne olduğu anlaşılamayan bir karaltı belirdi, Witcher kılıcı havada uçtu ve Terranova’nın boynunu ensenin hemen altından kopardı.</p>

  <p>"Geralt!"</p>

  <p>• 5)</p>

  <p>Cırı.</p>

  <p>Surun tepesinde oturan baykuş, "Şimdi duygusallaşma zamanı değil," dedi ve siyah saçlı bir kadına dönüştü. "Kaçın! Sincaplar geliyor."</p>

  <p>Ciri, Geralt’in kollarından uzaklaştı, şaşkınlıkla kadına baktı. Surun tepesinde oturan baykuş kadının itici bir görüntüsü vardı. Üstü başı yanmıştı, paramparçaydı, küle ve kana bulanmıştı.</p>

  <p>"Seni küçük canavar," dedi baykuş kadın, yukarıdan aşağıya doğru bakarak. "Aslında bu zamansız kehanet için seni... Ama her neyse, senin Witcher’ina bir söz vermiştim ve ben sözümde dururum. Sana Rience’i veremezdim, Geralt. Onun yerine kızı veriyorum. Canlı. Kaçın!"</p>

  <p>Cahir Mawr Dyffryn aep Ceallach öfkeden kuduruyordu. Yakalaması emredilen kızı bir an için görmüştü ama henüz harekete bile geçemeden Garstang’daki şu lanet olası büyücüler öylesine büyük bir patırtı koparmışlardı ki bir şey yapmaya olanak bulamamıştı. Cahir, dumanların ve alevlerin ortasında yönünü kaybetmiş, rastgele koridorlarda dolanıp durmuş, Vilgefortz’a, Rience’e, kendine ve bütün dünyaya lanet okuyarak merdivenleri ve balkonları aşmıştı.</p>

  <p>Yoluna çıkan bir elften, kızın sarayın dışında, Aretuza yönüne kaçarken görüldüğünü öğrenmişti. Sonra şans Cahir’in yüzüne gülmüştü. Scioa’taeller ahırda semeri vurulmuş bir at bulmuştu.</p>

  <p>"Sen önden koş, Ciri. Yaklaştılar. Oyalarım onları ama sen kaç. Koşabildiğin kadar hızlı koş! İşkence aletinin üzerinde olduğu gibi!"</p>

  <p>"Sen de mi beni yalnız bırakacaksın?"</p>

  <p>"Tam arkanda olacağım. Ama sakın dönüp bakma!" "Kılıcımı ver, Geralt!"</p>

  <p>Geralt kıza baktı. Ciri, farkında olmadan geri çekildi. Witcher’ın gözlerini hiç böyle görmemişti.</p>

  <p>"Bir kılıcın olursa belki öldürmek zorunda kalırsın. Yapabilir misin bunu?"</p>

  <p>"Bilmiyorum. Ver kılıcımı."</p>

  <p>"Koş. Ve sakın arkana bakma."</p>

  <p>Yolda nal sesleri duyuldu. Ciri dönüp baktı ve korkudan kaskatı kesildi.</p>

  <p>Peşinde bir kara süvari vardı, yırtıcı kuş kanatlarıyla bezeli bir miğfer takmıştı. Kanatlar hışırdıyor, siyah pelerin dalgalanıyordu, nallar yere vurdukça yolun parke taşlarından kıvılcımlar çıkıyordu.</p>

  <p>Ciri, hareket edemiyordu.</p>

  <p>Siyah at, yol kenarındaki çalılıkların arasından fırladı, süvari çığlık çığlığa bağırdı. Bu çığlıkta Cintra vardı. Gece vardı, cinayet, kan ve yangın vardı. Ciri, onu ele geçiren korkuyu yendi ve kaçmaya karar verdi. Hızlanıp bir çitin üzerinden atladı ve ortada fıskiyesi olan küçük bir avluya indi. Avlunun bir çıkışı yoktu, çevresi düz ve yüksek duvarlarla örülüydü. At, Ciri’nin hemen arkasında burnundan soludu. Ciri geri çekildi, sendeledi ve sırtı sert bir duvara çarpınca irkildi. Tuzağa düşmüştü.</p>

  <p>Yırtıcı kuş kanatlarım çırptı ve uçmaya başladı. Kara süvari atı dizgininden sertçe çekti ve bulunduğu yeri avludan ayıran çitlerden atlattı. Hayvanın nalları şakırdayarak taş zemine indi, at dengesini kaybedip öne doğru kaydı ve arka bacaklarının üzerine oturdu. Süvari eyerin üzerinde sallandı, sonra öne doğru eğildi. Atın yeniden ayağa kalkmasıyla birlikte süvari kayıp düştü, zırhı taşa vurup şangırdadı. Ama süvari yerden hemen doğruldu, Ciri köşeyi dönerken onun yolunu kesti.</p>

  <p>"Bana dokunmayacaksın!" diye bağırdı Ciri ve kılıcını çekti. "Bana artık asla dokunmayacaksın!"</p>

  <p>Süvari ağır ağır yaklaşıp kızın önünde kocaman bir siyah kule gibi dikildi. Miğferindeki kanatlar hışırdayarak inip kalkıyordu.</p>

  <p>"Elimden kaçamayacaksın artık, Cintralı Aslan Yavrusu." Miğferin nişan alma kertiğinden haince bakan bir çift göz ateş saçıyordu. "Bu kez değil! Bu kez kaçacak yer de bulamayacaksın, çılgın kız."</p>

  <p>Ciri, sırtını taş duvara bastırıp, "Bana dokunmayacaksın," diye dehşetten kısılmış bir sesle tekrarladı.</p>

  <p>"Mecburum. Bana verilen emirleri yerine getiriyorum."</p>

  <p>Adam elini ona doğru uzattığında kızın korkusu ansızın geçmiş, yerini çılgın bir öfke almıştı. Korkudan gerilip taş kesilen kasları yeniden yay gibi yaylanmaya başladı ve Kaer Morhen’de öğrendiği bütün hareketler kendiliğinden akarcasına devreye girdi. Ciri zıpladı, süvari onun üzerine atladı ancak kızın onun uzanabileceği mesafeden kendini bir çırpıda uzaklaştırdığı çalımını hesaba katmamıştı. Kızın kılıcı şahlandı ve süvarinin zırhının iki plakasının tam arasına saplandı. Süvari sendeledi, tek dizinin üzerine düştü. Omzunun altından kırmızı kanlar fışkırıyordu. Ciri öfkeli bir çığlık attı, süvarinin çevresinde fır döndü, kılıcını bir kez daha daldırdı. Bu kez miğferin tepesinden girdi ve süvari ikinci dizinin de üzerine yığıldı. Ciri, öfkesinin şiddetinden ve geçirdiği cinnetin etkisinden nefret ettiği kanatlardan başka bir şey göremiyordu. Siyah kanatlar düştü, biri kırıldı, diğerinin ucunda omuzdan kopmuş kanlı parça sallanıyordu. Süvari hâlâ boş yere ayağa kalkmaya, kılıcın bıçağını zırhlı yumruğuyla yakalamaya çalışıyordu. Witcher kılıcı, zincirli zırh üzerinden ayasını yarınca olanca gücüyle inledi. Bir sonraki darbeyle birlikte miğfer de düştü. Ciri, ölümcül son darbe için hız almak üzere geriye doğru sıçradı.</p>

  <p>Ama darbeyi indirmedi.</p>

  <p>Artık siyah miğfer kalmamıştı, hışırtıları kâbuslarında peşini bırakmayan yırtıcı kuş kanatları da yok olmuştu. Cintralı kara süvari artık yoktu. Kan gölünün ortasında yere diz çökmüş, soluk benizli, siyah saçlı, mavi gözleri korkudan fıldır fıldır dönen, ağzı dehşetle gerilmiş bir genç adam vardı. Cintralı kara süvari, onun kılıç darbeleriyle ölmüştü, artık yaşamıyordu, o ürkütücü kanat çırpmalardan geriye kopuk kanat parçaları kalmıştı yalnızca.</p>

  <p>Şaşkın bir ifadeyle iki büklüm olmuş, sürekli kan kaybeden genç adam kimse değildi. Ciri onu tanımıyordu, daha önce görmemişti. Zaten umurunda da değildi. Ondan korkmuyor, nefret etmiyordu. Efem onu öldürmek de istemiyordu.</p>

  <p>Kılıcını parke taşlarının üzerine fırlattı.</p>

  <p>Garstang yönünden koşarak gelen Scioa’taeTin seslerini duyunca arkasına baktı. Bulunduğu avluyu birkaç saniye içinde kuşatacaklarını anlamıştı. Yoluna devam etse de yakalarlardı onu, bunu da anlamıştı. Onlardan hızlı olmalıydı. Nallarını parke taşlara vurup duran kara yağız atının yanına koştu, onu çığlık çığlığa dörtnala koşmaya dürttü, sonra yanı sıra koşarken sırtına atladı.</p>

  <p>"Bırakın beni," diye inledi Cahir Mawr Dyffryn aep Ceallach ve onu yerden kaldırmaya çalışan elfleri sağlam koluyla itti. "Bir şeyim yok! Hafif bir yara benimki... Kovalayın onları. Kızın peşine düşün..."</p>

  <p>Elflerden biri tiz bir çığlık attı ve Cahir’in yüzüne kan sıçradı. İkinci Scioa’tael sendeleyerek geriledi, dizlerinin üzerine yığıldı ve iki elini birden boydan boya yarılmış olan karnına bastırdı. Diğerleri koşarak uzaklaştılar, avluya dağılıp kılıçlarını çektiler.</p>

  <p>Saldırgan, ak saçlı bir canavardı. Duvarın üstünden tepelerine inmişti. O yükseklikten kim atlasa bacakları kırılırdı. Oradan kim atlasa aşağıya yumuşak bir iniş yapamazdı, kimselerin takip edemeyeceği hızda fır dönemezdi ve saliseler içinde can almayı başaramazdı. Ama ak saçlı canavar hepsini başarmış ve öldürmeye başlamıştı.</p>

  <p>Scioa’taeller şiddetle çarpışıyordu. Çok kalabalıktılar. Ama hiç şansları yoktu. Cahir’in şaşkın bakışları karşısında bir katliam gerçekleşti. Onu az önce yaralayan kül sarısı saçlı kız hızlıydı,</p>

  <p>inanılmaz hızlıydı, yavrularını koruyan bir kedi gibiydi. Gelgeldim, Scioa’tael’in ortasına atlayan ak saçlı canavar, Zerrikan- yalı bir kaplanı andırıyordu. Bilinmez bir nedenden ötürü onu öldürmeyen Cintralı kül sarısı saçlı genç kız, çıldırmış gibiydi. Ama ak saçlı canavarın hareketlerinde çılgınlık yoktu. Sakin ve soğukkanlıydı. İstifini bozmadan vurup öldürüyordu.</p>

  <p>Scioa’tael’in hiçbir şansı yoktu. Cesetleri birer birer avlunun taş zemini üzerine devriliyordu. Yine de geri çekilmiyorlardı. İki kişi kaldıklarında bile kaçmayıp ak saçlı canavara bir kez daha saldırdılar. Canavar, Cahir’in gözleri önünde iki Scioa’tael’den birinin kolunu dirsekten kesip attı, ötekine de sözüm ona hafif bir darbe indirdi, gelgeldim elf bu darbeyle arkaya savruldu ve fıskiyenin içini boyladı. Fıskiyenin suyu, bir anda kırmızı dalgalar halinde havuzun kenarına vurdu.</p>

  <p>Kolu kesilen elf, fıskiyenin önünde diz çöküp kalan kolundan fışkıran kana donuk gözlerle baktı. Ak saçlı canavar, onu saçlarından tuttu, kılıcını hızla çevirip boğazını kesti.</p>

  <p>Cahir gözlerini yeniden açtığında canavar yanma gelmişti bile.</p>

  <p>"Beni öldürme..." diye fısıldadı ve kandan vıcık vıcık olmuş taş zemin üzerinde doğrulmaya çalışmaktan vazgeçti. Kül sarısı saçlı kızın yardığı eli artık acımıyordu, hissizleşmiş gibiydi.</p>

  <p>"Kim olduğunu biliyorum, Nilfgaardlı." Ak saçlı, tüyleri lime lime olmuş miğfere bir tekme savurdu. "Kızı inatla ve uzun süre izledin. Ama ona artık zarar veremeyeceksin..."</p>

  <p>"Beni öldürme..."</p>

  <p>"Bana bunun için bir neden söyle. Hiç değilse tek bir neden. Acele et."</p>

  <p>"Bendim..." diyebildi Cahir fısıldayarak. "Vaktiyle onu Cintra’dan çıkaran bendim. O alev cehenneminden... Onu kurtardım. Yaşamını kurtardım..."</p>

  <p>Cahir gözlerini yeniden açtığında canavar gitmiş, o da avluda elflerin cesetleriyle baş başa kalmıştı. Fıskiyenin suyu şırıldıyor, havuzun kenarından taşıyor, yerdeki kanlarla karışıyordu. Cahir sonra bayıldı.</p>

  <p>Kulenin dibinde yer alan yapı büyük bir salonu ya da sütunlu bir avluyu andırıyordu. Mutlaka illüzyon eseri olan çatısındaki deliklerden içeriye ışık sızıyordu. Yapı, göz kamaştırıcı göğüsleri olan, yarı çıplak karyatid heykelleri üzerine kuruluydu. Ciri’nin çıkıp gittiği ana kapının kemerini de bu karyatid heykelleri taşıyordu. Geralt, kapının yan tarafından bir merdiven gördü. Merdiven yukarıya, kuleye çıkıyordu.</p>

  <p>Geralt, kısık sesle sövdü. Ciri’nin neden oraya gittiğini anlamıyordu. Duvarın tepesinden yürüyerek kızı izlemiş ve atının devrildiğini görmüştü. Ciri’nin ustalıklı bir manevrayla attan atladığını görmüştü ancak kız dağların eteğindeki kıvrımlı yoldan aşağıya doğru devam etmek yerine ansızın yukarıya, tek başına duran kuleye doğru koşmuştu. Geralt caddedeki elfleri çok daha sonra fark etmişti. Elfier ne onu ne de Ciri’yi görmüştü, bütün dikkatlerini oklarını bayırı tırmanan insanları atmaya vermişlerdi. Aretuza’dan takviye kuvvetleri geliyordu.</p>

  <p>Witcher tam Ciri’nin peşinden merdivenleri tırmanacaktı ki bir hışırtı duydu. Ses, yukarıdan geliyordu. ITızla döndü. Kuş değildi bu.</p>

  <p>Vilgefortz, çatıdaki deliğin içinden uçarak, geniş kollarını hışırdatarak geliyordu. Derken ağır ağır yere indi.</p>

  <p>Geralt kulenin girişinde durdu, kılıcım çekti ve iç geçirdi. Vilgefortz ile Philippa Eilhart arasında gerilimli bir final çarpışmasının gerçekleşmesini ummuştu. Kendisinin bu tür gerilimler yaşamaya hiç niyeti yoktu.</p>

  <p>Vilgefortz, tuniğinin üstündeki tozları silkeledi, manşetlerini düzeltti, Witcher’a bakıp düşüncelerini okudu. "Lanet olası gerilim," diye iç geçirdi.</p>

  <p>Geralt yorum yapmadı.</p>

  <p>"Kız kuleye mi girdi?"</p>

  <p>Geralt yanıt vermedi.</p>

  <p>Büyücü başını salladı. "Buyur bakalım sonsöze," dedi buz gibi bir sesle. "Eseri taçlandıran son. Ama belki de yazgıdır bu. Bu merdivenlerin nereye çıktığını biliyor musun? Tor Lara’ya. Martı Kulesine. Oradan çıkış yoktur. Her şey bitti."</p>

  <p>Geralt, bedeninin kapı kemerini taşıyan karyatid sütunlar tarafından gizlenebilmesi için geri çekildi.</p>

  <p>"Elbette," diye tıslayıp gözlerini büyücünün ellerine dikti. "Her şey bitti. Suç ortaklarının yarısı artık hayatta değil. Adaya getirilen elflerin cesetleri buradan Garstang’a kadar yol kenarlarında uzanıyor. Ötekiler kaçtılar. Aretuza’dan büyücüler ve Dijkstra’nm adamları yola çıktılar. Ciri’yi yakalaması için gönderilen Nilf- gaardlı kan kaybından ölmüştür mutlaka. Ciri ise orada, kulede. Oradan çıkış yok mu dedin? Bunu duyduğuma sevindim. Oraya tek bir giriş var. Onu da ben kapatıyorum."</p>

  <p>Vilgefortz hiddetlendi. "Sen adam olmazsın. Durumu doğru değerlendirmeyi hâlâ beceremiyorsun. Artık ne konsey ne de divan var. İmparator Emhyr’in birlikleri kuzeye doğru ilerliyorlar, divan ve büyücülerin desteği olmadan krallar çocuklar kadar çaresizdir. Nilfgaard saldırınca imparatorlukları kumdan kuleler gibi yıkılacak. Sana dün önerdim ve bugün tekrar ediyorum: "Kazananlara katıl. Yenilenlerin üzerine tükür gitsin."</p>

  <p>"Yenilen sensin. Emhyr için bir maşaydın yalnızca. Onun derdi Ciri’ydi, o kanatlı miğferli herifi o yüzden yollamıştı. Aldığın görevin başarısızlıkla sonuçlandığını açıkladığında Emhyr seni ne yapar, çok merak ediyorum."</p>

  <p>"Sallıyorsun, Witcher. Ve tabii ki tutturamıyorsun. Emhyr’in benim maşam olduğunu söylersem, ne dersin peki?" "İnanmam."</p>

  <p>"Geralt, aklını başına topla. Sen gerçekten oyun oynamak peşinde misin? İyi ve kötü arasındaki banal nihai çarpışmayı mı yapmak istiyorsun? Dünkü teklifimi yeniden sunuyorum. Henüz geç kalmadın. Seçimini hâlâ yapabilirsin, hâlâ doğru cepheye geçebilirsin..."</p>

  <p>"Bugün saflarım seyrelttiğim cepheye mi?"</p>

  <p>"Sırıtıp durma öyle, senin o şeytanca sırıtman beni etkilemiyor. İşleri bitirilen o birkaç elf mi? Artaud Terranova mı? Önemsiz ufak tefek şeyler. Bunları aşabiliriz."</p>

  <p>"Öyle ya. Senin hayat görüşünü bilirim ben. Ölümlerin değeri yoktur, değil mi? Hele ölen başkalarıysa?"</p>

  <p>"Basitleşme. Artaud için üzüldüm ama yapacak bir şey yok. Hesabı kapattık diyelim... Son dönemde seni öldürmeyi iki kez denedim. Emhyr’in sabrı taşmıştı, ben de üzerine katiller saldım. Her defasında büyük bir isteksizlikle yaptım bunları. Çünkü günün birinde aynı tabloda yer alacağımızdan hâlâ umutluyum." "Boş ver umutları, Vilgefortz."</p>

  <p>"Tak kılıcını beline. Gel, Tor Lara’ya birlikte gidelim. Eski Kan’m çocuğunu birlikte yatıştırırız, orada mutlaka korkudan ölmek üzeredir. Sonra dışarı çıkarız. Birlikte. Kızı göreceksin. Yazgısının yerine geldiğini göreceksin. İmparator Emhyr mi? İmparator Emhyr istediği şeye sahip olacak. Sana söylemeyi unuttum, Codringher ve Fenn gerçi öldüler ama eserleri ve fikirleri yaşıyor, olumlu gelişmeler gösteriyor."</p>

  <p>"Yalan söylüyorsun. Defol buradan. Yoksa tüküreceğim üstüne."</p>

  <p>"Seni öldürmek gerçekten içimden gelmiyor. Öldürmeyi sevmem zaten."</p>

  <p>"Yaa? Lydia van Bredevoort peki?"</p>

  <p>Büyücü yüzünü buruşturdu. "O adı ağzına alma, Witcher."</p>

  <p>Geralt, kılıcının sapını daha sıkı kavradı, alaycı bir ifadeyle gülümsedi. "Lydia neden öldü, Vilgefortz? Ona neden ölmeyi buyurdun? Görevi dikkatleri senin üzerinden çekmekti, değil mi? Dimerityuma karşı önlem alman, Rience’e telepatik bir sinyal gönderebilmen için sana zaman kazandırmaktı görevi, değil mi? Zavallı Lydia, yüzü yaralı ressam. Önemsiz bir kişi olduğunu herkes biliyordu. Herkes. Kendisi dışında."</p>

  <p>Sus.</p>

  <p>"Lydia’yı öldürdün, büyücü, onu kullandın. Şimdi de Ciri’yi mi kullanmak istiyorsun? Benim desteğimle hem de? Hayır. Tor Lara’ya girmeyeceksin sen."</p>

  <p>Büyücü bir adım geriledi. Geralt bedenini kasarak zıplamaya ve darbe indirmeye hazırlandı. Ama Vilgefortz elini havaya kaldırmadı, hafifçe yana doğru uzattı. Derken elinin içinde ansızın kaim, yaklaşık altı karış uzunluğunda bir sopa belirdi.</p>

  <p>"Biliyorum," dedi büyücü, "durumu doğru değerlendirmene neyin engel olduğunu biliyorum. Geleceği doğru görmeni neyin güçleştirdiğini ve olanaksız kıldığını biliyorum. Bu senin kibrin, Geralt. İçindeki kibirden kurtaracağım seni. Bu cop yardımıyla kurtaracağım."</p>

  <p>Witcher gözlerini kıstı, kılıcının ucunu hafifçe kaldırdı. "Sabırsızlıktan tir tir titriyorum."</p>

  <p>Geralt haftalar sonra, ¿/ryWlann uğraşları ve Brokilon suyu sayesinde sağlığına kavuştuğunda çarpışma sırasında hangi hataya düştüğünü kendine sorup durdu. Düşünüp taşındıktan sonra çarpışma sırasında hiçbir hata yapmadığı sonucuna vardı. Tek hatayı çarpışmadan önce yapmıştı. Çarpışmaya başlamadan kaçması gerekirdi.</p>

  <p>Büyücü hızlıydı, elindeki sopayı yıldırım hızında kullanmıştı. Kılıcın ve sopanın çarpışma sırasında madenî sesler çıkararak sürtünmesine çok şaşırmıştı. Ancak şaşırmaya yine de zamanı yoktu. Vilgefortz saldırdı, Witcher sıçrayıp tek ayak üzerinde dönmek zorunda kaldı. Kılıcını havada çevirmeye cesaret edemedi. Lanet olası sopa çeliktendi, üstelik büyülüydü.</p>

  <p>Dört kez karşı saldırıya geçme fırsatı yakaladı. Dört kez vurdu, kılıcını büyücünün şakağına, boynuna, koltuk altına ve bacağına salladı. Her bir vuruş ölümcül olabilirdi ancak hepsi savuşturuldu.</p>

  <p>İnsan olmayan kimse bu kadar çok darbeyi savuşturamazdı. Geralt yavaş yavaş anlamaya başladı. Ama artık çok geçti.</p>

  <p>Büyücüden aldığı darbenin inişini görmedi ve bu darbeyle duvara savruldu. Sırtını taşlara sertçe çarptı, soluğu kesildiği için çalım atamadı. Omzuna bir darbe daha aldı, yeniden arkaya doğru savrulup başının arkasını karyatid heykelinin memesine çarptı. Vilgefortz ustalıklı bir sıçrayışla yaklaştı, sopasını uçarcasına çevirdi ve Geralt’ın midesine, kaburgalarının altına sapladı. Hem de olanca gücüyle. Geralt iki büklüm oldu, derken bir darbe de başına aldı. Ansızın dizleri çözüldü ve yere devrildi. Bu, çarpışmanın sonuydu. Prensipte tabii.</p>

  <p>Kendini çaresizce kılıcıyla korumaya çalıştı. Duvar ve sütun arasında sıkışmış olan kılıcı, gelen yeni bir darbeyle çatur çutur kırıldı. Geralt, sol kolunu başına siper etti ama sopa hızla inince önkolu kırıldı. Geralt, duyduğu acıdan hiçbir şey göremez oldu.</p>

  <p>"Beynini kulaklarından dışarı fırlatabilirim," dedi Vilgefortz uzaktan bir yerden. "Ama bunun sana ders olmasını istiyorum. Yanıldın, Witcher. Göğü, geceleri göle yansıyan yıldızların aksiyle karıştırdın. Aa, kusuyor musun? İyi. Beyin sarsıntısı. Burnun mu kanıyor? Harika. Bir dahaki sefere kadar hoşça kal. Bir ara görüşürüz. Belki."</p>

  <p>Geralt artık görmüyor ve duymuyordu. Battı, sıcak bir şeyin içine daldı. Vilgefortz’un gittiğini düşünüyordu. Ama demir değnek bacağına inip kalça kemiğini paramparça edince çok şaşırdı. Belki başka darbeler de aldı ama artık hiçbirini algılayamıyordu.</p>

  <p>Triss Merigold, "Dayan, Geralt, bırakma kendini," diye durmaksızın tekrarlıyordu. "Dayan. Ölme... Lütfen ölme..."</p>

  <p>Cırı...</p>

  <p>"Konuşma. Seni birazdan buradan çıkaracağım. Sık dişini... Tanrılar adına, gücüm yetmiyor..."</p>

  <p>"Yennefer... Benim mutlaka..."</p>

  <p>"Sen şimdi her şeyi unut! Dayan, bırakma kendini... Bayılma sakın... Lütfen ölme..."</p>

  <p>Triss, Geralt’ı cesetlerle dolu zeminin üzerinde sürükleyerek götürüyordu. Geralt, burnundan oluk oluk akan kana bulanmış göğsünü ve karnını gördü. Bacağını gördü. Tuhaf bir açıyla ters çevrilmişti ve öteki bacağına göre çok daha kısaymış gibi duruyordu. Acı hissetmiyordu. Üşüdüğünü hissediyordu, bedeni soğuk, kaskatı ve yabancıydı. Kusma ihtiyacı duydu.</p>

  <p>"Dayan, Geralt. Aretuza’dan yardım geliyor. Uzun sürmez." "Dijkstra... Dijkstra beni ele geçirirse... bittim demektir." Triss sövdü. Çaresizlik içindeydi.</p>

  <p>Geralt’ı bütün gücüyle çekerek bir merdiveni çıktı. Geralt’m kırık bacağı ve kolu basamaklara çarpıyordu. Sancı ansızın yeniden başladı, bağırsaklarına, şakaklarına, gözlerine, kulaklarına ve başına vurdu. Geralt bağırmadı. Oysa bağırsa biraz rahatlayacağını biliyordu ama bağırmadı. Ağzını açtı; bu bile biraz gevşemesini sağladı.</p>

  <p>Bir patırtı duydu.</p>

  <p>Merdivende Tissaia de Vries duruyordu. Saçları karışmış, yüzü toz içinde kalmıştı. İki elini birden kaldırınca ayalarından ışık yayıldı. Bağırarak büyülü sözler söyledi ve parmaklarının arasında dans eden alevler, sıcaktan fokurdayan bir küreye dönüşüp aşağıya yuvarlandı. Witcher, aşağılarda duvarların devrildiğini ve yanan insanların çılgın haykırışlarını duydu.</p>

  <p>"Tissaia, hayır!" diye bağırdı Triss çaresizlik içinde. "Yapma!" "Buraya giremeyecekler," dedi büyük üstat, başını bile çevirmeden. "Burası Thanedd Adasındaki Garstang. Geleceği göremeyen hükümdarlarının emirlerini yerine getirsinler diye hiç kimse saray uşaklarını buraya davet etmedi!"</p>

  <p>"Öldüreceksin onları!"</p>

  <p>"Sus, Triss Merigold! Kardeşlik birliğine yapılan saldırı başarısız oldu, adada hâlâ konsey egemen! Krallar, konseyin meselelerinden çeksinler ellerini! Bu bizim sorunumuz ve kendimiz çözeriz! Meselelerimizi halleder ve bu lanet olası savaşı bitiririz! Çünkü dünyanın yazgısının sorumluluğu bizde, biz büyücülerde!" Tissaia’nın ellerinin arasından bir yıldırım küresi daha fırladı. Patlama sırasında dalga dalga artan gümbürtü sütunların ve surların arasından her yere yayıldı.</p>

  <p>"Defolun!" diye kükredi Tissaia. "Buraya asla giremeyeceksiniz! Defolun!"</p>

  <p>Aşağıdan duyulan çığlıklar kesildi. Geralt, adayı kuşatanların merdivenden uzaklaşıp geri çekildiklerini anlamıştı. Büyü değildi bu. Geralt, bilincini kaybetmek üzereydi.</p>

  <p>Büyücü kadının, "Kaç buradan, Triss Merigold," diyen sesini uzaklardan, sanki duvarın arkasından duyar gibi oldu. "Philippa Eilhart çoktan kaçtı, kanatları üzerinde uçup gitti. Bu iğrenç komploda sen onun suç ortağıydın, seni cezalandırmak zorundayım. Ancak yeterince kan aktı, ölüm ve felaket yaşandı! Çek git! Aretuza’ya, yardakçılarının yanına git! Işınla kendini. Martı Kulesi’nin kapısı artık yok. Kuleyle birlikte yıkıldı. Kendini tehlikeye atmadan ışınlayabilirsin. Nereye istersen. Uğruna kardeşliğe ihanet ettiğin kralın Foltest’e git istersen!"</p>

  <p>"Geralt’ı ortada bırakmam," diye inledi Triss. "Redanya- lıların eline düşmemeli. Çok ağır yaralı... İç kanaması var... Ve benim zerre kadar gücüm kalmadı! Işınlanmayı açacak güç bulamıyorum! Tissaia! Lütfen bana yardım et!"</p>

  <p>Karanlık. Ürpertici bir soğuk. Uzaklardan, taş duvarın ardından Tissaia de Vries’in sesi geldi: "Sana yardım edeceğim."</p>
</body>
</html>