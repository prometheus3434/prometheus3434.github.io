<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
</head>

<body>
  <p>Evertsen Peter, 1234, İmparator Emhyr Deithwenin yakın dostu ve imparatorluk iktidarının gerçek yaratıcılarından biri. Kuzey Savaşları sırasında orduda levazım tuğgenerali, 1290'dan itibaren sarayın başhazinedarıydı. Emhyr’in saltanat döneminin sonlarına doğru saray denetçisi makamına yükseltildi. İmparator Morvranın saltanat döneminde haksız yere görevini kötüye kullanmakla suçlandı, yargılandı ve hapse atıldı. 1301 yılında Winneburg Sarayı'nda öldü, imparator Jan Calveıt hüküm sürerken 1328 yılında ölümünden sonra itibarı iade edildi.</p>

  <p>Effenberg ve Talbot</p>

  <p>Encyclopaedia Maxima Mundi, V. Cilt</p>

  <p>Titreyin, çünkü halkları telef eden gelecek. Topraklarınız yakılıp yıkılacak, sonra iple bölünüp dağıtılacak. Kentleriniz yıkılıp boşaltılacak. Evlerinizde yarasalar, baykuşlar ve kargalar yaşayacak, hatta yılanlar yerleşecek oralara.</p>

  <p>Aen Ithlinnespeath</p>

  <h2>5. Bölüm</h2>

  <p>Ekip başı atını durdurdu, miğferini başından çıkardı, terden yapış yapış olmuş seyrek saçlarını karıştırdı.</p>

  <p>"Buraya kadar," dedi, ozanın soran bakışlarını görünce. "Haa? Niye ki?" diye şaşırdı Dandelion. "Neden?"</p>

  <p>"Daha ileri gitmeyeceğiz. Görüyor musunuz? Şu aşağıda parıldayan nehir, Bağlantı Suyu’dur. Size Bağlantı Suyu’na kadar eşlik etmemiz istendi. Yani ayrılma vakti geldi."</p>

  <p>Birlik arkalarında durdu ama askerlerden hiçbiri atlarından inmedi. Tedirgin bakışlarla çevrelerini incelediler. Dandelion elini gözlerine siper edip üzenginin üzerinde doğruldu. "Sen nerede nehir gördün?"</p>

  <p>"Aşağıda, dedim. Şu dağ geçidinden devam edin, karşınıza çıkacak hemen."</p>

  <p>"Bana hiç değilse kıyıya kadar eşlik edin," diye isyan etti Dandelion. "Bana göstereceğiniz..."</p>

  <p>"Gösterecek bir şey yok, yahu! Mayıstan beri tek damla yağmur yağmadı, kavurucu sıcaklar yüzünden sular geri çekildi, dolayısıyla Bağlantı Suyu sığlaştı. Atla her yerden geçebilirsiniz." "Komutanınıza Kral Venzlav’ın bir mektubunu gösterdim," diye hava attı ozan. "Komutan mektubu inceledi ve size bana</p>

  <p>Brokilon’a kadar eşlik etmenizi emrettiğini kulaklarımla duydum.</p>

  <p>Siz şimdi bu ormanların ortasında beni yalnız mı bırakmak istiyorsunuz? Ya yolumu şaşırırsam ne olacak?"</p>

  <p>"Şaşırmazsınız," diye homurdandı başka bir asker suratını asarak. Yol boyunca hiç konuşmamıştı. "İsteseniz de olmaz.</p>

  <p>Çünkü öncesinde bir umacının oku saplanır size."</p>

  <p>"Amma da korkaksınız hepiniz," diye alay etti Dandelion.</p>

  <p>"Şu afryWTardan ciddi ciddi korkuyorsunuz. Oysa Brokilon daha</p>

  <p>Bağlantı Suyunun karşı kıyısında. Bağlantı Suyu, sınır. Sınırı aşmadık ki henüz."</p>

  <p>"Onların sınırı," dedi ekip başı çevresine göz gezdirerek,</p>

  <p>"onların oklarının menzili kadardır. Bir kıyıdan attıkları ok,</p>

  <p>ormanın kenarına kadar uçar ve öylesine süratlidir ki zincirli zırhı bile delip geçer. Siz oraya gitmeye çok meraklısınız, siz bilirsiniz, sizin yaşamınız. Ama benim canım kıymetli. Buradan öteye gitmem. Başımı eşekarısı kovanına sokarım, daha iyi!"</p>

  <p>"Size söylemiştim," dedi Dandelion, şapkasını başının arka kısmına doğru itip eyerinin üzerinde doğrularak, "Brokilon’a bir görevle gidiyorum. Diplomat sayılırım. D^WTardan korkmam ben. Ancak sizden rica ediyorum, lütfen Bağlantı Suyu kıyısına kadar bana eşlik edin. Şu kuş uçmaz, kervan geçmez yerde ya eşkıyalar üzerime saldırırsa?"</p>

  <p>Asık suratlı asker zoraki gülümsedi. "Eşkıya mı? Burada mı? Güpegündüz mü? Burada gündüzleri kimsecikler olmaz.</p>

  <p>Son zamanlarda umacılar, Bağlantı Suyu kıyısında gördükleri herkesi vuruyorlar, hatta bazen bizim tarafa da geçiyorlar. Yok,</p>

  <p>hayır, eşkıyalardan korkmanız gerekmez."</p>

  <p>"Doğru," dedi ekip başı. "Gündüz gözü Bağlantı Suyunda gezinecek eşkıyanın aklından zoru olması lazım. İşte biz de bu yüzden aptallık etmeyiz. Siz atınıza atlayıp tek başınıza gideceksiniz, zırhsız ve silahsız ve kusura bakmayın ama savaşçıya hiç benzemiyorsunuz, bunu bir mil öteden anlar herkes. Bu, sizin şansınız olabilir. Ama umacılar bizi atlarımızla, silahlarımızla görürlerse, uçuşan oklardan biz güneşi bile göremeyiz."</p>

  <p>"İyi madem, ne yapalım." Dandelion, atının boynunu okşadı,</p>

  <p>aşağıdaki dağ geçidine baktı. "Ben de tek başıma giderim. Hoşça kalın, askerler. Eşlik ettiğiniz için teşekkürler."</p>

  <p>"Acele etmeyin." Asık yüzlü asker ozana baktı. "Birazdan hava kararacak. Nehirden sis yayılmaya başlayınca çıkın yola.</p>

  <p>Çünkü..."</p>

  <p>"Ne?"</p>

  <p>"Sis varken oklar hedefi pek tutturamaz. Şansınız varsa umacılar sizi vuramaz. Ama efendim, onların vuramadığı çok nadirdir."</p>

  <p>"Size söyledim..."</p>

  <p>"Evet, doğru, söylediniz, anladım. İster görevle ister mörevle gidin, onların umurunda olmaz. Saplarlar size oku, biter."</p>

  <p>"Sizin derdiniz beni korkutmak mı?" Şair yine fiyaka yapmaya başladı. "Siz beni ne sandınız? Küçük bir kâtip falan mı? Sayın askerler, ben hepinizin gördüğünün toplamı kadar savaş alanı gördüm. Dryad’ları da sizden iyi tanırım. Uyarmadan asla vurmazlar."</p>

  <p>"Eskiden öyleydi, haklısınız," dedi ekip başı alçak bir sesle. "Eskiden uyarırlardı. Ağaç gövdesine ya da dağ geçidine bir ok atarlardı, bu, okun atıldığı yer sınırdır, bir adım daha atmayın, demekti. Hızla geri dönenin başına hiçbir şey gelmezdi. Ama artık işler değişti. Şimdilerde öldürmek için hemen vuruyorlar." "Bu ağır düşmanlık nereden geliyor?"</p>

  <p>"Yani," diye mırıldandı asker, "işin aslı şu. Krallar, Nilfgaard’la ateşkes anlaşması yaptıktan sonra elf çetelerinin peşine düştüler. Onlara herhalde aşırı baskı yaptılar çünkü kurtulanlar her gece Brugge üzerinden kaçıp Brokilon’a sığmıyorlar. Bizimkiler elfleri kovalarken, Brokilon’dan gelen umacılarla dalaştıkları oluyor. Bizim birliklerin kovalamaca sırasında biraz aşırı atılgan oldukları da oldu... Anlıyorsunuz değil mi?"</p>

  <p>"Anlıyorum." Dandelion, askere dikkatle bakıp başını salladı. "Siz Scioa’taeTi kovalarken Bağlantı Suyunu geçtiniz. Dryad’ları öldürdünüz. Şimdi de dryad’lar göze göz, dişe diş deyip intikam alıyorlar. Savaş."</p>

  <p>"Aynen öyle efendim, lafı ağzımdan aldınız. Savaş. Her zaman ölüm kalım savaşı verilmiştir ama bu kez durum çok kötü. Onlarla aramızda büyük bir kin var. Size bir kez daha söylüyorum, eğer mecbur değilseniz gitmeyin oraya."</p>

  <p>Dandelion yutkundu. "Mesele," dedi, eyerin üzerinde sırtını dikleştirip, yüzünde asker ifadesiyle kararlı bir tavır takınarak, "mecbur olmam. Gideceğim oraya. Derhal. Akşam olmuş, sis varmış, görev çağırıyorsa gideceksin."</p>

  <p>Yılların deneyimi işe yarıyordu. Ozanın sesi güzel ve tehdit doluydu, sert ve soğuktu, içinde çelik ve yüreklilik vardı. Askerler ona büyük bir şaşkınlıkla baktılar.</p>

  <p>Ekip başı, eyerinden yassı bir tahta şişe çıkardı. "Yola çıkmadan önce şnapstan bir yudum alın, Sayın Ozan. Hem de doğru düzgün bir yudum alın..."</p>

  <p>"O zaman ölmek kolaylaşır," dedi öteki, az konuşan asık suratlı asker.</p>

  <p>Şair şişeden bir yudum aldı. "Ödlekler," dedi vakur bir edayla,</p>

  <p>öksürmesi kesilip yeniden soluk almaya başladığında devam etti,</p>

  <p>"bin kez ölür. Cesurlarsa yalnızca bir kez. Ama şans, yalnızca cesurlara güler, ödlekleriyse hor görür."</p>

  <p>Askerler onu şimdi daha büyük bir şaşkınlıkla süzüyorlardı.</p>

  <p>Dandelion’ın, kahraman şarkısının sözlerinden alıntı yaptığını bilmiyorlardı, bilemezlerdi. Üstelik bu şarkının sözleri de başkasına aitti.</p>

  <p>"Ve bununla," dedi şair, tuniğinin cebinden şıngırdayan küçük bir deri kese çıkarırken, "bana eşlik ettiğiniz için teşekkür etmeme izin verin. Ziyafete dönmeden, sizi bekleyen çetin görev sizi sarıp sarmalamadan bir meyhaneye uğrayıp sağlığıma için."</p>

  <p>"Teşekkürler efendim." Ekip başı hafifçe kızardı. "Siz bonkörsünüz ama biz... sizi yalnız bıraktığımız için bağışlayın ancak..."</p>

  <p>"Sorun değil. Hoşça kalın."</p>

  <p>Ozan, küçük şapkasını havalı bir edayla sol kulağının üzerine kaydırdı, topuklarını atın sağrısına batırıp patikadan aşağıya inmeye başladı. Bir yandan da ünlü ve müstehcen erkek şarkısı "Bullerlyn’de düğün" ün melodisini ıslıkla çalıyordu.</p>

  <p>Asık yüzlü askerin arkasından, "Bayraktar davette bunun beleşçi, ödlek ve boktan bir herif olduğunu söylemişti bir de," dediğini duydu. "Oysa adam uyduruk şiirler yazsa da savaşçı ve yürekli bir beyefendi."</p>

  <p>"Doğru," dedi ekip başı. "Korkak değil, hiç de öyle olduğu söylenemez. Kılı bile kıpırdamadı, gözümle gördüm. Bak bir de ıslık çalıyor, duyuyor musun? Ho, ho... Ne dediğini duydun mu? Dilpomatmış! Merak etmeyin öyle önüne geleni dilpomat yapmazlar! Dilpomat olmak için kafa lazım."</p>

  <p>Dandelion, oradan bir an önce uzaklaşmak için atını hızlı sürüyordu. Az önce verdiği izlenimi berbat etmek istemiyordu. Uzun süre ıslık çakmayacağını biliyordu çünkü dudakları korkudan kurumuştu.</p>

  <p>Dağ geçidi karanlık ve rutubetliydi, nemli balçık ve üzerini örten çürümeye yüz tutmuş yapraklar, şairin "Pegasus" adını verdiği kızıl beygirin nal seslerini bastırıyordu. Pegasus boynunu sarkıtmış, ağır adımlarla ilerliyordu. Hiçbir şeyin umurunda olmadığı nadir atlardan biriydi.</p>

  <p>Orman bitmişti, ancak kıyısında akçaağaçların sıralandığı nehir yatağıyla Dandelion arasında geniş bir sazlık bulunuyordu. Şair atını durdurdu. Dikkatle çevresine göz gezdirdi ancak dikkatini çeken bir şey olmadı. Kulak kesildi ama kurbağaların vraklamasmdan başka ses yoktu.</p>

  <p>"Hadi bakalım atım," dedi sıkıntılı bir sesle. "Bir gün herkesin başına gelir. İleri."</p>

  <p>Pegasus başını biraz kaldırdı ve genelde aşağıya sarkan kulaklarını soru sorarcasına dikti.</p>

  <p>"Doğru duydun. İleri."</p>

  <p>At, isteksizce harekete geçti ve nalların altında bataklık lak lak sesler çıkarmaya başladı. Atın bacaklarının arasında kurbağalar zıplıyordu. Birkaç adım ileride bir ördek vakvaklayınca, şairin bir an yüreği ağzına geldi, sonra hızlı hızlı atmaya başladı. Pegasus ördekle ilgilenmedi bile.</p>

  <p>"Kahraman atma binmişti..." diye mırıldandı Dandelion ve soğuk terlerle kaplı boynunu cebinden çıkardığı bir bezle sildi.</p>

  <p>"Korkusuzca sürdü atını ormanların içinde, zıplayan kertenkelelere ve uçan ejderhalara dönüp bakmadı bile... Atını sürdü, sürdü...</p>

  <p>Sonsuzmuş gibi görünen bir suyun önüne gelene kadar..."</p>

  <p>Pegasus burnundan soludu ve durdu. Bir nehir kıyısına gelmişlerdi, her yer üzengileri aşan sazlıktan ve hasırotlarmdan geçilmiyordu. Dandelion yanaklarındaki teri silip bezi boynuna doladı. Uzun uzun, gözlerinden yaşlar gelinceye kadar karşı kıyıdaki sık akçaağaç ormanına baktı. Kimseleri göremedi.</p>

  <p>Nehrin yüzeyi su bitkileriyle kaplıydı, akıntıyla salınıyorlardı,</p>

  <p>hemen üzerlerinde turkuaz ve turuncu renklerinde iskele kuşları uçuşuyordu. Hava, sinek sürüleriyle âdeta titreşiyordu. Balıklar yakaladıkları sinekleri yutuyor ve suyun üzerinde geniş daireler çiziyorlardı.</p>

  <p>Gözün görebildiği her yerde kunduz yuvaları vardı; bir araya toplanmış yığınla dallar, kesilmiş ve kemirilmiş ağaç gövdelerini akıntı hafifçe yalıyordu. Ne çok kunduç var burada, diye düşündü şair. Ama doğal tabii. Ağaçları kemiren lanet olası canlıları rahatsıç eden yok ki! Burada ne haydut ne avcı ne de arı yetiştiricisi olur, her yere uğrayan kürklü hayvan tuçakçıları bile durmaç burada. Deneyenin boğaçına ok saplanmıştır mutlaka, sonra da yengeçler onu çamurların içine gömüp mideye indirmiştir. Oysa ben ahmak Bağlantı Suyunda,</p>

  <p>leş gibi ceset kokusundan geçilmeyen, buğday ve nane kokularının bile bu iğrenç kokuları bastıramadığı bu nehirde korumasıç bir şekilde kendimi akıntıya bırakmışım...</p>

  <p>Dandelion derin derin iç geçirdi.</p>

  <p>Pegasus, ön bacaklarıyla ağır ağır nehre daldı, boynunu eğdi, sudan uzun uzun içti, sonra başını geri atıp Dandelion’a baktı. Ağzından ve burun deliklerinden sular akıyordu. Şair başını salladı, yeniden iç geçirdi ve yüksek sesle burnunu çekti.</p>

  <p>"Bakıyordu kahraman fokurdayan sulara," dedi alçak sesle,</p>

  <p>dişlerinin birbirine vurmaması için çabalarken. "Bakıyor ve atını sürüyordu çünkü bilmezdi yüreği kaygıyı."</p>

  <p>Pegasus başını ve kulaklarını sarkıtmıştı.</p>

  <p>"Bilmezdi kaygıyı, dedim."</p>

  <p>Pegasus başını iki yana salladı, geminin halkaları ve kantarma şakırdadı. Dandelion, topuklarını hayvanın sağrısına batırdı. At,</p>

  <p>sıkıntılı ve bezgin bir halde suyun içine doğru ağır ağır yürüdü.</p>

  <p>Bağlantı Suyu sığ ama bitkilerle örtülüydü. Henüz nehrin ortasına bile gelmedikleri halde, Pegasus arkasından deste deste yeşillikler sürüklüyordu. Yavaş ve güçlükle ilerliyor, ayağına dolanan bitkileri her adımda silkelemeye çalışıyordu.</p>

  <p>Sağ kıyının sazlıkları ve akçaağaç ormanı epeyce yaklaşmıştı. Öylesine yaklaşmıştı ki Dandelion midesinin yay gibi kasıldığını hissetti. Nehrin ortasında, yeşilliklere dolanmış halde,</p>

  <p>kaçırılmayacak kadar muhteşem bir hedef olduğunu biliyordu.</p>

  <p>Alabildiğine gerilmiş kemerli yayları ve ona yöneltilmiş okların sivri uçlarını gözünün önünde canlandırdı.</p>

  <p>Atı var gücüyle mahmuzladı ancak Pegasus hiç oralı olmadı.</p>

  <p>Daha hızlı ilerlemek yerine durdu ve kuyruğunu kaldırdı. Boklar suyun içine yuvarlandı. Dandelion uzun uzun iç geçirdi.</p>

  <p>"Kahraman," diye mırıldandı sonra gözlerini kısarak, "çağlayan suları yenemedi. Nice oklar delip geçti onu, kahramanca can verdi. Mavi derinlik sonsuzluğa kadar içine aldı onu, yeşim gibi yemyeşil yosunları kucağına verdi. Hiçbir iz kalmadı ondan,</p>

  <p>akıntının uzaklardaki denize taşıdığı at bokundan başka..."</p>

  <p>Belli ki rahatlamış olan Pegasus, kıyıya doğru kendiliğinden daha hızlı yürüdü, kıyıya yaklaşırken girdiği yeşilliklerden arınmış bir anaforda arkaya doğru bir tekme atınca, Dandelion’un çizmeleri ve pantolonu sırılsıklam oldu. Şair bunu fark etmedi bile, çünkü karnını hedef almış okların düşüncesi onu bir an bile rahat bırakmıyordu. Korku, soğuk ve vıcık vıcık kocaman sülük gibi sırtında geziniyordu. Çünkü kıyıdaki yemyeşil çimlerin yüz adım kadar ötesindeki akçaağaçlarm arkasındaki çalılıkların üzerinde ormanın tehdit dolu kapkara duvarı yükseliyordu.</p>

  <p>Brokilon.</p>

  <p>Kıyıda, nehirden birkaç adım ileride bir atm bembeyaz iskeleti duruyordu. Göğüs kafesinden ısırgan otları ve sazlık kamışları fışkırmıştı. Yakınında daha küçük başka kemikler de vardı ama at kemiklerine benzemiyorlardı. Dandelion irkilerek başını çevirdi.</p>

  <p>Dandelion dürtünce at, çamurları şaplatarak kıyıya çıktı, bataklıktan iğrenç bir koku geliyordu. Kurbağalar, konserlerine kısa bir ara verdiler. Sessizlik oldu. Dandelion gözlerini kapadı. Konuşmuyor, rol yapmıyordu artık. Esin ve hayal gücü, bilinmez uzaklara kaçmıştı şimdi. Geriye soğuk, berbat bir korku kalmıştı yalnızca; yaratıcı hiçbir dürtüsü olmayan güçlü bir duyguydu bu.</p>

  <p>Pegasus, sarkıttığı kulaklarını dikmiş, dryad’ların ormanına doğru umursamazca yorgun argın yürüyordu. Çoğunluk buraya, ölüm ormanı, derdi.</p>

  <p>Sınırı geçtim, diye düşündü şair. Her şey şimdi belli olacak. Nehirde ve suyun içinde olduğum sürece hoşgörülü davrandılar. Ama artık öyle değil. Şimdi davetsi?ç misafirim. Ötekiler gibi... Benden de geriye yalnıçca bir iskelet kalır belki... Benden sonra gelecekler için uyarı niteliğinde... Burada dryad’lar varsa... Beni iliyorlarsa...</p>

  <p>İzlediği okçuluk turnuvalarını, panayırlardaki ve avcılık festivallerindeki yarışmaları anımsadı, içleri saman dolu hedef tahtalarını, okların girip parçaladığı bebekleri düşündü. Oklara hedef olan bir insan neler hisseder? Saplanmayı mı? Acıyı mı? Yoksa... hiçbir şey mi?"</p>

  <p>Çevrede dryad yoktu ya da bu yapayalnız süvariye ne yapacaklarına henüz karar vermemişlerdi çünkü şair korkudan ölü gibi atının üzerinde ilerliyordu, oysa hâlâ sağ ve sağlıklıydı. Ormanın girişini rüzgârın eseri olan çalılıklarla örtülü, köklerle ve dallarla sarılı bir yığın önlüyordu ama Dendelion’m ormanın kıyısına kadar gitmeye hele içine girmeye zaten hiç niyeti yoktu. Kendini tehlikeye girmeye zorlamıştı ama intihar etmeye hiç niyeti yoktu.</p>

  <p>Atından acele etmeden indi, dizginleri heybetli bir köke bağladı. Diğer zamanlarda bunu yapmazdı — Pegasus’un sahibinden uzaklaşmak gibi bir alışkanlığı yoktu. Gelgelelim atın, fişek gibi uçan oklara vereceği tepkiyi kestiremiyordu. O güne kadar ne kendi ne de Pegasus bu tür seslerle tanışmamıştı.</p>

  <p>Lavtasını eyer kaşından aldı — boynu incecik olan çok değerli, benzersiz bir enstrümandı bu. Sedef kakmalı ahşaba bakarken, bir elf kadının armağanı, diye düşündü. Lavta, Eski Halk’a geri dönecek demek... dryad’lar cesedimi ortada bırakmaklarsa tabii.</p>

  <p>Biraz ileride rüzgârın devirdiği yıllanmış bir ağaç vardı. Şair, gövdenin üzerine oturdu, lavtasını dizine dayadı, dudaklarını yaladı, terli ellerini pantolonuna sildi.</p>

  <p>Güneş, batıya doğru dönüyordu. Bağlantı Suyunun üzeri sislenmeye başlamış, kurşuni bir örtü gibi çayırları kaplamıştı. Telli turnaların sesi bir başlayıp bir kaybolmuş, geriye sadece kurbağaların vaklaması kalmıştı.</p>

  <p>Dandelion tellere dokundu. Önce bir, sonra bir kez daha ve üçüncü bir kez. Mandalları çevirdi, enstrümanın akordunu yaptı ve çalmaya başladı. Arkasından da türkü söylemeye...</p>

  <p>Yvıss, m’evelienn vente câelm en teli</p>

  <p>Elaıne Ettanel Aep cor me Iode deith ess'vieil</p>

  <p>Yn blath que me darienn</p>

  <p>Aen minne vain tegen a me</p>

  <p>Yn toin av muireânn que dis eveigh e aep llea . . .</p>

  <p>Güneş, ormanın arkasında battı. Brokilon’un devasa ağaçları bir anda karanlığa gömüldü.</p>

  <p>L’eassan Lamm feaınne renn, ess’ell,</p>

  <p>Elaıne Ettariel,</p>

  <p>Aep cor...</p>

  <p>Dandelion hiçbir şey görmemişti. Ama orada birinin olduğunu hissediyordu.</p>

  <p>"N’te mire daetre. Sh’aente vort."</p>

  <p>"Vurmayın," diye fısıldadı Dandelion ve söz dinleyip çevresine bakmadı. "N’en aespar me... Düşmanca bir niyetim yok..." "N’ess teart. Sh’aente vort."</p>

  <p>Dandelion boyun eğdi, oysa enstrümanın telleri üzerindeki parmakları donmuş ve uyuşmuştu, türkü ağzından güçlükle çıkıyordu. Ama dryad’m sesinde bir düşmanlık yoktu ve o, lanet olsun bir profesyoneldi.</p>

  <p>L’eassan Lamm feainne renn, ess’ell,</p>

  <p>Elaine Ettariel,</p>

  <p>Aep cor aen tedd teviel e gwen Yn blath que me danenn Essyn e evellien a me</p>

  <p>Que shaent te caelrn a’vean minne me striscea . . .</p>

  <p>Dandelion bu kez omzunun üstünden bakma cesaretini gösterdi. Çok yakınında, bir ağaç gövdesine dolanan şey, sarmaşıklarla sarılı bir çalılığı andırıyordu. Gelgelelim çalılık değildi bu. Çünkü çalılıkların genelde yanıp sönen kocaman gözleri olmazdı.</p>

  <p>Pegasus, alçak sesle kişnedi ve Dandelion arkasında birinin elini atının burun deliklerinde gezdirdiğini karanlığa rağmen gördü.</p>

  <p>"Sh’aente vort," diye bir kez daha yalvardı, arkasında duran dişi dryad. Sesi, üzerine yağmur damlaları düşen yaprakların hışırtısını andırıyordu.</p>

  <p>"Ben..." diye konuşmaya başladı Dandelion. "Ben... Witcher Geralt’ın bir arkadaşıyım... Geralt ’in... Gwynbleidd’in sizin yanınızda, Brokilon’da olduğunu biliyorum. Benim gelme nedenim..."</p>

  <p>"N’te dice’en. Sh’aente, ca."</p>

  <p>Arkasında duran ikinci dişi dryad, "Sh’aent," diye yalvardı yumuşacık bir sesle. Ona belki üçüncü bir ses eşlik ediyordu. Belki de dördüncü. Dandelion emin olamıyordu.</p>

  <p>"Yea, sh’aente, taedh," dedi gümüş gibi çınlayan genç kız sesi. Şair onu az önce birkaç adım ötesinde yeşeren bir kayın ağacı sanmıştı, "ess’laine... Taedh... Şarkı söyle... Ettariel’den biraz daha... Olur mu?"'</p>

  <p>Dandelion, istenileni yaptı.</p>

  <p>Sevmek isterim seni daima ve sonsu7,</p>

  <p>Ey edalı Ettariel,</p>

  <p>Anıları hafine gibi saklamak,</p>

  <p>Büyülü çiçekler gibi,</p>

  <p>Senin aşkının belgesi ve işaretleri,</p>

  <p>Ürerlerinde gözyaşları misali</p>

  <p>Şebnemler parıldar simli simli...</p>

  <p>Bu kez ayak sesleri duymuştu. "Dandelion."</p>

  <p>"Geralt!"</p>

  <p>"Evet, benim. Gürültü yapman gerekmez artık."</p>

  <p>"Nasıl buldun beni? Brokilon’da olduğumu nereden öğrendin?"</p>

  <p>"Triss Merigold’dan... Lanet olsun..." Dandelion yeniden tökezledi ve az kalsın düşecekti ama yanında yürüyen dişi dryad onu ustalıklı bir hareketle sımsıkı tuttu. Ufak tefek yapısına göre oldukça güçlü biriydi.</p>

  <p>"Gar’ean taedh," diye uyardı onu dryad, gümüş gibi çınlayan sesiyle. "Va caelm."</p>

  <p>"Teşekkür ederim. Burası korkunç karanlık... Geralt? Neredesin?"</p>

  <p>"Buradayım. Geride kalma, yürü."</p>

  <p>Dandelion adımlarını sıklaştırdı, yine sendeledi ve karanlıkta önünde duran Witcher’ın üzerine yıkılacak gibi oldu. Dişi dryad’lar hiç seslerini çıkarmadan yanlarından geçip gittiler.</p>

  <p>"Berbat bir karanlık. Daha çok var mı?"</p>

  <p>"Hayır. Birazdan kampta olacağız. Burada gizlendiğimi Triss’ten başka kim biliyor? Boşboğazlık yapıp birine söyledin mi?" "Kral Venzlav’a açıklamak zorunda kaldım. Brugge’den geçebilmem için izin belgesine ihtiyacım vardı. Zamanlar çok değişti, ağzıma bile almak istemiyorum... Brokilon’a girmek için de bir izne ihtiyacım oldu. Ama Venzlav seni bilir ve sever. Düşünsene, beni elçi tayin etti. Sır saklayacağından kuşkum yok, bunu ondan rica ettim çünkü. Kızma bana, Geralt."</p>

  <p>Witcher yaklaştı. Dandelion onun yüz ifadesini göremedi, tek seçebildiği ak saçları, hatta karanlıkta bile belirgin olan günlerdir kesilmemiş beyaz keçi sakalıydı.</p>

  <p>"Kızmadım." Dandelion omzunda bir el hissetti, o ana kadar soğuk olan ses şimdi biraz değişmişti sanki. "Geldiğine sevindim, itoğlu."</p>

  <p>"Soğukmuş burası." Dandelion öyle ürperdi ki üzerinde oturdukları dallar hışırdadı. "Küçük bir ateş..."</p>

  <p>"Aklına bile getirme," diye mırıldandı Witcher. "Nerede bulunduğunu unuttun mu yoksa?"</p>

  <p>"Onlar böylesine mi..." Ozan ürkerek çevresine baktı. "Hiç ateş yok, öyle mi?"</p>

  <p>"Ağaçlar ateşten nefret eder. Onlar da."</p>

  <p>"Hay aksi şeytan! Soğukta mı oturacağız? Hem de şu lanet olası karanlıkta? Elimi gözümün önüne getirsem bile göremiyorum..."</p>

  <p>"Getirme o zaman."</p>

  <p>Dandelion iç geçirdi, omuzlarını büzdü, kollarını ovaladı. Yanında oturan Witcher’in parmaklarıyla dalları kırdığını duydu.</p>

  <p>Karanlıkta ansızın küçük yeşil bir ışık parladı, önce zayıf ve belli belirsizdi ama çok geçmeden aydınlandı. Onu başkaları izledi, bataklığın üzerindeki birçok noktada ateşböcekleri ve yanıltıcı ışıklar gibi dans edip duruyorlardı. Orman bir anda titreşen gölgelerle doldu ve Dandelion, onları çevreleyen dryad'larm karaltılarını algılamaya başladı. İçlerinden biri yaklaştı, önlerine yakılmış bir tutam bitki gibi duran bir şey bıraktı. Şair bir elini dikkatlice bu nesneye doğru uzattı. Yeşil ateş tamamen soğuktu.</p>

  <p>"Nedir bu, Geralt?"</p>

  <p>"Tülbent ve bir tür yosun. Brokilon’dan başka yerde yetişmez. Ve nasıl ışık saçtığını yalnızca onlar biliyor. Teşekkür ederim, Fauve."</p>

  <p>Dişi dryad yanıt vermedi ama yanlarından çekilmedi de. ikisinin yanma geçip oturdu. Başının üzerine bir çelenk oturtulmuş, uzun saçları omuzlarına dökülmüştü. Saçları ışıkta yeşil gibi görünüyordu ama belki gerçekten de öyleydi. Dryad'larm saçlarının çok tuhaf renklerde olabileceğini Dandelion biliyordu.</p>

  <p>"Taedh," dedi dişi dryad ahenkli bir sesle ve gözlerini ozana çevirdi; iki paralel kamuflaj çizgisiyle boyanmış küçük yüzündeki gözleri ışıl ışıldı. "Ess’ve vort sh’aente aen Ettariel? Sh’aente a’vean vort?"</p>

  <p>"Hayır... Ama belki daha sonra," dedi Dandelion kibar bir tonda ve özenle Eski Dibin sözcüklerini seçerek. Dişi dryad iç geçirdi, öne doğru eğildi, parmaklarını hemen yakınında duran lavtanın sapında usulca gezdirdi ve yaylanarak ayağa kalktı. Kız ormana, yeşil fenerlerin solgun ışığında karaltıları titreşen öteki dryad'ların yanma giderken Dandelion arkasından uzun uzun baktı.</p>

  <p>"Onu incitmemişimdir umarım?" diye usulca sordu. "Kendilerine özgü bir lehçeyle konuşuyorlar, kibarlık kalıplarını bilmiyorum..."</p>

  <p>"Sen karnına bıçak saplanmış mı, ona bak." Witcher’m sesinde alay ve şaka yoktu. "DryadTar, incitildikleri zaman adamın karnına bir bıçak saplayarak karşılık verirler. Korkma, Dandelion. Anlaşılan, onlara bulunduğun vaadin ötesinde seni önemsiyorlar. Ormanın kıyısında verdiğin konseri çok beğenmişlerdi. Sen şimdi bir ard taedh’sin, büyük ozansın. ‘Ettariel Çiçeği nin devamını bekliyorlar. Devamını biliyor musun? Ne de olsa senin yazdığın bir balat değil."</p>

  <p>"Çevirisini ben yaptım. Ayrıca elf müziğini biraz zenginleştirdim, fark etmedin mi?"</p>

  <p>«T T<span style="whitespace:pre"> </span>«</p>

  <p>Hayır.</p>

  <p>Tahmin etmiştim. Neyse ki dryad Tar senden daha çok sanattan anlıyorlar. Müziğe olağanüstü yatkın olduklarını bir yerlerde okumuştum. Kurnaz planımı bunun üzerine kurdum ama sen beni övmedin bile."</p>

  <p>"Tebrik ederim," dedi Witcher kısa bir sessizlikten sonra. "Gerçekten kurnazcaydı. Şans da tabii yardım etti sana, her zaman olduğu gibi. Onların okları iki yüz adım öteden isabet eder ve öldürücüdür. Nehrin onlara ait kıyısına geçenlerin şarkı söylemeye başlamasını genelde beklemezler. Rahatsız edici kokulara karşı çok duyarlıdırlar. Bağlantı Suyunun akıntısı cesetleri sürükleyip götürdüğünde ormanlarının kıyısında kötü kokular olmaz."</p>

  <p>"Aman neyse ne." Şair hafifçe öksürüp yutkundu. "En önemlisi, seni bulmayı başarmış olmam. Geralt, sen buraya nasıl..."</p>

  <p>"Tıraş bıçağın var mı?"</p>

  <p>"Ha? Var tabii."</p>

  <p>"Yarın sabah bana vereceksin. Bu sakal beni gerçekten çıldırtıyor."</p>

  <p>"Dryad’ların yok... Hmm... Aaa, evet, onların tıraş bıçağına kesinlikle ihtiyaçları yok. Elbette veririm sana. Geralt?"</p>

  <p>"Evet?"</p>

  <p>"Yanımda ağzıma atacak tek lokma yok. Bir ard taedh’m, büyük ozanın dryad’larm akşam sofralarına oturma şansı olabilir mi?"</p>

  <p>"Onlar akşam yemeği yemez. Hiçbir zaman. Brokilon sınırındaki nöbetçi kadınlar kahvaltı da etmezler. Öğleye kadar sabredeceksin. Ben alıştım artık."</p>

  <p>"Peki, onların başkentine, şu ünlü, balta girmemiş ormanların kalbinde gizlenmiş Duen Canell’e gidersek?"</p>

  <p>"Oraya asla gidemeyiz, Dandelion."</p>

  <p>"Nedenmiş o? Sanmıştım ki... Ne de olsa sen... Ne de olsa sana sığınma hakkı verdiler. Ne de olsa... sana katlanıyorlar."</p>

  <p>"Doğru sözcük bu."</p>

  <p>İkisi de uzun süre konuşmadı.</p>

  <p>"Savaş," dedi şair sonunda. "Savaş, kin ve nefret. Her yerde.</p>

  <p>Bütün yüreklerde."</p>

  <p>"Şairane sözler."</p>

  <p>"Öyle ama."</p>

  <p>"Aynen öyle. Evet, neler getirdin, söyle bakalım. Ben burada tedavi görürken dünyada neler olup bitti, anlat."</p>

  <p>"Öncelikle," dedi Dandelion, alçak sesle öksürerek, "Garstang’da gerçekte neler olduğunu sen anlatacaksın bana."</p>

  <p>"Triss anlatmadı mı sana?"</p>

  <p>"Anlattı. Ama ben senin yorumunu duymak istiyorum."</p>

  <p>"Eğer Triss’in yorumunu dinlemişsen, bil ki benimkinden daha ayrıntılı ve daha isabetlidir. Ben Brokilon’a geldikten sonra olanları anlat."</p>

  <p>"Geralt," diye fısıldadı Dandelion. "Yennefer’e ve Ciri’ye ne olduğunu gerçekten bilmiyorum. Kimse bilmiyor. Triss de..."</p>

  <p>Witcher, öylesine ani bir hareket yaptı ki dallar çatırdadı.</p>

  <p>"Sana Ciri’yi ya da Yennefer’i mi sordum?" dedi değişik bir sesle. "Bana savaştan söz et."</p>

  <p>"Bilmiyor musun? Haberler sana ulaşmadı mı?"</p>

  <p>"Ulaştı. Ama senden duymak istiyorum. Konuş, lütfen."</p>

  <p>"Nilfgaardlılar," diye başladı ozan kısa bir sessizlikten sonra,</p>

  <p>"Lirya’ya ve Aedirn’e saldırdılar. Savaş ilan etmeden. Saldırının nedeni sözüm ona Demavend’in birliklerinin Dol Angra’daki bir sınır bölgesine baskın düzenlemeleriydi. Baskın, büyücülerin Thanedd Adası’nda toplandıkları sırada gerçekleşmişti.</p>

  <p>Kimileri bunun provokasyon olduğunu söylüyor. Demavend’in askerlerinin kılığına girenler aslında Nilfgaardlılarmış. Gerçekte ne olup bittiğini herhalde hiçbir zaman öğrenemeyeceğiz. Ama</p>

  <p>Nilfgaard’ın yanıtı yıldırım hızıyla geldi: Devasa bir ordu —Dol</p>

  <p>Angra’ya haftalardır, hatta aylardır yığılmış olmalıydı— sınırı geçti. Lirya’nın iki sınır bölgesi Spalla ve Scala, tek hamleyle üç gün içinde alındı. Rivya, birkaç aylık bir kuşatmaya hazırlanmıştı ancak loncaların ve tacirlerin baskısıyla iki gün sonra teslim oldu.</p>

  <p>İş çevrelerine, kentin kapılarını açması ve fidye ödemesi koşuluyla yağmalanmayacağı vaat edilmişti."</p>

  <p>"Verilen söz tutuldu mu?"</p>

  <p>"Evet."</p>

  <p>"Tuhaf." Witcher’ın sesi yine bir miktar değişmişti. "Böyle dönemlerde söz tutmak, öyle mi? Eskiden bu tür vaatlerde bulunmanın kimsenin aklına gelmediğinden çünkü kimsenin bunu beklemediğinden söz etmiyorum bile. Zanaatkarlar ve tacirler kale kapılarını açmaz, aksine savunurdu o kapıları; her lonca da kendi burcunu ya da sur bölgesini korurdu."</p>

  <p>"Paranın vatanı yoktur, Geralt. Hangi yönetim altında paralarına para kattıklarına aldırmaz tacirler. Nilfgaardlı bir kont da kimden vergi aldığını umursamaz. Ölmüş bir tacir para kazanmaz, vergi ödemez."</p>

  <p>"Devam et."</p>

  <p>"Rivya teslim olduktan sonra Nilfgaard ordusu benzersiz bir süratle kuzeye doğru yol aldı ve neredeyse hiçbir direnişle karşılaşmadı. Demavend’in ve Meve’nin orduları geri çekildiler, nihai savaşta yer almadılar. Nilfgaardlılar Aldersberg’e kadar ilerlediler. Demavend ve Meve, kalenin kuşatılmasını engellemek için savaşa girmek zorunda kaldılar. Ama ordularının konumu iyi sayılmazdı... Lanet olsun, biraz aydınlık olsaydı, çizerdim sana..." "Hiçbir şey çizme. Ve lafı uzatmadan konuş. Kim kazandı?"</p>

  <p>"Duydunuz mu, efendim?" Soluk soluğa kalmış kayıt memurlarından biri, masanın çevresinde toplanmış kalabalığı yararak yaklaştı. "Savaş alanından bir ulak geldi! Kazanmışız! Savaş kazanıldı! Zafer! Gün, bizim günümüz! Düşmanı yendik, kafasını ezdik!" "Bağırma öyle." Evertsen yüzünü buruşturdu. "Çığlıklarınızdan kafam patlayacak. Evet, duydum. Düşmanı yendik. Gün bizim, savaş alanı ve zafer de bizim. Çok heyecan verici bir olay." Levazım subayları ve kayıt memurları seslerini alçaltıp amirlerine şaşkınlık içinde baktılar.</p>

  <p>"Sevinmediniz mi, Sayın Hazinedar?"</p>

  <p>"Sevindim ama ben bu işi sesimi yükseltmeden yapabiliyorum." Kayıt memurları susup bakışlarını yere diktiler. Bu çocukların ağzı süt kokuyor, diye düşündü Evertsen. Heyecandan donlarına sıçacaklar. Bunlara şaşmıyorum aslında ama ya şu yukarıdakilere ne demeli! Menno Coehoorn ve Elan Trake, hatta şu kır sakallı General Braibant bile sevinçten bağırıyor, zıplıyor ve birbirlerini omuzlarına vurarak kutluyorlar. Zafer! Gün bizim günümüz! Kimin olacaktı ki başka? Aedirn ve Lirya krallıkları birleştikleri halde ancak üç bin süvari ve on bin piyade seferber edebildiler, bunların beşte biri istilanın henüz ilk günlerinde kalelere ve burçlara yerleştirilerek devre dışı bırakıldılar. Kalan askerlerin bir bölümünü, Scioa’tael'ın hafif süvari alayı ve gerilla savaşçılarının taarruz tehdidi altında bulunan kanatları korumak için geri çekmek zorunda kaldılar. Geriye kalan beş ya da altı bin asker —ki bunların içinde ancak bin ıkı yüz kadar atlı süvari vardı— Aldersberg’de savaş meydanına çıktılar. Coehoorn, karşılarına on üç bin askerlik bir ordu çıkardı, aralarında on bölük zırhlı süvari vardı ki bunlar Nilfgaard’ın en güzide şövalyeleriydi. Şimdi de kalkmış seviniyor, böğürüp duruyor, mareşal asasını bacaklarına vurup bira istiyor... Zafer! Çok heyecan verici bir olay.</p>

  <p>Masanın üzerinde duran haritaları ve notları şiddetli bir el hareketiyle bir araya toplayıp başını kaldırdı ve çevresine bakındı.</p>

  <p>"Kulaklarınızı dikin," dedi levazım subaylarına sert bir tonda. "Şimdi talimatlar vereceğim."</p>

  <p>Emrindekiler beklenti içinde hareketsiz kaldılar.</p>

  <p>"Hepiniz," diye başladı Evertsen, "Mareşal Coehoorn’un komutanların ve subayların önünde yaptığı dünkü konuşmasını dinlediniz. Efendiler, şunu bilmenizi isterim ki mareşalin askerlere söyledikleri sizin için geçerli değildir. Sizin göreviniz, başka görevleri ve emirleri yerine getirmek. Benim emirlerimi."</p>

  <p>Evertsen düşündü, alnını ovaladı.</p>

  <p>"Coehoorn dün komutanlara, ‘Saraylara savaş, kulübelere barış,’ dedi. Bu ilkeyi biliyorsunuz, askerî akademide öğrettiler size," dedi. "Bu ilke düne kadar geçerliydi, yarından itibaren unutacaksınız. Yarından itibaren başka bir ilke geçerli, sizin yürüttüğünüz savaşın parolası olacak. Bu parola ve emrim şöyle: Yaşayan her şeye karşı savaş. Ateş alan her şeye karşı savaş. Geriye yanmış topraklar bırakacaksınız. Savaşı yarından itibaren, barış antlaşmasını imzaladıktan sonra arkasına çekileceğimiz çizginin ötesine taşıyacağız. Biz geri çekileceğiz ama orada, çizginin ötesinde yanmış topraklar kalmalı. Rivya ve Aedirn krallıkları kül olmalı! Sodden’i anımsayın! Bugün yanıt verme zamanı geldi!"</p>

  <p>Evertsen, hafifçe ama yüksek sesle öksürdü.</p>

  <p>"Ordular geriye yanmış topraklar bırakmadan önce," dedi sus pus onu dinleyen kayıt memurlarına, "sizin göreviniz, bu topraklardan vatanımızın zenginliğine katkıda bulunacak ne varsa çıkarıp almaktır. Sen, Audegast, toplanmış ve depolanmış mahsulün yüklenmesi ve nakliyle ilgileneceksin. Tarlalarda hâlâ</p>

  <p>kalmış ve Coehoorn’un yılmaz süvarilerinin yerle bir edemediği ne varsa hasat edilecek."</p>

  <p>"Az adamım var, Sayın Hazinedar."</p>

  <p>"Bolca esir olacaktır. Çalıştırın onları. Marder ve sen...</p>

  <p>Adını unuttum..."</p>

  <p>"Helvet. Evan Helvet, Sayın Hazinedar."</p>

  <p>"Siz canlı demirbaşlarla ilgileneceksiniz. Sürüleri toplayın, belli noktalarda karantinalara alın. Şap ya da başka hastalıkları var mı, bakın. Hasta olanları ya da kuşku uyandıranları öldürün, Leşleri yakın. Kalanları belirlenmiş yollardan güneye götürün."</p>

  <p>"Emredersiniz."</p>

  <p>Sıra şimdi özel görevde, diye düşündü Evertsen ve emrindekileri süzdü. Kime vermeliydi bu işi? Gencecik, ağızları süt kokan oğlanlar olarak henüz çok az şey görmüş, hiçbir şey yaşamamışlardı. Ah, nerede o deneyimli eski levazım subayları, diye geçirdi içinden. Savaş, savaş, sürekli savaş. Askerler topluca ve sık ölüyorlar, levazım subayları ise daha az sayıda olmalarına rağmen neredeyse onlar kadar göçüyorlar. Ancak sürekli yenileri geldiği için savaşçıların kaybı anlaşılmıyor çünkü herkes asker olmak istiyor. Ama kim levazım subayı ya da kayıt memuru olmak ister kıl Akşam evine gittiğinde ve oğulları savaşta neler başardığını sorduğunda, fıçılardaki buğdayların yüksekliğini ölçtüğünü; leş gibi kokan derileri saydığını;</p>

  <p>balmumu tarttığını; öküz boku kaplı delik deşik yollarda ganimetle dolu bir arabayı çektiğini; tozların, pis kokuların ve sineklerin arasında böğüren ve meleyen sürüleri sürdüğünü kim anlatmak ister ki?</p>

  <p>Özel görevler. Guleta’ daki devasa ocakları olan dökümhane. Eysenlaan daki yıllık üretimleri yirmi beş ton eritme ocakları, kalamin madenleri ve büyük demirhane. Aldersberg’deki kurşun dökümhaneleri ve yün imalathaneleri. Vengerberg’de malt değirmenleri, kiremit ocakları, dokuma tezgâhları ve boyahaneler...</p>

  <p>Sökülsün ve götürülsün. Böyle buyurmuştu imparator Emhyr,</p>

  <p>Düşmanlarının Mezarları Üzerinde Dans Eden Beyaz Alev, iki sözcük. Sökülsün ve götürülsün, Evertsen.</p>

  <p>Emir emirdir. Yerine getirilmesi gerekir.</p>

  <p>Şimdi geriye en önemli şey kaldı. Maden ocakları ve hasılatı.</p>

  <p>Sikkeler. Değerli parçalar. Sanat eserleri. Ama bunlarla ben ilgileneceğim. Bizzat.</p>

  <p>Ufukta beliren kapkara duman bulutlarının yanında yenileri yükseldi. Sonra yenileri, yenileri... Ordu, Coehoorn’un emirlerini yerine getiriyordu. Aedirn Krallığı yangın yerine dönmüştü.</p>

  <p>Kuşatma araç gereçlerini taşıyan bir tabur, tangur tungur sesler ve toz bulutları kaldırarak yoldan geçti. Hâlâ düşmemek için mücadele veren Aldersberg e gidiyordu. Oradan da Kral Demavend’in başkenti Vengerberg’e geçecekti.</p>

  <p>Peter Evertsen uzun uzun bakıp saydı. Hesap yaptı. Yeniden saydı. Peter Evertsen, imparatorluğun başhazinedarıydı, savaş dönemlerinde de ordunun levazım müdürlüğünü yapıyordu. Bu görevi yirmi beş yıldır sürdürüyordu. Onun yaşamı saymak ve hesaplamaktan ibaretti.</p>

  <p>Bir mangonel (Orta Çağ’da kullanılan mancınık benzeri bir silah, (ç. n.)) beş yüz florindir, bir blide (Kuşatma aleti, (ç. n.)) iki yüz, bir petrari (Taş fırlatma aleti, (ç. n)) en az yüz elli, en basit mancınık seksen. Eğitimli bir personel ayda dokuz buçuk florin alır. Vengerberg’e saldırmaya giden tabur —atları, öküzleri ve küçük teçhizatı sayarsak— en az üç yüz gümüş mark eder. Bir marktan, yani iki yüz elli gram saf bronzdan altmış florin basılır. Büyük bir maden ocağının yıllık hasılatı beş altı bin mark civarındadır...</p>

  <p>Bir hafif süvari birliği, kuşatma taburunun önüne geçti.<br/></p>

  <p>Evertsen, bayraklardaki sembollerde Winneburg hükümdarının flamasını gördü; Cintra’dan alınmış logolardan biriydi bu. Evet, diye düşündü, sevinmekte haklılar. Savaş kazanıldı, Aedirnin ordusu dağılmaya mahkûm, ihtiyat birlikleri, normal birliklerle beraber ağır çatışmalara sokulmalılar. Onların işi geri çekilenlerin peşine düşmek, dağılmış, komutansız kalmış grupları katletmek, ölüm saçmak, yağmalamak ve ateşe vermektir. Küçük bir savaş bulunca sevinir onlar. Onları yormayacak küçük bir savaş. Ve de canlarını almayan.</p>

  <p>Evertsen hesap yapıyordu.</p>

  <p>Bir taktik bölüğü, on sıradan bölükten oluşur ve iki bin atlıdan oluşur. Winneburglular artık büyük olasılıkla büyük bir savaşa girmeyecek olsalar da çatışmalarda mevcudun en az altıda biri ölür. Ardından kamplar, çadırlı ordugâhlar, bozulmuş yemekler, pislik, bit, böcek, kirlenmiş sular olacak. Ardından kaçınılmaz olarak her zaman yaşanan şey gelecek: Tifo, dızanterı ve sıtma kalanların en az dörtte birini öldürür. Bunlara bir de genel kayıpları eklemek gerekir çünkü öngörülemeyen kazalar sonucu genelde mevcudun beşte biri daha gider. Eve ancak sekiz yüz adam döner. Fazla değil. Hatta belki daha da az.</p>

  <p>Yoldan flamalı yeni süvariler geçiyor, onların arkasından piyade taburu geliyordu. Derken sarı ceketler giyip yuvarlak miğferler takmış okçular, demirden yassı miğferli tatar yayı okçuları, dikenli kalkanlar taşıyan askerler ve ön saflarda savaştıkları için çifte maaş alan teber taşıyan paralı askerler belirdi. Onları mızraklı askerler, sırtlarındaki zırhlarıyla yengeçleri andıran Vicavarolu ve Etolialı gaziler ve Metinnalı, Thrunlu, Maechtli, Ghesolu ve Ebbingli piyadelerden oluşan renkli bir kalabalık izliyordu.</p>

  <p>Havanın çok sıcak olmasına karşın birlikler hızlı hareket ediyor, asker botlarının kaldırdığı tozlar yol üzerinde toplanıp öbekler oluşturuyordu. Davullar güm güm vuruyor, bayraklar dalgalanıyor, çelik mızraklar, kargılar, teberler ve partizan hançerleri havada süzülüyor ve ışıl ışıl parlıyordu. Savaşçılar neşe ve mutluluk içinde yürüyorlardı. Muzaffer bir orduydu bu ilerleyen.</p>

  <p>Yenilmemiş bir ordu, ileri, arkadaşlar, ileri, savaşa! Vengerberg’e!</p>

  <p>Düşmanın işini bitirmeye, Sodden'in intikamını almaya! Neşe içinde hizmet edin, ceplerinizi ganimetlerle doldurun, sonra doğru evlerinize, evlerinize!</p>

  <p>Evertsen bakıyor ve sayıyordu.</p>

  <p>"Vengerberg bir haftalık kuşatmanın ardından düştü," diye sözlerini bitirdi Dandelion. "Şaşıracaksın ama oradaki loncalar, burçlarını ve sorumlu oldukları surları son ana kadar canhıraş savundular.</p>

  <p>Bütün askerler ve kent sakinleri hayvan gibi öldürüldü, neredeyse altı bin kişi. Bu haberin yayılmasından sonra büyük kaçış başladı.</p>

  <p>Yenilen ordular ve sivil halk yığınlar halinde Temerya’ya ve Redanya’ya kaçmaya başladı. Pontar Vadisi ve Mahakam Dağları topraklarından kaçanlarla doldu taştı. Gelgelelim kaçmayı hepsi başaramadı. Nilfgaardlı atlı birlikler peşlerine düşüp kaçış yollarını kapattı. Meselenin ne olduğunu biliyor musun?"</p>

  <p>"Bilmiyorum. Ben bu işten... savaştan anlamıyorum, Dandelion."</p>

  <p>"Mesele, esirlerdi. Kölelerdi. Olabildiğince çok insanı köleleştirmek istiyorlardı. Çünkü bunlar Nilfgaard için en ucuz iş gücü. Kaçanlara bu yüzden göz açtırmadılar. Büyük bir insan avıydı bu, Geralt. Aslında basit bir av. Çünkü ordu kaçmıştı ve kaçışan sivilleri savunacak hiç kimse kalmamıştı."</p>

  <p>"Hiç kimse mi?"</p>

  <p>"Neredeyse hiç kimse."</p>

  <p>"Başaramayacağız," diye söylendi Villis ve çevresinde göz gezdirdi. "Çıkamıyoruz buradan... Lanet olsun, oysa sınıra çok yaklaştık... Midem de çok."</p>

  <p>Rayla, üzengiler üzerinde doğruldu, ormanlarla kaplı tepelerin arasından kıvrılarak geçen yola baktı. Cadde göz alabildiğine at ölüleriyle, kenara atılmış küçüklü büyüklü arabalarla doluydu.</p>

  <p>Bunların arkasında yer alan ormanlardan göğe doğru kapkara dumanlar yükseliyordu. Gitgide yükselen çığlıklar ve çarpışma sesleri geliyordu.</p>

  <p>"Artçı birliklerin işini bitiriyorlar." Villis, yüzündeki isi ve teri sildi. "Duyuyor musun, Rayla? Artçı birliklere yetiştiler ve lime lime ediyorlar onları! Başaramayacağız."</p>

  <p>"Artık artçı birlik biziz," dedi asker kadın. "Şimdi sıra bizde."</p>

  <p>Villis’in rengi attı, onları dinleyen askerlerden biri yüksek sesle iç geçirdi. Rayla dizginlere koparırcasına yapıştı, kesik kesik soluyan ve başını güçlükle dik tutan atı döndürdü.</p>

  <p>"Kaçmayı nasılsa başaramayacağız," dedi sakin bir sesle.</p>

  <p>"Atlar devrildi devrilecek. Biz daha dağ geçidine ulaşmadan arkamızdan yetişip, bizi katledecekler."</p>

  <p>"Her şeyi olduğu yerde bırakıp ormanlara kaçalım," dedi Villis, kadının yüzüne bakmadan. "Herkes başının çaresine baksın. O zaman belki... hayatta kalmayı başarırız."</p>

  <p>Rayla yanıt vermedi, gözleriyle ve başıyla caddeyi, sınıra doğru ilerleyen uzun göçmen kafilesinin son kolunu gösterdi.</p>

  <p>Villis anlamıştı. Ağız dolusu sövdü, eyerden aşağıya doğru kaydı, sendeledi ve kılıcına tutundu.</p>

  <p>"İnin aşağı!" diye askerlere bağırdı boğuk bir sesle. "Caddeye, bulduğunuz her şeyle barikatlar kurun! Bön bön ne bakıyorsunuz öyle? İnsan bir kere doğar bir kere de ölür! Biz, orduyuz! Biz artçı birliğiz! Peşimize düşenlerin önünü keseceğiz, zaman kazanacağız..."</p>

  <p>Birden sustu.</p>

  <p>"Peşimize düşenlerin önünü kesersek, insanlar Temerya’ya, dağların öte tarafına geçmeyi başarırlar," diye cümleyi tamamladı Rayla, atından inerken. "Aralarında kadınlar ve çocuklar var. Alık alık ne bakıyorsunuz öyle? Bizim işimiz bu. Bize bunun için para ödediklerini unuttunuz mu yoksa?"</p>

  <p>Askerler gözlerini yere diktiler. Rayla bir an için, adamların kaçmayı seçeceklerini, sırılsıklam olmuş ve bitap düşmüş atlardan kalan son güçlerini kullanmalarını isteyeceklerini ve kaçanların oluşturduğu konvoya, kurtarıcı dağ geçidine doğru dörtnala koşacaklarını sanmıştı. Ama yanılmıştı. Onları yanlış tanıyordu.</p>

  <p>Askerler arabalardan birini caddeye enlemesine koydular. Sonra hızla barikat kurdular. İğreti. Alçak. Bütünüyle yetersiz.</p>

  <p>Fazla beklemelerine gerek kalmadan, geçide burunlarından soluyan, sendeleyen ve ağızların köpükler çıkan iki at daldı. Yalnızca birinin sırtında bir süvari vardı.</p>

  <p>"Blaise!"</p>

  <p>"Hazırlanın..." Paralı asker, eyerden askerlerin kollarına doğru kaydı. "Hazırlanın, lanet olsun... Hemen arkamdalar." At, hırıltılar çıkarmaya başladı, yana doğru birkaç adım attı, arka bacaklarının üzerine yığıldı, sonra sertçe yana düştü, başını çarptı, boynunu uzattı ve uzun uzun kişnemeye başladı.</p>

  <p>"Rayla..." diyebildi Blaise boğuk bir sesle ve başını çevirdi. "Verin... bana bir şey verin. Kılıcım düştü."</p>

  <p>Asker kadın, bakışlarını göğe yükselen dumanlara çevirdi, devrilmekte olan arabanın dibindeki baltayı başıyla gösterdi. Blaise silahı kaptı ve sendeledi. Pantolonunun sol bacağı kan içindeydi.</p>

  <p>"Ötekiler nerede, Blaise?"</p>

  <p>"Hepsini doğradılar," diye iç geçirdi paralı asker. "Hepsini. Bütün taburu... Rayla, Nilfgaard değil bunlar... Bunlar Sincaplar. Elfler yetiştiler arkamızdan. Scioa’taeller Nilfgaadlılardan önce geliyor.</p>

  <p>Askerlerden biri tüyler ürpertici bir sesle iç geçirdi, bir başkası yere oturup yüzünü ellerinin arasına aldı. Villis sövdü ve yarım zırhının kayışını iyice sıktı.</p>

  <p>"Haydi yerlerinize!" diye bağırdı Rayla. "Barikatın arkasına geçin! Bizi canlı olarak ele geçiremeyecekler! Size söz veriyorum!"</p>

  <p>Villis yere tükürdü, sonra Kral Demavend’in özel birliğini temsil eden siyah, kırmızı, altın yaldızlı kokam omzundan kopararak söküp, çalılıklara savurdu. Kendi kokartmı düzeltip üzerindeki kirleri temizleyen Rayla, yan yan sırıttı.</p>

  <p>"Bunun sana şimdi bir yararı olacak mı, bilmiyorum, Villis. Bilmiyorum."</p>

  <p>"Söz verdin. Rayla."</p>

  <p>"Verdim. Sözümü tutarım ben. Çocuklar, yerlerinize! Yaylarınızı hazırlayın!"</p>

  <p>Uzun süre beklemelerine gerek kalmadı.</p>

  <p>İlk dalgayı geri püskürttükten sonra yalnızca altı kişi kalmışlardı. Çarpışma kısa ama sert geçmişti. Silah altına alınan Ven- gerbergli askerler şeytanlar gibi çarpışıyorlar, paralı askerlerden zerre kadar geri kalmıyorlardı Scioa’taeTin eline kimse canlı canlı düşmek istemiyordu. Savaşırken ölmek daha iyiydi. Gerçekten de öldüler, ok, mızrak ve kılıç darbeleriyle delik deşik edilip öldüler. Blaise, barikatı aşıp üzerine atlayan iki elfin göğsüne sapladığı hançerlerle yerde öldü. Bu iki elften de ayağa kalkan olmadı. Çünkü Blaise’in de hançeri vardı.</p>

  <p>Scioa’tael onlara hiç göz açtırmadı. Üzerlerine başka bir birlik daha çullandı. Göğsüne üçüncü kez mızrak saplanan Villis, sonunda yere serilmişti.</p>

  <p>"Rayla!" diye seslendi güçlükle anlaşılan bir tonda. "Söz vermiştin!"</p>

  <p>Az önce elflerden birinin daha işini bitirmiş olan asker kadın hızla arkasına döndü. "Hoşça kal, Villis." Kılıcının ucunu yerde yatan Villis’in göğüs kafesinin hemen altına var gücüyle sapladı. "Yakında cehennemde görüşmek üzere!"</p>

  <p>Bir saniye sonra yalnızdı. Scioa’tael etrafını tamamen sarmıştı. Tepeden tırnağa kana bulanmış asker kadın, kılıcını kaldırdı, siyah saç örgüsünü savurarak havada silahıyla daireler çizdi. Cesetlerin ortasında dikiliyordu, ürkütücü bir görünümü vardı, şeytanı andırıyordu. Elfler birkaç adım geri çekildi.</p>

  <p>"Gelin!" diye kükredi Rayla. "Daha ne bekliyorsunuz? Beni canlı ele geçiremeyeceksiniz! Ben Kara Rayla’yım!"</p>

  <p>"Glaedyv vort, beanna," dedi sarışın bir elf sakin bir sesle. Yüzü, ışık saçan melek Kerubi’ye benziyordu, mavi kantaron ren- gindeki gözleri bir çocuğunkini andırıyordu. Rayla’nın çevresini sarmış ve hâlâ duraksayan Scioa’taellerin arkasından çıkmıştı. Kar beyazı atı burnundan soluyor, başını sert hareketlerle öne ve arkaya atıyor, dökülen kanları emmiş yerdeki kumları eşeleyip duruyordu.</p>

  <p>"Glaedyv vort, beanna," diye tekrarladı süvari. "At elindeki kılıcı, kadın."</p>

  <p>Kadın asker ürkütücü bir ifadeyle sırıttı, kol manşetiyle yüzünü sildi, toza ve kana bulanmış terini suratına yaydı.</p>

  <p>"Kılıcıma yere atamayacağım kadar çok para ödedim, elf!" diye bağırdı. "Parmaklarımı kırmadan elimden alamazsın! Ben Kara Rayla’yım! Hadi gelin bakalım!"</p>

  <p>Uzun süre beklemesine gerek kalmamıştı.</p>

  <p>"Aedirn’den yardıma gelen olmadı mı?" diye sordu Witcher uzun bir sessizlikten sonra. "İttifaklar yapılmıştır mutlaka. Karşılıklı yardım anlaşmaları... akitler..."</p>

  <p>Dandelion hafifçe öksürdü. "Vizimir’in ölümünden sonra Redanya kaosa sürüklendi. Kral Vizimir’in öldürüldüğünü biliyor musun?"</p>

  <p>"Evet."</p>

  <p>"Devlet yönetimini Kraliçe Hedwig üstlendi, ülkede her şey aldı başını gidiyor. Terör de öyle. Scioa’taeTin ve Nilfgaard casuslarının peşine düşüldü. Dijkstra asıyor kesiyor, giyotinler kan gölüne döndü. Dijkstra hâlâ yürüyemiyor, tahtırevanla taşıyorlar onu."</p>

  <p>"Tahmin etmiştim. Senin peşine düşmüş müydü?"</p>

  <p>"Hayır. Yapabilirdi ama yapmadı. Aman, önemsiz zaten. Kaosa sürüklenen Redanya, Aedirn’e yardıma gelebilecek bir ordu kuramadı sonuçta."</p>

  <p>"Peki Temerya? Temerya Kralı Foltest, Demavend’e neden destek vermedi?"</p>

  <p>"Dol Angra’da şiddet baş gösterir göstermez," dedi Dandelion alçak sesle, "Emhyr var Emreis, Vizima’ya elçiler yolladı..."</p>

  <p>"Lanet olsun," diye tısladı Bronibor, kapalı kapıya bakarak. "Bunca zamandır neyi tartışıyorlar böyle? Foltest, müzakere yapmayı kabul ederek neden alçalttı kendini? Şu Nilfgaardlı köpeği neden huzuruna kabul etti? Kafası kesilip İmparator Emhyr’e yollanmalıydı aslında!"</p>

  <p>"Tanrılar korusun, komutan!" Rahip Willemer yutkundu. "Elçi o! Elçiler kutsaldır ve dokunulmazlıkları vardır! Aksi uygun düşmez."</p>

  <p>"Uygun mu düşmez? Neyin uygun düşmeyeceğini ben söyleyeyim size! Bir müttefikimizin ülkesine saldırılırken, toprakları kırılıp geçirilirken öylece durup beklemek uygun düşmez! Lirya düştü ve Aedirn düşmek üzere! Demavend, Nilfgaard’ı tek başına durduramaz! Birliklerimizi derhal Aedirn’e yollamak ve Yaruga’nın sol kıyısını vurarak Demavend’e arka çıkmalıyız! Orada çok az asker kaldı, bölüklerin çoğu Dol Angra’ya çekildiler! Bizse burada divan toplantısı yapıyoruz! Savaşmak yerine konuşuyoruz! Üstelik bir de Nilfgaardlı bir elçiyi barındırıyoruz!"</p>

  <p>"Susun, komutan." Ellanderli Prens Hereward, yaşlı kurdu soğuk bakışlarla süzdü. "Siyaset budur. At başının ve mızrağın ucundan daha ötesini görebilmek gerekir. Bir elçi mutlaka dinlenmelidir. İmparator Emhyr onu bize nedensiz yollamamıştır."</p>

  <p>"Elbette nedensiz değildir," diye homurdandı Bronibor. "Emhyr şu sıralar Aedirn’i yerle bir etmek peşinde. Bir şeyi çok iyi biliyor: Eğer ona karşı ayaklanırsak, bize Redanya ve Kaed- wen de katılırsa yeneriz onu, Dol Angra’nın arkasına, Ebbing’e atarız. Cintra’ya saldırırsak onu da can evinden vuracağımızı ve çift cepheli savaşa zorlayacağımızı biliyor! Tam da bundan korkuyor! Müdahale etmememiz için bizi yıldırmaya çalışıyor. Nilfgaardlı elçi kesinlikle bu görevle geldi buraya!"</p>

  <p>"Demek ki elçinin dinlenmesi gerekiyor," diye tekrarladı rahip. "Ve de krallığımız çıkarlarını gözeten bir karar alınmalı. Demavend, Nilfgaard’ı akılsızca kışkırttı, şimdi bunun sonuçlarına katlanıyor. Benim Vengerberg için ölmeye hiç niyetim yok. Aedirn’de olup bitenler bizim meselemiz değil."</p>

  <p>"Bizim meselemiz değil mi? Lanet olsun, ne saçmalıyorsunuz siz öyle? Nilfgaardlıların Aedirn’e ve Lirya’ya girmiş ve Yaruga’nın sağ kıyısına ulaşmış olmaları, onlarla aramızda yalnızca Mahakam’m kalmış olması, bizim meselemiz değil, öyle mi? Bunu düşünen kişinin bir nebze bile aklı kalmamış demektir..." "Bu tartışma artık bitsin," diye uyardı Willemer. "Tek söz istemiyorum. Kral geliyor."</p>

  <p>Salonun kapısı açıldı. Saray divanı üyeleri ayağa kalkıp koltuklarını ittiler. Koltukların çoğu boştu. Başkomutan ve komutanların çoğu birliklerinin başındaydı, Pontar Vadisinde, Mahakam’da ya da Yaruga kıyısındaydı. Normal zamanlarda büyücülerin oturduğu koltuklar da boştu. Büyücüler... Evet, diye düşündü Willemer, burada, Vi{ima Sarayında büyücülere ayrılmış yerler u^un £aman boş kalacak. Kim bilir belki de sonsuza kadar.</p>

  <p>Kral Foltest, salonu hızlı adımlarla boydan boya geçti, tahtın önünde durdu ama oturmadı, yumruklarını masaya dayayıp öne doğru eğildi yalnızca. Rengi kül gibiydi.</p>

  <p>"Vengerberg kuşatma altında," dedi Temerya Kralı sesini yükseltmeden, "ve her an düşebilir. Nilfgaard hızla kuzeye doğru ilerliyor. Çevreleri sarılmış birlikler hâlâ çarpışıyorlar ancak sonuç değişmez artık. Aedirn kaybedildi. Kral Demavend, Redanya’ya kaçtı. Kraliçe Meve’nin kaderi bilinmiyor."</p>

  <p>Divan susuyordu.</p>

  <p>"Doğu sınırımıza, yani Pontar Vadisinin alt kısmına Nilf- gaardlılar birkaç gün içinde gelmiş olur." Foltest’in sesi hâlâ çok kısıktı. "Aedirn’in son kalesi Hagge artık fazla dayanamaz ve Hagge bizim doğu sınırımız artık. Ama güney sınırımızda... durum çok kötü. Verden Kralı Ervyll, İmparator Emhyr’e sadakat yemini etti. Kaleleri ve Yaruga ağzını ona verdi ve açtı. Bizi taarruzdan korumalarını öngördüğümüz Nastrog, Rozrog ve Bodrog, Nilfgaardlılarm işgali altında."</p>

  <p>Divan susuyordu.</p>

  <p>Bu sayede," diye sözlerini sürdürdü Foltest, "Ervyll kral unvanını korudu ama artık Emhyr’in hükümranlığı altına girdi. Yani Verden artık şeklen bir krallık, gerçekte ise artık Nilfgaard’ın bir eyaleti. Bunun ne anlama geldiğini anlıyor musunuz? İşler tersine döndü. Verden kaleleri ve Yaruga ağzı Nilfgaard’ın eline geçti. Yaruga’yı geçme emrini veremiyorum. Ayrıca Aedirn’e girip Demavend’in birliklerine destek verecek kıtalar oluşturarak oradaki orduyu zayıf düşüremem. Yapamam bunu. Vatanımın ve halkımın sorumluluğu benim sırtımda çünkü."</p>

  <p>Divan susuyordu.</p>

  <p>"İmparator Emhyr var Emreis, Nilfgaard İmparatoru," diye sözlerini sürdürdü kral, "bana bir teklifte bulundu... bir anlaşma teklifi. Ben de bu teklifi kabul ettim. Bu anlaşmasının kapsamını size birazdan açıklayacağım. Beni dinledikten sonra, anlayacaksınız... hak vereceksiniz... şunu söyleyeceksiniz..."</p>

  <p>Divan susuyordu.</p>

  <p>"Size barış getirdiğimi söyleyeceksiniz," dedi sonra Foltest.</p>

  <p>"Demek Foltest kuyruğunu kıstı," diye mırıldandı Witcher. "Nilfgaard’la anlaştı. Aedirn’i kaderine terk etti."</p>

  <p>"Evet," dedi ozan. "Ama birliklerini Pontar Vadisine götürdü, Eiagge Kalesi ni aldı ve askerle donattı. Nilfgaardlılar da ne Mahakam geçitlerine girdiler ne de Sodden’de Yaruga’yı geçtiler. Ervyll’in teslim olmasından ve sadakat yemininden sonra kıstırdıkları Brugge’e saldırmadılar. Temerya’nm tarafsızlığının bedeli kuşkusuz buydu."</p>

  <p>"Ciri haklıydı," diye fısıldadı Witcher. "Tarafsızlık... tarafsızlık genelde alçakçadır."</p>

  <p>"Ne?"</p>

  <p>"Yok bir şey. Ya Kaedwen, Dandelion? Kaedwen Kralı Hen- selt, neden Damawend’in ve Meve’nin yardımına gelmedi? Ne de olsa bir antlaşmaları vardı. Eienselt, Foltest’i örnek alıp imzaları ve mühürleri hiçe saysa, kralların sözlerini zerre kadar dikkate almasa bile aptalın biri değildir herhalde? Aedirn’in düşmesinden ve Temerya’yla varılan anlaşmadan sonra sıranın ona geleceğini, Nilfgaard’m listesine alınacağını anlamadı mı? Kaedwen, Demavend’e hepimizin bildiği kendi çıkarları nedeniyle yardım ediyordur mutlaka. Bu dünyada ne inanç ne de gerçek kaldı artık ama hiç değilse akıl hâlâ var olmalı, öyle değil mi? Ne dersin, Dandelion? Bu dünyada akıl diye bir şey kaldı mı? Yoksa orospu çocuklarından ve nefretten başka bir şey yok mu?"</p>

  <p>Dandelion başını başka yöne çevirdi. Yeşil fenerler yaklaşmış, onları bir daire içine almıştı. Dandelion o ana kadar fark etmemişti ama bütün ¿fryWTar anlattıklarını dinliyordu.</p>

  <p>"Susuyorsun," dedi Geralt. "Demek ki Ciri haklıydı. Cod- ringher haklıydı. Herkes haklıydı. Yalnızca ben saf, çağa aykırı ve akılsız Witcher yanıldım."</p>

  <p>Komutan Digod, bilindiği lakabıyla Çiftteklik, çadır bezini geriye doğru attı, kesik kesik soluyarak ve öfkeyle homurdanarak içeri girdi. Süvari birliği çavuşları yerlerinden fırladılar, yüzlerinde ciddi ifadelerle pozisyon aldılar. Zyvik, jandarmanın gözleri karanlığa henüz alışamadan, taburelerin arasında duran şnaps fıçısının üzerine ustalıklı bir el hareketiyle bir post fırlattı. Hayır, Digod işbaşında ve kampta içki içilmesine karşı çıkan biri sayılmazdı ancak üzeri örtülmese fıçı zarar görebilirdi. Komutanın lakabı rastgele seçilmemişti; ortamı müsait bulduğunda kendi hazırladığı şnapstan hatırı sayılır bir hızla iki litreyi devirebiliyordu. Bir asker maşrapasını, fincanmış gibi tek dikişte boşaltabiliyordu ve bana mısın demiyordu.</p>

  <p>"Evet, ne oldu, komutanım?" diye sordu okçu çavuşu Bode. "Komutanlar neye karar verdiler? Emirlerimiz nedir? Sınırı geçecek miyiz? Söyleyin hadi!"</p>

  <p>"Dur biraz," diye inledi Çiftteklik. "Bu nasıl bir sıcak böyle... Birazdan öğreneceksiniz. Ama boğazım kurudu, önce içecek bir şey verin bana. Sakın içki kalmadığını söylemeyin çünkü çadırın bir mil ötesi bile şnaps kokuyor. Kokunun nereden geldiğini de biliyorum. Şu postun altından."</p>

  <p>Zyvik fıçıyı getirirken bir yandan da mırıldanarak sövüyordu. Çavuşlar birbirlerine yaklaştılar, çanaklar ve kurşun kupalar şakırdadı.</p>

  <p>"Aaah." Komutan bıyığını sıvazlayıp gözlerini ovaladı. "Ne yaman şeymiş bu böyle. Dök bir tane daha, Zyvik."</p>

  <p>"Hadi, konuşun artık," diye bastırdı Bode. "Emirler nedir? Nilfgaard’a saldıracak mıyız, yoksa sınırda yan gelip yatmaya ve taşaklarımızı sermeye devam mı edeceğiz?"</p>

  <p>"Kaşınıyor musunuz siz? İlla savaşacak mısınız?" Çiftteklik kem küm etti, yere tükürdü, yerdeki eyerlerden birinin üzerine güçlükle oturdu. "Sınırı aşıp Aedirn’e geçmeye ne aceleniz var böyle? Bekleyemiyor musunuz yani? Sizi hevesli enikler, dişleriniz pırıl pırıl parlıyor."</p>

  <p>"Nasıl bekleyelim ki," dedi kısa boylu savaşçı buz gibi bir sesle ve sürekli ayak değiştirerek. İki bacağı da yaşlı süvarilerin palaları gibi çarpıktı. "Nasıl bekleyelim ki komutanım. Beş geceden beri ayaklarımızda postallarımızla uyuyoruz, her an tetikteyiz. Bu yüzden ne olacağını öğrenmek isteriz. Ya savaşalım ya da kaleye dönelim."</p>

  <p>"Sınırı aşacağız," dedi Çiftteklik lafı uzatmadan. "Yarın gün doğarken. Beş bölük, Boz Sancak önden gidecek. Şimdi iyi dinleyin, az önce kralın yanından gelen komutan ve asil Kont Mansfeld van Ard Carraigh’in biz komutanlarına ve süvari yüzbaşılarına ne emrettiğini şimdi söyleyeceğim. Kulaklarınızı dikin çünkü iki kez söylemem. Bunlar sıra dışı emirler çünkü."</p>

  <p>Çadırın içindeki bütün sesler kesildi.</p>

  <p>"Nilfgaardlılar Dol Angra üzerinden geldiler," dedi komutan. "Lirya’yı dümdüz ettiler, dört günde Aldersberg’e girip her şeyi belirleyecek bir savaşta Demavend’in ordusunu darmadağın etiler. İşe girişmişken, sadece altı günlük kuşatmanın ardından kalleşlik yaparak Vengerberg’i aldılar. Şimdi hızla kuzeye doğru ilerliyorlar, Aedirn birliklerini Pontar Vadisi ne ve Dol Blathanna’ya sürüyorlar. Bize, Kaedwen’e geliyorlar. Bu yüzden Boz Sancak için verilen emir şöyle: Sınır geçilecek ve süratle güneye doğru ilerlenip doğrudan Çiçek Vadisine girilecek. Üç gün içinde Dyfne Nehri’ne ulaşmış olmalıyız. Tekrar ediyorum, üç gün içinde, yani dörtnala koşacağız. Dyfne’yi aşmaya kalkışmak yok. Tekrar ediyorum: Tek bir adım dahi atmak yok. Oranın karşı sahilinden her an Nilfgaardlılar çıkagelebilir. Kulaklarınızı açıp iyi dinleyin ve beyninize yazın, onlarla sakın çarpışmaya kalkmayın. Asla, anlaşıldı mı? Hatta, herhangi bir noktadan nehri geçmeyi denerlerse, kendimizi ve sancakları göstermekle yetineceğiz, o zaman bizim kim olduğumuzu, Kaedwen ordusu olduğumuzu anlarlar." Çadırın içinde büyük bir suskunluk hüküm sürüyordu şimdi, gerçekten daha sessiz olunamazdı.</p>

  <p>"Nasıl yani?" diye sonunda patladı Bode. "Nilfgaardlılara saldırmayacak mıyız? Biz savaşmaya gidiyor muyuz, yoksa gitmiyor muyuz? Nedir durum, komutanım?"</p>

  <p>"Emir böyle. Biz savaşmaya gitmiyoruz, onun yerine..." Çiftteklik boynunu ovaladı. "Kardeşçe yardıma gidiyoruz. Yukarı Aedirn halkını korumak için sınırı aşacağız. Dur, ne diyorum ben? Aedirn değil. Aşağı Hudut halkını. Marki, asil Mansfeld aynen böyle dedi. Öyle ya da böyle, dedi, Demavend ağır bir yenilgiye uğradı, ülkesini kötü yönettiği ve boktan siyaset yaptığı için nalları dikti, şimdi boylu boyunca yerde yatıyor. Kralımız, Demavend’i desteklemek için yığınla ona borç para verdi, bu paralar boşa gitmemeli, hepsini faizleriyle geri alma zamanı geldi de geçiyor. Aşağı Hudut’tâki kardeşlerimizin ve yurttaşlarımızın Nilfgaard’ın boyunduruğu altına girmelerine izin veremeyiz. Onları, evet, kurtarmalıyız. Çünkü Aşağı Hudut eskiden beri bizim topraklarımızdır, o araziler bir zamanlar Kaedwen tacı nın altındaydı, şimdi geri dönecekler. Dyfne Nehri’ne kadar. Muhterem kralımız İTenselt, Nilfgaard İmparatoru EmhyrTe böyle anlaşmış. Anlaşma ne olursa olsun, Boz Sancak Dyfne’ye gidecek. Anladınız mı?"</p>

  <p>Kimse yanıt vermedi.</p>

  <p>Çiftteklik yüzünü buruşturup eliyle geçiştirdi. "Görüyorum, hiçbir bok anlamadınız. Ama aldırmayın, ben de pek anlamadım çünkü. Bunları anlamaları için muhterem kralımız, baronlar, kontlar ve yığınla soylular var. Ama biz, orduyuz! Bizim işimiz emirleri yerine getirmek: Üç gün içinde Dyfne Nehri’ne ulaşacağız, ilerlemeyeceğiz ve duvar gibi dikileceğiz. Elepsi bu. Doldur kadehimi, Zyvik."</p>

  <p>"Komutanım..." diye kem küm etti Zyvik. "Ya peki... ya Aedirn ordusu karşı koyarsa? Yolu kapatırsa? Ne de olsa topraklarından ellerimizde silahlarla geçeceğiz. O zaman ne olacak?" "ITani şu kurtarmamız istenen yurttaşlarımız ve kardeşlerimiz," diye kin dolu bir sesle söze atıldı kısa boylu savaşçı, "ya taş ve ok atmaya başlarlarsa? Ha?"</p>

  <p>"Bizim görevimiz üç gün içinde Dyfne kıyısına varmak," dedi Çiftteklik sözcüklerin üzerine basa basa. "Tam tamına üç gün içinde. İlerlememizi geciktirecek ya da engellemek isteyen çıkarsa, bu kişi düşmanımızdır. Ve düşman kılıçla ikiye bölünür. Ama çok dikkatli dinleyin! Şimdi bir emir geliyor! Köyleri, kulübeleri yakmak, halkın malını mülkünü elinden almak, yağmalamak, kadınların ırzına geçmek yok! Kulağınıza şunu küpe edin: Bu emri kim çiğnerse, darağacım boylayacak! Ordu komutanı en az on kez yineledi: Lanet olsun, anlayın, biz fethetmeye değil, kardeşçe yardıma gidiyoruz! Bunda diş gıcırdatacak ne var, asker? Bu bir emirdir, o kadar! Şimdi doğru atlarınızın başına, her şey hazır olsun, atlar ve teçhizatlar mehtap gibi ışıldasın! Akşamüzeri bütün bölükler teftiş için dizilsin, ordu komutanı, süvari yüzbaşıyla birlikte teftişe bizzat gelecek. Bir süvari birliği yüzünden mahcup olursam, o birliğin çavuşu bunu unutmayacak, evet, hiç unutmayacak! İş başına!"</p>

  <p>Çadırdan son çıkan Zyvik oldu. Güneşten kamaşan gözlerini kısıp kampta başlayan telaşı izlemeye koyuldu. Çavuşlar birliklerinin başına koşturuyor, komutanlar sağa sola atlayıp sövüyor, soylular, bayraktarlar ve çıraklar birbirlerinin ayağına dolanıyordu. Ban Ardlı zırhlı süvariler atlarıyla gezinip ortalığı toz bulutuna boğuyorlardı. Havanın sıcaklığı dayanılmaz boyuttaydı.</p>

  <p>Zyvik adımlarını sıklaştırdı. Bir gün önce Ard Carraigh’den gelen dört saray ozanının önünden geçti. Ozanlar, markinin abartıyla süslenmiş çadırının gölgesinde oturmuşlar; muzaffer ordu, kralın parlak zekâsı, ordu kumandanlarının özeni ve askerlerin yürekliliği üzerine bir balat yazıyorlardı. Her zaman olduğu gibi, zaman kaybetmemek için bu işi harekât öncesi yapıyorlardı.</p>

  <p>Ozanlardan biri, "Kardeşlerimiz karşıladı bizi, bize ekmek ve tuz verdiler..." diye besteyi seslendirmeye çalışıyordu. "Kardeşlerimiz onları azat edenleri, kurtaranları karşıladılar ekmek ve tuzla... Hey, Hrafnir, ‘tuzla’ için şöyle ilginç bir kafiye söyle bakayım!"</p>

  <p>Ozanlardan biri kafiye söyledi. Zyvik ne olduğunu dinlemedi.</p>

  <p>Bir gölet kıyısındaki otlakların ortasına uzanmış dinlenen bir süvari onu görünce yerinden fırladı.</p>

  <p>"Hazırlan!" diye kükredi Zyvik ve emrindekilerin nefesinden yayılan kokuyu duyamayacakları bir mesafede durdu. "Güneş gökte dört parmak yükselmeden hepiniz teftişe hazır olacaksınız! Her şeyi, silahları, teçhizatları, tabak çanağı ve atları güneş gibi parlatacaksınız. Teftiş olacak. Komutanın önünde birinizin yüzünden rezil olursam, onun kıçını ortadan ikiye ayırırım! Haydi çabuk!"</p>

  <p>"Savaşa gidiyoruz," dedi süvari Kraska, gömleğini hızla pantolonunun içine sokarken. "Savaşa gidiyoruz, değil mi, komutanım?"</p>

  <p>"Ne sanmıştın ki? Hasat şenliklerinde dans mı edecektik? Sınırı geçeceğiz. Boz Sancak sabah erkenden yola koyuluyor. Komutan hangi düzene göre derleneceğini söylemedi ama bizim süvari birliği her zamanki gibi önde olacak. Hadi, elinizi çabuk tutun, sünepeler. Ama durun, dönün! Şimdiden açıklayayım yoksa sonra zaman kalmaz. Çocuklar, bu sıradan bir savaş olmayacak. Yüce beyler yeni moda bir saçmalık uydurmuşlar, kurtarma gibi bir şeyler söylüyorlar. Düşmanı vurmaya gitmiyoruz, bizim, yani eskiden bizim olan bölgelere, dur neydi adı, kardeşçe yardıma gidiyoruz. Kulaklarınızı açıp dinleyin: Aedirn halkına dokunmayacaksınız, yağmalama yok..."</p>

  <p>"Nedenmiş o?" diye kükredi Kraska. "Yağmalama neden yokmuş? Peki, atlarımızı neyle doyuracağız, komutanım?"</p>

  <p>"Sadece at yemi alın, o kadar. Ama halk öldürülmeyecek, evleri yakılmayacak, tarlalar yerle bir edilmeyecek. Kapa çeneni, Kraska! Domuz sürüsü değiliz biz, orduyuz be! Emirlere uyacaksınız, yoksa darağacını boylarsınız! Öldürmek yok, yakmak yok dedim, kadınlara..."</p>

  <p>Zyvik sustu ve düşünmeye başladı.</p>

  <p>"Kadınların," dedi bir süre sonra, "ırzlarına gürültü patırtı koparmadan geçin, kimse görmeden."</p>

  <p>"Dyfne Nehri üzerindeki köprüde tokalaştılar," diye sözlerini tamamladı Dandelion. "Aard Carraighli Marki Mansfeld ve Dol Angra’dan gelen Nilfgaard ordularının baş komutanı Menno Coehoorn. Kanayan, alev alev yanan Aedirn Krallığı üzerine tokalaştılar, ganimetin haydutlar arasında paylaşılmasını perçinlediler. Tarihin gelmiş geçmiş en iğrenç jesti."</p>

  <p>Geralt yanıt vermedi.</p>

  <p>"Konu iğrençliğe gelmişken," dedi bir süre sonra, beklenmedik bir sükûnet içinde, "büyücüler ne durumda, Dandelion? Konsey ve divan büyücülerini kastediyorum."</p>

  <p>"Demavend’in yanında hiçbir büyücü kalmadı," dedi ozan bir süre sonra. "Foltest ise kendisine hizmet eden bütün büyücüleri Temerya’dan sürdü. Philippa, Dreiberg’de, Redanya’nm hâlâ kurtulamadığı kargaşayı kontrol altına alabilmesi için Kraliçe Hedwig’e yardım ediyor. Yanına Triss’i ve adlarını unuttuğum üç büyücü daha aldı. Birkaçı Kaedwen’de. Çoğu Kovir’e ve Hengfors’a kaçtı. Tarafsızlığı seçtiler çünkü bildiğin gibi Esterad Tyssen ve Niedamair tarafsızdılar ve hâlâ da öyleler."</p>

  <p>"Biliyorum. Peki Vilgefortz? Ve de onu destekleyenler?" "Vilgefortz ortada yok. Emhyr’in valisi olarak fethedilen Aedirn’de ortaya çıkacağı tahmin edilmişti. Ama sırra kadem bastı. Bütün işbirlikçileriyle birlikte. Ama biri hariç..."</p>

  <p>"Konuş Dandelion."</p>

  <p>"Kraliçe olan bir büyücü dışında."</p>

  <p>Filavandrel aen Fidhâil konuşmuyor, yanıt verilmesini bekliyordu. Kraliçe de başım pencereye çevirmiş susuyordu. Pencere, kısa bir süre öncesine kadar Dol Blathanna’nın eski efendisi, Vengerberg zaliminin emrinde valilik yapan adamın gururu ve onuru olan parklara açılıyordu. Bir insan olan vali, İmparator Emhyr’in öncü birliği içinde yer alan özgür elflerden kaçarken, tarihi elf sarayındaki değerli eşyaların çoğunu, hatta mobilyaların bir kısmını yanında götürmeyi başarmıştı. Gelgelelim parkları götürememiş ama yerle bir etmişti.</p>

  <p>"Flayır, Filavandrel," dedi kraliçe sonunda. "Bunun için henüz erken, çok erken. Sınırlarımızı genişletmeyi düşünmeyelim çünkü nerelerden geçtiğini bile şimdilik tam olarak bilmiyoruz. Kaed- wen Kralı Flenselt’in anlaşmaya uyup Dyfne’den geri çekilmeye hiç niyeti yok. Casuslardan gelen haberlere göre, yeni bir saldırı düşüncesinden asla vazgeçmemiş. Bize her an hücum edebilir."</p>

  <p>"Yani hiçbir şey elde etmedik."</p>

  <p>Kraliçe elini ağır ağır uzattı. Pencereden içeri giren kelebek, dantelli manşetine kondu ve uç kısımları sivri minik kanatlarını açıp kapadı.</p>

  <p>"Umduğumuzdan çok daha fazlasını elde ettik," dedi kraliçe, kelebeği ürkütmemek için alçak bir sesle. "Bizim olan Çiçek Vadisi’ni yüz yıl sonra nihayet bulduk..."</p>

  <p>"Yerinde olsam öyle demezdim." Filavendrel acıyla gülümsedi. "Ordular üzerinden geçtikten sonra daha ziyade bir kül vadisine dönüştü."</p>

  <p>"Bizim olan toprakları geri aldık," diye cümlesini tamamladı kraliçe, gözünü kelebekten ayırmadan. "Sürgünden kurtulup yeniden bir halk olduk. Kül, iyi bir gübredir. Vadi baharda yeniden çiçeklerle kaplanacaktır."</p>

  <p>"Bu çocuklar, ölüyor, Aster. Dengelerin eşit olmadığı bir savaşta her gün ölüyorlar. İnsanlar EmhyrTe gizli uzlaşmalara varıp birliklere saldırıyor ve onları öldürüyorlar. Onlar bizim çocuklarımız, geleceğimiz! Kanımız! Sen şimdi bana, onlardan koptuğumuzu açıklamamızı mı söylüyorsun? Que’ss aen me dicette, Enid? VorsaekeTlan? Aen vaine?"</p>

  <p>Kelebek havalandı, minik kanatlarını çırptı, pencereye doğru uçtu, sıcak hava akıntısının etkisiyle sendeledi. Artık özgür elfler Kraliçesi Aen Seidhe olan Francesca Findabair, diğer adıyla Enid an Gleanna başını kaldırdı. Güzel mavi gözleri yaşlarla dolmuştu.</p>

  <p>"Birlikler," diye tekrarladı alçak bir sesle, "mücadeleye devam etmek zorundalar. İnsanlara ait krallıklarda karmaşa yaratmak ve savaş hazırlıklarına sekte vurmak zorundalar. Emhyr’in emri böyle, ben de Emhyr’e karşı koyamam. Beni bağışla, Filavandrel." Filavandrel aen Fidhâil kraliçeye bakıp yerlere kadar eğildi. "Seni bağışlıyorum, Enid. Ama onlar bağışlar mı, bilmiyorum."</p>

  <p>"Bu meseleyi tek bir büyücü bile düşünüp taşınmamış ını? Nilfgaard, Aedirn’de canlara kıyıp her yeri ateşe verirken bile, aralarından Vilgefortz’u terk edip Philippa’nın tarafına geçen olmadı mı?" "Olmadı."</p>

  <p>Geralt uzun süre sesini çıkarmadı. "İnanmıyorum," dedi sonunda fısıldar gibi. "İhanetinin gerçek nedenleri ve sonuçları gün yüzüne çıktıktan sonra kimsenin Vilgefortz’a sırt çevirmediğine inanmıyorum. Bütün dünyanın da bildiği gibi ben saf, akılsız ve çağ dışı bir Witcher’ım. Ancak tek bir büyücünün bile vicdanının harekete geçmediğine hâlâ inanmıyorum."</p>

  <p>Tissaia de Vries uğraşılmış, şık imzasını mektubun son cümlesinin altına attı. Uzunca düşündükten sonra, gerçek adını temsil eden resimli işareti imzanın yanma ekledi. Kimsenin bilmediği adıydı bu. Çok uzun zamandan beri, büyücü olduğu günden beri kullanmadığı...</p>

  <p>Tarlakuşu.</p>

  <p>Elindeki kalemi bıraktı. Büyük bir özen ve titizlikle, yazdığı parşömenin üzerine enlemesine yerleştirdi. Uzun süre kıpırdamadan oturdu ve batmakta olan güneşin oluşturduğu kızıl topu izledi. Sonra ayağa kalkıp pencerenin önüne gitti. Bir süre binaların çatılarının üstünden ileriye baktı. O evlerin içindeki sıradan insanlar o sırada yataklarına yatmak üzereydiler, sıradan insan yaşamlarından ve sıradan işlerinden yorgun düşmüşlerdi, ertesi günle ve yaşayacaklarıyla ilgili tamamen sıradan dertleri vardı. Büyücü kadın bakışlarını masanın üzerinde duran mektuba çevirdi. Sıradan insanlara yazılmıştı. Sıradan insanların çoğunun okuma yazması olmaması önemli değildi.</p>

  <p>Aynanın karşısına geçti. Saçlarını düzeltti. Elbisesini düzeltti. Elbisenin karpuz kolundan olmayan bir tozu silkeledi. Boynundaki lal taşından yapılmış kolyeyi düzeltti.</p>

  <p>Aynanın önündeki şamdanlar düzensiz dizilmişti. Hizmetçi kadın temizlik sırasında kaydırmış olmalıydı. Hizmetçi kadın. Sıradan bir kadın. Gözleri, gelecekte yaşanacakların korkusuyla dolu sıradan bir insan. Nefret Çağında yitip gitmiş sıradan bir insan. Ondan, büyücü kadından umut ve kesinlik bekleyen sıradan bir insan...</p>

  <p>Güvenini suistimal ettiği sıradan bir insan.</p>

  <p>Sokaktan ayak sesleri, ağır asker postallarının yere vurması duyuldu. Tissaia de Vries ürpermedi, bakışlarını pencereye çevirmedi bile. Duyduğu ayak seslerinin kimden geldiği umurunda değildi. Saray askerleri miydi yaklaşan? Hain kadını tutuklama emriyle gelen inzibatlar mı? Kiralık katiller mi yoksa? Vilgefortz’un ajanları mı? Her neyse, umurunda değildi Tissai de Vries’in.</p>

  <p>Ayak sesleri sonrasında uzakta yankılandı.</p>

  <p>Aynanın önündeki şamdanlar düzensiz dizilmişti. Büyücü kadın hepsini düzenledi, peçetenin konumunu uçları ortaya, şamdanların kare şeklindeki ayaklarına bakacak şekilde değiştirdi. Kollarındaki altın bileklikleri çıkartıp düzelttiği peçetenin içine düzgünce yerleştirdi. Sonra dikkatle izledi ama en ufak bir hata bulamadı. Hepsi simetrik ve eşit şekilde duruyordu. Yani olması gerektiği gibi.</p>

  <p>Küçük komodinin çekmecesini açtı, fildişi saplı kısa bir bıçak çıkardı.</p>

  <p>Hareketsiz yüzünde gurur vardı. Ölüm.</p>

  <p>Evde çıt yoktu. Öylesine bir sessizlik vardı ki kurumuş bir lalenin yaprağının masaya düşmesi bile duyulabiliyordu.</p>

  <p>Kan kırmızısına bürünmüş güneş, damların ardında ağır ağır batmaktaydı.</p>

  <p>Tissaia de Vries, masanın başındaki koltuğa oturdu, mumları üfledi, mektubun üzerinde enlemesine duran kalemi bir kez daha düzeltti ve iki bileğinin damarlarını kesti.</p>

  <p>Gün boyu yolculuk yapmanın ve çeşitli olaylarla karşılaşmanın yorgunluğu artık kendini belli etmişti. Dandelion uyandı ve muhtemelen anlatırken uyuyup kaldığını ve cümlesini tamamlamadan horlamaya başladığını fark etti. Hareket etti ve az kalsın dal yığınının üzerinde yere kayacaktı çünkü Geralt yanından kalkmış ve yattıkları yerdeki ağırlık dengesi bozulmuştu.</p>

  <p>"Nerede..." Hafifçe öksürüp yattığı yerden doğruldu. "Nerede kalmıştım? Haa, büyücülerde... Geralt? Neredesin?"</p>

  <p>"Buradayım," dedi Witcher ama karanlıkta hiç seçilemi- yordu. "Lütfen devam et. Tam Yennefer’le ilgili bir şey anlatmak üzereydin."</p>

  <p>"Dinle." Ozan, söz konusu kişinin adını bile ağzına almak istemiyordu. "Gerçekten hiçbir şey bilmiyorum."</p>

  <p>"Yalan söyleme, seni tanıyorum."</p>

  <p>"Madem beni bu kadar tanıyorsun," dedi ozan sinirle, "o halde neden konuşmamı istiyorsun? Eğer beni iyi tanıyorsan, neden sustuğumu, duyduğum dedikoduları neden tekrarlamadığımı da bilirsin! Bunların ne tür dedikodular olduğunu ve seni bunlarla neden yormak istemediğimi de düşünmen gerekir."</p>

  <p>"Que suecc’s?" Yanında uyuyan dryaddardan biri, Dandelion’ın sesini yükseltmesi üzerine sıçramıştı.</p>

  <p>"Özür dilerim," dedi Witcher alçak sesle. "Senden de." Brokilon’un yeşil fenerleri sönmüştü, yalnızca birkaçından zayıf ışıklar yayılıyordu.</p>

  <p>"Geralt," dedi sonra Dandelion, sessizliği bozarak. "Olayların dışında durduğunu, hiçbir şeyi umursamadığını savunursun her zaman. O buna inanmış olabilir. Vilgefortz’la o oyuna başlarken buna inanıyordu ..."</p>

  <p>"Yeter," dedi Geralt. "Tek kelime bile duymak istemiyorum artık. ‘Oyun’ sözcüğünü duyar duymaz birini vurup öldürmek geliyor içimden. Ver şu tıraş bıçağını. Tıraş olmak istiyorum artık." "Şimdi mi? Karanlık henüz..."</p>

  <p>"Benim için asla karanlık olmaz. Ucubenin tekiyim ben."</p>

  <p>Witcher, tuvalet malzemeleri çantasını elinden koparıp nehre doğru yürürken Dandelion uyuşukluğundan eser kalmadığını fark etti. Gökyüzünün aydınlanır gibi olması şafak vaktinin habercisiydi. Ayağa kalktı, birbirlerine sarılmış uyuyan dryad’lmn arasından dikkatle geçip ormana girdi.</p>

  <p>"Sen de olayda payı olanlardan mıydm?"</p>

  <p>Dandelion hızla arkasına döndü. Bir karaçama yaslanmış olan dişi dryad'in saçları gümüş rengindeydi, karanlığa rağmen seçilebiliyordu bu.</p>

  <p>"Son derece iğrenç bir görüntü," dedi kadın ve kollarını göğsünde kavuşturdu. "Her şeyini yitirmiş birisi. Biliyor musun, şarkıcı, bu çok tuhaf. Eskiden, her şeyin yitirilemeyeceğini, geriye her zaman bir şeyin kalacağını düşünürdüm. Her zaman. Saflığın, zalim bir biçimde öcünü alabildiği Nefret Çağı’nda bile her şeyin kaybedilemeyeceğini sanırdım. Ama o... Birkaç litre kan kaybetti, düzgün yürüme yeteneğini, kısmen sol elinin gücünü, Witcher kılıcını, sevdiği kadını, muhteşem bir biçimde edindiği kızını, inancını yitirdi... Ama diye düşündüm, geriye bir şeyi kalmış olmalı. Fakat yanılmışım. Hiçbir şeyi yok artık onun. Tıraş bıçağı bile."</p>

  <p>Dandelion sesini çıkarmadı. Dişi dryad hareket etmedi.</p>

  <p>"Sana olanlarda payın var mı, diye sordum," diye bir süre sonra sözlerine devam etti. "Ama anlaşılan soru gereksizdi. Payın olduğu ortada. Onun arkadaşı olduğun da ortada. Fakat birinin arkadaşları varsa ve yine de her şeyini yitiriyorsa, belli ki bunda arkadaşlarının da payı bulunuyordur. Yaptıklarıyla ve de yapmadıklarıyla. Ne yapacaklarını bilmemeleriyle de bunda payları vardır."</p>

  <p>"Peki, ben ne yapabilirdim?" diye fısıldadı Dandelion. "Nasıl etkili olabilirdim?"</p>

  <p>"Bilmiyorum," dedi dryad.</p>

  <p>"Her şeyi anlatmadım ona..."</p>

  <p>"Biliyorum."</p>

  <p>"Benim suçum yok."</p>

  <p>"Var."</p>

  <p>"Hayır, ben..."</p>

  <p>Hızla doğruldu, üzerinde yattığı dallar çatırdadı. Geralt, yanına oturmuş yüzünü ovalıyordu. Sabun kokuyordu.</p>

  <p>"Değil misin?" diye buz gibi bir sesle sordu Geralt. "İlginç bir düş gördün sanırım. Kurbağa mı olmuştun? Sakin ol. Değilsin. Salak olduğunu gördün mü peki? Eğer öyleyse bir kehanet olabilir bu."</p>

  <p>Dandelion çevresinde göz gezdirdi. Ormanlık alanın ortasında tamamen yalnızdılar.</p>

  <p>"Nerede o... neredeler?"</p>

  <p>"Ormanın girişindeler. Kalk, geç kaldın."</p>

  <p>"Geralt, birkaç saniye önce bir dişi dryad’la konuşuyordum. Ortak lisanı aksansız konuşuyordu ve bana dedi ki..."</p>

  <p>"Burada kimse ortak lisanı aksansız konuşmaz. Düş görmüşsün, Dandelion. Burası Brokilon. Burada göremeyeceğin düş yoktur."</p>

  <p>Orman girişinde onları bir dryad bekliyordu. Dandelion onu hemen tanımıştı — gece vakti onlara ışık taşıyan ve ozanı türkü söylemeye ikna etmeye çalışan yeşil saçlı kızdı bu. Dryad elini kaldırıp durmalarını istedi. Öteki elinde ok ve yay tutuyordu. Witcher, elini ozanın omzuna koyup iyice sıktı.</p>

  <p>"Burada bir şeyler mi dönüyor?" diye fısıldadı Dandelion. "Elbette. Sus ve kımıldama."</p>

  <p>Kurdele vadisinin üzerini yayılmış olan yoğun sis konuşmaları ve her türlü sesi bastırıyordu ama Dandelion su şırıltısını ve atların kişnemesini yine de duymuştu.</p>

  <p>"Elfler mi?" diye bir tahminde bulundu. "Scioa’tael mi? Brokilon’a kaçıyorlar, değil mi? Koca bir birlik..."</p>

  <p>"Hayır," diye mırıldandı Geralt, gözlerini sise doğru çevirerek. Witcher’m görme ve işitme yetilerinin olağanüstü hassas olduğunu Dandelion biliyordu ancak Geralt’ın o sırada hangi duyusunu kullandığını kestiremiyordu. "Birlik değil. Bir birlikten kalanlar. Beş ya da altı atlı, arabaların yanında yürüyen üç yedek at. Sen dur burada, Dandelion. Oraya ben gideceğim."</p>

  <p>"Gar’ean," dedi yeşil saçlı dryad uyaran bir tonda ve yayım kaldırdı. "N’te va, Gwynbleidd! Ki Tin!"</p>

  <p>"Thaess aep, Fauve," dedi Witcher, çok sert bir tonda. "M’aespar que va en elTea? Lütfen vur. Vurmayacaksan çeneni tut ve beni korkutmaya kalkışma çünkü ben hiçbir şeyden korkmam artık. Milva Barring’le görüşmem gerekiyor, senin işine gelse de gelmese de konuşacağım onunla. Burada bekle, Dandelion." Dryad yayını indirdi, başım önüne eğdi.</p>

  <p>Sislerin arasından dokuz at çıkageldi ve Dandelion gerçekten de sadece altısının üzerinde süvarilerin oturduğunu gördü. Ormandan çıkıp süvarilere doğru ilerleyen dryad'hxm. karaltılarını gördü. Süvarilerden üçünün atlarından yardımsız inemediklerini ve Brokilon un kurtarıcı ağaçlarının arasına ulaşabilmeleri için dryad'lara yaslandıklarını gördü. Öteki dryad’hr rüzgârda ruh gibi çalılıkların arasından kayıp gidiyor, sisler arasında Kurdele Nehrini aşıyorlardı. Karşı sahilden bir çığlık yükseldi, at kişnemeleri ve su sesleri duyuldu. Ozan, fırlayan ok sesleri de duyuyordu ancak emin olamıyordu.</p>

  <p>"Peşlerine düştüler," diye mırıldandı.</p>

  <p>Fauve döndü, elini yaya bastırdı. "Buraya uygun bir şarkı söyle, taedh," diye homurdandı. "N’te sh’aent a’minne, Ettariel hakkında değil. Öyle olmasın. Onun sırası değil. Şimdi öldürme zamanı, tamam mı? Öyle bir şarkı söyle, olur mu?"</p>

  <p>"Olanların sorumlusu ben değilim."</p>

  <p>Dryad başını çevirip kısa bir süre sustu. "Ben de değilim," dedi ve ormana daldı.</p>

  <p>Witcher, bir saat dolmadan döndü. Yanında eyerleri vurulmuş iki at getiriyordu, biripegasus’ tu, diğeri de doru bir kısraktı. Kısrağın eyer örtüsünde kan lekeleri vardı.</p>

  <p>"Elflerin atı bu, değil mi? Nehri geçenlerin."</p>

  <p>"Evet," dedi Geralt. Yüzü ve sesi değişikti, âdeta yabancıydı. "Elflere ait bir kısrak bu. Ama şu an benim emrimde. Fırsatını yakalarsam, bir yaralıyı taşıyabilen ve yaralı yere düştüğünde onun yanında kalabilen bir atla değiştireceğim. Bu kısrağa bunları öğretmedikleri çok belli."</p>

  <p>"Gidiyor muyuz?"</p>

  <p>"Sen gidiyorsun." Witcher, pegasus un dizginlerini ozana fırlattı. "Hoşça kal, Dandelion. Bruggelü Soldateska’nın ellerine düşmemen için dryad’lar sana nehir boyunca iki mil eşlik edecekler çünkü karşı kıyıda hareket başlamıştır."</p>

  <p>"Ya sen? Burada mı kalacaksın?"</p>

  <p>"Hayır. Kalmayacağım."</p>

  <p>"Bir şey öğrendin sen. Sincaplar’dan. Ciri’yle ilgili bir şey öğrendin, yanılıyor muyum?"</p>

  <p>"Hoşça kal, Dandelion."</p>

  <p>"Geralt... Dinle beni..."</p>

  <p>"Neyi dinleyeyim?" diye kükredi Witcher ama sonra bir anda sustu. "Yapamam... Onu yazgısına teslim edemem. Yapayalnız o şimdi... Oysa hiç yalnız kalmamalı, Dandelion. Sen bunu anlayamazsın. Kimse anlayamaz ama ben anlıyorum. Eğer yalnız kalırsa, bir zamanlar... Bir zamanlar benim başıma gelenleri o da yaşayacak... Sen bunu anlayamazsın..."</p>

  <p>"Anlıyorum. Bu yüzden seninle geleceğim."</p>

  <p>"Delisin sen. Nereye gitmeyi kafama koyduğumu biliyor musun?"</p>

  <p>"Biliyorum. Geralt, ben... ben sana her şeyi anlatmadım. Ben... Ben kendimi suçlu hissediyorum. Hiçbir şey yapmadım, ne yapılması gerektiğini bilmiyordum. Ama şimdi biliyorum. Seninle gelmek istiyorum. Yanında olmak istiyorum. Sana anlatmadım... Ciri’yi, onun hakkında dolaşan söylentileri anlatmadım. Kovirli tanıdıklarıma rastladım, onlar da Nilfgaard’dan dönen ulakların anlattıklarını duymuşlar. Bu söylentilerin Sincaplara kadar ulaştığını tahmin ediyorum. Kurdele Nehri üzerinden gelen elflerden her şeyi öğrendin. Ama izin ver... izin ver, ben sana anlatayım.</p>

  <p>Witcher uzun süre konuşmadı, sonra teslim olurcasına kollarını indirdi. "Atla," dedi sonra değişik bir sesle. "Yolda anlatırsın."</p>

  <p>İmparatorun yazlık konutu Loc Grim Sarayında o sabah sıra dışı bir hareketlilik yaşanıyordu. Nilfgaard aristokrasisinin alışkanlıklarına ters düşen her türlü hareket, örneğin huzursuzluk ve heyecan göstermek, hamlık belirtisi kabul edildiğinden saraydaki bu hareketlilik çok daha sıra dışıydı. Nilfgaardlı soylu beylerin bu tür davranışlar karşısındaki tepkisi her zaman tiksinti ve küçümseme olurdu, öyle ki gençler bile neşe ve heyecan göstermekten utanırdı, oysa kimse onlardan farklı bir tutum beklemezdi.</p>

  <p>Ancak o sabah Loc Grim’de gençlerin işi yoktu. Taht salonunu ciddi ve sert ifadeli aristokratlar, şövalyeler ve saraylılar doldurmuştu. Hepsi tören geleneklerine göre siyahlar içindeydi, sadece yakalıklarındaki ve manşetlerindeki beyazlar siyahın boğuculuğunu az da olsa yumuşatmıştı. Bu erkek topluluğunun içinde az sayıda kadın bulunuyordu, onların da ifadeleri ciddi ve sertti. Gelenekler mütevazı takılarla giysilerinin siyahını yumuşatma izni veriyordu. Herkes ağırbaşlı, ciddi ve sert bir duruş içindeydi. Gelgeldim heyecandan ölüyorlardı.</p>

  <p>"Kızın çirkin olduğu söyleniyor. Sıska ve çirkin."</p>

  <p>"Ama kraliyet kanı taşıyor herhalde."</p>

  <p>"Gayrimeşru bir birliktelikten mi doğmuş?"</p>

  <p>"Hiç de bile. Meşru bir evlilikten."</p>

  <p>"Yani tahta varis mi?"</p>

  <p>"İmparator kararını o yönde verirse..."</p>

  <p>"Potz Blitz, Ardala aep Dahy’nin ve Prens de Wette’in yüzlerine bakın hele. Nasıl da somurtmuşlar... Sirke satıyor yüzleri." "Kes sesini, Kont. Yüz ifadelerine şaşırıyor musun? Söylentiler doğru çıkarsa, Emhyr eski hanelere sağlam bir tokat atacak. Akıllarını başlarına getirecek."</p>

  <p>"Söylentiler doğru çıkmayacak. İmparator sokağa terk edilmiş bu çocukla nişanlanmayacak! Yapamaz bunu..."</p>

  <p>"Emhyr her şeyi yapabilir. Sözlerinize dikkat edin, Baron. Düşünmeden konuşmayın. Emhyr’in şunu ya da bunu yapamayacağını söyleyen başkaları da çıkmıştı. Giyotini boyladılar."</p>

  <p>"Anlatılanlara göre, kızın ödeneğiyle ilgili fermanı imzalamış bile. Ömür boyu üç yüz mark aylık gelir, düşünebiliyor musunuz?" "Ve de prenses unvanı. Aranızda kızı gören var mı?" "Gelir gelmez kontes LiddertaTin himayesine verildi ve bina muhafız kıtasıyla kuşatıldı."</p>

  <p>"Önemli şahıslarla tanıştırılması ve görgü kuralları öğrenmesi için sümüklü hemen kontese teslim edildi. Sizin şu prensesin ahırda çalışan beslemeler gibi davrandığı söyleniyor."</p>

  <p>"Bunda şaşıracak ne var? Kuzeyden geliyor, vahşilerin yaşadığı Cintra’dan."</p>

  <p>"Hal böyle olunca, Emhyr’in onunla evleneceği dedikoduları inandırıcı olmaktan çıkıyor. Hayır, hayır, katiyen olamaz. İmparator, planlandığı gibi de Wette’in en küçük kızını alacak. Asla bu gaspçıyla nişanlanmayacak!"</p>

  <p>"Artık biriyle nişanlanma zamanı geldi de geçiyor. Hanedanı düşününce... küçük bir prensimizin olmasının zamanı geldi de geçiyor."</p>

  <p>"Tamam, evlensin ama bu ne idiği belirsizle değil!"</p>

  <p>"Susun, taşkınlık istemez. Sizi temin ederim, soylu beyler, bu birleşme gerçekleşmeyecek. Hem böyle bir evliliğin neye yararı var ki?"</p>

  <p>"Bunun adı siyaset, Kontes. Savaştayız. Bu birleşmenin siyasi ve stratejik önemi bulunuyor. Prensesin geldiği hanedanlığın Aşağı Yarra’daki topraklar üzerinde yasal yetkisi ve devir hakları bulunuyor. Eğer kız, imparatorun eşi olursa... Hah, kusursuz bir hamle olurdu bu. Baksanıza şuraya, Kral Esterad’ın elçileri nasıl fısıldaşıyorlar."</p>

  <p>"Yani bu tuhaf birleşmeyi onaylıyorsunuz, öyle mi, Prensim? Belki de Emhyr’e bu öneriyi siz götürmüşsünüzdür, ha?"</p>

  <p>"Neyi destekleyip neyi desteklemediğim benim sorunum, Marki. Ancak imparatorun kararlarını sorgulamanızı hiç önermem." "Yani kararını verdi?"</p>

  <p>"Sanmıyorum."</p>

  <p>"Sanmıyorsanız, yanılıyorsunuz demektir."</p>

  <p>"Ne demek istiyorsunuz, hanımefendi?"</p>

  <p>"Emhyr, Barones Tarnhann’ı saraydan uzaklaştırdı. Kocasına dönmesini emretti."</p>

  <p>"Dervla Tryffin Broinne’i bıraktı mı? Olur şey değil! Dervla üç yıldır gözdesiydi."</p>

  <p>"Tekrar ediyorum, saraydan uzaklaştırdı."</p>

  <p>"Bu doğru. Altın sarısı saçlı Dervla, büyük bir rezalet çıkarmış. Muhafızlar onu yaka paça faytona oturmuş."</p>

  <p>"Kocası sevinecek."</p>

  <p>"Kuşkuluyum bundan."</p>

  <p>"Tanrılar adına! Emhyr, Dervla’yı bıraktı, öyle mi? Şu ne idüğü belirsiz kız yüzünden mi? Şu kuzeyli vahşi yüzünden mi?" "Yavaş olun... Yavaş olun diyorum size!"</p>

  <p>"Bu işin arkasında kim duruyor? Hangi cephe destekliyor?" "Yavaş olun, diye rica etmiştim. Bize bakıyorlar..."</p>

  <p>"Şu fahişe... yani prenses demek istedim... Çirkinmiş... imparator yüzüne bakınca..."</p>

  <p>"Yani onu henüz görmediğini mi söylemek istiyorsunuz?" "Zamanı olmadı. Dam Ruach’dan henüz bir saat önce döndü."</p>

  <p>"Emhyr oldum olası çirkinlere bakmaz. Aine Dermott... Clara aep Gwydolyn Gor... ve Dervla Tryffin Broinne gerçekten olağanüstü güzel kadınlardı."</p>

  <p>"Sokağa terk edilmiş çocuk zamanla güzelleşir belki?" "Şöyle adamakıllı yıkayınca mı? Kuzeyli prensesler pek yıkanmazlarmış."</p>

  <p>"Sözlerinize dikkat edin. İmparatorun eşinden söz ediyorsunuz belki."</p>

  <p>"O kız, çocuk henüz. Olsa olsa on dört yaşındadır." "Tekrar ediyorum, siyasi bir birleşme olacak bu. Yani formalite evliliği."</p>

  <p>"Öyle olsaydı, altın saçlı Dervla sarayda kalırdı. Cintralı sokak çocuğu, siyaset ve usul gereği Emhyr’in yanında tahtta oturur. Akşam olunca da Emhyr tacı ve değerli taşları onun eline oynaması için verir ve Dervla’nın odasına gider. Hiç değilse sümüklü, tehlikesizce çocuk doğurabileceği yaşa gelinceye kadar öyle devam edilebilir."</p>

  <p>"Hımm... Evet... mantıklı. Nedir şu... prensesin adı?" "Xerella gibi bir şey."</p>

  <p>"Yok yahu, doğru değil bu. Adı... Sirilla. Evet, sanırım Sirilla."</p>

  <p>"Barbarca bir ad."</p>

  <p>"Lanet olsun, bağırmayın."</p>

  <p>"Lütfen ciddileşelim! Sümüklüler gibi davranıyorsunuz!" "Sözlerinize dikkat edin! Ağzınızdan çıkanları basit hatalar olarak kabul etmeyeceğimi bilin!"</p>

  <p>"Tatmin olmak istiyorsanız beni nerede bulacağınızı biliyorsunuz, Hudut Kontu!"</p>

  <p>"Yavaş olun! Susun! İmparator..."</p>

  <p>Tellalın fazlaca uğraşmasına gerek kalmamıştı. Değneğiyle yere bir kez vurması, soyluların ve şövalyelerin siyah bereli süslü başlarının rüzgâra kapılmış başaklar gibi eğilmelerine yetmişti. Taht salonu bir anda sessizliğe bürününce tellalın sesini fazlaca yormasına gerek kalmadı: "Emhyr var Emreis, Deithwen Addan yn Carn aep Morvudd!"</p>

  <p>Düşmanlarının Mezarları Üzerinde Dans Eden Beyaz Alev salona girdi. İki yana dizilmiş soyluların arasından her zamanki hızlı adımlarıyla ve eliyle selam vererek yürüyüp geçti. Siyah giysisinin saraylılarınkinden tek farkı yakalığının olmamasıydı. Her zamanki gibi taranmamış saçları altın bir çemberle toplanmıştı, boynunda imparatorluk nişanı ışıl ışıl yanıyordu.</p>

  <p>Emhyr, bir yükselti üzerinde yer alan tahtına kuruldu, bir kolunu kolçağa dayayıp elini çenesine götürdü. Diğer kolçağa bacağını uzatmadı; bu, törenin devam ettiği anlamına geliyordu. Eğilmiş başların hiçbiri tek bir milim bile kalkmadı.</p>

  <p>İmparator, pozisyonunu değiştirmeden yüksek sesle öksürdü. Saraylılar derin bir soluk alıp doğruldular. Tellal, değneğini bir kez daha yere vurdu.</p>

  <p>"Cirilla Fiona Elen Riannon, Cintra Kraliçesi, Brugge Prensesi ve Sodden Düşesi, Inis Ard Skellig ve Inis An Skellig Veliaht Prensesi, Attre ve Abb Yarra Hükümdarı!"</p>

  <p>Bütün gözler, uzun boylu, heybetli Liddertal Kontesi Stella Congreve’in durduğu kapıya çevrildi. Yanında, az önce sayılan etkileyici unvanların sahibesi yürüyordu. Zayıf ve açık sarı saçlıydı, benzi alışılmadık kadar solgundu, sırtında uzun, mavi bir elbise vardı, hafifçe öne doğru eğilmişti. Üstündeki elbiseyi yadırgadığı ve içinde rahat edemediği açıkça belliydi.</p>

  <p>Emhyr Deithwen, oturduğu tahtta bedenini dikleştirdi ve saraylılar hemen reveransa geçtiler. Stella Congreve sarışın kızı belli etmeden öne doğru itiyor, iki kadın iki sıra dizilmiş ve önlerinde eğilen Nilfgaard’m en önemli hanelerinden gelen aristokratların arasından yürüyorlardı. Genç kızın bedeni kaskatı kesilmişti ve güvensiz adımlarla ilerliyordu. Biraçdan tökezleyecek, diye düşündü kontes.</p>

  <p>Cirilla Fiona Elen Riannon tökezledi.</p>

  <p>Cirilla tahta yaklaşırken, kılıksız ve sıska, diye düşündü kontes. Beceriksiz, üstelik fiziki gelişimi tamamlanmamış. Ama ben ondan güzel bir kadın yaratacağım. Ondan bir kraliçe yaratacağım Emhyr, aynen buyurduğun gibi.</p>

  <p>Nilfgaard’ın Beyaz Alevi, iki kadını yukarıdan dikkatle süzüyordu. Her zaman yaptığı gibi gözlerini biraz kıstı ve dudaklarında alaycı bir gülümsemenin izleri belirdi.</p>

  <p>Cintra Kraliçesi ikinci kez tökezledi. İmparator, dirseğini kolçaklardan birine yasladı, yanağına dokundu. Gülümsüyordu. Stella Congreve, bu gülümsemenin anlamını fark edebilecek kadar yakınlaşmıştı. Kadın dehşetten taş kesildi. Yolunda gitmeyen bir şey var, diye düşü ndü korkuyla, bir şey yolunda değil. Kelleler uçacak. Tanrılar, kelleler uçacak.</p>

  <p>Kontes kendini toparladı, eğildi ve genç kızı reverans yapmaya zorladı.</p>

  <p>Emhyr var Emreis tahtından ayağa kalkmadı. Ama başını hafifçe eğdi. Saraylılar soluklarını tutmuşlardı.</p>

  <p>"Kraliçe," dedi Emhyr. Genç kız omuzlarını büzdü. İmparator yüzüne bakmıyordu. Bakışlarını salonda toplanmış olan aristokratlara çevirmişti.</p>

  <p>"Kraliçe," diye tekrarladı. "Seni sarayımda ve imparatorluğumda görmekten mutluyum. Sana imparator sözü veriyorum, sana ait olan bütün unvanları geri alacağın, bununla birlikte hukuki mirasın olan, hukuken ve tartışmasız senin olan toprakları da geri alacağın gün yakındır. Topraklarına yayılmış olan gaspçılar, bana savaş açtılar. Bana saldırdılar, senin haklarını ve haklı nedenlerini savunduklarını ilan ettiler. Yardım için onlara değil bana geldiğini şimdi bütün dünya öğrensin. Düşmanlarım seni sürerken, benim imparatorluğumda bağımsız bir hükümdara ve kraliyete yaraşır düzeyde bir onurla ağırlandığını bütün dünya duysun. Bütün dünya bilsin ki benim imparatorluğumda güvendesin, oysa düşmanlarım tacını elinden almakla kalmayıp senin canına da kastettiler."</p>

  <p>İmparator, gözlerini Kovir Kralı Esterad Thyssen’in elçisine ve Hengfors Kralı Niedamir’in sefirine dikmişti.</p>

  <p>"Gerçeği bütün dünya öğrensin, tabii doğruluğun ve adaletin nerede olduğunu bilmiyormuş gibi görünen bazı krallar da öğrensin. Bu yardıma kavuşacağını da bütün dünya bilsin. Hem senin hem benim düşmanlarım bozguna uğrayacak. Cintra’ya, Sodden’e, Brugge’e, Skellige Adalarına ve Yarra Deltasına yeniden barış gelecek, yurttaşların ve adalet seven insanlar tahta çıktığını görmekten mutlu olacaklar."</p>

  <p>Mavi elbiseli kız başını biraz daha eğdi.</p>

  <p>"O gün gelene kadar," diye sözlerini sürdürdü Emhyr, benim ülkemde benden ve kullarımdan layık olduğun değeri göreceksin. Ve senin krallığın hâlâ savaşla kasılıp kavrulduğu için Nilfgaard’ın değerbilirliğinin ve dostluğunun işareti olarak sana Rowan ve Ymlac Prensesi, Darn Rowan Sarayı Hükümdarı unvanlarını veriyorum. Sakin ve mutlu günleri beklemek için oraya gideceksin."</p>

  <p>Stella Congreve kendine hâkim olup yüzünde şaşkınlık ifadesinin zerresinin belirmesine izin vermedi. Kıpı yanında tutmuyor, diye düşündü, Darn Rowan a, kendinin asla gitmeyeceği dünyanın en ücra noktasına sürüyor. Belli ki bu kıça yaklaşmaya ve hı^lı bir evliliğe niyeti yok. Hatta kıpı arada sırada bile görmeye niyeti yok belli ki. O halde Dervla’yı neden sepetledil Burada mesele ne?</p>

  <p>Kontes toparlandı ve prensesi hızla elinden tuttu. Huzura kabul sona ermişti. İki kadın salondan çıkarlarken imparator arkalarından bakmadı. Saraylılar eğildiler.</p>

  <p>Kadınlar çıktıktan sonra Emhyr var Emreis bir bacağını tahtın kolçağına attı.</p>

  <p>"Ceallach," dedi, "gel."</p>

  <p>Başyaver, hükümdarıyla arasına törenin gerektirdiği mesafeyi koruyarak yaklaştı ve yerlere kadar eğildi.</p>

  <p>"Daha yakın," dedi Emhyr. "Yakınlaş, Ceallach. Alçak sesle konuşacağım. Ve de söyleyeceklerim yalnızca senin kulakların içindir."</p>

  <p>"Emredersiniz, majesteleri."</p>

  <p>"Bugün için programda başka neler var?"</p>

  <p>"Onay belgesinin teslim alınması ve Kovir Kralı Esterad’ın elçisine konsolosluğunun kabul edildiğinin resmî belgesinin verilmesi," diye hızla saydı başyaver. "Yeni eyaletlere ve bölgelere genel valilerin, valilerin ve kontların atanması. Kont unvanı ve ödeneğin..."</p>

  <p>"Elçiye kabul belgesini verin ve özel olarak huzuruma çıkarın. Öteki işler yarın."</p>

  <p>"Emredersiniz, majesteleri."</p>

  <p>"Skellen’e ve Kont Eiddon’a söyle, huzura kabulden sonra hemen kütüphaneye gelsinler. Gizlidir. Sen de geleceksin. Bir de şu ünlü büyücüyü, şu kâhini de getireceksin. Neydi adı?"</p>

  <p>"Xarthisius, majesteleri. Kent dışında bir kulede yaşıyor..." "Nerede yaşadığı beni ilgilendirmiyor. Adamları yolla oraya, büyücüyü odama getirsinler. Sessiz sedasız, dikkat çekmeden, gizlice."</p>

  <p>"Majesteleri... Sizce doğru mu, bu astrologun..."</p>

  <p>"Bir emir verdim, Ceallach."</p>

  <p>"Emredersiniz."</p>

  <p>Üç saat geçmeden, çağırılanların hepsi saray kütüphanesinde toplanmıştı. Vattier de Rideaux, Kont Eiddon bu duruma şaşırmadı. Vattier, ordu casusluk birimi şefiydi. Emhyr, Vattier’yi çok sık huzuruna çağırırdı, öyle ya savaş zamanıydı. İmparatora araştırma görevlisi olarak hizmet eden ve özel görevlerin uzmanı olan Stefan Skellen, namıdiğer Baykuş da bu toplantıya şaşırma- mıştı. Zaten Baykuş hiçbir şeye şaşırmazdı.</p>

  <p>Ama çağırılan üçüncü kişi olağanüstü şaşırmıştı. Çünkü imparator kendisinin ilk kez görüşünü alacaktı.</p>

  <p>"Üstat Xarthisius."</p>

  <p>"Majesteleri..."</p>

  <p>"Birinin bulunduğu yeri saptamam gerekiyor. Bu kişi ya kayboldu ya da birileri tarafından saklanıyor. Belki de esir düştü.</p>

  <p>Bu görevi verdiğim daha önceki büyücüler başarısız oldular. Bu işi sen üstlenir misin?"</p>

  <p>"Bu kişinin bulunduğu yer... hangi mesafede olabilir?" "Bunu bilseydim senin büyücülüğüne ihtiyacım kalmazdı." "Özür dilerim. Majesteleri..." diye kekeledi astrolog. "Mesele şu ki büyük bir mesafe astrolojinin çalışmasını güçleştirir, daha doğrusu olanaksız kılar... Şey, şeyyy... Ve bu kişi büyü koruması altındaysa... Deneyebilirim, ancak..."</p>

  <p>"Kısa kes, üstat."</p>

  <p>"Zamana ihtiyacım olacak... ve büyü formülleri için bazı koşullara... Yıldızların konumu uygunsa, o zaman... şey, şey... Majesteleri. İstediğiniz şey hiç kolay değil... Zamana ihtiyacım olacak..."</p>

  <p>Emhyr bunu biramdan kalığa çaktıracak, diye düşündü Baykuş. Eğer büyücü gevelemeyi bırakmaksa, yandı...</p>

  <p>"Üstat Xarthisius," diye astrologun sözünü kesti İmparator, umulmayacak kadar kibar ve yumuşak bir tonla. "İhtiyacın olan her şey verilecek sana. Zaman da. Ama mantıklı sınırlar içinde." "Gücüm dâhilinde ne varsa yapacağım," dedi astrolog. "Ama yalnızca yaklaşık bir lokasyon teyit edebilirim... Yani bölge ya da yarıçap..."</p>

  <p>"Ne?"</p>

  <p>"Astroloji..." diye kekeledi Xarthisius. "Büyük mesafelerde astroloji yalnızca yaklaşık bir lokasyona izin verebilir... Çok afaki olarak, büyük hata payıyla... çok büyük hata payıyla... Gerçekten, yapabilir miyim, bilemiyorum..."</p>

  <p>"Yapacaksın, üstat," diye tısladı İmparator ve siyah gözlerinden haince ateşler çıkmaya başladı. "Yeteneklerine bütünüyle güveniyorum. Hata payına gelince seninki ne kadar az olursa, benim hoşgörüm o oranda büyük olacak."</p>

  <p>Xarthisius büzüldükçe büzüldü. "Bu kişinin doğum tarihini tam olarak bilmem gerekiyor," diyebildi sonra. "Mümkünse saatine kadar... Bu kişinin kullanmış olduğu bir eşya da işe yarayabilir." "Saç," dedi Emhyr alçak bir sesle. "Saç telleri olabilir mi?" "Ooh!" Astrologun yüzü aydınlandı. "Saç! İşi çok kolaylaştırır... Ah, bir de dışkısını ve idrarını bulabilsem..."</p>

  <p>Emhyr’in gözleri öfkeyle kısıldı. Büyücü yerlere kadar eğildi. "Majesteleri, kulunuz sizden özür diliyor," diye inledi. "Anlıyorum... Evet, saçlar yeterli olabilir... Tamamen yeterlidir... Ne zaman alabilirim?"</p>

  <p>"Hemen bugün, doğum günü ve doğum saatiyle birlikte tüm bilgileri verecekler sana. Üstat, seni daha fazla oyalamak istemem. Hemen kulene dön ve gök cisimlerini izlemeye koyul." "Ulu güneş, siz ulu imparatorumuzu..."</p>

  <p>"Tamam, tamam, gidebilirsin."</p>

  <p>Sıra şimdi bişde, diye düşündü Baykuş. Bakalım bi^i neler bekliyor?</p>

  <p>"Birazdan," dedi İmparator ağır ağır, "burada konuşulacaklarla ilgili ağzından tek bir sözcük bile çıkanı, dörde bölmek üzere cellat bekliyor olacak. Vattier!"</p>

  <p>"Buyurun, majesteleri."</p>

  <p>"Şu... prenses hangi yoldan buraya ulaşmıştı? Bu işin içinde kim var? "</p>

  <p>Casusluk şefi alnını buruşturdu.</p>

  <p>"Ekselansları Nastrog Kalesinden muhafızlar eşliğinde yola koyulup..."</p>

  <p>"Onu sormuyorum, lanet olsun! Kız, Nastrog’a, Verden’e nasıl ulaşmış? Onu o kaleye kim götürmüş? Oranın şu anki kumandanı kim? Haberi gönderen şahıs mı? Godyvron gibi bir adı olan hani?"</p>

  <p>"Godyvron Pitcairn," dedi Vattier de Rideaux telaşla. "Rience’in ve Kont Cahir aep Ceallach’ın görevinden haberdardı elbette. Thanedd Adası’nda gelişen olaylardan üç gün sonra Nastrog’a iki kişi gelmiş. Daha doğrusu, bir insan ve bir yarı elf. Rience’in ve Kont Cahir’in emriyle prensesi Godyvron’a onlar vermiş." "Haa." İmparator gülümsedi ve Baykuş, sırtından kaynar suların boşaldığını hissetti. "Vilgefortz, Cirilla’yı Thanedd’de yakalayacağına söz vermişti. Rience de bana garanti vermişti. Cahir Mawr Dyffryn aep Ceallach bu konuda kesin emirler almıştı. Ama adadaki olaydan üç gün sonra, Cirilla’yı Yarra Nehri kıyısındaki Nastrog’a ne Vilgefortz ne Rience ne de Cahir getirdi, onların yerine bir insan ve yarı elf yaptı bu işi. Godyvron bu ikisini tutuklamayı akıl edemedi tabii, değil mi?"</p>

  <p>"Hayır. Bunun için cezalandırılmasını istiyor musunuz, majesteleri?"</p>

  <p>"Hayır."</p>

  <p>Baykuş yutkundu. Emhyr sustu, alnını ovaladı. Yüzüğündeki kocaman elmas, yıldız gibi yanıp sönüyordu.</p>

  <p>İmparator bir süre sonra başını kaldırdı. "Vattier." "Majesteleri?"</p>

  <p>"Emrindekileri harekete geçireceksin. Rience’in ve Kont Cahir’in tutuklanmalarını emrediyorum. Birliklerimizin henüz işgal etmediği topraklarda bulunduklarını varsayıyorum. Bu iş için Scioa’tael ya da Kraliçe Enid’in elfleri devreye sokulsun. İkisi de tutuklandıktan sonra Darn Ruach’a götürülsün ve işkence yapılsın."</p>

  <p>"Kendilerine ne sorulsun, majesteleri?" Vattier gözlerini kıstı ve Başyaver Ceallach’ın renginin kül gibi olduğunu görmemiş gibi yaptı.</p>

  <p>"Hiçbir şey. Önce bir okşansınlar, sonra ben onları bizzat sorguya çekeceğim. Skellen!"</p>

  <p>"Buyurun, hükümdarım."</p>

  <p>"Şu titrek ihtiyar Xarthisius... şu saçmalayan büyücü ona ortaya çıkarmasını emrettiğim şeyi ortaya çıkarmayı başarırsa, bildireceği bölgede belli bir kişinin aranmasını örgütleyeceksin. Eline bir resim verilecek. Astrologun bizim kontrolümüz altında olan bir bölge bildirebilir; o zaman bu bölge için sorumlu olan kim varsa harekete geçireceksin. Bütün sivilleri ve ordu mensuplarını. Bu konu her şeyden önce geliyor. Anladın mı?"</p>

  <p>"Emredersiniz. İzin verirseniz..."</p>

  <p>"Vermiyorum. Otur ve dinle, Baykuş. Xarthisius büyük olasılıkla hiçbir şey bulamayacak. Bulmasını istediğim kişi, mutlaka yabancı topraklar üzerindedir ve büyü koruması altındadır. Başım üzerine bahse girerim ki aradığımız bu kişi bizim esrarengiz bir biçimde ortadan kaybolan dostumuz Roggeveenli büyücü Vilgefortz’la aynı yerde. Bu yüzden Skellen, komuta edeceğin özel bir harekât kuvveti kuracak ve hazırlayacaksın. En iyi adamları seçeceksin. Yani büyüden korkmayan adamlar olacak."</p>

  <p>Baykuş kaşlarını kaldırdı.</p>

  <p>"Birliğinin görevi," diye devam etti Emir, "Vilgefortz’un şu an için bilmediğim ama mutlaka çok iyi kamufle edilmiş ve korunan sığmağına saldırmak ve orayı ele geçirmek. Bir zamanlar dostumuz, dava arkadaşımız olan adamın saklandığı yeri."</p>

  <p>"Anlıyorum," dedi Baykuş soğukkanlılıkla. "Orada bulacağım aranan kişinin tahminimce kılına bile zarar gelmeyecek, öyle mi?" "Doğru tahmin ediyorsun."</p>

  <p>"Ya Vilgefortz’un?"</p>

  <p>"Onun gelebilir." İmparator haince bir ifadeyle sırıttı. "Hatta hiçbir yerinde kıl, saç kalmasın, ömrünün sonuna kadar. O sığınıkta yakalayacağın başka büyücüler için de aynısı geçerli. İstisna yok."</p>

  <p>"Anlıyorum. Vilgefortz’un saklandığı yeri kim araştıracak?" "Sen, Baykuş."</p>

  <p>Stefan Skellen ve Vattier de Rideaux bir an göz göze geldiler. Emhyr, koltuğunda arkasına yaslandı. "Her şey anlaşıldı mı? O halde hadi bakalım... Ne var, Ceallach?"</p>

  <p>"Majesteleri," dedi, o âna kadar kimsenin ilgilenmediği başyaver. "Bağışlamanızı rica ediyorum..."</p>

  <p>"Hainler bağışlanmaz. Emirlerime karşı çıkanlar bağışlanmaz." "Cahir... Oğlum..."</p>

  <p>"Oğlunun..." Emhyr gözlerini kıstı. "Oğlunun nasıl bir suç işlediğini henüz öğrenmedim. Suçunun hainlik değil, yalnızca ahmaklık ve beceriksizlik olduğuna inanmak istiyorum. Eğer öyleyse, kafası uçurulur, tekerleğe bağlanmaz."</p>

  <p>"Majesteleri! Cahir hain değil... Cahir bilemedi..."</p>

  <p>"Yeter, Ceallach, tek söz istemiyorum artık. Suç işleyen cezalandırılır. Beni aldatmaya çalıştılar, bunu bağışlamam. Vattier, Skellen, imzalanmış talimatları, emirleri ve vekâletleri almak üzere bir saat içinde hazır olacaksınız, ardından hemen görevlerinizi uygulamaya başlayacaksınız. Bir nokta daha var: Az önce taht salonunda gördüğünüz kız, hepiniz için Cirilla, Cintra Kraliçesi ve Rowan Prensesi olarak kalacak. Hepiniz için. Bunu, devlet sırrı ve en önemli mesele olarak değerlendirmenizi emrediyorum." Salondakiler İmparatora şaşkınlık içinde baktılar. Deithwen Addan yn Carn aep Morvudd hafifçe gülümsedi. "Kavrayamadınız mı yoksa? Cintralı gerçek Cirilla yerine bana sersemin birini yollamışlar. Bu hainler kızı tanıyamayacağıma inandılar mutlaka. Ama ben gerçek Ciri’yi tanırım. Onun dünyanın öbür ucunda ve cehennemin alacakaranlığında bile tanırım."</p>
</body>
</html>