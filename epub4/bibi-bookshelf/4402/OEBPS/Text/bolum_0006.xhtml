<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
</head>

<body>
  <p>Akıl fikir ermez bir şeydir şu Tekboynuz, hem ürkütücüdür hem de insanlardan korkar, örneğin bir erkekle ten teması yaşamamış bir bakireye rastlarsa, hemen kızın yanına koşar, önünde diz çöker ve korkunun zerresine kapılmadan başını kucağına koyar. Eski unutulmuş çağlarda bu işi meslek edinmiş bakireler yaşarmış. Tekboynuzları yanlarına çekerek avcılara hizmet edebilmek için, uzun yıllar evlenmeyip bekâretlerini korurlarmış. Ama Tekboynuzun yalnızca genç bakirelerin yanına gittiği, geçkin olanlarla ilgilenmediği çok geçmeden ortaya çıkmış. Tekboynuz akıllı bir hayvan olduğu için uzun bir süre bakire kalmanın kuşku uyandırıcı ve doğaya aykırı bir durum olduğunu kesinlikle anlar.</p>

  <p>Physiologus</p>

  <h2>6. Bölüm</h2>

  <p>Kız aşırı sıcaktan uyanmıştı. Tenini celladın demiri gibi kavuran akkorun etkisiyle kendine gelmişti.</p>

  <p>Başını tutan bir şey vardı âdeta, oynatamıyordu. Kendini hızla öne doğru itti, şakağının üzerindeki derinin gerilip yırtılmasıyla bir çığlık attı. Gözlerini açtı. Başını yasladığı taş kurumuş kan izleriyle kaplıydı. Elini şakağına götürdü, parmaklarının altında sert ve yapışkan bir kabuk hissetti. Kabuk, taşa yapışmış ve başını oynatmasıyla kopmuştu, şimdi yaradan kan sızıyordu. Ciri öksürdü ve kumla birlikte balgam tükürdü. Önce dirseklerinin üzerine yaslandı, sonra doğrulup çevresine baktı.</p>

  <p>Taşlı, kızılımsı siyah renklerde, çatlamış bir arazinin tam ortasındaydı, bazı yerlerde devasa kayalıklar ve üst üste yığılmış taşlar tuhaf şekiller oluşturmuştu. Tepesindeki güneş göğü sarıya boyamıştı. Güneşin ışığı ve havanın titreşmesi kızın gözünü alıyordu.</p>

  <p>Neredeyim ben?</p>

  <p>Derisi soyulmuş ve şişmiş şakağına usulca dokundu. Sızlıyordu.</p>

  <p>Çok sızlıyordu. Müthiş bir takla atmış, yere yapışmış olmalıyım.</p>

  <p>Sonra yer yer yırtılmış giysisine bakınca belinin, sırtının, kolunun ve bacaklarının da ağrıdığını fark etti. Yere yuvarlandığı sırada tozlar, kumlar ve mıcır her yerine, saçlarına, kulaklarına, ağzına ve gözlerine girmişti, yaşarmış gözleri yanıyordu. Derisi sıyrıldığı için ayaları ve dirsekleri de alev alev yanıyordu.</p>

  <p>Bacaklarını ağır ağır ve dikkatlice uzatırken inlemekten kendini alamadı çünkü kımıldatmasıyla birlikte sol dizinde dayanılmaz bir sancı hissetti. Deri pantolonun üzerinden dizini yokladı ama şişlik yoktu. Soluk alırken yanları berbat sızlıyordu, gövdesini bükmeye çalışırken sırtının alt kısmına öylesine bir ağrı saplandı ki kendini tutmasa çığlığı basacaktı. Darmadağın olmuşum, diye düşündü. Ama bir yerim kırılmamış galiba. Kemiklerim kırılsaydı ağrılar daha şiddetli olurdu. Sağlamım, her yanım edilmiş sadece. Kalkarım. Kalkacağım.</p>

  <p>Ağır ağır ve dikkatli hareketlerle pozisyonunu değiştirdi, sızlayan dizine yüklenmeden güçlükle çömeldi. Sonra inleyerek, sızlayarak ve söylenerek dört ayak üzerinde doğruldu. Ona sonsuzmuş gelen bir sürenin ardından sonunda ayağa kalkabildi. Ama aynı hızla taşların üzerine devrildi çünkü gözleri kararmış, başının dönmesinden dizlerinin bağı çözülmüştü. Midesinin şiddetle bulandığını hissedince yerde yan yattı. Güneşten ısınmış kırık taşlar, kızgın kömürler gibi yakıyordu bedenini.</p>

  <p>"Ayağa kalkamayacağım, " diye hıçkırdı. "Başaramıyorum... Güneşin altında kavrulup gideceğim."</p>

  <p>Başı ağrıdan zonkluyordu. Ağrı her hareketle birlikte daha da şiddetlenince, Ciri kımıldamaktan vazgeçti. Başını koluyla örttü ancak dayanılmaz bir sıcak vardı. Sıcağa rağmen kaçmak zorunda olduğunu anladı. Hırpalanmış bedeninin karşı koymasına aldırmadı, şakaklarının zonklamasına katlanmak için gözlerini kıstı ve dört ayak üzerinde daha büyük bir kaya parçasına doğru ilerledi. Rüzgâr kayayı yontmuş, tuhaf bir mantar görünümüne sokmuştu, şekilsiz şapkası biraz da olsa gölgelik bir alan yaratıyordu. Ciri öksürdü, burnunu çekti ve iyice büzüldü.</p>

  <p>Gökyüzünde yoluna devam eden güneş, ateşini üzerine doğru yaymaya başlayıncaya kadar uzun süre öylece yattı. Kayalığın karşı tarafına geçti ama bunun tahmin ettiği gibi bir işe yaramadığını hemen anladı. Güneş en tepedeydi, dolayısıyla taştan mantarın gölgesi kalmamıştı. Ciri ellerini acıdan zonklayan şakaklarına bastırdı.</p>

  <p>Tüm bedenini sarsan bir titremeyle uyandı. Güneşin oluşturduğu ateş topu, gözlerini kamaştıran ışığını yitirmeye başlamıştı.</p>

  <p>Artık girintili çıkıntılı kayalıkların üzerinden batmaya yüz tuttuğu için turuncuya dönmüştü. Sıcak da biraz hafiflemişti.</p>

  <p>Ciri güçlükle doğrulup oturdu ve çevresine baktı. Başının ağrısı hafiflemişti, artık görmesine engel olmuyordu. Başına dokundu ve güneşin şakağındaki yarayı kurutup üzerinde düzgün bir tabaka oluşturduğunu fark etti. Gelgeldim bedeninin her yeri hâlâ sızlıyordu, anlaşılan sağlam bir yeri kalmamıştı.</p>

  <p>Öksürdü, dişlerinin arasında kumların gıcırdadığını hissetti,</p>

  <p>tükürmeye çalıştı. Ama olmadı. Sırtını, güneşten hâlâ kızgın olan mantar şeklindeki kayaya dayadı. Kavurucu sıcak sonunda geçti, diye düşündü. Güneş batıya doğru gittiği için biraç rahatlarım ama uçun sürmeç...</p>

  <p>Birazdan gece olacak.</p>

  <p>irkildi. Lanet olsun, neredeyim ben? Nasıl çıkarım buradan? Nereye? Evet, nereye gitmeliyim? Ya da olduğum yerde kalsam mı?</p>

  <p>Beni bulmalarım mı beklesem? Çünkü arıyorlardır beni. Geralt. Yennefer. Beni yalnız bırakmaz onlar...</p>

  <p>Yine tükürmeye çalıştı ama yine başaramadı. İşte o zaman anladı.</p>

  <p>Susamıştı.</p>

  <p>Birden anımsadı. Vaktiyle kaçışı sırasında susuzluktan çok kıvranmıştı. Garstang’dan Martı Kulesine doğru kaçarken bindiği karayağız atın eyer topuzuna ahşap bir şişe asmıştı, çok iyi anımsıyordu bunu. Ancak atı bırakırken şişeyi çözüp yanına almaya zaman bulamamıştı. Şimdi şişesi yoktu işte. Hiçbir şeyi yoktu. Şimdi tek var olan kavurucu taşlar, şakağındaki sürekli gerilen yarası, bütün bedenini saran sızı, yutkunduğunda bile rahatlayamayan kaskatı kesilmiş boğazıydı.</p>

  <p>Burada kalamam. Gidip su bulmalıyım. Su bulamazsam ölürüm.</p>

  <p>Ayağa kalkmaya çalışırken mantar şeklindeki kaya parmaklarını çizdi. Yine de kalktı ayağa. Bir adım attı. Midesi bulandı, dört ayak üzerine düştü ve inlemeye başladı. Başı dönüyor, sancılarla kıvranıyordu, canı öylesine yanıyordu ki yeniden yere uzanmak zorunda kaldı.</p>

  <p>Güçsüzüm. Yalnızım. Yine. Herkes bana ihanet etti, beni terk etti, tek başıma bıraktı. Tıpkı bir zamanlar...</p>

  <p>Ciri, görünmez bir kıskacın boğazını sıktığını, yanak kaslarının kasıldığını, patlamış dudaklarının titremeye başladığını hissetti. Yennefer’in, Ağlayan bir büyücü kadından daha itici bir manzara yoktur, sözleri geldi aklına. Ama... ama beni burada kimse görmüyor ki... Kimse.</p>

  <p>Ciri, taştan mantarın dibine kıvrılıp sarsılarak ağlamaya ve hıçkırmaya başladı. Ama gözlerinden yaş gelmiyordu.</p>

  <p>Şişmiş ve açılmamak için direnen göz kapaklarını araladığında kavurucu sıcağın etkisini biraz kaybettiğini ve son gördüğünde sarı olan gökyüzünün kendisine yakışan maviye dönüştüğünü, hatta bir mucize olup yer yer ince bulut çizgileriyle bezendiğini fark etti. Güneş kızıla boyanmış, alçalmaya başlamıştı ama ıssızlığa kızgın sıcağını hâlâ dalga dalga yollamayı sürdürüyordu. Hissettiği güneşte kızmış taşlar mıydı yoksa?</p>

  <p>Doğrulup oturdu, şakağındaki ağrının ve bedenindeki kırıklığın yoğunluğunu yitirdiğini hissetti. Ama midesindeki kıvrandıran acı ve boğazındaki öksürten yanma aynen devam ediyordu.</p>

  <p>Yenilmek yok, diye düşündü. Hiçbir şeye teslim olmayacağım. Tıpkı Kaer Morhen’de yaptığım gibi ayağa kalkmalıyım, acıyı, zayıflığı içimde aşmalı, yenmeli ve öldürmeliyim. Şimdi hiç değilse yönümü biliyorum. Güneşin olduğu taraf, batı. İlerlemeli, su ve yiyecek bulmalıyım. Mecburum buna. Çöl burası. Çöllere düştüm. Martı Kulesi’nde girdiğim yer, büyülü geçitti, büyücüler için öngörülmüş uzak mesafelere açılan bir düzenekti.</p>

  <p>Tor Lara’daki o geçit tuhaftı. Ciri’nin koşarak çıktığı sonuncu katta yosun kaplı duvarlar dışında hiçbir şey, pencere bile yoktu. Duvarlardan birinde ansızın oval bir şey açılmıştı, ışık kırılmaları sonucu opal gibi parlayan bir ışık huzmesiyle doluydu. Ciri duraksamıştı ancak geçit onu çekmiş, çağırmış, neredeyse yalvarmıştı ona. Bu ışıklı oval açıklıktan başka bir çıkış da yoktu zaten. Ciri, gözlerini kapayıp içine dalmıştı.</p>

  <p>Sonra gözlerini kamaştıran bir aydınlıkla, anaforla karşılaşmıştı. Tutulduğu rüzgârdan soluğu kesilmiş, kaburgaları sıkışmıştı. Sessizliğin, soğuğun ve boşluğun içine doğru uçtuğunu anımsıyordu. Sonra gözlerinin önünde şimşekler çakmış ve ardından havayla âdeta çarpışmıştı. Yukarısı masmavi, aşağısı bulanık ve boz rengiydi.</p>

  <p>Kapı, onu uçarken yere bırakıvermişti; kartal yavrusunun taşıyamayacağı kadar ağır gelen bir balığı bırakması gibi... Ciri, yerdeki taşların üzerine çarparak düşünce bilincini yitirmişti. Orada öylece ne kadar süre yattığını bilmiyordu.</p>

  <p>Tapınakta büyülü geçitlerle ilgili kitaplar okumuştum, diye anımsadı Ciri saçındaki kumlan silkelerken. Okuduğu kitaplarda sözü geçen kaotik geçitler, insanı kim bilir nerelere taşır ve kim bilir nerelerde kaldırıp atardı. Martı Kulesindeki geçit mutlaka bunlardan biri olmalıydı. Beni dünyanın öbür ucuna attı. Buranın neresi olduğunu kimse bilmiyor. Beni burada kimse arayamaz ve bulamaz. Burada kalırsam, ölürüm.</p>

  <p>Ayağa kalktı. Bütün gücünü toplayarak kayalığa tutundu ve bir adım attı. Bunu ikinci ve üçüncü adımlar izledi.</p>

  <p>İlk adımlarla birlikte fark etti, sağ çizmesinin tokaları kopmuştu ve bileklerine doğru kayan konç yürümeyi güçleştiriyordu. Oturdu —bu kez zorunluluktan değil gerektiği için yapıyordu bunu— üstünü başını ve teçhizatını gözden geçirdi. Dikkatini bu işe verdiği için bitkinliğini ve ağrılarını unutmuştu.</p>

  <p>İlk dikkatini çeken şey küçük hançeri olmuştu. Ciri onu unutmuştu ve kını arkaya kaymıştı. Hançerin hemen yanında, her zaman olduğu gibi kemerinden küçük bir kese sallanıyordu. Yennefer’in armağanıydı bu. İçinde, "Bir hanımefendinin her zaman yanında taşıması gereken şeyler," vardı. Ciri, kesenin ağzını açtı. Bir hanımefendinin standart teçhizatı, şu an içinde bulunduğu duruma göre ayarlanmamıştı ne yazık ki. Kesede kaplumbağa kabuğundan bir tarak, tek parçadan oluşan tırnak makası ve törpü, sterilize bir ambalaj içinde ketenden yapılmış bir adet tampon ve içine el merhemi doldurulmuş yeşim taşından küçük bir kutu vardı.</p>

  <p>Ciri, güneşten yanmış yüzünü ve dudaklarını merhemle ovaladı, ardından dudaklarını yaladı. Kutu boşalıncaya kadar içindeki merhemin tamamını yaladı, yağın ve nemlendirici etkinin tadını çıkardı. Merheme rayiha katmak üzere kullanılmış olan papatyanın, amberin ve kâfurun tadı iğrençti ama canlandırıcı bir güce sahipti.</p>

  <p>Aşağıya kayan çizme koncunu, kolundan çekip çıkardığı küçük bir kayışla sıkıca bağladı, doğruldu ve sonucu denemek için ayağını birkaç kez sertçe yere vurdu. Tamponu açıp çözdü, geniş bir şeride dönüştürdü, yaralı şakaklarını ve güneşten yanmış alnını bununla sardı.</p>

  <p>Ayağa kalktı, kemerini düzeltti, hançerini sağ kalçasının üstüne yerleştirdi, ani bir hareketle kınından çekip baş parmağıyla bıçağını kontrol etti. Keskindi.</p>

  <p>Bir silahım var, diye düşündü. Ben Witcherim. Hayır, ölmeyeceğim burada. Açlık da neymiş, dayanırım, Melitele Tapınağında iki gün süreyle oruç tuttuğum günler oldu. Su... Su bulmalıyım. Su buluncaya kadar yürüyeceğim. Bu lanet olası çölün bir sonu olmalı. Eğer büyük bir çöl olsaydı, haberim olurdu, Jarre’la baktığım haritada görürdüm mutlaka. Jarre... Şimdi ne yapıyordur kim biliri</p>

  <p>Yola koyuluyorum, diye karar verdi. Batıya doğru ilerleyeceğim, güneşin nereden battığını görüyorum, kesin olan tek yön bu şimdi. Ben hiç yolumu şaşırmam, hangi yöne gitmem gerektiğini her zaman bilirim. Gerekirse bütün gece yürürüm. Ben Witcher’ım. Gücümü toplar toplamaz Kaer Morhen'deki gibi koşacağım. Bu ıssızlığın sonuna gelirim o zaman. Dayanırım... Dayanmak zorundayım... Hıh, Geralt da buna benzer çöllere kaç kez düşmüştür, Kim bilir belki de daha berbatlarına...</p>

  <p>Yürüyorum.</p>

  <p>Ciri bir saat yürümüş ama arazi değişmemişti. Çevre hâlâ kızılımsı gri, ayaklarının altından kayan uçları sivri taşlarla doluydu, genç kız zorunlu olarak dikkatli davranıyordu. Yer yer görülen kurumuş ve dikenli çalılar, buldukları aralıklardan uzayıp eğri büğrü dallar oluşturmuştu. Ciri, aralarında sıvılarını emebileceği taze yapraklar bulmak umuduyla rastladığı ilk çalılığın önünde durdu. Gelgelelim çalının ellerine batan dikenleri vardı yalnızca. Tek dalı bile kırılamayacak durumdaydı. Daha sonra yoluna çıkan iki çalılık da aynı durumdaydı ve Ciri ondan sonra gördüklerine bakmadan önlerinden geçti.</p>

  <p>Hava hızla kararıyordu. Güneş, zikzaklar çizen, girintili çıkıntılı ufukta batıyordu, gökyüzü ateş rengine bürünmüştü. Akşam karanlığıyla birlikte soğuk da bastırmıştı. Serinlik Ciri’ye önce iyi gelmişti, güneşten yanan tenini rahatlatmıştı. Ancak çok geçmeden ısı daha da düştü ve genç kızın dişleri birbirine vurmaya başladı. Isınmak umuduyla adımlarını hızlandırdı ama zorlamayla birlikte yanlarındaki ve dizindeki ağrılar yeniden baş gösterdi. Ciri topallamaya başladı. Derken güneş ufukta tamamen kayboldu ve ortalık bir anda zifiri karanlık oldu. Yeniay vardı ve göğü kaplayan yıldızların ışığı yetersizdi. Ciri artık önündeki yolu göremiyordu. Birkaç kez yere düştü, ellerinin ve dizlerinin derisi sıyrıldı. Ayağı iki kez taşların arasındaki boşluğa girdi ve Witcher eğitimi sırasında öğrendikleri onu ayağının kırılmasından ya da incinmesinden korudu. Artık durmak zorundaydı, anlamıştı bunu. Karanlıkta yürümek olanaksızdı.</p>

  <p>Yassı bir bazalt taşın üzerine oturdu. Çaresizlik içini kemiriyordu. Yürürken yönünü koruyabildiğinden bile emin değildi. Güneşin ufukta battığı noktayı çoktan kaybetmişti, günbatımından sonra da yönünü tayin etmesine yarayan ışık huzmesinin zerresini seçemiyordu. Çevresi, aşılamaz bir karanlıkla kaplıydı şimdi. Bir de öldürücü soğukla. Hava öylesine sertti ki eklemlerini uyuşturuyor, iki büklüm olmaya, başını soğuktan sızlayan omuzlarının arasına çekmeye zorluyordu. Ciri, güneşi arar olmuştu şimdi. Oysa biliyordu, güneş ışınları kayalıklara vurduğunda yayılan sıcağa katlanamayacaktı. O zaman da yoluna devam edemeyecekti. Ağlama isteğinin boğazına düğüm gibi oturduğunu, çaresizlik ve umutsuzluk dalgalarıyla çepeçevre sarıldığını hissetti. Ama çaresizliği ve umutsuzluğu bu kez öfkeye dönüşmedi.</p>

  <p>"Ağlamayacağım!" diye bağırdı karanlığa doğru. "Ben bir Witcher’ım! Ben..."</p>

  <p>Bir büyücüyüm.</p>

  <p>Ciri, kollarını kaldırıp ayalarını şakaklarına bastırdı. Güç, her yerde. Suda, havada, toprakta...</p>

  <p>Hızla ayağa kalktı, ellerini karşıya doğru uzattı, tedirgin bir adım attı. Bir kaynak arıyordu. Ve şansı ona yardım etti. Bir saniye sonra kulaklarına o bildik şırıltı geldi, yeraltındaki su kaynağından toprağın yüzeyine doğru vuran enerjiyi hissetti. Derin ama ağır ağır soluk alarak gücü içine çekti. Zayıf düştüğünü biliyordu ve bu durumdayken beynin ani olarak oksijensiz kalmasından ba- yılabilirdi ve bütün çabası boşa giderdi. Enerji, adım adım içine nüfuz etti ve ruhu bir anda coşkuyla doldu. Ciğerleri daha güçlü ve hızlı çalışmaya başladı. Ciri, hızlanan soluklarını dizginledi çünkü yoğun oksijen alımının da tehlikeli sonuçları olabilirdi.</p>

  <p>Ve başardı.</p>

  <p>Önce şu bitkinlik, diye düşündü, önce sırtımdaki ve bacaklarımdaki beni felç eden ağrılar. Sonra soğuk. Beden ısımı yükseltmek zorundayım...</p>

  <p>Hareketleri ve büyülü sözcükleri adım adım belleğinde topladı. Bazı hareketleri hızlı yapıp sözcükleri telaşla okuyunca ansızın kasılıp titremeye başladı, şiddetli bir nöbetin ve baş dönmesinin ardından dizlerinin bağı çözüldü. Bazalta oturdu, titreyen ellerini sakinleştirmeye çalıştı, kesik kesik alıp verdiği düzensiz soluklarının kontrolünü yeniden ele geçirdi.</p>

  <p>Sözcükleri tekrarladı ama bu kez kendini sakin olmaya, hata yapmamaya, dikkatini ve iradesini bütünüyle toplamaya zorladı. Ve etki o anda kendini gösterdi. Ciri, içini saran sıcaklığı bacaklarına ve boğazına yaydı. Ayağa kalktı, yorgunluğunun yok olduğunu ve kaslarının gevşediğini hissetti.</p>

  <p>"Ben büyücüyüm!" diye bir zafer çığlığı atıp, ellerini göğe uzattı. "Gel, ebedî ışık! Seni çağırıyorum! Aen’drean va, aveigh aıne!</p>

  <p>Ellerinin arasından çok büyük sayılmayan sıcak bir ışık küresi kelebek gibi yükseldi, taşların üzerine mozaikleri andıran gölgeler yaydı. Ciri, küreyi ağır ağır yaptığı bir el hareketiyle sağlamlaştırdı ve tam karşısında asılı duracak biçimde konumlandırdı. Ama iyi bir fikir değildi bu, çünkü ışık gözünü alıyordu. Bu kez küreyi arkasına kaydırmaya çalıştı ama bu da berbat bir sonuç yarattı, çünkü kendi gölgesi engel oluyor, görüş açısını kapatıyordu. Genç kız, ışık yayan küreyi ağır ağır yana itip, sağ omzunun üzerinde süzülmesini sağladı. Küre, gerçek bir büyü küresini andırmasa da genç kız başarısından dolayı müthiş gurur duyuyordu.</p>

  <p>"Hah!" diye böbürlendi. "Keşke Yennefer de görebilseydi!"</p>

  <p>Canlı ve güvenli adımlarla yoluna devam etti, küreden yayılan ışıkla karanlığını yarı yarıya yitiren yolda hızla ilerledi. Yürürken bir yandan da başka büyülü sözcükleri anımsamaya çalışıyordu ancak hiçbirinin içinde bulunduğu duruma uymadığına karar verdi. Ayrıca bazı büyüler çok zorlayıcıydı ve Ciri biraz korkuyordu, darda kalmadan kullanmak istemiyordu bunları. Su ve yiyecek sağlayacak büyüler bilmiyordu ne yazık ki. Böyle büyüler olduğunu biliyordu ancak bunlardan hiçbirini öğrenmemişti.</p>

  <p>O saate kadar ölü olan çöle büyülü kürenin ışığında ansızın hayat gelmişti. Ciri’nin ayaklarının altında parlak böcekler ve kocaman örümcekler dolaşıyordu şimdi. Kızıla çalan bir akrep, arkasında kuyruğunu sürükleyerek Ciri’nin önünden hızla geçip gitti, sonra taşların arasındaki boşluğa girip gözden kayboldu. Uzun kuyruklu yeşil bir kertenkele karanlığın içine doğru süzülüp taşların üzerinden atladı. Ciri’nin önünden, büyük iareleri andıran, arka bacaklarının üzerinde yükseğe sıçrayabilen kemirgenler geçiyordu. Genç kız, sık sık karanlıkta parlayan gözler görüyordu ve bir seferinde taş yığınlarının arasından gelen bir tıslama duyunca damarlarındaki kanın donduğunu hissetti. Önce yiyecek bir şeyler bulabilmek için taşların arasına bakmayı düşündüyse de bu tıslamayla birlikte vazgeçti. Bastığı yerlere daha çok dikkat etmeye başladı ve Kaer Morhen’de incelediği kitaplardaki çizimler gözünün önüne geldi. Giga akrep. Scarlettia yılanı. Korkusalan. Çöl canavarı. Lamya. Sürünen örümcek. Hepsi çöllerde yaşayan zehirli canavarlardı. Ciri adım atarken korkuyla kulaklarını dikmiş çevresini inceliyor, hançerinin sapını sımsıkı tutuyordu.</p>

  <p>Birkaç saat sonra ışıklı küre bulanıklaşmaya başladı, yaydığı ışığın çapı daraldı, kararmaya ve bulanıklaşmaya başladı. Ciri, dikkatini tamamen büyüye verdi ve sözcükleri birkaç kez okudu. Küre, birkaç saniye aydınlanır gibi olup titredi ama hemen ardından kızarıp yeniden bulanıklaştı. Ciri uğraşmaktan yorulup sendeledi, gözlerinin önünde siyah ve kızıl ışıklar belirdi. Kendini yere bıraktı ve çakıl taşlar gıcırdadı.</p>

  <p>Derken küre tamamen söndü. Ciri, büyülü sözcükleri okumaktan vazgeçti. İçinde hissettiği yorgunluk, boşluk ve güçsüzlük, başarı şansını peşinen elinden alıyordu.</p>

  <p>Uzaklarda, ufukta belli belirsiz bir ışık huzmesi yükseldi. Yolumu şaşırdım, diye düşündü Ciri dehşet içinde. Her şeyi tersine döndürdüm. Önce batıya doğru ilerledim ama şimdi güneş tam karşımda doğuyor, demek ki...</p>

  <p>Tarifsiz bir yorgunluk ve uyku bastırdı, genç kızı tir tir titreten soğuk bu bile bunların yanında solda sıfır kalırdı. Uyumayacağım, diye karar verdi Ciri. Uyumamalıyım... Uyumamalıyım...</p>

  <p>İliklerine kadar işleyen soğuktan ve gitgide artan aydınlıktan uyandı. Gözlerini açtığında kasıkları sancıyla kasıp kavruluyor, boğazı yanıyordu. Ayağa kalkmaya çalıştı. Ama yapamadı. Ağrıyan ve kaskatı kesilmiş uzuvlarına söz geçiremiyordu. Elleriyle çevresini yokladı, parmaklarında bir ıslaklık farketti.</p>

  <p>"Su..." diye bağırdı. "Su!"</p>

  <p>Bedeni zangır zangır titrerken dört ayak üzerinde durdu, dudaklarını bazalt taşına bastırdı, düz yüzey üzerinde birikmiş damlaları diliyle topladı ve kayanın girintili çıkıntılı yüzeyindeki çukurların içinde toplanmış sıvıyı emerek içine çekti. Çukurlardan birinin içinde neredeyse avuç dolusu çiy birikmişti — Ciri bu suları kumlarla ve toz tozlarıyla birlikte yaladı ve tükürmeye cesaret edemedi. Çevresine bakındı.</p>

  <p>Taşların arasından kendine yaşam alanı bulmuş bodur bir çalılığın dikenleri üzerine yağmış pırıl pırıl parlayan şebnemleri tek bir zerresini bile kaçırmamak için diliyle topladı. Hançeri yerde duruyordu. Kınından ne zaman çıkardığını anımsayamadı. Bıçak, ince bir tabaka çiyle kaplanmıştı. Ciri buz gibi metali özenle yaladı.</p>

  <p>Bedenini kaskatı kesen sancılara aldırmadan dört ayak üzerinde ilerledi, hedefi öteki taşların üzerindeki çiylerdi. Gelgelelim, altın sarısı güneş taşlı ufku aşmış, çöle göz kamaştırıcı ışıklarını yayar yaymaz kayalıkları yıldırım hızıyla kurutmuştu. Ciri iliklerine işlemeye başlayan sıcağın tadına vardı ancak birazdan acımasız sıcaktan kavrulup gecenin soğuğunu özleyeceğini biliyordu.</p>

  <p>Güneşe sırtını döndü. Güneşin parladığı taraf, doğuydu. Ama o batıya gitmek zorundaydı. Mecburdu buna.</p>

  <p>Sıcak artmaya başladı, şiddetlendi ve çok geçmeden dayanılmaz boyutlara ulaştı. Ciri öğleye doğru bastıran sıcağa dayanamadı, gölgelik alan bulabilmek için ister istemez yönünü değiştirdi. Sonunda sığınacak bir yer, mantar şeklinde bir kaya parçası buldu ve altına girdi.</p>

  <p>Taşların arasında duran bir nesne dikkatini çekti. Yalayarak içini boşalttığı yeşim taşından kutuydu bu.</p>

  <p>Ağlamaya bile gücü kalmamıştı.</p>

  <p>Susuzluk ve açlık, yorgunluk ve yılgınlığı yenmişti. Ciri sendeleyerek yeniden yola koyuldu. Güneş kavuruyordu.</p>

  <p>Ciri ufukta, çok uzaklarda, sis örtüsünün ardında bir şey fark etti, ancak sıradağlar olabilirdi bu. Çok uzaklardaki sıradağlar.</p>

  <p>Ciri, gece olduğunda binbir zahmetle güç topladı ve ancak birkaç denemeden sonra büyülü bir küre yarattı. Bu uğurda harcadığı çaba genç kızı öylesine bitkin düşürmüştü ki yoluna devam edemedi. Bütün enerjisini yitirmişti. Isınmak ve rahatlamak için yaptığı büyüyü birkaç kez denedi ancak sonuç alamadı. Büyüyle ışık yaratmak cesaretini ve inancını artırmıştı ancak keskin soğuk direncini kırıyordu. Şafak vaktine kadar tir tir titredi, güneşin doğmasını sabırsızlıkla bekledi. Hançerini kınından çıkardı, üzerinin çiyle kaplanması için dikkatle bir taşın üzerine koydu. Yorgunluktan tükenmişti ama susuzluktan ve açlıktan uyuyamıyordu. Gün ağarmcaya kadar dayandı. Hırsla hançerinin bıçağını yaladığı sırada hava hâlâ karanlıktı. Hava aydınlanır aydınlanmaz yüzükoyun yere uzanıp çukurlarda ve taş aralarındaki boşluklarda su aradı.</p>

  <p>Bir tıslama duydu.</p>

  <p>Alacalı kocaman bir kertenkele yakınlardaki bir kayalığa oturmuş, dişsiz ağzını ardına kadar açmıştı, sırtında devasa tırtıklar vardı. Gerindi ve kuyruğunu taşa şaklattı. Tam önündeki bir yarığın içi suyla doluydu.</p>

  <p>Ciri önce korkuyla geri çekildi ama sonra içi çaresizlik ve çılgın bir öfkeyle doldu. Titreyen elleriyle çevresini yokladı ve uçları sivri bir taş parçası buldu.</p>

  <p>"Benim suyum o!" diye kükredi. "Benim!"</p>

  <p>Taşı savurdu ama isabet ettiremedi. Kertenkele fırladı, uzun pençeli ayakları üzerinde yükseldi, sonra kayalık labirentinde gözden kayboldu. Ciri taşın önünde çömeldi, çatlağın içindeki kalan suyu içti. Derken bir şey gördü.</p>

  <p>Bir taşın ardındaki yuvarlak boşluğun içinde yedi adet yumurta vardı, kızıl kumun içinden kısmen de olsa görünüyorlardı. Genç kız bir an olsun duraksamadı. Dizlerinin üzerinde doğrulmadan yuvanın üzerine kapandı, yumurtalardan birini kaptığı gibi dişledi. Derimsi kabuk kırıldı ve bir anda söndü, içindeki yapışkan sıvı Ciri’nin koluna aktı. Ciri yumurtayı içti, sonra elini yaladı. Yutkunmakta güçlük çekti ve hiç tat almadı.</p>

  <p>Yerden kalkmadan bütün yumurtaları sırayla içti. Her yeri yapış yapıştı, kir ve kum içindeydi, dudaklarından yapışkan bir madde sızıyordu. Yine de hırsla kumu eşelemeyi sürdürüyor, hıçkırarak canavarca sesler çıkarıyordu. Sonra donup kaldı.</p>

  <p>"Dik otur, prenses! Dirseklerini masaya dayama. Tabağa uzanırken dikkatli ol, manşetlerinin dantellerini kirletiyorsun! Ağzım peçeteye sil ve şapırdatma artık! Tanrılar adına, bu kiza masa adabını öğreten olmamış mı? Cirilla!"</p>

  <p>Ciri başını dizine yasladı, sarsılarak ağlamaya başladı.</p>

  <p>Yürümeye öğleye kadar devam etti. Sıcağın bastırmasıyla birlikte gücünün yittiğini hissedip bir mola verdi. Bir kaya çıkıntısının gölgesine uzanıp uzunca bir süre kestirdi. Gölgelik alan, serin olmasa da kavurucu güneşin altında kalmaktan iyiydi. Susuzluk ve açlık derin bir uykuya dalmasını engelliyordu.</p>

  <p>Uzaklardaki sıradağlar güneş ışınlarının altında yanıp sönüyor gibiydi. O dağların çirveleri belki karlarla kaplıdır, diye düşündü Ciri, belki haçlar, dereler de vardır. Oraya, acilen oraya ulaşmalıyım.</p>

  <p>Neredeyse bütün gece yürüdü. Yönünü yıldızlara göre çizmeye karar vermişti. Gökyüzü yıldızlarla doluydu. Dersleri dikkatlice dinlemediğine, tapınak kütüphanesinde gökyüzü haritalarını incelemediğine pişman oldu. En önemli takımyıldızları tanıyordu elbette, Yedi Keçiyi, Testiyi, Orak’ı, Ejderhayı ve Kış Bakiresi’ni biliyordu ama o sırada hiçbiri yönünü belirlemesine yardımcı olabilecek konumda değildi. Sonunda o ışık karmaşasının içinde ona yönünü gösterdiğini düşündüğü çok parlak bir yıldız keşfetti. Bunun hangi yıldız olduğunu bilmediği için ona bir ad buldu. Göz yıldızıydı gökteki...</p>

  <p>Yoluna devam etti. Sıradağlara doğu yürüyor olmasına karşın zerre kadar yaklaşamıyordu. Dağlar, bir gün önce neredeyseler hâlâ aynı uzaklıktaydılar. Ama ona yine de yönünü gösteriyorlardı.</p>

  <p>Ciri büyük bir dikkatle ilerliyordu. Bir kertenkele yuvası daha buldu, içinde dört yumurta vardı. Küçük yeşil bir bitki keşfetti, olsa olsa parmak büyüklüğündeydi, mucize eseri kayalıkların arasından büyüyüp yeşermişti. Sonra kahverengi büyük bir böcek ve ince bacaklı bir örümcek yakaladı.</p>

  <p>Ne bulursa yiyordu.</p>

  <p>Öğleye doğru yediklerinin hepsini çıkardı, ardından bilincini yitirdi. Kendine gelir gelmez gölgelik bir alan aradı, yere uzandı, iki büklüm kıvrılıp elini ağrıyan karnına bastırdı.</p>

  <p>Güneş batarken yeniden yola koyuldu. Makine gibi hareket ediyordu, bedeni kaskatıydı. Birkaç kez düştü, kalktı ve yürümeye devam etti.</p>

  <p>Yürüyordu. Yürümek zorundaydı.</p>

  <p>Akşam. Mola. Gece. Göz yolu gösteriyor. Olmayan gücünün son raddesine kadar yürümek. Mola. Uykusuz gece. Açlık. Soğuk. Zayıf kalan büyü enerjisi, ışık ve ısı üretirken tam bir büyü fiyaskosu. Sabah hançerini ve taşların yüzeyini kaplamış çiyleri yaladıktan sonra daha da şiddetlenen susuzluk.</p>

  <p>Güneşin doğmasıyla birlikte soğuk kırılınca uykuya daldı ve kavurucu sıcaktan uyandı. Yoluna devam etmek için ayağa kalktı.</p>

  <p>Bir saat yol aldıktan sonra bayıldı. Ayıldığında güneş en üst noktaya ulaşmıştı. Sıcak öldürücüydü. Gölgelik alan aramaya bile gücü yoktu Ciri’nin. Ayağa kalkacak gücü de yoktu. Ama kalktı.</p>

  <p>Yürüdü. Yenilmeyecekti. Gün boyu yürüdü. Hatta gecenin yarısına kadar da.</p>

  <p>Kumun altına yanlamasına gömülmüş bir kayalığın altına büzülüp sıcağın en yoğun olduğu saatleri yine uykuda geçirdi. Huzursuz ve eziyetli bir uykuydu bu; düşünde su, içilebilir su kaynakları gördü. Gökkuşağıyla çevrili bir alanda fışkıran sular, şelaleler. Taşan dereler. Alacalı otların gölgesinde ormanın içinden akan bir çay. Yosun kaplı çeşmeler ve taşan kovalar... Saçaklarda eriyen buzlardan süzülen damlalar... Su. Buz gibi, hayat veren, dişleri sızlatan, tadına doyulmaz muhteşem su...</p>

  <p>Ciri uyandı, toparlandı, geldiği yöne doğru yürümeye başladı. Döndü, sendeledi ve düştü. Geri dönmeliydi! Gelirken su kenarından geçmişti! Taşların arasından şırıldayan bir derenin önünden geçmiş ve durmamıştı! Böyle bir akılsızlığı nasıl yapmıştı?</p>

  <p>Kendine geldi.</p>

  <p>Sıcağın etkisi azalmıştı, akşam olmak üzereydi. Güneş yine batıya, dağlara yönelmişti. Güneş, sırtında olmamalıydı, hakkı yoktu buna. Ciri serap görüyordu, gözlerinin dolmasına izin vermedi, döndü ve yoluna devam etti.</p>

  <p>Bütün bir gece çok ağır adımlarla yürüdü. Fazla yol alamadı. Yürürken uyukluyor, düşünde su görüyordu. Güneşin doğuşunu bir kaya parçası üzerinde otururken karşıladı. Kolunu sıyırmış, gözünü hançerine dikmişti.</p>

  <p>Kan, sıvı bir şey. içilebilir.</p>

  <p>Gördüğü serabın etkisinden sıyrıldı. Çiyle kaplı hançerini yaladı ve yolculuğa devam etti.</p>

  <p>Bayılmıştı. Güneşten ve ısınmış taşlardan yandığını hissederek ayıldı. Karşısında, sis örtüsünün ardında girintili çıkıntılı sıradağlar uzanıyordu.</p>

  <p>Yaklaşmıştı. Epeyce yaklaşmıştı.</p>

  <p>Gelgelelim gücü tükenmişti Ciri’nin. Oturdu. Güneşi yansıtan hançeri alev alevdi. Ve de keskin. Biliyordu bunu Ciri.</p>

  <p>Kendine neden işkence ediyorsun, diye sordu hançer, titiz büyücü Tissaia de Vries’in ciddi ve sakin sesiyle. Neden kendini acı çekmeye mahkûm ediyorsuni Bitir artık şu işi!</p>

  <p>Hayır. Yenilmeyeceğim.</p>

  <p>Dayanamazsın. Susuzluktan nasıl ölündüğünii biliyor musun? Her an aklını kaçırabilirsin ve o zaman geç olur. Bitirmeye gücün olmaç o zaman.</p>

  <p>Hayır. Yenilmeyeceğim. Dayanacağım.</p>

  <p>Hançerini kınına soktu. Ayağa kalktı, sendeledi, düştü. Kalktı, sendeledi ve yoluna devam etti.</p>

  <p>Tepesinde, sararmış gökyüzünde bir akbaba gördü.</p>

  <p>Kendine geldiğinde yere ne zaman düştüğünü anımsamıyordu. Orada ne kadar süreyle yattığını da bilmiyordu. Göğe baktı. Tepesinde daireler çizen akbabaya iki tane daha katılmıştı. Ayağa kalkacak gücü bulamıyordu kendinde.</p>

  <p>Sonunun geldiğini anladı. Sükûnetle kabul etti bu gerçeği. Hatta rahatladı bile.</p>

  <p>Bir şey dokundu Ciri’ye.</p>

  <p>Bir şey, hafifçe ve dikkatle kolunu dürttü. Çevresini cansız taşların sardığı uzun süreli yalnızlıktan sonra gelen bu dokunuşla hiç gücü olmadığı halde sıçradı ya da en azından sıçramaya çalıştı. Ona dokunan şey burnundan soluyup geri çekildi ve ayaklarını sertçe yere vurdu.</p>

  <p>Ciri güçlükle doğrulup oturdu, yapışmış göz kapaklarını başparmaklarıyla ovdu.</p>

  <p>Aklımı kaçırdım, diye düşündü.</p>

  <p>Birkaç adım ötesinde bir at duruyordu. Ciri gözlerini kırpıştırdı. Hayır, serap görmüyordu. Gerçek bir attı bu. Genç bir at. Bir taydan çok da büyük değildi.</p>

  <p>Ciri kendine geldi. Çatlamış dudaklarını yalayıp öksürdü. At, zıpladı ve çakıl taşlarını gıcırdatarak kaçtı. Hareketleri tuhaftı, alışılmışın dışında solgun bir kırattı. Ama güneşin önünde durduğu için öyle görünüyordu belki.</p>

  <p>Yavru at kişnedi, sonra birkaç adım yaklaştı. Ciri onu şimdi daha iyi görebiliyordu. Alışılmışın dışındaki renginden başka vücut yapısındaki tuhaflık da dikkat çekiciydi; atın başı küçüktü, boynu ve bilekleri çok inceydi, kuyruğu kalındı. At durdu, başına yana çevirip Ciri’yi süzmeye başladı. Ciri, sessizce iç geçirdi.</p>

  <p>Atın çıkıntılı alnında bir boynuz vardı, en az iki karış uzun- luğundaydı.</p>

  <p>Olacak şey değil, diye düşündü Ciri, gitgide daha çok ayılıyor ve aklını topluyordu. Dünyada tekboynuzar kalmadı ki nesilleri tükendi. Kaer Morhen deki Witcher kitabında bile yoktu tekboynuz! Sadece tapınaktaki Efsaneler KitabiWa onlardan sö{ ediliyordu... Aa, evet, bir de Efendi Giancardi’nin bankasında karıştırdığım PhysiologuSM« içinde bir tekboynuç illüstrasyonu yer alıyordu. Ama resimdeki tekboynuç attan çiyade keçiyi andırıyordu, keçi sakalı ve bileklerinde kalın kıllar vardı, ayrıca boynuçu iki arşına yakındı...</p>

  <p>Asırlar öncesinde yaşandığı hissine kapıldığı her şeyi ayrıntılarıyla anımsamasına şaşırdı. Ansızın başı döndü, bağırsakları kasıldı. Ciri inleyerek iki büklüm oldu. Tekboynuz burnundan soluyup bir adım yaklaştı, durdu, başını kaldırdı. Ciri’nin akima, kitaplarda tekboynuzlar hakkında yazılanlar geldi ansızın.</p>

  <p>"Yaklaş, çekinme" dedi çatallı sesiyle ve doğrulmaya çalıştı. "Gelebilirsin çünkü ben..."</p>

  <p>Tekboynuz burnundan soludu, geriye doğru sıçradı, kuyruğunu savurarak koşmaya başladı. Bir süre sonra durdu, başını silkeledi, nalıyla zemini eşeledi ve yüksek sesle kişnedi.</p>

  <p>"Doğru değil bu!" diye çaresizlik içinde inledi Ciri. "Jarre beni yalnızca bir kez öptü, o da sayılmaz! Geri dön!"</p>

  <p>Yaşadığı zorlanmadan gözleri karardı ve taşların üzerine yığıldı. Başını kaldırmayı başardığı sırada tekboynuz yine yanındaydı. Başını eğmiş kızı dikkatle süzüyor ve hafifçe burnundan soluyordu.</p>

  <p>"Benden korkma," diye fısıldadı Ciri. "Korkman gerekmez çünkü... çünkü ölüyorum ben."</p>

  <p>Tekboynuz kişnedi ve başını iki yana salladı. Ciri bayıldı.</p>

  <p>Kendine geldiğinde yalnızdı. Sancılarla kıvranıyordu, her yeri kasılmıştı, susuz, aç ve yalnızdı. Tekboynuz bir seraptı, yanılsamaydı, düştü. Düşlerin yok olması gibi o da yok olup gitmişti. Ciri bunu anlıyordu, kabul ediyordu ama yine de üzgün ve çaresizdi, sanki o yaratık gerçekten var olmuş, yanına gelmiş ve onu terk etmişti. Herkesin onu terk ettiği gibi.</p>

  <p>Ayağa kalkmak istedi ama üstesinden gelemedi. Yüzünü taşlara dayadı. Elini ağır ağır yanına attı, hançerinin topuzunu yokladı. Kan da bir sıvıdır. Bir şey içmeliyim.</p>

  <p>Nal sesi ve kişneme duydu.</p>

  <p>"Geri döndün," diye fısıldadı kız ve başını kaldırdı. "Gerçekten döndün mü?"</p>

  <p>Tekboynuz yüksek sesle soludu. Ciri, yaklaşmakta olan nal seslerini açıkça duyuyordu şimdi. Toynakları sırılsıklamdı; üzerlerinden sular akıyordu.</p>

  <p>Umut, etkisini gösterip genç kızı enerjiyle doldurdu. Tekboynuz önden gidiyor, Ciri onu izliyordu. Hâlâ tedirgindi, acaba düş mü görüyordu? Bitkinlikten yere yuvarlanınca dört ayak üzerinde yoluna devam etti. Sonra yerde süründü.</p>

  <p>Tekboynuz onu kayaların arasından kumlarla kaplı çukur bir araziye getirdi. Ciri son gücüyle sürünmeye devam ediyordu. Nemli kumlar arasında sürünüyor, sürünüyordu.</p>

  <p>Tekboynuz, kumun içindeki bir çukurun önünde durdu, kişnedi, yeri hızlı hızlı eşeledi, sonra bunu üç kez daha tekrarladı. Ciri anlamıştı. Sürünerek yaklaştı ve tekboynuza yardım etti. Kumu kazarken tırnakları kırıldı, aldırmadı, eşelemeyi sürdürüp kumları kenara yığdı. Galiba bir yandan da hıçkırıyordu ama bundan bile emin değildi. Çukurun dibinde çamurlu bir su belirince atlayıp ağzım oraya dayadı, bulanık suları kumlarıyla birlikte tükeninceye kadar yutarcasma içti. Hançerini de kullanarak doğaüstü bir çabayla daha derinleri kazdı, sonra oturup bekledi. Dişlerinin arasındaki kumları gıcırdatırken sabırsızlıktan tir tir titriyordu. Derken çukur yeniden suyla doldu. Ve Ciri sudan içti. Uzun uzun içti.</p>

  <p>Üçüncü denemesinde acele etmeyip kumların çökmesini bekledi, dört yudum kumsuz ama çamurlu su içti. İşte o sırada akima tekboynuz geldi.</p>

  <p>"Sen de susamışsındır, şirin at," dedi. "Ama çamurlu su içmezsin. Hiçbir at çamurlu su içmez."</p>

  <p>Tekboynuz kişnedi.</p>

  <p>Ciri, çukuru derinleştirdi, kenarlarını taşlarla sabitledi.</p>

  <p>"Biraz bekle, Şirin. Biraz dibe çöksün..."</p>

  <p>"Şirin" burnundan soludu, ayağını yere vurdu, başını çevirdi. "Asma suratını. İç."</p>

  <p>Tekboynuz, ağzını usulca suya doğru indirdi.</p>

  <p>"İç, Şirin. Düş değil bu. Gerçek su."</p>

  <p>Ciri önce kasten oyalandı, küçük kaynaktan uzaklaşmak istemiyordu. Kendine su içmenin yeni bir yöntemini yaratmıştı; çukurdaki suya batırdığı mendilini ağzının içinde sıkıyor, böy- lece kum ve çamur yutmaktan kurtuluyordu. Ancak tekboynuz ısrarcıydı, kişniyor, ayaklarını yere vuruyor, uzaklaşıp sonra geri dönüyordu. Yola koyulmak istiyor ve yolu gösteriyordu. Ciri epeyce kararsız kaldıktan sonra kendinden istenileni yaptı. Hayvan haklıydı, gitmeliydiler, dağlara doğru ilerlemeli, çölden çıkmalıydılar. Ciri, tekboynuzu izlerken çevresine dikkatle bakındı, amacı kaynağın yerini belleğine yazmaktı. Dönmek zorunda kalırlarsa yanlış bir yöne gitmek istemiyordu.</p>

  <p>Gün boyunca birlikte yürüdüler. "Şirin" adını verdiği tek- boynuz genç kızı götürüyordu. Tuhaf bir attı bu. Değil atların, açlıktan ölmek üzere olan keçilerin bile dönüp bakmayacağı otları yiyordu. Sonra taşların arasında bulduğu büyük karıncalardan oluşan bir koloniyi de yemeye başladı. Ciri hayvana önce şaşkınlıkla baktı, ardından ziyafete o da katıldı. Acıkmıştı.</p>

  <p>Karıncaların müthiş ekşi bir tadı vardı. Ciri’nin sonradan midesinin bulanmamasının nedeni de bu ekşilikti belki. Çok fazla karınca vardı, Ciri kaskatı kesilmiş çenesini bu sayede biraz kullanabiliyordu. Tekboynuz böcekleri olduğu gibi mideye indiriyordu, Ciri ise ikinci karın kısımlarını yiyor, kitin zırhlarını tükürüyordu.</p>

  <p>Yollarına devam ettiler. Tekboynuz, yerde bulduğu birkaç tutam sararmış sorguç otunu büyük bir iştahla yedi. Ciri ona bu defa katılmadı. Ama Şirin, kumların arasında kertenkele yumurtaları keşfedince Ciri hemen atılıp bunları aceleyle yedi. Tekboynuz kıza bakıp karnını doyurmasını bekledi. Yine yola koyuldular. Ciri bir tutam sorguç otu bulunca Şirine işaret etti. Şirin bir süre sonra Ciri’nin dikkatini kocaman bir kara akrebe çekti. Hayvanın kuyruğunun uzunluğu iki karışa yakındı. Ciri, iğrenç yaratığı ayağıyla ezdi. Kızın akrebi yemediğini gören tekboynuz bu işe kendi girişti ve çok geçmeden Ciri’ye yeni bir kertenkele yuvası gösterdi.</p>

  <p>Ciri ve tekboynuz dayanışma içinde yollarına devam ediyorlardı.</p>

  <p>Yürüyorlardı.</p>

  <p>Sıradağlar gitgide yaklaşıyordu.</p>

  <p>Gecenin zifirî karanlığı çökünce tekboynuz durdu. Ayakta uyumaya başladı. Atlardan iyi anlayan Ciri, önce hayvanı yere uzanmaya ikna etmeye çalıştı çünkü o zaman onun üzerine yatar ve ısısından yararlanabilirdi. Ama hesap tutmadı. Şirin yüzünü asıp uzaklaştı ve aradaki mesafeyi sürekli korudu. Tekboynuz zaten ders kitaplarında yazdığı gibi davranmıyordu, örneğin başını kızın kucağına koymayı aklının ucundan bile geçirmiyordu. Ciri çaresiz kalmıştı. Kitaplar tekboynuz ve bakire konusunda doğruyu yazmıyordu muhtemelen ama başka bir olasılık daha vardı. Tekboynuz kesinlikle bir yavruydu ve belki bu yüzden bakirelerden hiç mi hiç anlamıyordu. Bir zamanlar gördüğü tuhaf düşleri Şirin’in ciddiye alabileceği düşüncesini ise hemen aklından çıkardı. Zaten düşleri kim ciddiye alırdı ki?</p>

  <p>Ciri düş kırıklığına uğramıştı biraz. İki gün ve iki gecedir yollardaydılar ve tekboynuz sürekli aramasına karşın hâlâ su bulamamıştı. Birkaç kez durmuş, boynuzlu kafasını sağa sola sallamıştı, ardından dörtnala koşmuş, kaya yarıklarına dalmış, toynaklarıyla kumları eşelemişti. Karınca, karınca yumurtası ve kurtçuklar bulmuştu. Kertenkele yuvası da bulmuştu. Alacalı bir yılan bulmuş ve ezip öldürmüştü. Ama su bulamıyordu.</p>

  <p>Ciri, tekboynuzun dümdüz ilerlemeyip daireler çizerek yürüdüğünü fark etti. Hayvanın çölde yaşamadığından, yolunu şaşırıp buraya düştüğünden kuşkulandı.</p>

  <p>Tıpkı kendisi gibi.</p>

  <p>Sık sık yollarına çıkan karıncaların içinde ekşi bir sıvı bulunuyordu ama Ciri önceki kaynağa geri dönmeyi ciddi ciddi aklından geçiriyordu. Biraz daha ilerler ve su bulamazlarsa, geriye dönecek güçleri kalmayacaktı belki. Çünkü sıcak korkunçtu ve yürümek için büyük güç harcamak zorunda kalıyordu.</p>

  <p>Amacını tekboynuza anlatmaya çalışacağı sırada hayvan durdu, ısrarla kişnedi, kuyruğunu savurarak aşağıya doğru dörtnala koşup girintili çıkıntılı kayalıkların arasına daldı. Ciri onun peşi sıra giderken yolda karıncaların ikinci karın kısımlarını ağzına atıyordu.</p>

  <p>Kayalıkların arasında geniş bir saha, ortasında da belirgin bir çukur vardı.</p>

  <p>"Hah!" dedi Ciri sevinçle. "Sen akıllı bir taysın, Şirin. Yine bir kaynak buldun. O çukurun içinde su olmalı!"</p>

  <p>Tekboynuz durmaksızın soluyor ve ağır adımlarla çukurun çevresini dolanıyordu. Ciri yaklaştı. Çukur genişti, en az altı metre çapındaydı. Daire şeklindeki kenarları oldukça düzgündü, bir huniyi andırıyordu. Öylesine düzgün bir görüntüsü vardı ki sanki çizilmiş gibiydi. Ciri bir anda fark etti, böylesine kusursuz bir şekil kendiliğinden oluşamazdı. Ama anlamakta geç kalmıştı.</p>

  <p>Çukurun dibinde bir hareketlenme oldu ve Ciri nin yüzüne kum ve çakıl taşları yağmaya başladı. Kız kendini geriye attı, düştü ve aşağıya doğru kaydığını fark etti. Yukarıya doğru fırlayan çakıl taşları sadece ona değil, çukurun kenarlarına da isabet ediyordu ve kenarlar dalgalanarak çöktükçe onu da aşağıya doğru çekiyordu. Ciri çığlığı bastı, kollarıyla yüzer gibi daireler çizdi ve ayaklarıyla boş yere bir yere tutunmaya çalıştı. Derken anladı, şiddetli hareketler her şeyi daha da berbat edip kumun daha çok kaymasına yol açacaktı. Sırtüstü döndü, topuklarını sıkıca zemine sapladı ve kollarını açtı. Dipteki kumlar durmaksızın çalkalanıyordu, Ciri kumların içinden çıkan en az yarım arşın uzunluğunda kahverengi kancalı akrep kıskaçları gördü. Yine çığlığı bastı ama bu sefer avazı çıktığı kadar bağırıyordu.</p>

  <p>Üzerine yağan çakıllı kumlar ansızın yön değiştirip çukurun karşı kenarına vurmaya başladı. Tekboynuz dikildi, ayaklarının altındaki kenar dağıldı. Hayvan onu sürükleyen kumlardan kurtulmak için çabaladı ama yapamadı, gitgide daha derine batıyor, dibe doğru hızla kayıyordu. Korkunç kıskaçlar şiddetle bir açılıp bir kapanıyordu. Tekboynuz çaresizlik içinde kişnedi, kendini bir sağa bir sola attı, ön ayaklarıyla aşağı doğru kayan kumları çılgınca tekmeledi. Arka ayakları kuma saplanıp kalmıştı. Çukurun dibine kadar kayıp kumun içinde gizlenmiş olan yaratığın vahşi kıskaçlarının araşma düştü.</p>

  <p>Ciri, tekboynuzun acı dolu bağırtılarını duyunca öfkeyle kükredi, hançerini kınından çıkarıp çukurun içine atladı. Aşağı iner inmez hata yaptığını anladı. Canavar çok derinlerdeydi, hançer darbeleri kumların arasından ona ulaşamazdı. Bu yetmiyormuş gibi, yaratığın devasa kıskaçları arasında sıkıştırıp kumlu tuzağa çektiği tekboynuz acıdan aklını oynatmış gibiydi, bağırıyor, ön ayaklarını rastgele savurup duruyordu. Ciri bu darbeleri alsa kemikleri kırılırdı.</p>

  <p>Witcher sıçramaları ve becerileri bu durumda hiç kâr etmiyordu. Ama çok basit bir büyü vardı. Ciri, gücü çağırdı ve telekinezi yoluyla darbelerini indirdi.</p>

  <p>Kumdan bir bulut havaya kalkıp kumun içinde gizlenmiş ve tekboynuzun bir ayağına sımsıkı sarılmış canavarı açığa çıkardı. Ciri dehşetle haykırdı. Yaşamı boyunca ne çizimlerde ne de Witcher kitaplarında böylesine iğrenç bir şey görmüştü. Böylesine itici bir canlıyı gözünün önüne bile getirememişti.</p>

  <p>Canavar kurşuni kahve renklerindeydi, uzun bir gövdesi vardı, bolca kan emmiş tahtakurusunu andırıyordu. Fıçıyı andıran gövdesinden çıkan ince uzantıları kıllarla örtülüydü. Bacakları yok gibiydi ama kıskaçları neredeyse gövdesi kadar uzundu.</p>

  <p>Kumdan örtüsünü bir anda yitiren yaratık, tekboynuzu bırakıp şiş bedenini hızlı ve şiddetli seğirmelerle yeniden kuma gömmeye çalıştı. Bunu başardı da ayrıca çukurdan çıkmaya çalışan tekboynuz aşağıya büyük miktarda kum göndererek canavara ister istemez yardım ediyordu. Ciri, öfke ve intikam ateşiyle dolmuştu. Kumun altında neredeyse artık görünmeyen hilkat garibesinin üzerine atladı ve hançerini kemerli gövdesine sapladı. Canavara arkadan saldırarak, yaratığın sürekli açılıp kapanan ve geriye doğru da savurabildiği kıskaçlarından kendini sakınıyordu. Ciri hançeri defalarca saplıyor, yaratık da inanılmaz bir hızla kendini kuma gömüyordu. Gelgelelim bunu kaçmak değil, saldırıya geçmek için yapıyordu. İki kez daha sallandıktan sonra tamamen görünmez olmuştu. Ardından öylesine güçlü bir çakıl dalgası yarattı ki Ciri beline kadar taşlı kumların arasına gömüldü. Kendini sağdan sola attı, yuvarlandı ama hiçbir yere kaçamıyordu. Gevşek kumların içi hâlâ çukurdu ve Ciri’nin her hareketi onu biraz daha aşağıya çekiyordu. Dipteki kumlar yine büyük bir dalgayla üzerine yağdı ve kumların arasından durmaksızın açılıp kapanan, keskin kancalarla bezeli kıskaçlar göründü yine.</p>

  <p>Ciri’yi Şirin kurtardı. Tekboynuz, çukurun dibine doğru kaydı, kumun içinde gizlenen kabartıyı tüm gücüyle tekmeledi. Nal darbeleri, boz rengi sırtı açığa çıkardı. Tekboynuz başını eğip hilkat garibesini en önemli yerinden, kıskaçlarla dolu kafasının şiş gövdesiyle birleştiği noktadan boynuzuyla yere çiviledi. Ciri, zemine bastırılan canavarın güçsüz düşmüş kıskaçlarının kumu can havliyle eşelediğini görünce o da tekboynuzun yanma atlayıp hançerini var gücüyle seğiren bedene sapladı. Sonra hançerini çekip yeniden daldırdı. Sonra yeniden. Tekboynuz, boynuzunu canavarın üzerinden hızla çekti ve fıçı şeklindeki bedeni bu kez ön bacaklarıyla çiğnedi.</p>

  <p>Canavar, kendini kuma gömme çabalarından artık vazgeçmişti. Hiç hareket etmiyordu. Çevresindeki kumlara bir anda yeşilimsi bir sıvı yayıldı.</p>

  <p>Ciri ve tekboynuz, çukurdan tırmanabilmek için büyük çaba harcadılar. Ciri birkaç adım uzaklaşıp kendini kumların üzerine bıraktı. Güçlükle soluk alıp veriyor, boğazına ve şakaklarına yayılan adrenalin dalgalarıyla titriyordu. Tekboynuz, kızın çevresinde daireler çizerek dönmeye başladı. O da adım atmakta zorlanıyordu, bacağındaki yaradan akan kan, bileklerine kadar süzülmüştü. Attığı her adımla birlikte yerde kan izleri kalıyordu. Ciri, dört ayak üzerinde doğruldu ve sarsılarak kustu. Bir süre sonra ayağa kalktı, sendeleyerek tekboynuza yaklaştı ancak Şirin kendisine dokunulmasına izin vermiyordu. Ciri’den kaçtı, bir köşeye çekilip yan yattı ve kumun içinde dönmeye başladı. Ardından boynuzunu birkaç kez kuma gömerek temizledi.</p>

  <p>Ciri ise hançerini temizliyor, bir yandan da biraz ötedeki çukura doğru huzursuz bakışlar atıyordu. Tekboynuz doğruldu, kişnedi ve ağır adımlarla kıza yaklaştı.</p>

  <p>"Yarana bakmak istiyorum, Şirin."</p>

  <p>Şirin kişnedi ve boynuzlu kafasını iki yana savurdu.</p>

  <p>"Tamam, bakmam o zaman. Eğer yürüyebiliyorsan, gidelim. Burada kalmasak iyi olur."</p>

  <p>Yollarına çok geçmeden kumlarla kaplı geniş bir arazi daha çıkmıştı. Burası da çevresini saran kayalıklara kadar kumun içinde açılmış çukurlarla doluydu. Ciri çukurlara dehşetle baktı; bazıları bir süre önce içinde ölüm kalım savaşı verdikleri çukurun en az iki katı genişliğindeydi.</p>

  <p>Kumluk araziye girip çukurların arasından geçmeye ikisi de cesaret edemedi. Gerçi bu çukurlu tuzakların ve içlerine yerleşmiş canavarların sadece dikkatsizlik edip içine düşen kurbanlar için tehlike yarattığını Ciri biliyordu. Çukurlara yaklaşmadıkları sürece canavarların dışarı çıkıp peşlerine düşmelerinden korkmadan kumluk araziden geçilebilirdi aslında. Ciri risk bulunmadığından kuşku duymuyor olsa da denemeye girişmek istemiyordu. Tek- boynuz da aynı fikirde olmalıydı çünkü kişniyor, burnundan soluyor, kumluk araziye girmemek için uzaklara kaçıyordu. Tehlikeli alanın çevresinden geniş bir daire çizerek ilerlediler ve canavarların kazarak altına giremeyecekleri kayalıklardan ve taşlı sert zeminlerden yürüdüler.</p>

  <p>Ciri yol boyunca gözünü bir an olsun çukurlardan ayırmadı. Ölümcül çukurlardan kumların fışkırdığına birkaç kez tanık oldu; belli ki canavarlar yuvalarını daha derinlere kazmakla meşguldü. Bazı çukurlar birbirlerine öylesine yakındı ki bir canavarın dışarı fırlattığı çakıllar yandakinin içine yuvarlanıyordu. Bunun üzerine o çukurun dibine gizlenmiş yaratıklar tehlike kokusu alıyor ve ürkütücü bir top ateşi, sağa sola saçılan bir kum fırtınası başlıyordu.</p>

  <p>Ciri, bu susuz ve ıssız çölde kum canavarlarının hangi avın peşinde olduklarını merak ediyordu. Yanıt bir süre sonra kendiliğinden geldi: Bir sonraki çukurlardan birinin içinden siyah bir nesne fırlayıp hemen karşılarında yere düştü. Ciri, kısa bir duraksamadan sonra bulunduğu kayalıktan kuma indi. Çukurdan dışarı fırlayan şey, tavşanı andıran bir kemirgenin ölüşüydü. Daha doğrusu tüyleri tavşanı çağrıştırıyordu. Cesedin kendisi iki büklümdü, kurumuştu, hava kabarcığı gibi boş ve hafifti, içinde bir damla bile kan yoktu. Ciri ürperdi, canavarların hangi canlıların peşinde olduklarını ve nasıl beslendiklerini öğrenmişti.</p>

  <p>Tekboynuz uyarırcasına kişnedi. Ciri başını kaldırıp baktı. Yakınlarda bir çukur yoktu, kumlar engebesiz ve dümdüzdü. Ama bu dümdüz kumlar gözlerinin önünde kabarmaya başladı ve hareketlenen nokta hızla üzerlerine doğru gelmeye başladı. Ciri, kurumuş leşi elinden fırlattı ve aceleyle kayalıklara doğru koştu.</p>

  <p>Kumluk araziye girmemekle çok doğru bir karar vermişlerdi.</p>

  <p>Yollarına devam ettiler, en küçük bir kumluk araziyi bile dıştan dolanarak yalnızca sert zemin üzerinde yürüdüler.</p>

  <p>Tekboynuz yavaş yürüyor ve sendeliyordu. Yaralı bacağından hâlâ kan sızıyordu. Ama Ciri’nin yanma yaklaşmasına ve yarasını incelemesine hâlâ izin vermiyordu.</p>

  <p>Kumluk arazi artık daralmaya ve kıvrılarak ilerlemeye başlamıştı. İnce ve yumuşak kum, yerini önce çakıl taşlarına, sonra molozlara bırakmıştı. Karşılarına uzun süredir çukurlar çıkmıyordu, bu durumda kumluk arazi üzerindeki önceden geçilmiş yolu izlemelerinde sakınca olamazdı. Ciri yine açlık ve susuzlukla kıvransa da adımlarını hızlandırdı. Umut vardı. Taşlı arazi, dağlardan akan bir nehrin yatağıydı. Yatakta su kalmamıştı ancak kaynaklara giden yolu gösteriyordu. Kaynaklar, nehir yatağını dolduramayacak kadar zayıf ve yetersizdi ama kana kana su içmeye mutlaka yeterdi.</p>

  <p>Ciri hızlı yürürken adımlarını yavaşlatmak zorunda kaldı. Çünkü tekboynuzun hareketleri gitgide hantallaşıyordu. Güçlükle yürüdüğü açıkça ortadaydı, sendeliyordu, bir bacağını sürüyordu, toynaklarını yan basıyordu. Hava kararınca yere uzandı. Ciri yanma yaklaşırken doğrulup kalkmadı. Ciri’nin yarasına bakmasına izin verdi. Bacağının iki yanı da yaralıydı, şişmişti ve ateş gibi yanıyordu. İki yara da iltihaplıydı, ikisi de hâlâ kanıyordu ve ikisinden de kanla birlikte berbat kokan yapışkan irinler akıyordu.</p>

  <p>Canavar zehirliydi.</p>

  <p>Hayvanın durumu ertesi gün daha da kötüleşti. Tekboynuz, neredeyse hiç yürüyemiyordu. Akşam olunca taşların üzerine uzandı ve yerinden hiç kalkmak istemedi. Ciri yanına çömeldi- ğinde yaralı bacağına burun delikleri ile boynuzuyla dokunup kişnedi. Bu kişneme acı doluydu.</p>

  <p>İltihap şiddetlenmiş, koku ağırlaşmıştı. Ciri hançerini çıkardı. Tekboynuz cılız bir sesle inledi, ayağa kalkmaya yeltendi ancak kıçını taşlara çarpıp düştü.</p>

  <p>"Ne yapmam gerektiğini bilmiyorum," dedi Ciri hıçkırarak ve hançerine baktı. "Gerçekten bilmiyorum... Yarayı kesip iltihabı ve zehri akıtmak gerekiyor mutlaka... Ama nasıl yapılacağını bilmiyorum! Seni daha çok yaralayabilirim!"</p>

  <p>Tekboynuz başını kaldırmaya çalışıp kişnedi. Ciri taşların üzerine oturdu, başım ellerinin arasına aldı.</p>

  <p>"Bana şifacılığı öğretmediler," dedi acıklı bir sesle. "Bana öldürmeyi öğrettiler ve bu yolla hayat kurtarabileceğimi söylediler. Büyük bir yalanmış bu, Şirin. Beni aldatmışlar."</p>

  <p>Gece olmuş, karanlık hızla bastırmıştı. Tekboynuz yerde öylece yatıyor, Ciri hummalı bir şekilde düşünüyordu. Suları çekilmiş nehrin yatağında bolca yetişen otlardan ve saplardan topladı, gelgeldim Şirin hiçbirini yemiyordu. Başını taşların üzerine bırakmış, kaldırmaya bile çalışmıyordu. Gözlerini açıp kapıyordu yalnızca. Ağzında köpükler birikmişti.</p>

  <p>"Sana yardım edemiyorum, Şirin," dedi Ciri boğuk bir sesle. "Elimden bir şey gelmiyor..."</p>

  <p>Sihir dışında.</p>

  <p>Ben büyücüyüm.</p>

  <p>Ciri ayağa kalktı, ellerini uzattı. Hiçbir şey olmadı. Bolca büyü enerjisine ihtiyacı vardı ama enerjinin zerresi yoktu. Bunu hiç beklemiyordu, şaşırıp kaldı. Yeraltı su damarları her yerde olmalıydı. Farklı yönlere birkaç adım attı. Daireler çizerek yürüdü. Sonra geri döndü.</p>

  <p>Tık yoktu.</p>

  <p>"Lanet olası çöl!" diye haykırıp yumruklarını sıktı. "Fliçbir şey barındırmıyorsun içinde! Nu su, ne büyü! Hani büyü her yerde vardı? Bu da yalanmış demek! Herkes kandırmış beni herkes!"</p>

  <p>Tekboynuz kişnedi.</p>

  <p>Sihir her yerdedir. Suda, toprakta, havada...</p>

  <p>Ve ateşte.</p>

  <p>Ciri, yumruğuyla öfkeli öfkeli alnını ovaladı. Daha önce aklına gelmemişti, çıplak taşların arasında yakacak bile bir şey bulunmadığı için düşünememişti belki de. Ama şimdi elinde kuru otlar ve saplar vardı, içinde varlığını hissettiği o enerji zerresi minik bir kıvılcım üretmeye yetmeliydi...</p>

  <p>Biraz daha sap topladı, bunlardan bir yığın oluşturdu, çevresine kuru otları yerleştirdi. Sonra usulca elini kaldırdı.</p>

  <p>"Aenye!"</p>

  <p>Yığın, aydınlanmaya başladı, bir yalaz belirdi, güçlendi, yaprakları sardı, yuttu ve yukarı doğru büyüdü. Ciri, ateşin içine yeni saplar attı.</p>

  <p>Şimdi ne yapmalıyım, diye düşündü, gitgide canlanan ateşi seyrederken. Enerji mi toplayayım?Nasıl? Yennefer, ateş enerjisine dokunmayı yasaklamıştı ona. Ama başka seçeneğim yok! Zamanım da! Eyleme geçmeliyim! Saplar ve yapraklar hıçla yanıp bitiyor... Ateş sönecek... Ateş... nasıl da güçel ve sıcak...</p>

  <p>Nasıl ve ne zaman olduğunu anlayamamıştı. Ateşe bakarken şakaklarında ansızın bir basınç hissetti. Elini göğsüne götürdü, kaburgaları varılacakmış hissine kapıldı. Kasıklarında, bacaklarının arasında ve meme uçlarında duyduğu zonklama, bir anda müthiş bir hazza dönüştü. Ciri ayağa kalktı. Hayır ayağa kalkmadı, fırladı.</p>

  <p>Güç, kurşun gibi doldu içine. Gökteki yıldızlar göletin üzerine yansımışçasına dans etmeye başladılar. Batıda titreşen, Göz adını verdiği yıldız, patlayarak müthiş bir nur yaydı. Ciri, bu nurla birlikte gücü de içine doldurdu.</p>

  <p>"Hael, Aenye!"</p>

  <p>Tekboynuz çılgın gibi kişnemeye başladı, ayağa kalkmaya çalışıp gücünü ön ayaklarına verdi. Ciri’nin eli kendiliğinden havaya kalktı, kendiliğinden bir işaret yaptı, ağzı kendiliğinden büyülü sözcükleri okudu. Parmaklarının arasından dalga dalga bir ışık fışkırdı. Ateşi büyük alevler sardı.</p>

  <p>Ciri’nin elinden yayılan ışık dalgaları, tekboynuzun yaralı bacağına dokundu, odaklandı ve içine nüfuz etti.</p>

  <p>"Sağlığına kavuşmanı istiyorum! İstiyorum! Vess’hael, Aenye!"</p>

  <p>Güç, içinde infilak etti, ruhunu çılgınca bir coşkuyla doldurdu. Ateş, yükseldikçe yükseldi, çevresi gitgide aydınlandı. Tekboynuz başını kaldırdı, kişnedi, ansızın yattığı yerden fırladı, birkaç adım attı. Boynunu uzattı, ağzıyla bacağına dokundu, burun deliklerini oynattı, derin derin soludu - inanamıyordu sanki. Gür bir sesle uzun uzun kişnedi, şahlandı, kuyruğunu salladı ve ateşin çevresinde koşmaya başladı.</p>

  <p>"Seni iyileştirdim!" diye gururla haykırdı Ciri. "İyileştirdim! Ben büyücüyüm! Ateşten güç toplamayı başardım! Bu güç bende! Eler şey elimden geliyor!"</p>

  <p>Döndü. Ateş çatırdayarak yanıyor, kıvılcımlar sıçratıyordu.</p>

  <p>"Kaynak aramamıza gerek kalmadı artık! Çukurlardan çıkardığımız çamurları içmemize gerek kalmadı! Artık güçlüyüm! Bu ateşin içindeki gücü hissediyorum. Bu lanet çöle yağmur yağdıracağım! Kayalıklardan sular fışkırtacağım! Burada çiçeklerin yetişmesini sağlayacağım! Çimlerin! Alabaşların! Artık her şeyi yapabilirim! Her şey!"</p>

  <p>Şiddetli bir hareketle ellerini havaya kaldırdı, büyülü sözcükleri söyledi, sözcüklerin üstüne basa basa yakardı. Bu sözleri anlamıyordu, onları ne zaman öğrendiğini bile anımsamıyordu, hatta daha önce uygulayıp uygulamadığını bile bilmiyordu. Önemi yoktu zaten. Kudretini hissediyordu, gücü hissediyordu, ateş gibi kendi de yanıyordu. Ateşti o. İçini dolduran güçle titredi.</p>

  <p>Lacivert gökyüzü ansızın bir şimşekle yarıldı, taşların ve bitkilerin arasından şiddetli bir rüzgâr esti. Tekboynuz uzun uzun kişnedi, şahlandı. Ateş hızla yükselip infilak etti. Ciri’nin topladığı saplar ve yapraklar çoktan yanıp bitmişti, şimdi kaya yanıyordu. Ama Ciri hiç oralı olmadı. Gücü hissediyordu o. Yalnızca ateşi görüyor, ateşi duyuyordu.</p>

  <p>Her şeyi yapabilirsin, diye fısıldadı alevler, bibini gücümüzü sahiplendin, her şeyi yapabilirsin. Dünya emrinde artık. Büyüksün, iktidar elinde.</p>

  <p>Alevlerin arasında bir karaltı vardı. Uzun simsiyah saçlı, genç ve endamlı bir kadın. Gülüyor, çılgınca, haince gülüyor ve alevler çevresinde gürül gürül yükseliyordu.</p>

  <p>iktidar elinde! Sana acı verenler, karşılarına kimi aldıklarını bilmiyorlardı! Öcünü al! Hıncını al onlardan! Sana yaşattıklarının acısını çıkar! Korkudan ayaklarının dibinde tir tir titresinler, dişleri birbirine vursun, başlarım kaldırıp yüçüne bakmaya cesaret edemesinler! Pişman olsunlar! Ama sen acıma onlara! Hıncını al onlardan! Herkesten hıncını al! İntikam!</p>

  <p>Siyah saçlı kadının arkasında alevler ve duman, dumanların arasında sıra sıra darağaçları, kazıklar, giyotinler, ceset yığınları. .. Nilfgaardlıların cesetleri bunlar, Cintra’yı işgal edenlerin, talan edenlerin, Kral Eist’i ve Ciri’nin büyükannesi Calanthe’yi vuranların, halkı sokak ortasında öldürenlerin... darağacında siyahlar içinde bir şövalye sallanıyor, ip gıcırdıyor, kargalar üşüşmüş, miğfer nişangahı üzerinden cesedin gözlerini oymaya çalışıyorlar. Daha bir sürü darağacı var, ufka kadar uzanıyorlar, Scioa’taeller sallanıyor iplerde, Kaedwen’de Paulie Dahlberg’i öldürenler, Thanedd Adası’nda Ciri’nin peşine düşenler... Uzun bir kazığın üzerinde büyücü Vilgefortz seğiriyor, güzel, soylu süsü verilmiş yüzünü acıdan buruşturmuş, mosmor kesilmiş, kan içindeki kazığın ucu köprücük kemiğinden çıkmış... Thaneddli öteki büyücüler yere çömelmişler, elleri arkalarından bağlı, sivriltilip hazırlanmış kazıklar onları bekliyor...</p>

  <p>Çevrelerine çalı çırpı yığılmış kazıklar, alevler ve dumanlarla sarılı ufka kadar uzanıyor. Bir sonraki kazığın önünde Triss Merigold duruyor, zincirlere vurulmuş... Biraz ötede Margarita Laux-Antille... Nenneke Ana... Jarre... Fabio Sachs...</p>

  <p>Hayır. Hayır. Hayır.</p>

  <p>Evet, diye bağırdı siyah saçlı kadın, hepsine ölüm, hepsinden yaptıklarının hesabını sor, nefret et onlardan! Hepsi seni incittiler ya da incitmek istediler! Belki de günün birinde incitmek isteyecekler! Nefret et onlardan, çünkü Nefret Çağı geldi! Nefret, öç ve ölüm! Bütün dünyaya ölüm! Ölüm, imha ve kan!</p>

  <p>Ellerinde, orada, her yerde kan...</p>

  <p>Sana ihanet ettiler! Yanılttılar! İncittiler! Şimdi güç elinde, al öcünü!</p>

  <p>Yennefer’in dudakları patlamış, ezilmiş, kanıyor, elleri ve ayakları zindanın rutubetli ve pis duvarlarına tutturulmuş kalın zincirlere vurulmuş. Darağaçlarının çevresinde toplanmış halk sevinç çığlıkları atıyor, ozan Dandelion başını taşa koymuş, celladın baltasının bıçağı hemen üzerinde parlıyor. Darağaçlarının dibinde toplanmış sokak çocukları, kanları toplamak için yere bir bez açıyorlar... Kalabalığın çığlıkları, darağacını titreten darbenin gümbürtüsünü bastırıyor.</p>

  <p>Sana ihanet ettiler! Yalan söylediler, aldattılar! Hepsi! Onların göçünde kuklaydın sen, ipin ucunda sallanan beç bebek! Seni kullandılar! Açlığa mahkûm ettiler seni, kavurucu güneşe, susurluğa, vatansızlığa, kimsesizliğe! Nefret ve öç çağı geldi! Güç sende! Kudretlisin! Bütün dünya karşında titresin artık! Bütün dünya Eski Kanın karşısında titresin!</p>

  <p>Witcherlar darağaçlarına götürülüyor - Vesemir, Eskel, Coen, Lambert. Ve Geralt... Geralt sendeliyor, her yeri kan içinde...</p>

  <p>"Hayır!!!"</p>

  <p>Ateş yanıyor, alevden duvarların ardında çılgınca kişnemeler, tekboynuzlar şahlanıyor, kafalarını sağa sola savuruyor, toynaklarını yere vuruyor, vuruyor... Yeleleri, parçalanmış savaş sancaklarını andırıyor, boynuzları kılıç gibi uzun ve keskin. Tekboynuzlar kocamanlar, savaş atları kadarlar, Ciri’tıin Şirin’inden çok, çok daha büyükler. Nereden gelmiş bunlar? Bu kadar çok sayıda tekboynuz nereden gelmiş? Alevler gürleyerek yükseliyor. Siyah saçlı kadın ellerini havaya kaldırıyor, elleri kanlı. Saçlarından hararet yayılıyor.</p>

  <p>Yan, yan, Faika!</p>

  <p>"Git! Defol buradan! Seni istemiyorum! Kudretini istemiyorum!"</p>

  <p>Yan, Faika!</p>

  <p>"İstemiyorum!"</p>

  <p>istiyorsun! Arzuluyorsun! Arzu ve hırs, içinde alev gibi yanıyor, şehvetin sem esir almış! Bu güçtür, kudrettir, iktidardır! Dünyanın en büyük şehveti!</p>

  <p>Şimşek. Gök gürültüsü. Rüzgâr. Ateşin çevresinde dönen tekboynuzların toynak sesleri ve kişnemeleri.</p>

  <p>"Bu gücü istemiyorum! İstemiyorum! Feragat ediyorum!"</p>

  <p>Ateş mi sönmüştü, yoksa gözleri mi kararmıştı, Ciri kestire- miyordu. Yere devrildi ve yüzüne düşen ilk yağmur damlalarını hissetti.</p>

  <p>Canlının varlığı elinden alınmalıdır. Var olmasına izin verilmemelidir. Canlı, tehlikelidir. Onay.</p>

  <p>İtiraz. Canlı, Gücü kendi için çağırmadı. Ihuarraquax’ı kurtarmak için yaptı. Canlı, acıdı ona. Ihuarraquax, canlı sayesinde yeniden aramızda.</p>

  <p>Ama canlıda güç var. Eğer günün birinde kullanmak isterse...</p>

  <p>Kullanamayacaktır. Asla kullanamayacaktır. Feragat etti ondan. Tamamen. Güç kayboldu. Çok tuhaf bu...</p>

  <p>Biz, canlıları hiçbir zaman anlayamayacağız.</p>

  <p>Anlamamız da gerekmez zaten! Hadi, canlının varlığını alalım elinden. Geç olmadan. Onay.</p>

  <p>İtiraz. Gidelim buralardan. Canlıyı burada bırakalım. Onu yazgısına terk edelim.</p>

  <p>Ciri, taşların üzerinde ne kadar zamandır yattığını bilmiyordu. Bakışlarını, rengini sürekli değiştiren göğe çevirmiş, titriyordu. Gökyüzü, bir kararıp bir aydınlanıyor, bir ısınıp bir serinliyordu. Ama Ciri öylece yatıyordu, güçsüzdü, kemirgenin çukurdan dışarı atılan leşi gibi kurumuştu, içi boşalmıştı.</p>

  <p>Hiçbir şey düşünemiyordu. Yapayalnızdı, bir hiçti. Hiçbir şeyi kalmamıştı ve hiçbir şey hissetmiyordu artık. Susuzluk, açlık, yorgunluk, korku da kalmamıştı. Her şey uçup gitmişti, hatta yaşama isteği bile. Kocaman, buz gibi, dehşet bir boşluk vardı yalnızca. Bu boşluğu bütün varlığıyla, bedeninin her zerresinde duyuyordu.</p>

  <p>Bacaklarının iç kısmının kanlı olduğunu hissetti. Ama aldırmadı. Boştu o. Her şeyini yitirmişti.</p>

  <p>Gökyüzü rengini değiştiriyordu. Hareket etmiyordu Ciri. Zaten çölde hareket etmenin bir anlamı var mıydı ki?</p>

  <p>Yakınında nal sesleri, demirlerin şakırdadığını duyduğunda da hareket etmedi. Yüksek seslere, bağırışlara, atların burunlarından solumasına da tepki vermedi. Güçlü ve sert eller onu kavradığında da hareket etmedi. Onu kucakladıklarında kollarından cansızmış gibi sarktı. Onu sarsıp salladıklarında, sertçe sorular sorduklarında da tepki vermedi. Sorulanları anlamıyor, anlamak istemiyordu.</p>

  <p>Boş ve ilgisizdi. Yüzüne fışkıran suya da aldırmadı. Ağzına bir matara tutulduğunda karşı koymadı. Açtı. Umursamazca içti.</p>

  <p>Sonrasında da ilgisizdi. Bir eyere oturttular onu. Bacaklarının arası acıyordu. Titrediği için bir çul örttüler üzerine. Dermansız ve bitaptı, adamların ellerinden kayıp gidiyordu, onlar da onu arkasında oturan atlıya bir kemerle sıkıca bağladılar. Atlı ter ve idrar kokuyordu. Ama kızın umurunda değildi.</p>

  <p>Çevrede atlılar vardı. Sayıları çoktu. Ciri onlara boş boş baktı. Her şeyini yitirmişti. Hiçbir şeyin anlamı yoktu artık.</p>

  <p>Hiçbir şeyin.</p>

  <p>Atlıların başındaki süvarinin miğferinde yırtıcı kuş kanatları olmasının bile...</p>
</body>
</html>