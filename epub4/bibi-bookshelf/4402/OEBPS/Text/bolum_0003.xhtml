<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
</head>

<body>
  <p>Ve ben seni alıyorum, iyi günde ve kötü günde, mutlulukta ve mutsuzlukta, geceleri ve gündüzleri, hastalıkta ve sağlıkta seninle olmak ve seni korumak için alıyorum çünkü seni bütün kalbimle seviyorum ve ölüm bizı ayırana, sonsuza dek seni seveceğime yemin ediyorum.</p>

  <p>Geleneksel evlilik yemini</p>

  <p>Aşk hakkında az şey biliyoruz- Armuda benzer aşk. Armut tatlıdır ve bir biçimi vardır. Bir armudun biçimini tanımlamaya kalkın bakalım!</p>

  <p>Dandelion, Şiirin Yarım Yüzyılı</p>

  <h2>3. Bölüm</h2>

  <p>Geralt’ın, büyücülerin verdiği davetlerin sıradan ölümlülerin şölenlerinden ve ziyafetlerinden farklı olacağını tahmin etmek için —gerçekten de böyle olduğunu düşünüyordu— nedenleri vardı. Ancak aradaki farkın böylesine büyük ve esaslı olacağı aklına gelmemişti.</p>

  <p>Büyücüler toplantısı öncesi verilecek davette Yennefer’e eşlik etmesi için yapılan öneri onu şaşırtsa da aklını karıştırmamıştı pek. Böyle bir öneriyle ilk kez karşılaşmıyordu nasılsa. Birlikte yaşadıkları ve aralarının iyi olduğu yıllarda da Yennefer bütün toplantılara ve kongrelere onunla gitmek isterdi. Geralt o zamanlar bu talepleri ilke olarak geri çevirirdi. Çünkü büyücülerin arasında en iyi ihtimalle hilkat garibesi ve günün olayı muamelesi göreceğinden, en kötü ihtimalle ise davetsiz misafir ve parya gibi karşılanacağından hiç kuşkusu yoktu. Yennefer onun bu korkularıyla eğlenir ama ısrar etmezdi. Yennefer başka durumlarda duvarlar sallanıp camlar titreyene kadar ısrar ettiği için, Geralt kararının ne denli yerinde olduğunu onun suskunluğundan anlardı.</p>

  <p>Ama Geralt bu kez kabul etmişti. Hem de bir an olsun düşünmeden. Karar, uzun, açık ve duygu yüklü bir konuşmadan sonra alınmıştı. Onları yeniden yakınlaştıran bu konuşma kır- gınlık, gurur ve önyargı buzunu eritip eski sorunları uzaklaştırıp unutturmuştu. ITirundum’daki bendin üzerinde yaptıkları bu konuşmadan sonra Geralt, Yennefer’den gelecek her, evet kesinlikle her öneriye onay verirdi. Elatta Yennefer onunla birlikte cehenneme gitmeyi ve ateş şeytanları eşliğinde birer fincan kaynar uğursuzluk içmeyi istese bile hayır demezdi.</p>

  <p>Sonra bir de Ciri vardı, o olmasa bu görüşme gerçekleşemezdi. Codringher’in dediğine göre peşine bir büyücü takılmış olan Ciri. Geralt, toplantıya katılmasının büyücüleri kışkırtacağını ve eyleme geçmeye zorlayacağını varsayıyordu. Ama Yennefer’e bundan tek söz etmedi.</p>

  <p>Hirundum’dan atlarına binip hep birlikte; Geralt, Yennefer, Ciri ve Dandelion doğrudan Thanedd’e geçtiler. Önce güneydoğuda dağın eteklerinde yer alan devasa Loxia Sarayında kaldılar. Saray, toplantıya katılacak konuklardan ve onlara eşlik edenlerden geçilmiyordu ama Yennefer’e kalacak bir yer bulunması uzun sürmedi. Bütün bir gün Loxia da kaldılar. O günü Geralt, Ciri’yle sohbet ederek, Dandelion çevrede dolaşıp dedikodu toplamak ve yaymakla, Yennefer ise elbise seçip bunları üzerinde denemekle geçirdi. Akşam olduğunda Witcher ve Yennefer, renkli kafileyle birlikte Aretuza’ya, davetin yapılacağı saraya doğru yola çıktılar.</p>

  <p>Aretuza’ya vardıklarında ise Geralt şaşırıp kalmış, karşısına çıkan beklenmedik durumla mücadele etmeye başlamıştı. Oysa hiçbir şeye şaşırmamaya ve beklenmedik durumlardan etkilen- memeye karar vermişti.</p>

  <p>Sarayın büyük salonu T şeklindeydi. Uzun kanadında dar ve olağanüstü yüksek, sütunların taşıdığı tavana kadar varan pencereleri vardı. Tavan da çok yüksekti. Öyle ki bezeli olduğu fresklerdeki ayrıntılar güçlükle seçilebiliyordu. Özellikle sıklıkla tekrarlanan çıplak beden motiflerinin cinsiyetlerini anlamak olanaksızdı. Kurşun çerçeveli pencereleri süsleyen vitraylara bir servet harcanmış olmalıydı ama salonda yine de yoğun bir cereyan hissediliyordu. Geralt, mumların nasıl sönmediğine şaşırdı ama dikkatlice bakınca nedenini çözdü. Ayaklı şamdanlar büyülüydü, hatta belki de hayalîydi. Ama her koşulda mumlarla kıyaslanamayacak kadar bol ışık yayıyorlardı.</p>

  <p>İçeri girdiklerinde salonda en az yüz kişi vardı. Masalar gelenekler gereği ortaya nal şeklinde yerleştirilmiş olsalar bile, Geralt bu salonun en az üç yüz kişiyi kaldıracak durumda olduğunu tahmin etti. Ama geleneksel nal şekli kullanılmamıştı. Herkes ayakta yemek yiyecek ve ellerinde tabaklarla goblen halılar, çelenkler, cereyanda dalgalanan bayraklarla süslü duvarların önünde gezinecekmiş gibi duruyordu. Goblenlerin ve çelenklerin hemen altına sehpalar dizilmişti. Masaların üzerinde, müthiş tabakların ve müthiş çiçek kompozisyonlarının ve buzdan müthiş heykelciklerin ortasında müthiş yiyecekler vardı. Geralt, müthiş görüntünün yiyeceklerin miktarını gölgede bıraktığını düşündü.</p>

  <p>Masa yok," dedi Geralt yüzünü asarak. Sonra Yennefer’in onun için seçtiği, bele oturan, gümüş biyeli, kısa siyah ceketini düzeltti. En son moda bu cekete doublet deniyordu. Bu adın nereden geldiği konusunda Witcher’ın hiçbir fikri yoktu, zaten öğrenmek de istemiyordu.</p>

  <p>Yennefer tepki vermedi. Zaten Geralt da tepki beklememişti Çünkü büyücü kadının bu tür saptamalar karşısında sessiz kaldığını bilirdi. Ama Geralt yine de vazgeçmeyip söylenmeyi sürdürdü. Canı biraz söylenmek istiyordu işte. "Müzik yok. Deli gibi esiyor. 0turacak tek bir yer yok. Ayakta mı yiyip içeceğiz?"</p>

  <p>Büyücü kadın ona lacivert gözlerini aşkla süzerek baktı. "Elbette," dedi umulmadık kadar sakin bir sesle, "ayakta yiyeceğiz. Ayrıca şunu da bilmelisin ki masalarda uzun süre oturup yiyip içmek kabalık olarak değerlendirilir."</p>

  <p>"Kabalık etmemeye çalışacağım," diye mırıldandı Geralt. "Kaldı ki uzun süre başında durmayı gerektirecek bir şey de yok gördüğüm kadarıyla."</p>

  <p>"Aşırı içmek de büyük kabalık sayılır," diye ders vermeyi sürdürdü Yennefer, Geralt’ın söylenmesini zerre kadar dikkate almadan. "Bir sohbetten kaçınmak, bağışlanamayacak kadar büyük bir kabalıktır."</p>

  <p>"Peki, şu boktan bir pantolon giymiş sıskanın," diye söze atladı Geralt, "beni yanındaki iki arkadaşına parmağıyla göstermesi de kabalık kabul ediliyor mu?"</p>

  <p>"Evet. Ama ufak tefek kabalık olarak."</p>

  <p>"Ne yapacağız, Yen?"</p>

  <p>"Salonda dolaşacağız, millete selam vereceğiz, komplimanlar yapıp sohbet edeceğiz... Doublety'ı çekiştirip saçlarını düzeltmeyi bırak artık."</p>

  <p>"Alın bandımı takmama izin vermedin."</p>

  <p>"Senin alın bandın burada olmaz. Hadi, kolumun altından tut ve girelim. Kapının önünde durmak kabalıktır."</p>

  <p>Gitgide kalabalıklaşan salonda gezinmeye başladılar. Geralt kurt gibi acıkmıştı ama Yennefer’in şaka yapmadığını çok geçmeden anladı. Büyücüler arasında geçerli kuralların, az yiyip az içmeyi, üstelik bunu isteksizmiş gibi yapmayı öngördüğü açıkça ortadaydı. İşin berbat yanı, yemeklerin olduğu bir masanın önünde durmak, bazı sosyal görevleri de beraberinde getiriyordu.</p>

  <p>İkisini fark eden biri, sözüm ona sevinçle yanlarına gelip abartılı ve yapmacık tavırlarla selamlarını sundu. Yanağa öpermiş gibi yaklaşmayı, rahatsız edici derecede yumuşak bir tokalaşmayı, sahte gülümsemeyi, ondan daha da sahte ama iyi uydurulmuş komplimanları kısa, sıkıcı ve bomboş bir sohbet izledi.</p>

  <p>Witcher, çevrede ısrarla tanıdık yüzler arıyordu. Başlıca umudu büyücüler kardeşliği dışında kalan tek kişi olmamaktı. Yennefer, bu konuda yalnız olmayacağını ona garanti etmişti ama Geralt o ana kadar ya kardeşlik dışında birini görmemişti ya da tanıyamamıştı.</p>

  <p>Uşaklar, ellerinde şarap tepsileriyle konukların arasında dolaşıyordu. Yennefer alkol almıyordu. Witcher içmek istiyordu ama fırsat bulamıyordu. Sırtındaki doublet koltuk altlarını sıkıştırıyordu ama hiç değilse mesanesini sıkıştırmıyordu. Yennefer, Geralt’ın altından dokunduğu kolunu ustalıkla yöneterek onu masadan uzaklaştırıp salonun ortasına, genel ilginin tam merkezine yönlendirdi. Karşı koymak anlamsızdı. Geralt, meseleyi hemen anladı: Bu, açıkça bir gösteriydi.</p>

  <p>Geralt, onu nelerin beklediğini bildiği için, kadın büyücülerin merak dolu rahatsız edici bakışlarına ve erkek büyücülerin gizemli gülümsemelerine sükûnetle katlandı. Bu tür toplantılarda büyü kullanmayı geleneklerin ve görgü kurallarının yasakladığını Yennefer ona ısrarla belirttiği halde büyücülerin —üstelik Yennefer onu kışkırtırcasına herkese gösterirken— büyüden geri duracağına Geralt inanmıyordu. Madalyonunun sarsıldığını ve büyülü itkilerle temasa geçtiğini birkaç kez hissetti. Birkaç büyücü —özellikle kadınlar— Geralt’ın düşüncelerini okumaya Çalışıyordu. O buna hazırlıklıydı, meseleyi ve nasıl savuşturacağını biliyordu. Yanında yürüyen, elmaslar içinde parıldayan, lacivert gözlü, saçları bukleli Yennefer’e baktı. Gizlice araştıran büyücülerin afallayıp sersemlemelerinden mutluluk duydu. Evet, diye yanıt verdi onlara içinden, evet yanılmıyorsunuz Hayatımda ondan başkası yok, yalnızca şimdi, burada yaşananın değeri var. Şimdi, burada. O eskiden kimmiş, neredeymiş ve kiminleymiş hiç ama hiç önemi yok. Şimdi benimle birlikte, burada, siklerin arasında. Benimle, başkasıyla değil. Aynen böyle düşünüyorum ve sürekli onu düşünüyorum, sürekli onun parfümünün kokusunu alıyorum, bedeninin sıcaklığını duyumsuyorum. S içler de kıskançlığınızdan çatlayın.</p>

  <p>Büyücü kadın elini sımsıkı tutup hafifçe omzuna yaslandı. "Teşekkür ederim," diye mırıldandı ve Geralt’ı yeniden masalara doğru götürdü. "Ama aşırı gösteriş yapmak yok, lütfen."</p>

  <p>"Siz büyücüler dürüstlüğü her zaman gösteriş olarak mı değerlendirirsiniz? Başkalarının düşüncelerini okurken bile dürüstlüğe inanmadığınızdan mı kaynaklanır bu?"</p>

  <p>"Evet, ondan kaynaklanır."</p>

  <p>"Ama yine de bana teşekkür ettin?"</p>

  <p>"Çünkü sana inanıyorum." Geralt’ın elini daha da sıktı ve küçük bir tabağa uzandı. "Tabağıma biraz somon koy, Witcher. Biraz da karides."</p>

  <p>"Bunlar Poviss karidesleri. Muhtemelen bir ay önce yakalanmıştır ve havalar aşırı sıcak. Çekinmiyor musun..."</p>

  <p>"Bu karidesler," diye Geralt’ın sözünü kesti Yennefer, "daha bu sabah denizin dibindeydiler. Işınlanma müthiş bir buluş." "Doğru. Bunun her yere yayılması gerekir, ne dersin?" "Üzerinde çalışıyoruz. Koy, biraz daha koy, acıktım."</p>

  <p>"Seni seviyorum, Yen."</p>

  <p>"Sana gösteriş yapma diye rica etmiştim..." Ansızın sustu, başını arkaya attı, yanağına düşmüş siyah bir bukleyi geriye itti, lacivert gözlerini iri iri açtı. "Geralt! Bana ilk kez açıldın!" "Olacak şey değil! Benimle eğleniyorsun!"</p>

  <p>"Hayır, eğlenmiyorum. Eskiden bunu yalnızca aklından geçirirdin ama bugün söyledin."</p>

  <p>"Önemli bir fark mı bu?"</p>

  <p>"Hem de çok önemli."</p>

  <p>Yen...</p>

  <p>"Ağzın doluyken konuşma. Ben de seni seviyorum. Daha önce söylememiş miydim sana? Tanrılar, boğulacak bu! Ellerini havaya kaldır, sırtına vuracağım! Soluk al, derin soluk al." Yen...</p>

  <p>"Soluk al, soluk al, birazdan geçecek."</p>

  <p>"Yen!"</p>

  <p>"Evet. Dürüstlüğe karşı dürüstlük."</p>

  <p>"Kendini iyi hissediyor musun?"</p>

  <p>"Bekledim." Yennefer, somona limon sıktı. "Yalnızca düşüncelerinde yaptığın açıklamalara tepki veremezdim. Söylemeni bekledim ama şimdi yanıt verebilirdim ve verdim. Kendimi müthiş hissediyorum."</p>

  <p>"Ne oldu?"</p>

  <p>"Bunu sana sonra söylerim. Al, bu somon enfes, sana Güç üzerine yemin ederim ki enfes."</p>

  <p>"Seni öpebilir miyim? Şimdi, burada, herkesin önünde?" "Hayır."</p>

  <p>"Yennefer!" Yanlarından geçen siyah saçlı bir büyücü kadın yanındaki erkeğin kolundan sıyrılıp onlara yaklaştı. "Geldin demek! Şahane bu! Seni görmeyeli asırlar oldu!"</p>

  <p>"Sabrina!" Yennefer öylesine samimi bir sevinç gösterdi ki Geralt dışında herkes yanılabilirdi. "Tatlım! Nasıl sevindim bilemezsin!"</p>

  <p>Büyücü kadınlar birbirlerine dikkatlice sarıldılar ve birbirlerinin kulaklarının, küpelerindeki akik taşların ve elmasların çevresindeki havayı öptüler. İki büyücü kadının kulaklarındaki minyatür üzüm küpeler tıpatıp aynıydı. Hava bir anda öfkeli bir düşmanlıkla doluverdi.</p>

  <p>"Geralt, tanıştırayım, bu benim okul arkadaşım, Ard Car- raighli Sabrina Glevissig."</p>

  <p>Witcher saygıyla eğildi, tepeden yüzüne doğru uzatılan eli öptü. Geralt’in gözünden kaçmamıştı, selamlaşma sırasında büyücü kadınların hepsi ellerinin öpülmesini bekliyordu, böylece en azından prenseslerle eşit konuma yükselmiş oluyorlardı. Sabrina Glevissig başını kaldırdı, küpeleri alçak sesle ama yeterince göze batacak şekilde sallanıp şakırdadı.</p>

  <p>"Seninle oldum olası tanışmak istemişimdir, Geralt," dedi gülümseyerek. Soylular arasında zorunlu olan "Efendi" ya da "Muhterem" gibi hitapları bütün büyücü kadınlar gibi o da kullanmıyordu. "Sevindim, çok sevindim. Onu bizden saklamaktan sonunda vazgeçtin, Yenna. Doğrusunu istersen bunca zaman kararsızlık göstermene çok şaşırıyordum. Bunda utanacak hiçbir şey yok!"</p>

  <p>"Ben de öyle düşünüyorum," dedi Yennefer önemsemeyerek, gözlerini biraz kıstı ve saçlarını küpeleri ortaya çıkacak şekilde meydan okuyan bir edayla arkaya attı. "Bluzun güzelmiş, Sabrina, çok etkileyici. Öyle değil mi, Geralt?"</p>

  <p>Witcher başım sallayıp yutkundu. Sabrina Glevissig’in siyah şifondan yapılmış bluzu görülebilecek her şeyi ortaya koyduğu için ortada görülecek çok şey vardı. Gül şeklindeki gümüş bir kemerle tamamladığı koyu kırmızı eteği, en son modaya uygun olarak yandan yırtmaçlıydı. Gerçi moda, etek yırtmaçlarının uyluk kemiklerinin ortasına kadar uzanmasına izin veriyordu, oysa Sabrina’nın eteğinin yırtmacı kalçasının yarısına kadar çıkmıştı. Çok da hoş kalçaları vardı.</p>

  <p>"Kaedwen’de ne var ne yok?" diye sordu Yennefer ve Geralt’ın nereye baktığını görmemiş gibi yaptı. "Kralın Henselt, gücünü ve parasını hâlâ ormanlarda Sincaplara zulmetmek için mi harcıyor? Dol Blathannalı elflere karşı planladığı cezalandırma harekâtından hâlâ vazgeçmedi mi?"</p>

  <p>"Siyaseti bırakalım şimdi." Sabrina gülümsedi. Uzunca burnu ve kaplan gözleri ona klasik cadı görüntüsü veriyordu. "Yarınki görüşmelerde ağzımızdan burnumuzdan gelinceye kadar bol bol siyaset yapacağız. Ayrıca çeşit çeşit... ahlak dersi dinleyeceğiz. Huzur içinde birlikte yaşamanın gerekliliğinden... Dostluktan... Krallarımızın planları ve amaçları karşısında mutlaka gösterilmesi gereken dayanışmadan dem vurulacak... Daha başka neler dinleyeceğiz, Yennefer? Konsey ve Vilgefortz yarın için bize daha neler hazırladı?"</p>

  <p>"Siyaseti bırakalım şimdi."</p>

  <p>Sabrina Glevissig gümüş parıltılar yayarak gülümsedi ve yine küpelerini sallayıp şakırdattı.</p>

  <p>"Doğru. Yarına kadar bekleyelim. Yarın... Yarın her şey netleşecek. Ah bu siyaset, ah bu sonu gelmeyen görüşmeler... Cilde nasıl da zararlı hepsi. Neyse ki mükemmel bir kremim var, inan bana, canım, kırışıklar anında kayboluyor... Terkibini vermemi ister misin?"</p>

  <p>"Teşekkür ederim, canım ama benim öyle şeylere ihtiyacım yok. Gerçekten yok."</p>

  <p>"Ah, bilmez miyim? Okuldayken cildini kıskanırdım daima. Tanrılar, ne kadar zaman geçmiş üzerinden!"</p>

  <p>Yennefer, önlerinden geçen birine eğiliyormuş gibi yaptı. Sabrina ise Witcher’a bakıp gülümsüyor, siyah şifonun gizlemediklerini gerinerek cömertçe sergiliyordu. Geralt yine yutkundu ve kadının şeffaf kumaştan rahatlıkla görünen pembe meme uçlarına arsızca bakmamaya çalıştı. Bakışlarını dikkatlice Yennefer’e çevirdi. Büyücü kadın gülümsüyordu. Ama Geralt onu iyi tanırdı, öfkeliydi Yennefer.</p>

  <p>"Ah, kusura bakma," dedi ansızın Yennefer. "Şurada Philippa gözüme ilişti, onunla mutlaka konuşmalıyım. Gel, Geralt. Bay bay, Sabrina."</p>

  <p>"Bay bay, Yenna." Sabrina Glevissig, Witcher’ın göz bebeklerinin içine baktı. "Seni bir kez daha kutluyorum... zevkinden dolayı."</p>

  <p>"Teşekkür ederim." Yennefer’in sesi tehlikeli denebilecek ölçüde soğuktu. "Teşekkür ederim, canım."</p>

  <p>Philippa Eilhart, Dijkstra’yla birlikte gelmişti. Bu Redanyalı casusla bir dönemler geçici bir bağlantı kurmuş olan Geralt’ın, sonunda kardeşliğe üye olmayan biriyle karşılaştığı için aslında sevinmesi gerekirdi. Ama sevinmedi.</p>

  <p>"Seni görmek ne güzel, Yenna." Philippa, Yennefer’in küpesinin çevresindeki havayı öptü. "Selam, Geralt. Kont Dijkstra’yı ikiniz de tanıyorsunuz, değil mi?"</p>

  <p>"Onu kim tanımaz?" Yennefer, başıyla selam verip Dijkstra’ya elini uzattı, casus da elini huşu içinde öptü. "Sizinle karşılaştığıma mutlu oldum, Kont."</p>

  <p>"O mutluluk bana ait," dedi, Kral Vizimir’in gizli servisinin şefi. "Seni gördüğüme sevindim, Yennefer. Üstelik böylesine hoş bir topluluk içinde. Efendi Geralt, derin saygılarımı iletiyorum..."</p>

  <p>Geralt, kendisinin çok daha derin saygılar ilettiğini söylemeye kalkışmadı, kendisine uzatılan eli sıkmakla yetindi ya da daha doğrusu sıkmaya çalıştı çünkü bu el normal ölçülerin çok üzerindeydi ve tokalaşmayı olanaksız kılıyordu. Devleri andıran casus, sırtına krem rengi doublet giymiş, düğmelerini iliklememişti. Kendini bu resmî giysinin içinde rahat hissettiği her halinden belliydi.</p>

  <p>"Sîzleri Sabrina’yla sohbet ederken gördüm," dedi Philippa.</p>

  <p>"Ettik," diye tısladı Yennefer. "Üzerine ne giymiş, gördün mü? Böyle bir şey giyebilmek için ya zevksiz ya da arsız olman... Aman, bırakalım. Hem gösterecek bir şeyleri olsa bari! İğrenç maymun!"</p>

  <p>"Sizi konuşturmaya çalıştı mı? Kaedwen Kralı Henselt hesabına casusluk yaptığını herkes biliyor."</p>

  <p>"Deme yahu!" Yennefer şaşırmış gibi yaptı, zaten tepkisi başarılı bir şaka olarak algılandı.</p>

  <p>Philippa ve Dijkstra gülmeyi bıraktıktan sonra, "Siz peki, Sayın Kont, törenimizde eğlenebiliyor musunuz bari? " diye sordu Yennefer.</p>

  <p>"Olağanüstü hem de." Kral Vizimir’in casusu nezaketle eğildi.</p>

  <p>"Kontun görev icabı burada bulunduğunu düşününce, bu açıklaması bizim için beklenmedik bir iltifattır. Benzeri bütün iltifatlar gibi de pek samimi değildir. Oysa samimi, loş bir ortamı, meşale ve şişte biraz yanmış et kokusunu yeğlediğini bana az önce itiraf etmişti. Gözleri, üzerine sos ve bira dökülmüş, çevresinde açık saçık sarhoş şarkıları eşliğinde kupaların sabahlara kadar tokuşturulduğu geleneksel masayı aramış. Kemik kemiren hergelelerin arasında uyuyup kalmayı yeğlermiş. Bizim kutlama tarzımızın üstünlüğünü ortaya koyan bütün gerekçelerime ise kulaklarını tıkadı, düşünsenize!"</p>

  <p>"Gerçekten mi?" Witcher, şimdi casusa daha samimi bir ifadeyle bakıyordu. "Peki, bunlar ne gibi gerekçelerdi, sorabilir miyim?"</p>

  <p>Bu kez onun sorusu başarılı bir şaka gibi algılanmıştı çünkü iki büyücü kadın da aynı anda gülmeye başlamıştı.</p>

  <p>"Ah, siz erkekler," dedi Philippa. "Hiçbir şeyden anlamıyorsunuz. Loş bir ortamda ve kesif dumanlar arasında masada otururken, kişinin giysileriyle hayranlık uyandırması mümkün müdür?"</p>

  <p>Verecek yanıt bulamayan Geralt, eğilmekle yetindi. Yennefer de onun kolunu hafifçe sıktı.</p>

  <p>"Aa," dedi Yennefer, "Triss Merigold’u gördüm. Onunla biraz hoşbeş etmeliyim. Kusura bakmayın, yanınızdan ayrılmak zorundayız. Görüşürüz, Philippa. Bugün mutlaka sohbet etme fırsatı yakalarız. Öyle değil mi, Kont?"</p>

  <p>"Kuşkusuz." Dijkstra gülümseyerek derin bir reverans yaptı. "Emrindeyim Yennefer. Bir işaretin yeter."</p>

  <p>Witcher ve Yennefer, mavinin ve açık yeşilin bütün tonlarında parıldayan Triss’in yanına doğru ilerlediler. Triss onları görünce, iki büyücüyle sürdürdüğü sohbeti yarıda bıraktı, sevinçli bir ifadeyle gülümsedi, Yennefer’e sarıldı ve havada, kulakların arkasında gerçekleşen ritüel öpüşme tekrarlandı. Geralt, ona uzatılan eli tuttu ama merasimi çiğnemeye karar verip koyu kumral saçlı büyücü kadına sarıldı ve onu ayva tüyleriyle kaplı yanağından öptü. Triss kızarır gibi oldu.</p>

  <p>İki büyücü adam kendilerini tanıttı. Biri, Pont Vanish Drit- helm, diğeri de erkek kardeşi Detmold idi. İkisi de Kovir Kralı Esterad’ın hizmetinde görevliydi. İkisinin de ağzı var dili yoktu ve ilk fırsatta uzaklaştılar.</p>

  <p>"Philippa ve Tretogorlu Dijkstra’yla sohbet ediyordunuz," dedi Triss. Bir yandan da boynundaki gümüş ve elmaslarla bezeli lapis lazuli taşından yapılmış küçük kalple oynuyordu. "Dijkstra’nın kim olduğunu biliyorsunuzdur elbette."</p>

  <p>"Evet," dedi Yennefer. "Seninle görüştü mü? Ağzından laf almaya çalıştı mı?"</p>

  <p>"Çalıştı." Büyücü kadın anlamlı anlamlı gülümsedikten sonra kıkırdamaya başladı. "Çok dikkatli yaklaştı. Ama Philippa onu elinden geldiğince engelledi. Oysa onların birbirleriyle daha iyi ilişkiler içinde olduklarını sanıyordum."</p>

  <p>"Birbirleriyle mükemmel ilişkiler içindeler," diye uyardı Yennefer ciddi bir ifadeyle. "Önlemini al, Triss. Ona şeyden sakın tek söz etme... Kimi kastettiğimi biliyorsun."</p>

  <p>"Biliyorum. Dikkatli olacağım. Ama yeri gelmişken..." Triss, sesini alçalttı. "O nasıl? Görebilecek miyim onu?"</p>

  <p>Yennefer gülümsedi. "Aretuza’da derse girmeye sonunda karar verirsen, onu çok sık görebileceksin."</p>

  <p>"Aa." Triss’in gözleri iri iri açıldı. "Anladım. Yoksa Ciri de..." "Sus, Triss. Bu konuyu daha sonra konuşalım. Yarın. Müzakereden sonra."</p>

  <p>"Yarın mı?" Triss’in gülümsemesinde bir tuhaflık vardı. Yennefer kaşlarını kaldırdı ama soru sormasına fırsat kalmadan salon biraz karışır gibi oldu.</p>

  <p>"Geldiler." Triss hafifçe öksürdü. "Sonunda."</p>

  <p>"Evet," dedi Yennefer ve bakışlarını arkadaşından çevirdi. "Geldiler. Geralt, sonunda konsey üyelerini ve yüksek divanı tanıma fırsatını buldun. Ortam uygun olursa seni tanıştıracağım ama kimin kim olduğunu öncesinde öğrenmenden zarar gelmez." Salonda toplanmış olan büyücüler geriye doğru çekilip içeri giren kişiler karşısında derin saygıyla eğildiler. Önce, gençliğini çoktan geride bırakmış ama yapılı, dikkat çekecek kadar basit yün giysiler içinde bir adam içeri girdi. Yanında uzun boylu bir kadın yürüyordu, yüz hatları sertti, saçları dümdüz arkaya taranmıştı.</p>

  <p>"Bu Aelleli Gerhart, Hen Gedymdeith adıyla bilinir, yaşayan büyücülerin en yaşlısıdır," dedi Yennefer sesini yükseltmeden. "Yanındaki kadın Tissaia de Vries. Hen’den yalnızca birkaç yaş gençtir ama yaşını gizlemek için iksir kullanmaktan çekinmez." Arkalarından altın sarısı upuzun saçları olan havalı bir kadın geliyordu, sırtındaki dantellerle bezeli safran sarısı elbisesinden hışırtılı sesler yükseliyordu.</p>

  <p>"Francesca Findabair, Enid an Gleanna deriz ona, Vadili Papatya. Yiyecek gibi bakma öyle, Witcher. Dünyanın en güzel kadını olduğu herkesçe kabul edilir."</p>

  <p>"Konsey üyesi mi?" diye şaşkınlık içinde fısıldadı Geralt. "Çok genç duruyor. O da mı büyülü iksir alıyor?"</p>

  <p>"O almaz. Francesca safkan bir elftir. Yanındaki adama dikkatli bak. Roggeveenli Vilgefortz o. Gerçekten gençtir. Ancak inanılmaz yeteneklidir."</p>

  <p>Geralt, "genç" tanımının büyücüler arasında yüz yaşa kadar uzanan bir süreci içine aldığını biliyordu. Vilgefortz, otuz beş yaşındaymış gibi görünüyordu. Uzun boylu ve atletik yapılıydı, şövalye tarzında kısa ve tabii armasız bir tunik giymişti. Akıllara durgunluk verecek kadar yakışıklıydı. Yanında Francesca Fin- dabair gibi kocaman ela gözlü, nefes kesen güzellikteki bir kadın olmasına karşın yakışıklılığı dikkat çekiyordu.</p>

  <p>"Vilgefortz’un yanında yürüyen, ona göre biraz kısa boylu olan Artaud Terranova," dedi Triss Merigold. "Bu beş kişi, kurulu oluşturur."</p>

  <p>"Peki Vilgefortz’un arkasından yürüyen, şu değişik yüzlü genç kadın?"</p>

  <p>"Asistanı Lydia van Bredevoort," dedi Yennefer buz gibi bir sesle. "Önemsiz biridir ama yüzüne aval aval bakmak büyük bir kabalıktır. Sen en iyisi dikkatini arkadan gelen üç kişiye ver, onlar divan üyeleri. Cidarisli Fercart, Oxenfurtlu Radcliffe ve Lan Exeterli Carduin."</p>

  <p>"Divan bu kadar mı? Tamamı bu yani? Daha kalabalık olduğunu sanıyordum."</p>

  <p>"Konseyde beş kişi var, beş kişi de divanda. Philippa Eilhart da divan üyesi."</p>

  <p>"Ama hesap hâlâ tutmuyor," dedi Geralt başını iki yana sallayarak.</p>

  <p>Triss kıkır kıkır gülmeye başladı. "Söylemedin mi ona? Geralt, gerçekten bilmiyor musun?"</p>

  <p>"Neyi?"</p>

  <p>"Yennefer de divanda. Sodden Savaşından beri. Geralt’ın karşısına geçip henüz kurumlanmadın mı güzelim?"</p>

  <p>"Hayır, güzelim." Büyücü, gözlerini arkadaşının gözlerinin içine dikti. "Birincisi övünmekten hoşlanmam. İkincisi buna vakit yoktu. Geralt’ı uzun zamandır görmemiştim, telafi etmemiz gereken çok şey var. Uzun bir liste oluştu. Sırayla tek tek halledeceğiz." "Elbette," dedi Triss çekinerek. "Hımm... Onca zamandan sonra... Anlıyorum. Konuşacak çok şeyiniz vardır."</p>

  <p>Yennefer, manidar bir biçimde gülümsedi ve Geralt’ı yine baygın gözlerle süzdü. "Konuşmak listenin en altında. En altında, Triss."</p>

  <p>Koyu kumral saçlı sihirbaz kadının yüzü mahcup bir ifade alıp biraz kızardı. "Anlıyorum," diye yineledi ve çekingen bir tavırla lacivert taşından yapılmış kalple oynamaya koyuldu.</p>

  <p>"Anladığına çok sevindim. Geralt, bize şarap getir. Hayır, şu uşağın şarabından değil. Şu daha uzakta duranınkinden." Geralt, Yennefer’in sesinde bir komut sezdiği için itiraz etmedi. Uşağın taşıdığı tepsiden iki kadeh alırken iki büyücü kadını gizlice gözetledi. Yennefer alçak sesle ama telaşla konuşuyordu, Triss Merigold başını önüne eğmiş, onu dinliyordu. Geralt döndüğünde Triss gitmişti. Getirdiği şaraplarla Yennefer ilgilenmeyince o da kupaları masanın üzerine bıraktı.</p>

  <p>"Abartmadığına emin misin?" dedi Geralt soğuk bir sesle.</p>

  <p>Yennefer’in gözlerinden lacivert alevler çıkıyordu. "Beni aptal yerine koymaya çalışma! İkinizin arasında geçenlerden haberim olmadığını mı sanıyordun?"</p>

  <p>"Mesele buysa..."</p>

  <p>"Tam da bu," diye sözünü kesti Yennefer. "Aptal bir ifade takınmayı bırak ve yorumlarını kendine sakla. Ve en önemlisi, yalan söylemeye kalkışma. Triss’le tanıştığımda sen daha yoktun, birbirimizi severiz, çok iyi anlaşırız ve bundan sonra da anlaşacağız, aramızda yaşanan küçük... olaylara karşın böyle olacak. Ancak o konuda bir kuşkusu varmış gibi geldi bana. Ben de bu kuşkusunu dağıttım ve bitti. Bu konuyu bir daha açmayalım." Geralt’ın böyle bir niyeti zaten yoktu.</p>

  <p>Yennefer, yanağına düşen bukleleri geriye doğru savurdu. "Seni biraz yalnız bırakacağım, Tissaia ve Francesca’yla görüşmem gerekiyor. Bir şeyler daha ye, doymadığını biliyorum. Ve dikkatli ol. Birileri seninle konuşmak isteyecektir. Sakın oyuna gelme ve adıma gölge düşürme."</p>

  <p>"Sen hiç üzülme."</p>

  <p>"Geralt?"</p>

  <p>"Evet."</p>

  <p>"Az önce beni herkesin önünde öpmek istediğini söylemiştin. Bu isteğin hâlâ geçerli mi? "</p>

  <p>"Geçerli."</p>

  <p>"Rujumu bozmamaya çalış."</p>

  <p>Witcher, göz ucuyla kalabalığa baktı. Öpüşmelerini rahatsız edici bir tarzda olmasa da izliyorlardı. Genç büyücülerden oluşan bir grubun arasında bulunan Philippa Eilhart, İkiliyi alkışlamasına göz kırptı.</p>

  <p>Yennefer kendini geri çekip derin derin iç geçirdi. "Ufak bir şey ama mutluluk veriyor," diye mırıldandı. "Evet, gidiyorum, birazdan dönerim. Sonra, ziyafetin ardından... Hımmm..." "Evet?"</p>

  <p>"Lütfen sarımsaklı bir şey yeme."</p>

  <p>Yennefer gittikten sonra Geralt nezaket kurallarını bir yana bırakıp önce ceketinin düğmelerini açmış, iki şarap kadehini de boşaltmış ve kendini tamamen yemeğe adamaya karar vermişti. "Geralt."</p>

  <p>"Sayın Kont."</p>

  <p>"Bana unvanımla hitap etme." Dijkstra yüzünü buruşturdu. "Kont falan değilim ben. Vizimir, saray mensuplarını ve büyücüleri alt tabakadan gelen kökenlerimle germemem için, kendimi böyle tanıtmamı istedi. Ee, fiziğinle ve giysilerinle göz boyama işi nasıl gidiyor? Eğleniyormuş numarası yapman peki?"</p>

  <p>"Numara yapmama gerek yok. Görev icabı gelmedim buraya." "İlginç." Casus gülümsedi. "Ama bu söylediğin, taklit edilemez ve benzersiz biri olduğun görüşünü doğruluyor. Çünkü senden başka herkes görev icabı burada bulunuyor."</p>

  <p>"Tam da bundan korkmuştum." Geralt da gülümsemesi gerektiğine karar vermişti. "Burada eşsiz olacağımı hissetmiştim. Eğreti duracağımı."</p>

  <p>Casus, yakınlarında duran tabaklara baktı, Geralt’ın tanımadığı bir bitki olan büyük bir yeşil biberi alıp ağzına attı.</p>

  <p>"Fırsatını bulmuşken sana Michelet kardeşler için teşekkür etmek istiyorum," dedi. "Oxenfurt limanında dördünü birden gebertmen sayesinde Redanya’da bir sürü insan rahat bir nefes aldı. Cesetleri incelemesi için üniversiteden gelen hekim, yaralara baktıktan sonra, birinin sapa geçirilmiş bir tırpan kullandığını söyleyince kahkahalarla güldüm."</p>

  <p>Geralt yorum yapmadı.</p>

  <p>Dijkstra ağzına bir biber daha attı. "Heriflerin işlerini bitirdikten sonra valiye uğramamana üzüldüm," dedi ağzındakileri çiğnerken. "Ölü ya da canlı, onları getirene ödül verilecekti. Meblağ hiç de düşük sayılmazdı."</p>

  <p>"Vergi beyannameleri başımı çok ağrıtıyor." Witcher da seçimini yeşil biberden yana yaptı ama tadının sabunlu kerevize benzediğine karar verdi. "Ayrıca o tarihte acilen yola çıkmam gerekiyordu çünkü... Ama seni sıkıyorum sanırım, nasılsa hepsini biliyorsun."</p>

  <p>"Keşke," dedi casus gülerek. "Her şeyi bilmiyorum. Hem nereden öğrenebilirim ki?"</p>

  <p>"Hiç uzağa gitmeyelim, Philippa’nın raporlarından." "Raporlar, hikâyeler, dedikodular... Hepsini dinlemek zorundayım, işim bu. Ama mesleğim aynı zamanda duyduklarımı özenle elememi gerektiriyor. Düşünsene, geçenlerde ünlü profesörün ve iki ekip arkadaşının işinin bitirildiğini duydum. Anchor’daki handa olmuş. Bunu yapan kişinin de ödülünü almayacak kadar çok acelesi varmış."</p>

  <p>Geralt omuz silkti. "Dedikodu işte. Özenle ele bunları, geriye ne kaldığını göreceksin."</p>

  <p>"Gerek yok. Ne kalacağını biliyorum. Çoğu zaman bilinçli olarak yanlış bilgi yayılıyor. Aa evet, yanlış bilgi demişken: Küçük Cirilla, şu difteriye karşı dayanıksız, zavallı, hastalıklı kız nasıl? Umarım sağlığı yerindedir?"</p>

  <p>"Bırak, Dijkstra," dedi Witcher buz gibi bir sesle. "Burada görev icabı bulunduğunu biliyorum ama aşırı çabalama."</p>

  <p>Casus bir kahkaha attı. Yanlarından geçen iki büyücü dönüp şaşkınlıkla baktı. Ve de merakla.</p>

  <p>"Kral Vizimir," dedi Dijkstra gülmeyi bıraktıktan sonra, "deşifre ettiğim her sır karşılığında bana ayrıca prim ödüyor. Çabalarım sayesinde düzgün bir hayat sürüyorum. Güleceksin ama karım ve çocuklarım var benim."</p>

  <p>"Bunda gülünecek bir yan bulamadım ben. Rica edeceğim, karın ve çocukların için çalış ama benim sırtımdan geçinme. Bence bu salon sır ve bilmeceden geçilmiyor."</p>

  <p>"Aksine. Aretuza’nın tamamı tek bir bilmecedir. Mutlaka fark etmişsindir, buranın havasında bir şey var. Beni yanlış anlama, mumların yaydığı dumanı kastetmiyorum."</p>

  <p>"Anlamadım."</p>

  <p>"Doğrudur. Çünkü ben de anlamadım. Ama anlamayı çok isterdim. Sanırım sen de öyle? Ah, özür dilerim, sen nasılsa her şeyi biliyorsundur. Hiç uzağa gitmeyelim, Vengerbergli güzel Yennefer’in anlattıklarından bilirsin. Benim de bir zamanlar güzel Yennefer’den arada sırada bir şeyler öğrendiğim günler olduğunu düşününce... Ah, geçmiş geçmiş işte."</p>

  <p>"Neden söz ettiğini gerçekten bilmiyorum, Dijkstra. Daha açık konuşamaz mısın? Bir denesene. Tabii görevinle ilgisi olmaması koşuluyla. Kusura bakma ama alacağın prim için çalışmaya niyetim yok."</p>

  <p>"Sana terbiyesizce yaklaştığımı mı düşünüyorsun?" Casus yüzünü buruşturdu. "Ağzından zorla laf almaya çalıştığımı mı?</p>

  <p>Beni kırıyorsun, Geralt. Bu salonda senin gözüne de aynı şey çarpıyor mu, onu merak ediyorum sadece."</p>

  <p>"Ne gibi?"</p>

  <p>"Kralların hiçbirinin burada bulunmaması —ki bunu herkes açıkça görüyor— seni şaşırtmıyor mu?"</p>

  <p>"Asla." Geralt, sonunda çatalına salamura bir zeytin almayı başarmıştı. "Krallar eminim sabaha kadar oturabilecekleri geleneksel ziyafet masalarını yeğlerler. Ayrıca..."</p>

  <p>"Ayrıca ne?" Dijkstra, hiç çekinmeden kâseden eliyle aldığı dört zeytini birden ağzına attı.</p>

  <p>"Ayrıca," dedi Witcher, bakışlarını salonda gezinen kalabalığa çevirerek, "krallar zahmete girmek istememişler. Kendilerini temsilen bir casus ordusu yollamışlar. Gerek kardeşliğin içinden gerek dışarıdan. Buranın havasını gözetlemeleri için mutlaka."</p>

  <p>Dijkstra zeytin çekirdeklerini masanın üzerine tükürdü, gümüş ayaklıktan bir çatal aldı ve bir kristal salata kâsesinin derinlerini eşelemeye başladı.</p>

  <p>"Bizim Vilgefortz," dedi salatayı karıştırmayı sürdürürken, "burayı casusla donattı. Saraya bağlı bütün casusları bir araya yığdı. Peki, Vilgefortz, sarayın bütün casuslarını neden aynı sepete koyar, Witcher?"</p>

  <p>"Hiçbir fikrim yok. Ayrıca umurumda değil. Dediğim gibi, ben buraya özel nedenlerden geldim. Nasıl desem? Ben sepetin içinde değilim."</p>

  <p>Kral Vizimir’in casusu salata kâsesinden bulup çıkardığı küçük bir ahtapota tiksintiyle baktı. "Bunu yiyorlar mı?" Acıyor- rcııış gibi yaparak başını iki yana salladı, sonra yeniden Geralt’a döndü. "Beni dikkatle dinle, Witcher," dedi usulca. "Burada özel nedenlerle bulunduğuna inanman, burada kesinlikle seni ilgilendirebilecek bir şeyin olmadığını düşünmen... Bu beni şaşırtıyor ve bir iddiaya girmem için kışkırtıyor. Heyecan sever misin?" "Daha açık konuş lütfen."</p>

  <p>"Bahse girmemizi öneriyorum." Dijkstra ucuna kafadan bacaklıyı taktığı çatalını havaya kaldırdı. "Önümüzdeki saatler içinde Vilgefortz’un seninle uzun bir görüşme yapmak isteyeceğini iddia ediyorum. Bu görüşmenin, senin burada özel nedenlerle bulunmadığını ve onun sepetinin içinde olduğunu kanıtlayacağını iddia ediyorum. Eğer yanılıyorsam, şunu senin gözlerinin önünde yiyeceğim, bütün vantuzlarıyla, olduğu gibi. Bahsi kabul ediyor musun?"</p>

  <p>"Kaybedersem ben ne yiyeceğim peki?"</p>

  <p>"Hiçbir şey." Dijkstra hızla çevresinde göz gezdirdi. "Kaybedersen, bana VilgefortzTa konuştuklarınızı anlatacaksın." Witcher bir süre susup casusu sakince süzdü. "İzninizi istiyorum, Kont," dedi sonra. "Sohbet için teşekkürler. Çok yararlandım." Dijkstra afallamıştı. "Öyle mi dersin?.."</p>

  <p>"Evet öyle," diye adamın sözünü kesti Geralt. "Hoşça kalın." Casus omuzlarını silkti, ahtapotu çatalıyla birlikte salata kâsesine fırlattı, döndü ve uzaklaştı. Geralt arkasından bakmadı bile. Ağır adımlarla başka bir masaya yöneldi; hedefi, gümüş bir çanakta salata yaprakları ve limon dilimleri arasına yığılmış pembebeyaz iri karideslerdi. Canı bunlardan çekmişti ama meraklı bakışları üzerinde hissettiği için kabukluları dikkatle yiyip kibarlığını bozmamalıydı. Masaya özellikle ağır ağır yaklaştı, acele etmedi ve başka çanaklardan bütün asaletiyle ağzına birkaç lokma attı.</p>

  <p>Yan masanın önünde Sabrina Glevissig duruyordu, Geralt’ın tanımadığı ateş rengi saçlı büyücü bir kadınla derin bir sohbete dalmıştı. Kızıl saçlı kadın üzerine beyaz bir etek ve beyaz jorjet bluz giymişti. Bluz, tıpkı Sabrina’nınki gibi tümüyle şeffaftı ama stratejik bir dağılımla yerleştirilmiş birkaç işlemeye ve aplikeye sahipti. Geralt’ın gözünden kaçmamıştı, aplikelerin ilginç özellikleri vardı: Dönüşümlü olarak hem örtüyor hem de açıkta bırakıyorlardı.</p>

  <p>Büyücü kadınlar hem sohbet ediyor hem de ıstakoz parçalarını keyifle mayoneze batırıyorlardı. Alçak sesle ve Kadim Lisan’da konuşuyorlardı. Geralt’a doğru bakmasalar da onu konuştukları açıkça ortadaydı. Geralt, karideslerden başka hiçbir şeyle ilgilen- miyormuş gibi yapıp hiç belli etmeden kulağını dikmişti.</p>

  <p>".. .Yennefer’le mi?" diye sordu kızıl saçlı büyücü ve boynunda tasma gibi duran inci dizisiyle oynadı. "Ciddi misin, Sabrina?"</p>

  <p>"Kesinlikle," dedi Sabrina Glevissig. "İnanmayacaksın ama birkaç yıldır böyle. O ucubeye dayanabiliyor olmasına gerçekten şaşırıyorum."</p>

  <p>"Bunda şaşıracak ne var? Ona büyü yapmış, büyü gücüyle elinde tutuyor. Aynı şeyi ben de defalarca yapmadım mı?"</p>

  <p>"Ama o bir Witcher. Onlara büyü işlemez. En azından bu kadar uzun zaman etkili olmaz."</p>

  <p>"Demek ki aşk," diye iç geçirdi kızıl saçlı. "Aşkın gözü kördür."</p>

  <p>Sabrina yüzünü buruşturdu. "Kör olan Witcher. İster inan ister inanma, Yennefer beni okul arkadaşı olarak tanıştırma cüretini gösterdi! Lanetler olsun, oysa benden öyle büyük ki kaç... Aman, neyse. Şu Witcher’i kıskanmaktan şeytana dönmüş. Witcher’a sırf gülümsedi diye, Merigold denen ufaklığı yerden yere vurdu ve kovaladı. Ve şimdi de... Baksana! Orada durmuş Francesca’yla sohbet ediyor ama gözünü Witcher’dan bir an olsun ayırmıyor."</p>

  <p>"Korkuyor," diye kıkır kıkır güldü kızıl saçlı, "bir geceliğine bile olsa elinden alırız diye korkuyor. Ne dersin, Sabrina? Deneyelim mi? Çocuk havalı, bizim o çok bilmiş kompleksli ve istekleri bitmeyen sünepelere hiç benzemiyor."</p>

  <p>"Sesini kıs, Marti," diye tısladı Sabrina. "Witcher’a doğru bakma, hele böyle iştahla hiç bakma. Yennefer’in gözü bizde. Ve saygınlığını koru. Onu baştan çıkarmak mı istiyorsun? Hiç yakışmaz."</p>

  <p>"Hım, haklısın," diye itiraf etti Marti kısa bir süre düşündükten sonra. "Ama ya kendi gelir, teklifte bulunursa?"</p>

  <p>"O zaman," dedi Sabrina Glevissig ve kaplan gözleriyle Witcher’a bir bakış attı, "hiç düşünmeden onunla olurdum, hatta çıplak taşın üzerinde bile!"</p>

  <p>"Ben bir kirpinin üzerinde bile olurdum onunla," diye kıkırdadı Marti.</p>

  <p>Witcher, gözlerini masa örtüsüne dikip yüzünün şaşkınlığını bir karides ve bir marul yaprağının ardında gizledi. Kan damarlarındaki mutasyon sayesinde yüzü kızarmadığı için şükretti.</p>

  <p>"Witcher Geralt?"</p>

  <p>Geralt, ağzındaki karidesi yutup arkasına döndü. Yüzü hiç yabancı gelmeyen bir büyücü hafifçe gülümseyip menekşe rengi doublet simn çevresi dikişli devrik yakasına dokunuyordu. "Voleli Dorregaray. Biz tanışıyoruz. Biz..."</p>

  <p>"Anımsadım. Seni ilk bakışta tanımadığım için kusura bakma. Memnun oldum."</p>

  <p>Büyücü, bir uşağın getirdiği tepsiden iki kadeh alırken daha açık bir biçimde gülümsedi.</p>

  <p>"Bir süredir seni izliyorum," dedi ve kadehlerden birini Geralt’a uzattı. "Yennefer’in seni tanıştırdığı herkese, memnun olduğunu söyledin. Bu şimdi ikiyüzlülük mü, yoksa eleştiri yeteneğinin zayıflığı mı?"</p>

  <p>"Kibarlık."</p>

  <p>"Şunlara karşı mı?" Dorregaray, eliyle bütün salonu işaret etti. "İnan bana emeğine değmez. Bunlar öylesine kibirli, kıskanç ve sahtekâr bir çete ki senin kibarlığının değerini bilmedikleri gibi onlarla alay ettiğini sanırlar. Witcher, onlara onların tarzında yaklaşacaksın, lafı dolandırmayacaksın, küstah ve kaba olacaksın, o zaman en azından etkilersin onları. Benimle bir kadeh şarap içer misin?"</p>

  <p>"Burada ikram ettikleri şu sidik gibi şeyden mi?" diye sordu Geralt sıcak bir gülümsemeyle. "İğrenerek. Ancak madem sen beğeniyorsun... Kendimi zorlarım artık."</p>

  <p>Masalarından kulak kabartan Sabrina ve Marti birer kahkaha patlattılar. Dorregaray ikisini de küçümseyen bakışlarla süzdü, sonra dönüp kadehini Witcher’inkiyle tokuşturdu, bu kez daha samimi bir ifadeyle gülümsedi.</p>

  <p>"Sana bir puan," dedi keyifle. "Hızlı kavrıyorsun. Lanet olsun, hazırcevaplığı nereden öğrendin? Nesli tükenmekte olan yaratıkların izini sürdüğün yollarda mı? Sağlığına! Güleceksin ama bu salonda böyle bir dilekte bulunacağım az kişiden birisin."</p>

  <p>"Gerçekten mi?" Geralt, şarabından küçük bir yudum aldı, dilini hareket ettirdi, aldığı lezzetin tadını çıkardı. "Geçimimi nesli tükenmekte olan yaratıkları öldürmekten sağlamama rağmen mi?"</p>

  <p>"Kelime oyunu yapmayalım lütfen." Büyücü, dostane bir tavırla omzuna vurdu. "Davet henüz başladı. Seninle takışacak daha çok kişi olacaktır, zehirli yanıtlarını daha tutumlu kullan. Ama mesleğine gelince... Sen hiç değilse, ganimetlerini üstüne başına asmayacak kadar edepli birisin. Ama çevrene bak. Hadi cesur ol, nezaketi bir kenara bırak, dikizlenmeyi sever onlar."</p>

  <p>Witcher, söz dinleyip bakışlarını Sabrina Glevissig’in memeleri üzerinde sabitledi.</p>

  <p>"Bak." Dorregaray onu kolundan tutup parmağıyla tülleri uçuşarak önlerinden geçen bir büyücü kadını gösterdi. "Ayakkabıları boynuzlu sürüngen derisinden. Fark ettin mi?"</p>

  <p>Geralt öylesine başını salladı çünkü gözleri tülden bluzun ortaya serdiklerinden başka bir şey görmemişti.</p>

  <p>"Al işte, bir kaya kobrası." Büyücünün gözü, salonda caka satarak dolaşan başka bir çift ayakkabıya takılmıştı. Etekleri ayak bileklerinin bir karış üstüne çeken moda, işini kolaylaştırıyordu. "Ve şurada... Beyaz iguana. Semender. IVyvem. Gözlüklü kayman. Basilisk... Hepsi soylarının tükenmesi tehlikesiyle karşı karşıya. Lanet olsun, dana ya da domuz derisinden yapılmış ayakkabı giyemezler mi bunlar? "</p>

  <p>Phillippa Eilhart yanlarına yaklaşıp, "Sanırım her zamanki gibi derilerden konuşuyorsun, Dorregaray," dedi. "Konu yine sepiciler ve kunduracılar mı? Nasıl basit ve zevksiz bir konu bu böyle!"</p>

  <p>"Kimi şunu zevksiz bulur, kimi bunu," dedi büyücü, yüzünü küçümseyen bir ifadeyle ekşiterek. "Giysinin üzerinde çok hoş dokunuşlar var, Philippa. Yanılmıyorsam, elmas kakım bu, değil mi? Çok zevkli. Tüylerinin güzelliği yüzünden bu türün yirmi yıl önce neslinin tükendiğini mutlaka biliyorsundur, öyle değil mi?" "Otuz yıl," diye düzeltti Philippa, bir yandan da Geralt’ın yemeye fırsat bulamadığı kalan karidesleri art arda ağzına atarken. "Biliyorum, biliyorum, modacıma elbiselerimin üstüne üstüpü dikmesini söylesem bu tür mutlaka yeniden hayata dönerdi. Bunu düşünüp taşındım ama üstüpü renk olarak uymadı."</p>

  <p>"Şu karşıdaki masaya gidelim," diye önerdi Witcher. "Orada büyük bir kâse dolusu havyar görmüştüm. Mersinbalığının da nesli neredeyse tükendiği için elimizi çabuk tutmamız gerekiyor." "Senin yanında havyar yemek mi? Bunu düşlemiştim işte," dedi Philippa gözlerini süzerek. Geralt’ı kolunun altından tutarken üzerinden mis gibi tarçın ve Hint sümbülü kokuları yayıldı. "Hiç vakit kaybetmeyelim. Sen de bize eşlik eder misin, Dorregaray? Hayır mı? O halde hoşça kal ve iyi eğlenceler."</p>

  <p>Büyücü öfkeyle tıslayıp arkasını döndü. Sabrina Glevissig ve kızıl saçlı arkadaşı, Philippa ile Geralt’ı nesli tehlikede olan kaya kobrasınmkinden bile daha zehirli bakışlarla izlediler.</p>

  <p>"Dorregaray," diye mırıldandı Philippa, Geralt’a hiç çekinmeden sokularak, "Cidaris Kralı Ethain adına casusluk yapıyor. Dikkatli ol. Kertenkeleleri ve derileri onun sorgulamaya girişidir. Ardından soru yağdırır. Bu arada Sabrina Glevissig kulaklarını dikmiş çünkü o..."</p>

  <p>"...Kaedwen Kralı Henselt adına casusluk yapıyor, "diye kadının cümlesini tamamladı Geralt. "Biliyorum, bahsetmiştin. Bir de şu kızıl saçlı arkadaşı..."</p>

  <p>"Kızıl değil onun saçları, boyalı. Senin gözün yok mu? Marti Sodergren o."</p>

  <p>"O kimin adına çalışıyor?"</p>

  <p>"Marti mi?" Philippa gülümseyince, kıpkırmızı dudaklarının arasından beyaz dişleri parıldadı. "Kimse adına. Marti siyasetle ilgilenmez."</p>

  <p>"Şoka uğradım şimdi! Buradaki herkesin casusluk yaptığını sanıyordum."</p>

  <p>Büyücü kadın gözlerini kıstı. "Birçoğu, evet. Herkes casus değil. Marti Sodergren değil. Marti, şifacıdır. Ve de nemfoman. Kahretsin, şuna bir bak! Havyarı silip süpürmüşler! Son tanesine kadar! Bütün kâseyi! Biz ne yapacağız şimdi?"</p>

  <p>"Şimdi," dedi Geralt masum bir gülümsemeyle, "bana burada neler döndüğünü anlatacaksın. Tarafsızlığımı bir yana bırakıp bir seçim yapmam gerektiğini söyleyeceksin. Bir bahis önerisinde bulunacaksın. Böyle bir bahisten ne kazanacağımı düşlemeye bile cesaret edemiyorum. Ama kaybedersem ne yapmam gerekeceğini biliyorum."</p>

  <p>Philippa Eilhart bakışlarını kaçırmadan uzun süre sustu. "Tahmin etmeliydim," dedi sonra kısık sesle. "Dijkstra kendini tutamamış. Sana bir teklifte bulunmuş. Oysa casusları sevmediğin konusunda onu uyarmıştım."</p>

  <p>"Casusları sevmiyor değilim. Casusluk eylemini sevmiyorum. Bana bahis teklifinde bulunma, Philippa. Burada neler döndüğünü de elbette hissediyorum. Ne dönerse dönsün. Beni zerre kadar ilgilendirmiyor."</p>

  <p>"Bana bunu daha önce de söylemiştin. Oxenfurt’ta."</p>

  <p>"Unutmadığına memnun oldum. İçinde olduğumuz durumu da anımsadığını varsayıyorum o zaman?"</p>

  <p>"Hem de ayrıntılarıyla. Rience’in —ya da adı her neyse artik— kimin adına çalıştığını söylememiştim sana. Onun kaçabilmesini sağlamıştım. Evet, o gün bana çok kızmıştın."</p>

  <p>"Kibar ifade ettin."</p>

  <p>"İtibarımı geri alma vaktim geldi artık. Sana şu Rience’i yarın teslim edeceğim. Hayır, sözümü kesme. Dijkstra tarzı bir bahis değil bu. Bu bir söz ve verdiğim sözleri tutarım. Hayır, soru sorma lütfen. Yarını bekle. Şimdi dikkatimizi havyara ve basit dedikodulara verelim."</p>

  <p>"Havyar kalmadı."</p>

  <p>"Bir saniye." Philippa hızla çevresinde göz gezdirdi, elini oynatıp büyülü sözler söyledi. Atlamak üzere kıvrılmış bir balık şeklindeki gümüş kâse, nesli tehlikede olan Mersinbalığının yumurtalarıyla doldu hemen.</p>

  <p>Witcher güldü. "Bir illüzyonla kayın doyurmak mümkün müdür? "</p>

  <p>"Hayır. Ama züppece lezzetini tadabilirsin. Hadi bak tadına." "Hımm... Gerçekten... Sanki gerçeğinden daha leziz gibi." "Üstelik kilo aldırmaz," dedi büyücü kadın gururla, havyar dolu ikinci kaşığın üzerine limon suyu damlatırken. "Bir kadeh şarap rica edebilir miyim?"</p>

  <p>"Elbette. Philippa?"</p>

  <p>"Evet?"</p>

  <p>"Sanırım nezaket kuralları burada büyü yapmanı engelliyor. Hal böyleyken havyar illüzyonu yerine yalnızca tadının illüzyonunu yaratman daha az tehlikeli olmaz mıydı? Sadece duyular üzerindeki etkisini yani? Bence bunu kesinlikle..."</p>

  <p>"Elbette yapabilirdim bunu." Philippa, ona şarap kadehinin kristalinin arkasından bakıyordu. "Böyle bir büyü çocuk oyuncağıdır. Ancak sadece tadını alsaydın, eylemin getirdiği zevkten mahzur kalacaktın. Süreç, onunla birlikte gelen ritüel hareketler, mimikler... Bu sürece eşlik eden konuşmalar, göz teması... Bütün bunlar gerçekleşmeyecekti. Küçük bir kıyaslama yapmamı ister misin?"</p>

  <p>"Dinliyorum ve dört gözle bekliyorum."</p>

  <p>"Orgazm etkisini de büyüyle sağlayabilirim."</p>

  <p>Witcher kendine gelemeden, ufak tefek, saman rengi upuzun saçlı bir büyücü kadın yanlarına yaklaştı. Witcher onu hemen tanıdı; boynuzlu sürüngen derisinden ayakkabılar ve sol göğsünün üzerindeki küçük ben gibi ayrıntıları bile gizlemeyen yeşil tülden bluz giymiş kadındı bu.</p>

  <p>"Kusura bakmayın," dedi kadın, "ama küçük flörtünüzü bölmek zorundayım. Philippa, Radcliffe ve Detmold seninle kısa bir görüşme yapmak istiyorlar. Acilen."</p>

  <p>"Eh, madem öyle, gidiyorum. Güle güle, Geralt. Daha sonra flört ederiz!"</p>

  <p>"Aa!" Sarışın kadın Geralt’ı ısrarla süzdü. "Geralt. Yennefer’in aklını başından alan şu Witcher mı? Seni izledim ve kim olduğunu bulmak için kafa patlattım. Bilsen ne işkence çektim!"</p>

  <p>"O tür işkenceleri iyi bilirim," dedi Geralt kibar bir gülümsemeyle. "Şu anda ben de aynısından muzdaripim."</p>

  <p>"Aptallığımı bağışla lütfen. Ben Keira Metz. Oo, havyar!" "Dikkat, illüzyon o."</p>

  <p>"Lanet olsun, haklısın!" Büyücü kadın, kaşığı sanki kara akrep kuyruğu tutuyormuş gibi elinden bıraktı. "Kim yaptı bu cıvıklığı? Sen mi? Sen dördüncü dereceden illüzyon yaratabilir</p>

  <p>•<span style="whitespace:pre"> </span>• A »</p>

  <p>mısınr</p>

  <p>"Ben," diye yalan söyledi Geralt, hâlâ gülümseyerek. "Büyü üstadıyım. Gerçek kimliğimi gizlemek için Witcher numarası yapıyorum. Yennefer’in sıradan bir Witcher’la ilgileneceğini mi sanıyorsun?"</p>

  <p>Keira Metz, Geralt’ın gözlerinin içine bakıp yüzünü buruşturdu. Boynunda zirkon taşlarla bezeli ankh haçı biçiminde gümüş bir madalyon taşıyordu.</p>

  <p>"Şarap?" diye sordu Geralt, rahatsız edici sessizliği bölmek için. Şakasının hoş karşılanmadığı duygusuna kapılmıştı.</p>

  <p>"Hayır, teşekkür ederim, üstat meslektaşım," dedi Keira buz gibi bir sesle. "Ben içmiyorum. İçemiyorum. Bu gece gebe kalmak niyetindeyim."</p>

  <p>"Kimden?" diye sordu Sabrina Glevissig’in yanlarına yaklaşan beyaz jorjetten ustalıklı dağıtılmış aplikasyonlarla bezeli şeffaf bluz giymiş arkadaşı. "Kimden?" diye tekrar edip masum bir ifadeyle gözlerini kırpıştırdı.</p>

  <p>Keira döndü ve kadını beyaz iguana derisi ayakkabılarından küçük inci tacına kadar tepeden tırnağa süzdü. "Sana ne bundan?"</p>

  <p>"Hiç. Mesleki merak işte. Beni kavalyenle, ünlü Rivyalı Geralt’la tanıştırmak istemiyor musun?"</p>

  <p>"İstediğimi söyleyemem. Ama seni sepetleyemeyeceğimi de biliyorum. Geralt, bu şifacı Marti Sodergren. Uzmanlık alanı afrodizyaklardır."</p>

  <p>"İş konuşmasak olmaz mı? Oo, bana biraz havyar mı bıraktınız? Çok naziksiniz."</p>

  <p>"Dikkat," dediler Keira ve Witcher bir ağızdan. "İllüzyon o."</p>

  <p>"Gerçekten!" Marti Sodergren öne doğru eğildi, burnunu buruşturdu, sonra şarap kadehini eline alıp kırmızı ruj lekesine baktı. "Öyle ya, Philippa Eilhart. Böyle bir cıvıklığı başka kim yapar ki? İğrenç yılan. Redanya Kralı Vizimir adına çalıştığını biliyor muydunuz?"</p>

  <p>"Peki ya nemfoman olduğunu?" diye Witcher cüretle sordu.</p>

  <p>Marti ve Keire püskürterek güldüler.</p>

  <p>"Ona yaltaklanıp kur yapmaya çalıştığında bunu mu hesaba kattın?" diye sordu şifacı. "Eğer öyleyse, şunu bil ki birisi seninle çok fena alay etmiş. Philippa epeydir erkeklerle ilgilenmiyor artık."</p>

  <p>"Ama belki de aslında kadınsındır?" Keira Metz pırıl pırıl parlayan dudaklarını büzdü. "Belki de erkek numarası yapıyor- sundur, büyü üstadı meslektaşım? Kimliğini gizlemek için belki de? Biliyor musun, Marti, numara yapmayı sevdiğini bana az önce itiraf etti."</p>

  <p>"Efem severek hem de başarıyla yapıyor." Marti haince gülümsedi. "Öyle değil mi, Geralt? Daha az önce tanık oldum, berbat kulaklara sahip olduğun ve Kadim Lisan’ı bilmediğin numarası yapmıştın."</p>

  <p>Ansızın yanlarına yaklaşıp Witcher’a sahiplenerek sarılan Yennefer, "Sürüyle hatası var onun," dedi buz gibi bir sesle. "Daha doğrusu baştan sona hatadır. Zamanınızı boşa harcıyorsunuz, kızlar."</p>

  <p>"Öyle görünüyor," dedi Marti Sodergren haince gülümsemeyi sürdürürken. "Size iyi eğlenceler dileriz. Gel, Keira, biz biraz... alkolsüz bir şeyler içelim. Belki bu gece ben de bir şeye karar veririm?"</p>

  <p>"Uff," diye sızlandı Geralt kadınların arkasından. "Tam zamanında geldin, Yen. Teşekkür ederim."</p>

  <p>"Teşekkür mü ediyorsun? Ciddi olamazsın tabii. Bu salonda şeffaf bluzlarının altından meme uçlarını gösteren tam on bir kadın var. Seni yarım saat yalnız bırakıyorum ve bunlardan ikisiyle sohbet ederken yakalıyorum..."</p>

  <p>Yennefer susup balık şeklindeki kâseye baktı.</p>

  <p>"...bir de şu illüzyonu yerken," diye ekledi. "Ah, Geralt, Geralt. Gel benimle Seni tanışmaya değecek birkaç kişiyle tanıştıracağım."</p>

  <p>"Onlardan biri Vilgefortz mu?"</p>

  <p>Büyücü kadın gözlerini kıstı. "Özellikle onu sorman çok ilginç. Evet, Vilgefortz seninle tanışıp sohbet etmek istiyor. Seni uyarıyorum, sohbet sana bayağı ve yüzeysel gelebilir ama bu seni aldatmasın. Vilgefortz deneyimli ve inanılmaz zeki bir oyuncudur. Senden ne istediğini bilmiyorum ama dikkatli ol."</p>

  <p>"Dikkatli olurum," diye iç geçirdi Geralt. "Ama deneyimli bir oyuncunun beni şaşırtmayı becerebileceğini sanmıyorum. Burada yaşadıklarımdan sonra olanaksız. Casuslar üzerime üşüştü, nesilleri tükenen kertenkelelerin ve kakımların saldırısına uğradım. Var olmayan havyarla beslediler beni. Erkeklere ilgi duymayan nemfomanlar erkekliğimi sorguladı, kirpi üzerinde tecavüzle tehdit ettiler, gebelikle, hatta alışıldık hareketler olmaksızın gelişen orgazmla gözümü korkuttular. İğğğ..."</p>

  <p>"İçtin mi sen?"</p>

  <p>"Cidaris’ten gelme bir tür beyaz şarap. Sanırım içinde af- rodizyak vardı... Yen? Vilgefortz’la yapacağım şu görüşmeden sonra Loxia’ya dönecek miyiz?"</p>

  <p>"Loxia’ya dönmeyeceğiz."</p>

  <p>"Nasıl yani?"</p>

  <p>"Geceyi Aretuza’da geçirmek istiyorum. Seninle. Afrodizyak mı dedin? Şarapta mı? İlginç."</p>

  <p>"Oooh! Oooh," diye iç geçirdi Yennefer, sonra gerinip bir bacağını Witcher’ınkinin üzerine attı. "Olıh! Uzun zamandır sevişmemiş- tim... Çook uzun zamandır."</p>

  <p>Geralt parmaklarını onun saçlarının arasına gömüp sesini çıkarmadı. Birincisi Yennefer’in sözleri bir kışkırtma, bir yem olabilirdi. İkincisi Yennefer’in şehvetinin hâlâ dudaklarında olan tadını sözcüklerle silmek istemiyordu.</p>

  <p>"Beni sevdiğini söyleyen, benim de onu sevdiğimi söylediğim bir adamla çok uzun zamandır sevişmemiştim," diye mırıldandı Yennefer, Witcher’ın zokayı yutmadığını anladıktan sonra. "Bunun nasıl bir şey olduğunu unutmuşum. Oooohh!"</p>

  <p>Daha da şiddetli gerindi, kollarını açtı ve yastığının köşelerini iki eliyle kavradı. İşte o anda ay ışığıyla örtülü memeleri öyle bir şekil aldı ki Witcher’in kasıklarında bir karıncalanma başladı. Yennefer’e sarıldı, ikisi de kımıldamadan öylece yattılar ve gevşeyip serinlediler.</p>

  <p>Küçük odanın penceresi önünde ağustos böcekleri cırlıyor, uzaklardan sesler ve kahkahalar duyuluyordu. Belli ki saatin hayli ilerlemiş olmasına karşın davet hâlâ devam ediyordu.</p>

  <p>"Geralt?"</p>

  <p>"Evet, Yen?"</p>

  <p>"Anlat."</p>

  <p>"Vilgefortz’la aramızda geçen konuşmayı mı? Hemen şimdi mi? Yarın sabah anlatırım."</p>

  <p>"Hemen şimdi, lütfen."</p>

  <p>Geralt odanın köşesinde duran küçük çalışma masasına baktı. Geçici olarak Loxia’ya gönderilen kız öğrencinin giderken yanma almadığı kitapları, dosyaları ve başka eşyaları duruyordu üzerinde. Kitaplara özenle yaslanmış kumaş bir bebek de vardı orada, sürekli bastırılmaktan buruşmuş pilili bir etek giymişti. Loxia’ daki yatakhanede öteki kılların alay konusunu olmamak için bebeğini yanında götürmemiş, diye düşündü Geralt. Bebeğini yanına almamış. Muhtemelen bebeği olmadan da uyuyamıyordu.</p>

  <p>Bebek, cam gözlerini Geralt’a dikmiş, onu süzüyordu. Geralt bakışlarını kaçırdı.</p>

  <p>Yennefer onu konseyle tanıştırdıktan sonra Geralt seçkin büyücüleri dikkatle izlemişti. Hen Gedymdeith ona yorgun gözlerle yalnızca bir an bakmıştı; davetin yaşlı adamı oldukça yorduğu ve sıktığı açıkça görülüyordu. Artaud Terranova imalı bir ifadeyle reverans yaparken, gözleri Geralt ile Yennefer arasında gidip gelmişti ancak diğer kişiler nedeniyle yüzü hemen ciddileşmişti. Francesca Findabair’in mavi elf gözleri cam gibi sertti ve anlaşılmaz bir ifadeyle bakıyordu. Ama tanıştırıldıkları sırada şirin şirin gülümsedi. Bu gülümseme olağanüstü güzel olsa da Geralt’ı ürpertmişti. Durmaksızın kol manşetlerini ve takılarını düzeltmekle meşgul olan Tissaia de Vries’in Geralt’a bahşettiği gülümseme, ötekininki kadar güzel olmasa da çok daha samimiydi. Tissaia hemen sohbete başlamış, Geralt’in unutulmaz Witcher eylemlerinden söz etmişti. Geralt bunların hiçbirini anımsayamamış ve Tissaia’nın bunları hayalinde var ettiğini savunmuştu.</p>

  <p>Derken sohbete Vilgefortz da katılmıştı. Roggeveenli Vil- gefortz, heybetli bir fiziğe, hoş yüz hatlarına, canlı ve saygınlık uyandıran bir ses tonuna sahipti. Geralt, böyle görünen kişilerde her şeyi hesaba katmak gerektiğini bilirdi.</p>

  <p>Görüşme sırasında huzursuz bakışların üzerlerine toplandığını hissetmişlerdi. Witcher gözlerini Yennefer’den ayırmıyordu. Vil- gefortz, yüzünün yarısını yelpazesinin ardında gizlemeye çalışan genç büyücü kadını sıcak bakışlarla süzüyordu. Karşılıklı birkaç kalıp cümle konuştuktan sonra Vilgefortz görüşmeyi kendi aralarında sürdürmeyi önerdi. Geralt, bu öneriye şaşıran tek kişinin Tissaia de Vries olduğu izlenimine kapılmıştı.</p>

  <p>"Uyudun mu yoksa, Geralt?" Witcher, Yennefer’in mırıldayan sesiyle düşüncelerinden sıyrıldı. "Bana görüşmenizi anlatmam istedim."</p>

  <p>Çalışma masasının üzerinde oturan oyuncak bebek, Geralt’a cam gözleriyle bakıyordu. Witcher başını çevirdi.</p>

  <p>"Sütunlu koridora çıkar çıkmaz," diye başladı Geralt bir süre sonra, "o tuhaf bakışlı kız..."</p>

  <p>"Lydia van Bredevoort. Vilgefortz’un asistanı."</p>

  <p>"Evet, doğru, söylemiştin. Silik bir kişilik. Evet, sütunlu koridora çıktığımızda bu silik kişi durdu, Vilgefortz’a bakıp bir şey sordu. Telepatik yolla."</p>

  <p>"Bu kabalık değil. Lydia sesini kullanamıyor."</p>

  <p>"Tahmin etmiştim. Çünkü Vilgefortz ona telepatik yolla yanıt vermedi. Yanıtını..."</p>

  <p>"Evet, Lydia, bu iyi bir fikir," dedi Vilgefortz. "Şeref koridorunda gezinelim. Büyünün tarihine bir göz atma fırsatı bulacaksın, Rivyalı Geralt. Büyünün tarihini bildiğine dair kuşkum yok ancak bu tarihin görsel yanıyla tanışma fırsatın olacak. Sanattan anlayan bir gözün varsa lütfen dehşete kapılma. Resimlerin çoğu,</p>

  <p>Aretuzalı hevesli öğrenci kızların elinden çıkmadır. Lydia, rica etsem burayı biraz aydınlatır mısın?"</p>

  <p>Lydia van Bredevoort elini havada gezdirdi ve koridor aydınlanır gibi oldu.</p>

  <p>İlk resimde, dalgaların içinden yükselen resiflerin arasında fırtınanın devirmeye çalıştığı bir yelkenli gemi görülüyordu. Geminin baş tarafında beyazlar içinde bir adam duruyordu, başının çevresinde parlayan bir ışık halkası vardı.</p>

  <p>"Karaya ilk çıkış," diye bir tahmin yürüttü Witcher.</p>

  <p>"Tabii," dedi Vilgefortz. "Sürgünlerin gemisi. Jan Bekker, iradesiyle güce boyun eğdirmiş. Denizi sakinleştirerek sihrin kötü ve yıkıcı olmadığını, aksine yaşam kurtarabildiğini kanıtlamış."</p>

  <p>"Bu olay gerçekten yaşanmış mı?"</p>

  <p>"Hiç sanmam." Büyücü gülümsedi. "Bekker’in bu ilk yolculuk ve karaya çıkış sırasında diğer yolcularla birlikte küpeşteden sarkıp denize kusması bence daha olası. Güce hükmetmeyi ise rastlantısal biçimde sorunsuz gerçekleşen karaya çıkma olayından sonra başarmış. İlerleyelim. Burada yine Jan Bekker’i görüyoruz; suyu, ilk yerleşim merkezinin inşa edildiği kayalıklardan fışkırmaya zorluyor. Bak, şurada da çevresi diz çökmüş göçmenlerle sarılı Bekker, hasadı kurtarmak için bulutları uzaklaştırıp sağanağın önüne geçiyor."</p>

  <p>"Bu peki? Bu resim hangi olayı simgeliyor?"</p>

  <p>"Seçilmişleri tanıma. Bekker ve Giambattista kaynak keşfedebilmek için yeni gelen göçmenlerin çocuklarına bir büyü testi uyguluyorlar. İçlerinden ayrılan çocuklar ailelerinden alınıp büyücülerin ilk merkezi olan Mirthe’e getiriliyor. Sen şu an tarihi bir ana bakıyorsun. Gördüğün gibi bütün çocuklar korku içinde,</p>

  <p>yalnızca şu azimli, kumral küçük kız güven dolu bir gülümsemeyle Giambattista’ya iki elini birden uzatıyor. Bu kız, sonraları ünlenecek olan Glanvilleli Agnes, ilk büyücü kadın. Arkasındaki kadınsa annesi. Aslında hüzünlü bir durum."</p>

  <p>"Kalabalığı gösteren şu resim peki?"</p>

  <p>"Novigrad Birliği. Bekker, Giambattista ve Monck hükümdarlarla, papazlarla ve druid Terle anlaşmalar yapıyorlar. Ateşkes anlaşması ve devlet ile büyü işlerinin ayrılması gibi bir şey bu. Korkunç bir bayağılık. İlerleyelim. Burada Geoffrey Monck’u Pontar Nehri üzerinde ilerlerken görüyoruz. Buranın adı eskiden Aevon y Pont ar Gwennelen idi, kaymaktaşı köprülü nehir yani. Monck, Loc Muinne’e kadar gitti; amacı elfleri, kaynak olan ve elf büyücüler tarafından eğitilmeleri istenen bir grup çocuğu yanlarına almaya ikna etmekti. Çocukların arasında Gerhart von Aelle adında bir çocuğun bulunduğu ilgini çeker belki. Onunla az önce tanıştın. Şimdiki adı EEen Gedymdeith."</p>

  <p>"Burada," dedi Witcher, büyücüye bakarak, "bir savaş sahnesine ihtiyaç var. Dreibergli Mareşal Raupenneck’in birliklerinin Loc Muinne’de ve Est EEaemlet’de düzenledikleri katliamlarda çocuk yaşlı demeden bütün elfleri öldürmesi, Monck’un başarılı keşif seferinden sadece birkaç yıl sonraydı. Bunun üzerine savaş başlamış ve Shaerrawedd kıyımıyla son bulmuştu."</p>

  <p>Vilgefortz yine gülümsedi. "O savaşlara rütbe sahibi tek bir büyücünün katılmadığından etkileyici tarih bilgin sayesinde haberin vardır mutlaka. Bu yüzden öğrenci kızlardan hiçbiri konuyla ilgili bir şeyler çiziktirmeye kalkışmamış. Devam edelim." "Edelim. Şu resimdeki olaylar nedir? Aa, evet, biliyorum. Ak Saçlı Raffard bu, düşman kralları barıştırıyor ve Altı Yıl</p>

  <p>Savaşları’na son veriyor. Burada da Raffard kraliyet tacını takmayı reddediyor. Güzel, asil bir hareket."</p>

  <p>"Öyle mi dersin?" Vilgefortz, başını omzuna doğru eğerek. "Ama her neyse, bu jest emsal oluşturdu. Raffard, birinci dereceden danışman görevini üstlenip fiilen hüküm sürdü çünkü kral embesilin tekiydi."</p>

  <p>"Şeref Koridoru," diye mırıldandı Witcher, bir sonraki tabloya doğru ilerlerken. "Bu nedir?"</p>

  <p>"Konseyin toplandığı veyasanın belirlendiği tarihî an. Soldan sağa doğru oturanlar: Herbert Stammelford, Aurora Henson, Ivo Richert, Glanvilleli Agnes, Geoffrey Monck ve Tor Carneddli Radmir. Açık konuşmam gerekirse, burada yine bir savaş tablosu uygun olurdu. Çünkü konseyi tanımayanların ve kanunun boyunduruğu altına girmek istemeyenlerin hunharca bir savaşla çok geçmeden kökleri kazındı. Ak Saçlı Raffard bunlardan biridir. Gelgelelim, güzelim efsaneye leke sürmemek için tarihi makaleler buna değinmez."</p>

  <p>"Ve bunu... Hımm... Sanırım bunu bir kız öğrenci yapmış. Üstelik çok genç biri..."</p>

  <p>"Kuşkusuz. Bir mecaz bu. Zaferini kutlayan dişiliğin mecazı diyebilirim buna. Hava, su, toprak ve ateş. Ve dört ünlü büyücü kadının her biri, o elementleri kontrol etme konusunda üstat. Glanvilleli Agnes, Aurora Henson, Nina Fioravanti ve Klara Larissa de Winter. Bir sonraki, ondan daha başarılı resme bak. Burada da Klara Larissa’yı kızlar akademisini açarken görüyoruz. Şu an bulunduğumuz binada. Bu portreler de Aretuza’nın ünlü mezunlarını gösteriyor. Zaferini kutlayan dişiliğin ve bu mesleğin gitgide kadınlaştırılmasının uzun öyküsü de burada:</p>

  <p>Murivelli Yanna, Nora Wagner, kız kardeşi Augusta, Jade Gle- vissig, Leticia Charbonneau, Ilona Laux Antille, Carla Demetia Crest, Violenta Suarez, April Wenhaver... Ve de hâlâ yaşayan tek isim: Tissaia de Vries..</p>

  <p>İlerlediler. Lydia van Bredevoort’un elbisesi ipeksi hışırtılar çıkarıyordu ve bu hışırtının içinde tehdit dolu bir sır saklıydı. "Ya bu?" Geralt durdu. "Nedir bu iğrenç sahne böyle?" "Faika isyanı sırasında canlı canlı derisi yüzülen büyücü Radmir’in şehit edilmesi. Arka planda, Falka’nın emriyle ateşe verilen Mirthe kenti yanıyor."</p>

  <p>"Ama bu yüzden çok geçmeden Falka’nın kendisi yandı. Odun yığını üzerinde."</p>

  <p>"Bu olay geniş çevrelerce biliniyor, hatta Temeryalı ve Redanyalı çocuklar Saovine’den6 bir akşam önce Faika yangını oyunu oynarlar. Koridorun karşı tarafını görmen için dönelim. Soru sormak istediğinin farkındayım. Evet, dinliyorum."</p>

  <p>"Kronolojiye şaşırdım. Gençlik iksirlerinin etkisini elbette bilirim ama yaşayan kişilerin çoktan ölmüş olanlarla resimlerdeki görünümleri..."</p>

  <p>"Bir başka deyişle, bu davette Hen Gedymdeith’e ve Tissaia de Vries’le karşılaşmış olmana ama Bekker’in, Glanvilleli Agnes’in, Stammelford’un ya da Nina Fioravanti’nin katılmamasına şaşırdın, değil mi?"</p>

  <p>"Hayır. Ölümsüz olmadığınızı biliyorum..."</p>

  <p>"Nedir ölüm?" diye onun sözünü kesti Vilgefortz. "Ne düşünüyorsun bu konuda?"</p>

  <p>6<span style="whitespace:pre"> </span>Elf takvimine göre, ekim ayının son bulup kasım ayının başladığı ilk gün yeni yıl, Saovine’dir. (ç. n.)</p>

  <p>"Son."</p>

  <p>"Neyin sonu?"</p>

  <p>"Var olmanın. Galiba sanat tarihinden felsefeye geçtik." "Doğa, felsefe kavramım bilmez, Rivyalı Geralt. İnsanların doğayı anlamak için giriştikleri zavallı ve gülünç deneylere felsefe deniyor. Bu tür deneylerin sonuçları da felsefe olarak kabul ediliyor. Bu; herhangi bir pancar türünün insanların varlığının nedenlerini ve sonuçlarını araştırması, düşüncelerinin sonucunu kök ile yapraklar arasındaki ebedi ve esrarlı çekişme olarak tanımlaması ve yağmuru henüz anlaşılamamış etkili bir güç olarak kabul etmesi gibi bir şeydir. Biz büyücüler doğanın sırrını çözmek için zaman harcamayız. Kendimiz doğa olduğumuz için onun ne olduğunu biliriz. Beni anlıyor musun?"</p>

  <p>"Buna gayret ediyorum ama lütfen biraz yavaş konuş. Bir pancarla konuştuğunu unutma."</p>

  <p>"Bekker vaktiyle suyu kayalıkların arasından fışkırmaya zorladığında neler olduğunu merak ettin mi hiç? Söylemesi kolay: Bekker, gücü alt etti. Elementleri ona itaat etmeye zorladı. Doğayı dize getirdi, onun hükümdarlığına yükseldi... Kadınlarla ilişkin nasıldır?"</p>

  <p>"Anlamadım?"</p>

  <p>Lydia van Bredevoort, ipek elbisesini hışırdatarak arkasını döndü ama beklenti içinde donup kaldı. Geralt, kadının kolunun altında paketlenmiş bir tablo olduğunu fark etti. Lydia’nın elinde az önce hiçbir şey yoktu, bu tablo nereden gelmişti? Geralt’ın boynundaki muska yavaşça hareket etti.</p>

  <p>Vilgefortz gülümsedi. "Kadın ve erkek arasındaki ilişki konusunda senin görüşünü sormuştum," diye tekrarladı.</p>

  <p>"Bu ilişkinin hangi açısını merak etmiştin?"</p>

  <p>"Sence bir kadın itaat etmeye zorlanabilir mi? Ben tabii gerçek kadınları kastediyorum, dişileri değil. Gerçek bir kadına hükmedilebilir mi? Sahip olunabilir mi ona? Senin isteklerine boyun eğmesi sağlanabilir mi? Sağlanabilirse hangi yöntemle? Yanıt ver."</p>

  <p>Üstü başı buruşmuş oyuncak bebek cam gözlerini üzerlerinden çekmiyordu. Yennefer başını çevirdi.</p>

  <p>"Yanıt verdin mi?"</p>

  <p>"Verdim."</p>

  <p>Büyücü kadın, Geralt’ın dirseğinin üzerinde duran sol eliyle, Geralt’m onun memesini tutan parmaklarına dokunan sağ elini kavuşturdu.</p>

  <p>"Hangi yöntemle?"</p>

  <p>"Sen bunu biliyorsun zaten."</p>

  <p>"Anladın," dedi Vilgefortz bir süre sonra. "Sanırım her zaman da biliyordun. O halde şunu da anlayacaksın: İrade ve tabi olma, emir ve itaat, hükmetme ve biat etme kavramları ortadan kalktığında bütünlüğe ulaşılacak. Mükemmelliğe, eriyip bir bütün olma haline varılacak. İnsanlar birbirinin içine nüfuz edecek. Salonda, kayalıklardan fışkıran su olan Jan Bekker de mevcut. Bekker öldü, demek, suyun öldüğünü savunmak gibi bir şeydir. Şu tabloya bak."</p>

  <p>Witcher baktı.</p>

  <p>"Olağanüstü güzel," dedi bir süre sonra. Ve Witcher madalyonunun hafifçe sarsıldığını hissetti hemen.</p>

  <p>Vilgefortz gülümsedi. "Lydia, takdirin için teşekkür ediyor. Ben de seni zevkinden dolayı kutluyorum. Bu manzara, efsanevi âşıklar Lodlu Cregennan ile Lara Dorren aep Shiadhal’in karşılaşmasını betimliyor. Bu ikili Nefret Çağında birbirinden ayrılıp yok edilmişlerdi. Erkek büyücüydü, kadın ise Aen Saevherne ya da bilgeler seçkin sınıfından bir elfti. Birleşmenin başlangıcı olabilecek bir buluşma, trajediye dönüştü."</p>

  <p>"Bu hikâyeyi biliyorum. Her zaman masal olduğunu düşünmüştüm. Gerçekte nasıldı peki?"</p>

  <p>Büyücünün yüz ifadesi ciddileşti. "Bunu kimse bilmiyor. Yani neredeyse kimse. Lydia, resmini as, şuraya, diğerlerinin yanma. Geralt, Lydia’nm elinden çıkma şu etkileyici esere bir bak. Lara Dorren aep Shiadhal’ın bir portresi bu, eski minyatürden esinlenerek yapıldı."</p>

  <p>"Kutlarım." Witcher, Lydia van Bredevoort’un önünde eğildi, sesinin titremesine güçlükle engel olabiliyordu. "Gerçek bir şaheser bu."</p>

  <p>Geralt’ın sesi sakindi, oysa Lara Dorren aep Shiadhal ona portreden Ciri’nin gözleriyle bakıyordu.</p>

  <p>"Sonra ne oldu?"</p>

  <p>"Lydia koridorda kaldı. Biz terasa çıktık. Vilgefortz benimle eğlendi."</p>

  <p>"Geralt, buradan lütfen. Lütfen sadece siyah levhalara bas." Aşağıda deniz kabardıkça kabarıyordu. Thanedd Adası beyaz köpüklerin tam ortasında yer alıyordu. Dalgalar, suyun altında yer alan Loxia surlarına vuruyordu. Loxia, Aretuza gibi sayısız ışığın nuruna gömülmüştü. Yanlarında göğe doğru yükselen Garstang kayalıkları ise kapkara ve ıssızdı.</p>

  <p>"Yarın," dedi büyücü, gözlerini Witcher’ın baktığı noktaya kaydırarak, "konsey ve divan üyeleri geleneksel giysilerini ve gravürlerden tanıdığın siyah pelerinlerini ve sivri şapkalarını giyecekler. Bizler de ellerimize uzun asalar alıp çocukların korkutulduğu büyücülere ve cadılara benzeyeceğiz. Gelenek böyle. Yeni gelecek birkaç temsilcinin eşliğinde yukarı, Garstang’a çıkacağız. Orada özel olarak hazırlanmış bir salonda divan toplantımızı yapacağız. Diğerleri Aretuza’da dönüşümüzü ve kararımızı bekleyecekler."</p>

  <p>"Müzakerelerin küçük bir grupla yapılması da mı gelenek?" "Kesinlikle. Eski ve gerçekçi düşüncelerle oluşmuş bir gelenek. Büyücülerin müzakerelerinin çok çetin geçtiği, görüşlerin oldukça yoğun paylaşıldığı toplantılar da yaşandı. Böyle bir görüş alışverişi sırasında Nina Fioravanti nin saçı ve elbisesi bir yıldırım topundan zarar gördü. Nina, Garstang surlarını olağanüstü bir atmosferle ve büyü çekmeyen bir ablukayla donatabilmek için bir yıl boyunca didindi. O günden sonra Garstang’da artık hiçbir büyü formülü etkili olamadı ve görüşmeler daha sakin geçiyor. Özellikle de katılımcıların bıçaklarının salona girerken ellerinden alındığı görüşmeler."</p>

  <p>"Anlıyorum. Peki, Garstang’ın üstündeki, şu tepede tek başına kalmış o kule nedir? Önemli bir yapı mıdır?"</p>

  <p>"Tor Lara, Martı Kulesi o. Harabe. Önemli mi? Muhtemelen, evet."</p>

  <p>"Muhtemelen mi?"</p>

  <p>Büyücü korkuluklara yaslandı. "Bir elf rivayetine göre Tor Lara, bugüne kadar keşfedilmemiş olan esrarengiz Tor Zireael’e, yani Kırlangıç Kulesine bir geçitle bağlıymış."</p>

  <p>"Mış, öyle mi? Bu ışınlanmayı bugüne kadar ortaya çıkarmayı başaramadınız mı? İnanmam buna."</p>

  <p>"Haklısın. Ana kapıyı bulduk ama bloke etmek zorunda kaldık. İtiraz edenler oldu, herkes araştırmalar yapmaya kalkıştı çünkü herkesin amacı Tor Zireael’in, elf müneccimlerin ve bilgelerinin efsanevi merkezinin kâşifi olarak ün salmaktı. Gelgeldim geçit onarılamaz şekilde arızalı ve kaotik bir biçimde çalışıyor. Yaşamını yitirenler oldu, bunun üzerine geçit bloke edildi. Gidelim, Geralt, hava soğumaya başladı. Dikkat et. Sadece siyah levhalara bas." "Neden sadece siyahlara?"</p>

  <p>"Bu yapı harap olmuş. Rutubet, aşınma, şiddetli rüzgârlar, havanın tuzu — bütün bunların surlara olumsuz etkisi oluyor. Onarılması çok masraflı olduğundan biz de illüzyona başvuruyoruz. Prestij uğruna işte, anlarsın."</p>

  <p>"Tam olarak değil."</p>

  <p>Büyücünün bir el hareketiyle birlikte teras kayboldu. Bir uçurumun üzerinde duruyorlardı; dalgaların köpüklerinin arasından sivri kayalıkların yükseldiği bir boşluktu burası. Siyah levhalardan oluşan dar bir şeridin üzerinde duruyorlardı şimdi ve bir cambaz gibi Aretuza’daki koridor ile terası taşıyan sırıkların arasındaki zeminin üzerindeydiler.</p>

  <p>Geralt dengesini güçlükle koruyordu. Eğer Witcher değil de bir insan olsaydı burada duramazdı. Ama yine de beklemediği bir durumla karşılaşmıştı. Yaptığı sert hareketler, büyücünün gözünden kaçmış olamazdı, ayrıca yüzünde de bazı değişiklikler olduğunu tahmin ediyordu. Rüzgâr, ayaklarının altındaki geçidi âdeta sürüklüyordu, uçurum ise kötücül dalga sesleriyle onu çağırır gibiydi.</p>

  <p>"Ölümden korkuyorsun," dedi Vilgefortz gülümseyerek. "Demek korkabiliyormuşsun."</p>

  <p>Bez bebek, cam gözlerini üzerlerinden ayırmıyordu.</p>

  <p>"Seninle alay etmiş," diye mırıldandı Yennefer ve Witcher’a sokuldu. "Tehlike söz konusu olmamıştır; hem seni hem kendini levitasyon alanıyla güvenceye almıştır mutlaka. Kesinlikle riske girmez. Sonra ne oldu?"</p>

  <p>"Aretuza’mn başka bir kanadına geçtik. Beni büyük bir odaya aldı, muhtemelen doçentlerden birinin, hatta belki de rektörün çalışma odasıydı burası. Üzerinde bir kum saatinin durduğu bir masaya oturdular. Kum, ince ince akıyordu. Lydia’nm parfümünün kokusunu aldım ve onun bizden önce o odada bulunduğunu anladım."</p>

  <p>"Vilgefortz peki?"</p>

  <p>"Bir soru sordu."</p>

  <p>"Sen neden büyücü olmadın, Geralt? Bu sanat hiç cezbetmedi mi seni? Dürüstçe söyle."</p>

  <p>"Dürüstçe söylüyorum: cezbetti."</p>

  <p>"Neden içinden gelen sesi dinlemedin?"</p>

  <p>"Mantığın sesini dinlemeyi daha uygun buldum."</p>

  <p>"Yani?"</p>

  <p>"Witcher mesleğine emek verdiğim yıllarda yutabileceğimden daha büyük lokma ısırmamayı öğrendim. Biliyor musun, Vilgefortz, çocukluğunda elf olmayı düşleyen bir cüceyle tanışmıştım. İçinden gelen sesi dinleseydi, bir elf olabilir miydi sence?"</p>

  <p>"Bu kıyas mı şimdi? Eğer öyleyse, son derece uygunsuz. Cüce, elf olamaz. Çünkü annesi elf değildi."</p>

  <p>Geralt uzun süre sesini çıkarmadı.</p>

  <p>"Eh tabii," dedi sonra. "Tahmin etmem gerekirdi. Benim hayatımı kurcalamışsın biraz. Bunu ne amaçla yaptığını açıklar mısın bana?"</p>

  <p>"Belki," dedi büyücü hafifçe gülümseyerek, "belki Şeref Koridoru’na koyulabilecek bir tablo gözümün önüne geliyordur. İkimiz masanın başına oturmuşuz ve pirinç levhada şöyle bir yazı var: ‘Roggeveenli Vilgelortz, Rivyalı Geralt’la uzlaşıyor.’" "Bu olsa olsa bir mecaz olur," dedi Witcher. "Adı da, ‘Bilgi, cehaleti yendi,’ olurdu. Ben, ‘Vilgefortz, Geralt’a meseleyi açıklıyor,’ başlıklı gerçekçi bir resmi yeğlerim."</p>

  <p>Vilgefortz, iki elinin parmaklarını ağız hizasında kavuşturdu. "Bu açıkça belli değil mi?"</p>

  <p>UT T<span style="whitespace:pre"> </span>»</p>

  <p>Hayır.</p>

  <p>"Unuttun mu? Gözümün önüne getirdiğim tablo, Şeref Koridoru’nda asılı, onu orada meselenin ne olduğunu ve hangi olayın betimlendiğini çok iyi bilen gelecek kuşaklar inceleyecek. Tabloda resmedilmiş olan Vilgefortz ve Geralt görüşüp bir anlaşmaya varıyorlar ve bu anlaşma sonucunda Geralt herhangi bir sesin ya da eğilimin peşinden gitmiyor, aksine gerçek çağrının sesini dinleyerek sonunda büyücülerin arasına karışıyor ve gelecek vadetmeyen ve yarar sağlamayan eski yaşamını noktalıyor." "Kısa bir süre öncesine kadar beni artık hiçbir şeyin şaşır- tamayacağını düşündüğümü anımsadım şimdi," dedi Witcher uzunca bir sessizlikten sonra. "İnan bana, Vilgefortz, bu daveti ve tuhaf olaylar dizisini uzun zaman unutmayacağım. Gerçekten bir tabloda resmetmeye değer. Adı da şöyle: ‘Geralt, Thanedd Adasından ayrılıyor ve gülmekten kendine gelemiyor.’"</p>

  <p>"Anlamadım." Büyücü hafifçe öne eğildi. "Bolca güzide sözcüklerle bezeli mecazi yanıtın aklımı karıştırdı."</p>

  <p>"Neden anlamadığını ben açıkça anlıyorum. Birbirimizi anlamamızı olanaksız kılacak kadar farklıyız. Sen, doğayla bütünleşmeyi başarmış, konseyde yer alan güçlü bir büyücüsün. Bense bir aylak, bir Witcher, dünyayı arşınlayıp para karşılığında canavar geberten bir mutant..."</p>

  <p>"Mecazların yerini bayağılık aldı şimdi," diye onun sözünü kesti büyücü.</p>

  <p>"Çok farklıyız," diye istifini bozmadan konuşmasını sürdürdü Geralt. "Ve annemin tesadüfen bir büyücü olması gibi önemsiz bir nokta da bu farklılığı ortadan kaldırmıyor. Ama sırf merakımdan soruyorum: Senin annen kimdi?"</p>

  <p>"Hiçbir fikrim yok," dedi Vilgefortz sakince.</p>

  <p>Geralt hemen sustu.</p>

  <p>"Kovir Kreisli druid Ter," diye devam etti büyücü, kısa bir duraksamadan sonra, "beni Lan Exeter’de bir bataklığın içinde bulmuşlar. Beni sahiplenip büyütmüşler. Druid olarak tabii. Bir druid nedir, bilir misin? Bir tür mutanttır, dünyayı arşınlayıp kutsal meşelerin önünde eğilen bir aylak."</p>

  <p>Witcher susuyordu.</p>

  <p>"Sonra," diye sözlerini sürdürdü Vilgefortz, "belli druid rimelleri sırasında benim yeteneklerim ortaya çıkmış. Köklerimi açıkça ve tartışılmaz bir biçimde ortaya koyan yetenekler. Bana, tabii tesadüfen, en az birinin büyücü olduğu iki insan hayat vermişti." Geralt susuyordu.</p>

  <p>"Benim kısıtlı yeteneklerimi keşfeden kişi bir büyücüydü tabii ve ben onunla tesadüfen karşılaşmıştım," diye sözlerini sakince sürdürdü Vilgefortz. "Ve bu kişi bana gönüllü olarak bir iyilik yaptı: Beni, ileride müneccimler kardeşliğine girebileceğim şekilde eğitip mükemmelleştirmeyi önerdi."</p>

  <p>"Sen de bu öneriyi kabul ettin," dedi Witcher donuk bir sesle. "Hayır." Vilgefortz’un sesindeki soğukluk ve tatsızlık artmıştı şimdi. "Öneriyi kaba, hatta küstah bir biçimde geri çevirdim. Bütün hırsımı o ihtiyardan çıkardım. Büyücü kardeşliğiyle birlikte onun da kendini suçlu hissetmesini istiyordum. Lan Exeter’deki bataklıktan ve bir ya da iki şerefsiz büyücünün beni doğumdan önce değil doğumdan sonra o bataklığa atmalarından dolayı suçlu hissetmeliydi kendini. Tabii o büyücü o zaman söylediklerimi ne anladı ne de ciddiye aldı. Omuzlarını silkip yoluna gitti, böylece kendini ve kendi gibileri nefretten başka bir şey hak etmeyen duygusuz ve kibirli piçler olarak damgalamış oldu."</p>

  <p>Geralt susuyordu.</p>

  <p>"Druidlerden artık gına gelmişti bana," diye devam etti Vilgefortz. "Böylece kutsal meşe koruluklarını terk edip yabancı dünyalara açıldım. Çeşitli şeyler denedim. Bazıları için bugün bile hâlâ utanıyorum. Sonunda paralı asker oldum. Bundan sonraki kaderim, tahmin edeceğin gibi sıradandı: Yenen asker, yenilen asker, yağmacı, eşkıya, ırz düşmanı, katil ve en sonunda idam sehpasından dünyanın öbür ucuna kadar kaçan bir kaçak olarak yaşadım. Evet, dünyanın öbür ucuna kaçtım. Orada, dünyanın öbür ucunda bir kadın, büyücü bir kadın tanıdım."</p>

  <p>"Dikkatli ol," diye fısıldadı Witcher. "Dikkatli ol da aradığın benzerliklerde aşırıya kaçma, Vilgefortz."</p>

  <p>"Benzerlikler burada bitiyor." Büyücü, bakışlarını kaçırmadı. "Çünkü o kadın için hissettiğim duygularla baş edemedim. Üstelik onun duygularını anlamıyordum, o da bana yardım etmeye uğraşmıyordu. Onu terk ettim. Çünkü çok kişiyle ilişkiye giriyordu, kibirli, hain, duygusuz ve soğuktu. Çünkü ona hükmedemiyordum ve onun emrine girmek aşağılayıcıydı. Onu terk ettim çünkü benimle ilgilenmesinin nedeni, zekâmın, kişiliğimin ve beni saran büyüleyici sırrın büyücü olmadığım gerçeğini örtmesiydi. Oysa o yatağını sadece büyücülerle bir geceden fazla paylaşıyordu. Onu terk ettim çünkü... çünkü annem gibiydi. Ona karşı hissettiklerimin aşk değil, çok daha karmaşık, güçlü ama bir yere oturtulması güç bir duygu olduğunu ansızın anladım: Korku, acıma, öfke, vicdan azabı ve bağışlanma isteği karışımıydı bu; suçluluktu, kayıptı, incinmeydi, acıyı ve pişmanlığı sapkınca arzulamaktı. O kadın için hissettiklerim nefretti."</p>

  <p>Geralt susuyordu. Vilgefortz bakışlarını yana çevirdi.</p>

  <p>"Onu terk ettim," diye devam etti kısa bir aradan sonra. "Ve beni saran boşlukla yaşayamaz oldum. Sonra bir anda anladım ki bu boşluğun sebebi o kadının yokluğu değil, vaktiyle hissettiklerimin yokluğuydu. Çok çelişkili, değil mi? Anlatmayı sürdürmem gerek sanırım, sonrasında olanları tahmin edebilirsin. Büyücü oldum. Duyduğum nefret yüzünden. Ne kadar aptal olduğumu işte o zaman anladım. Gökyüzünü, yıldızların geceleri göletin yüzeyine yansımasıyla karıştırmıştım."</p>

  <p>"Doğru bir saptama yaptın, ikimizin arasındaki benzerlikler çok değil," diye mırıldandı Geralt. "Görünenin aksine, ortak yönümüz çok az, Vilgefortz. Bana bu hikâyeyi anlatarak neyi kanıtlamak istedin? Büyü üstatlığına giden yolun dik ve zorlayıcı ama herkese açık olduğunu mu? Hatta —benzetmeyi mazur gör lütfen— gayrimeşru ve sokakta bulunan çocuklara, aylaklara ya da Witcherlara bile..."</p>

  <p>"Hayır," diye Geralt’ın sözünü kesti büyücü. "Bu yolun herkese açık olduğunu kanıtlamak gibi bir amacım yoktu çünkü bunun çoktan kanıtlandığı açıkça ortada. Belli kişiler için başka bir yolun bulunmadığı gerçeğinin de kanıtlanmaya ihtiyacı yok." Witcher gülümsedi. "Yani bir kaçış yolum yok, öyle mi? Seninle, bir tablonun konusu olacak bu anlaşmayı yapmak ve büyücü olmak zorundayım, öyle mi? Sadece kalıtımdan yola çıkarak mı? Dur, dur. Genetikten biraz anlarım. Büyük güçlükler sonucunda bulabildiğim babam bir aylak, budala, maceracı, boş gezenin boş kalfasıydı. Yani benim genlerimde kadın değil, erkek tarafı ağır basar. Kötü dövüşmediğim gerçeği bunu doğruluyor sanırım." "Gerçekten de," dedi büyücü alaycı bir gülümsemeyle, "saatin kumu neredeyse akıp bitti ve ben Roggeveenli Vilgefortz, büyü üstadı, konsey üyesi, bir ahmakla ve boş gezenin boş kalfasıyla, bir ahmağın, boş gezenin boş kalfasının, bir aylağın oğluyla sohbet ediyorum hâlâ ve bunu zevkle yapıyorum. Sıradan boş gezenin boş kalfalarının yaktıkları kamp ateşinin başında her zaman konuştukları konulardan ve meselelerden söz ediyoruz. Örneğin genetik gibi. Sen bu sözcüğü nereden biliyorsun, boş gezenin boş kalfası? Heceli okumayı ve yirmi dört runik işaret yazmayı öğrettikleri Ellander’deki tapınak okulundan mı? Bu tür sözcüklerin yer aldığı kitapları okumaya seni yönelten nedir? Güzel konuşma sanatını nerede öğrendin? Eiem neden yaptın bunu? Vampirlerle sohbet etmek için mi? Ey, Tissaia de Vries’in bakıp gülümsediği, genlerinde aylaklık taşıyan kişi! Ey, Philippa Eilhart’ı ellerini titretecek kadar büyüleyen Witcher’ım! Adının geçtiğini duyunca Triss Merigold’un kıpkırmızı kesildiği zat! Vengerbergli Yennefer’den hiç bahsetmiyorum bile."</p>

  <p>"Ondan hiç bahsetmemen doğru bence. Saatin içinde neredeyse taneleri sayılabilecek kadar az kum kaldı. Daha fazla resim yapma, Vilgefortz. Mesele nedir, onu söyle. Sade sözcüklerle söyle. İki aylak olarak bir kamp ateşinin başında oturduğumuzu, az önce çaldığımız bir domuzu çevirdiğimizi ve kayın ağacı suyu ile sarhoş olmaya çalıştığımızı düşle. Basit bir soru olacak. Yanıtla. İki aylak arasında."</p>

  <p>"Neymiş bu basit soru?"</p>

  <p>"Bana nasıl bir anlaşma öneriyorsun? Nasıl bir mutabakata varmalıyız? Beni neden yığınınızın içine katmak istiyorsun, Vilgefortz? Kaynamaya başlamış gibi görünen o kazanın içine? Neler oluyor burada?"</p>

  <p>"Hmm." Büyücü düşünmeye başladı ya da düşünüyormuş gibi yaptı. "Soru basit değil ama yine de yanıtlamaya çalışacağım. Ama bir aylak olarak değil. Yanıt vereceğim. Sana benzeyen, bir boş gezenin boş kalfası olarak."</p>

  <p>"Olabilir."</p>

  <p>"Evet, dinle, boş gezenin boş kalfası arkadaşım. Sağlam bir dövüş hazırlığı var. Ölüm kalım savaşı, kimse kimsenin gözünün yaşına bakmayacak. Birileri galip gelecek, birilerini de kargalar yiyecek. Bak söylemedi deme, dostum, şansları yüksek olanlara katıl. Yani bize. Öbürlerinden vazgeç, hatta nefretle tükür üzerlerine çünkü hiç şansları yok. Nasıl olur da onlarla birlikte yok olup gidersin? Hayır, hayır, dostum, buruşturma yüzünü öyle, ne söylemek istediğini ben zaten biliyorum. Tarafsız olduğunu söyleyeceksin. Her iki tarafı da umursamadığını, Kaer Morhen dağlarında çarpışmanın geçmesini bekleyeceğini söyleyeceksin. Bu iyi bir fikir değil, dostum. Sevdiğin her şey bizde olacak. Bize katılmazsan bütün bunları yitireceksin. Ardından boşluk, anlamsızlık ve kin yutacak seni. Yaklaşmakta olan Nefret Çağı seni yok edecek. Gel, akıllı ol ve iş seçim yapmaya geldiğinde doğru cepheye geç. Mutlaka seçim yapmak zorunda kalacaksın. İnan bana."</p>

  <p>Witcher haince gülümsedi. "Benim tarafsızlığıma herkesin bu ölçüde kızıyor olması çok tuhaf. Beni anlaşmaların ve mutabakatların, tekliflerin ve iş birliğinin nesnesi haline getirmişler, seçim yapıp doğru cephede yer almamın önemini anlatan dersler veriyorlar bana. Bu konuşmayı bitirelim, Vilgefortz. Zamanını boşa harcıyorsun. Bu oyunda seninle aynı seviyede bulunan bir oyun arkadaşı değilim. Şeref Koridoru’ndaki bir tabloda buluşmamızı sağlayacak bir olanak göremiyorum. Hele bir savaş tablosunda asla."</p>

  <p>Büyücü sesini çıkarmadı.</p>

  <p>"Satranç tahtana şahları, vezirleri, kaleleri, filleri yerleştir," diye sözüne devam etti Geralt, "benimle ilgilenme çünkü ben burada bu tahtanın üzerini örten tozdan daha büyük bir anlam taşımıyorum. Benim oyunum değil bu. Bir seçim yapmak zorunda olduğumu mu savunuyorsun? Sana yanıldığını bildirmek isterim.</p>

  <p>Seçim yapmayacağım. Gelişmelere uyacağım. Başkalarının seçimlerine uyacağım. Her zaman böyle yaptım ben."</p>

  <p>"Sen kadercisin."</p>

  <p>"Evet. Oysa bu, benim bilmemem gereken bir sözcük. Tekrar ediyorum, bu benim oyunum değil."</p>

  <p>"Gerçekten değil mi?" Vilgefortz masanın üzerine doğru eğildi. "Bu oyunda, Witcher, kara at satranç tahtasının üzerinde hazır bekliyor ve bu at yazgı bağıyla seninle kayıtsız şartsız bağlanmış. Kimden söz ettiğimi biliyorsun, öyle değil mi? Onu kaybetmek istemezsin sanırım. Onu kaybetmemenin bir yolu olduğunu unutma."</p>

  <p>"Bu çocuktan ne istiyorsun?"</p>

  <p>"Bunu öğrenmen için yalnızca bir yol var önünde."</p>

  <p>"Seni uyarıyorum. Onun canının acımasına asla izin vermeyeceğim. .."</p>

  <p>"Bunun önüne geçmenin yalnızca bir yolu var. Sana bu seçeneği önerdim, Rivyalı Geralt. Teklifimi iyi düşün. Bunun için bütün bir gece zamanın var. Düşün ve o sırada göğe bak. Yıldızlara. Ve onları göletin yüzeyine yansıyanlarla karıştırma. Kum saatinin süresi doldu."</p>

  <p>"Ciri için endişeliyim, Yen."</p>

  <p>"Buna gerek yok."</p>

  <p>"Ama..."</p>

  <p>"Bana güven." Yennefer, Geralt a sarıldı. "Lütfen güven bana. Vilgefortz’a aldırma. Oyuncu o. Seni aldatmak, kışkırtmak istemiş. Kısmen de başarmış. Ama önemli değil. Ciri benim korumam altında ve Aretuza’da güvende olacak, burada yeteneklerini geliştirme olanağı bulacak ve kimse onu bunda engelleyemeyecek. Hiç kimse. Kızın Witcher olduğu fikrini at kafandan. Onun başka yetenekleri var. O başka bir şey için tayin edilmiş. Bana inanabilirsin."</p>

  <p>"İnanıyorum."</p>

  <p>"Bu büyük bir gelişme. Vilgefortz’a ise hiç aldırma. Yarın pek çok şeyi aydınlatıp pek çok sorunu çözecek."</p>

  <p>Yarın, diye içinden geçirdi Geralt. Benden bir şeyler saklıyor. Ben de sormaya çekiniyorum. Codringher haklıydı, iğrenç bir entrikaya bulaştım. Ama artık çıkış yolum kalmadı. Söçüm ona her şeyi aydınlatacak olan yarını beklemek orundayım. Ona güvenmek çor undayım. Bir şeylerin olacağını biliyorum. Bekleyeceğim. Ve koşullara uyacağım.</p>

  <p>Geralt çalışma masasının bulunduğu yöne baktı.</p>

  <p>"Yen?"</p>

  <p>"Evet."</p>

  <p>"Aretuza’da öğrenci olduğun yıllarda... Buna benzer küçük bir odada kaldığın yıllarda... O olmadan uyuyamadığm bir bebeğin var mıydı? Gündüzleri çalışma masasının üzerine oturttuğun bir bebek?"</p>

  <p>"Hayır." Yennefer sert bir hareket yaptı. "Benim bebeğim olmadı hiç. Bana bu konuyu sorma, Geralt. Rica ederim, sorma." "Aretuza," diye fısıldadı Geralt ve çevresine bakındı. "Tha- nedd Adasındaki Aretuza. Onun evi olacak. Hem de yıllarca... Buradan yetişkin bir kadın olarak ayrılacak."</p>

  <p>"Sus. Bunu düşünme ve konuşma artık. Onun yerine..." "Ne, Yen?"</p>

  <p>"Sev beni."</p>

  <p>Geralt ona sarıldı. Dokundu. Buldu onu. Yennefer, inanılmaz bir şekilde hem sert hem munisti, iç geçirdi. Ağızlarından çıkan sözcükler koptu, yarım kaldı, inlemeye ve hızlanmış soluklara dönüştü, içleri boşaldı, anlamları kayboldu. Böylece sustular ve bütün dikkatlerini birbirlerini aramaya, gerçeği aramaya verdiler. Uzun süre aradılar, şefkatle ve inceden inceye aradılar, yersiz telaştan, düşüncesiz davranmaktan ve teklifsizlikten korkarak... Şiddetle, yoğun bir şekilde kendilerinden geçerek aradılar, kuşkulardan ve kararsızlıktan korkarak... Dikkatlice aradılar, duyarlılığın zayıf kalmasından korkarak...</p>

  <p>Birbirlerini buldular, korkuyu dize getirdiler ve hemen ardından gerçeği buldular ve o gerçek göz kapaklarının altında hayrete düşüren göz alıcı bir doğallık olarak patladı, kararlı bir şekilde birbirine bastırılmış dudakları bir iniltiyle araladı. İşte o an zaman nöbet geçirircesine titreyip durdu, her şey silindi ve geriye süregelen tek duyu olarak dokunmalar kaldı yalnızca.</p>

  <p>Sonsuzmuş gibi hissedilen bir süre geçti, gerçek geri döndü, zaman yine titredi ve ağır ağır, aşırı yüklü bir araba gibi zorlanarak eski akışına geçti. Geralt pencereden dışarı baktı. Ay, gökyüzündeydi hâlâ, oysa az önce yaşananlar ayı alaşağı edip yeryüzüne indirmiş olmalıydı.</p>

  <p>"Oh, ohhh," dedi Yennefer bir süre sonra ve ağır hareketlerle yanağındaki yaşı sildi.</p>

  <p>Darmadağın olmuş yatakta kımıldamadan yatıyorlardı, ürpertinin ortasında, buhar yayan sıcaklığın, ateşi sönen mutluluğun ortasında, sessizliğin ortasında yatıyorlardı ve çevrelerini gecenin kokusuyla ve ağustosböceklerinin sesleriyle dolan belirsiz bir karanlık sarıyordu. Geralt, büyücü kadının telepatik yeteneklerinin böylesi anlarda olağanüstü duyarlı ve güçlü olduğunu bildiği için, yoğun bir şekilde güzel şeyleri ve olayları düşündü. Yennefer’i mutlu edecek şeyleri geçirdi aklından. Güneşin doğarken ansızın yayılan aydınlığı... şafak vakti denizin üzerine yayılan sisi... Somon balıklarının atladığı kristal berraklığındaki şelaleleri düşündü; öylesine parlaktılar ki gümüşten dökme gibiydiler. Şebnemde ağırlaşmış pıtrak yapraklarının üzerine inen ılık yağmur damlalarını düşündü.</p>

  <p>Yennefer için düşünüyordu. Yennefer, onun aklından geçenlere kulak verirken gülümsüyordu. Gülümsemesi, kirpiklerinin ay ışığında yanağına vuran gölgeleriyle titredi.</p>

  <p>"Ev mi?" diye sordu Yennefer ansızın. "Ne evi? Senin evin mi var? Ev mi yapacaksın? Ah, kusura bakma. Benim hiç böyle..."</p>

  <p>Geralt konuşmadı. Kendine kızmıştı. Yennefer için düşünürken, onunla ilgili bir düşüncesini okumasına izin vermişti farkında olmadan.</p>

  <p>"Güzel bir düş." Yennefer, Geralt’ın sırtını hafifçe okşadı. "Ev. Kendi ellerinle yapacağın bir ev, içinde sen ve ben. Sen at ve koyun yetiştirirdin, ben bahçeye bakardım, yemek pişirip yün eğirirdim, sonra da bu yünü pazara götürürdük. Yünü ve kendi yetiştirdiğimiz çeşitli meyve sebzeleri satar. Elde ettiğimiz kısıtlı parayla ihtiyaçlarımızı alırdık, bakır tencereler ve demir tırmık örneğin. Ciri, kocası ve üç çocuğuyla sık sık ziyaretimize gelirdi, arada sırada da Triss Merigold uğrar, birkaç gün bizde kalırdı. Güzel bir şekilde ve onurumuzla yaşlanırdık. Ben sıkılırsam, sen bana kendi yaptığın gaydayla akşamları güzel şarkılar çalardın. Gayda çalmak, bilindiği gibi hüzne karşı en etkili ilaçtır."</p>

  <p>Witcher sesini çıkarmadı. Büyücü kadın hafifçe öksürdü. "Kusura bakma," dedi kadın bir süre sonra.</p>

  <p>Geralt, dirseklerini yatağa bastırıp doğruldu, Yennefer’e doğru eğilip onu öptü. Yennefer ani bir hareketle ona sarıldı ama konuşmadı.</p>

  <p>"Bir şey söyle."</p>

  <p>"Seni kaybetmek istemiyorum, Yen."</p>

  <p>"Şeninim işte."</p>

  <p>"Gece son bulacak."</p>

  <p>"Eler şey son bulur."</p>

  <p>Hayır, diye içinden geçirdi Geralt. Bitmesini istemiyorum. Yorgunum. Sonların yeni bir şeylerin başlangıcı olduğunu ve her şeye yeniden başlanılacağını kabul edemeyecek kadar yorgunum. Benim ar{um...</p>

  <p>"Bir şey söyleme." Yennefer ani bir hareketle parmağını Geralt’ın ağzına bastırdı. "Ne istediğini ve dileğinin ne olduğunu söyleme bana. Dileklerini yerine getiremeyebilirim, bu da canımı acıtır."</p>

  <p>"Peki sen kendin için ne istiyorsun, Yen? Düşlerin neler?" "Yalnızca elde edilebilir şeyleri düşlerim ben."</p>

  <p>"Beni peki?"</p>

  <p>"Seni elde ettim zaten."</p>

  <p>Geralt uzun süre konuşmadı. Sonunda sessizliği Yennefer bozdu.</p>

  <p>"Geralt?"</p>

  <p>"Hm?"</p>

  <p>"Sev beni lütfen."</p>

  <p>Başlarda birbirleriyle dolu olduklarından ikisi de çok yaratıcıydı; yeni fikirler ortaya atıyor, sürekli yenilikler yaşamak için keşfe çıkıyorlardı. Ama çok geçmeden genelde olduğu gibi bunların hem aşırı hem de yetersiz olduğu ortaya çıktı. Bu durumu aynı anda kavradılar ve birbirlerine aşklarını yeniden sundular.</p>

  <p>Geralt kendine geldiğinde ay hâlâ aynı yerdeydi. Ağustos böcekleri durmaksızın cırlıyordu, sanki onlar da çılgınlık ve unutulmayla huzursuzluğa ve korkuya karşı savaşıyor gibiydiler. Aretuza’nın sol kanadındaki yakın pencerelerden birinden uyumak isteyen bir kişi bağırıyor ve söverek sessizlik istiyordu. Diğer taraftaki başka bir pencereden belli ki sanata yatkın olan bir kişi, coşkuyla alkışlıyor ve onları kutluyordu.</p>

  <p>"Ah, Yen," diye fısıldadı Witcher, suçlayıcı bir sesle.</p>

  <p>"Bir nedenim vardı." Yennefer, Witcher’i öpüp başını yastığına koydu. "Bağırmak için bir nedenim vardı. Ben de bağırdım. İçinden geliyorsa baskılamayacaksın, aksi sağlıksız ve doğallıktan uzaktır. Bana sarıl, lütfen."</p>
</body>
</html>