<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>outliers</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik2" id="calibre_toc_6">BİRİNCİ BÖLÜM</h2>

  <p class="basic-paragraph">&nbsp;</p>

  <p class="h2baslik">Matta Etkisi</p>

  <p class="ortayazi">“ÇÜNKÜ KİMDE VARSA ONA DAHA ÇOK VERİLECEK VE<br class="chapter" />
  O BOLLUK İÇİNDE OLACAK. ANCAK KİMDE YOKSA KENDİSİNDE<br class="chapter" />
  OLAN DA ELİNDEN ALINACAK.”<br class="chapter" />
  – MATTA 25:29</p>

  <p class="ortayazi">1.</p>

  <p class="normal">2007 Mayısının ılık bir bahar günü, Medicine Hat Tigers ile Vancouver Giants, British Columbia, Vancouver’da Memorial Cup hokey şampiyonası için karşılaştı. Tigers ve Giants dünyanın en iyi yıldızlar hokey ligi olan Kanada Hokey Ligi’nin en iyi iki takımıydı. Bunlar geleceğin spor yıldızlarıydı; neredeyse yürümeye başladıklarından beri buz üstünde kayan ve pak denilen hokey disklerine vuran 17, 18 ve 19’luk gençler.</p>

  <p class="normal">Maç Kanada ulusal televizyonunda yayımlanıyordu. Vancouver kent merkezinin boydan boya tüm sokaklarında elektrik direklerinden Memorial Cup flamaları sarkıyordu. Saha kalabalıktı. Buzun üzerine uzun kırmızı halı serilmişti ve spiker maçın ileri gelenlerini anons etti. İlk olarak British Columbia’nın en iyisi Gordon Campbell sahaya çıktı. Ardından, gürültülü patırtılı tezahürat arasında, maçın efsanelerinden biri, Gordie Howe boy gösterdi. “Bayanlar ve baylar” diye gürledi spiker. “Bay Hokey!”</p>

  <p class="normal">60 dakika boyunca iki takım ateşli, saldırgan bir hokey oynadı. İkinci devrenin başlarında Mario Bliznak’ın bir ribaundunda, önce Vancouver sayı yaptı. İkinci devrenin sonlarında sıra Medicine Hat’deydi; takımın skorer oyuncusu Darren Helm, Vancouver’ın kalecisi Tyson Sexsmith’i aşan hızlı bir vuruş yaptı. Vancouver karşılığını üçüncü devrede vererek maçın sonucunu belirleyen golü attı ve sonra Medicine Hat umutsuzluk içinde kalecisini çektiğinde Vancouver üçüncü kez sayı yaptı.</p>

  <p class="normal">Maçtan sonra oyuncular, aileleri ve ülkenin dört bir yanından gazeteciler kazanan takımın soyunma odasını doldurdu. Hava puro dumanıyla, şampanya ve terli hokey forması kokularıyla doluydu. Duvarda elle boyanmış bir pankart vardı: “Mücadeleye Kucak Aç.” Giants antrenörü Don Hay odanın ortasında buğulu gözlerle dikiliyordu. “Bu adamlarla o kadar gurur duyuyorum ki” dedi. “Soyunma odasına bir bakın. Kendini bütün kalbiyle ortaya koymamış tek bir kişi bile yok.”</p>

  <p class="normal">Kanada’da hokey bir meritokrasidir. Binlerce Kanadalı erkek çocuk, daha anaokuluna bile başlamadan, “acemilik” düzeyinde bu sporu yapmaya başlar. Bu noktadan başlayarak her yaş sınıfının ayrı bir ligi vardır ve bu düzeylerden her birinde oyuncular elenir, gruplandırılır ve değerlendirilir; en yetenekli olanlar seçilerek bir üst düzey için eğitilip hazırlanır. Oyuncular 16-17 yaşına geldiklerinde, en iyilerin en iyileri, piramidin tepesi niteliğini taşıyan ve Major Junior A olarak adlandırılan elit bir yıldızlar ligine yönlendirilmiş olur. Ve eğer Major Junior A takımınız Memorial Cup için yarışırsa bu sizin piramidin tepesinin de tepesinde olduğunuz anlamına gelir.</p>

  <p class="normal">Spor dallarının büyük bölümünde geleceğin yıldızları bu yolla seçilir. Avrupa’da ve Güney Amerika’da futbol bu yolla örgütlenir ve Olimpiyat sporcuları bu yolla belirlenir. Ayrıca, klasik müzik dünyası geleceğin virtüözlerini, bale dünyası geleceğin balerinlerini ya da elit eğitim sistemimiz geleceğin bilim insanlarını ve entelektüellerini seçerken de yöntem bundan farklı değildir.</p>

  <p class="normal">Major Junior A hokey ligine giden yolu satın alamazsınız. Annenizin ya da babanızın kim olduğu, büyük babanızın kim olduğu ya da ailenizin ne iş yaptığı önemli değildir. Kanada’nın en kuzeyindeki bölgede, merkeze en uzak noktada yaşamanızın da önemi yoktur. Hokeyde yeteneğiniz varsa, keşif erlerinin ve yetenek avcılarının oluşturduğu geniş ağ sizi bulacaktır ve siz bu yeteneği geliştirmek için çaba göstermeye hazır ve istekliyseniz, sistem sizi ödüllendirecektir. Hokeyde başarı bireysel liyakat üzerine kuruludur ve bu sözcüklerin her ikisi de önemlidir. Oyuncular başkalarının performanslarına göre değil, kendi performanslarına göre ve bir diğer keyfi veri bazında değil, yetenekleri bazında değerlendirilir.</p>

  <p class="normal">Yoksa böyle değil midir?</p>

  <p class="ortayazi">2.</p>

  <p class="normal">Bu, çizginin dışındakilerle, sıradışı şeyler yapan erkeklerle ve kadınlarla ilgili bir kitap. İlerleyen bölümlerde sizi birbiri ardına farklı farklı türden “çizginin dışındakiler”le tanıştıracağım: Dahiler, zengin ve güçlü işinsanları, rock yıldızları ve bilgisayar programcıları. Dikkate değer bir avukatın sırlarını açığa çıkaracağız, en iyi pilotları kaza yapan pilotlardan ayıran şeylere bakacağız ve Asyalıların neden matematikte bu kadar iyi olduğunu anlamaya çalışacağız. Aramızda dikkate değer –beceri sahibi, yetenek sahibi ve azimli– olanların yaşamlarını incelerken, başarının anlamı hakkında büyük bir yanılgıya düştüğümüzü ileri süreceğim.</p>

  <p class="normal">Başarılı olanlar hakkında her zaman sorduğumuz soru nedir? Onların neye benzediğini –ne tür bir kişiliğe sahip olduğunu, ne kadar akıllı olduğunu, ne tür bir yaşam tarzlarının olduğunu ya da hangi özel yeteneklerle doğmuş olduğunu– bilmek istiyoruz. Ve bireyin zirveye nasıl ulaştığını açıklayan şeyin bu kişisel nitelikler olduğunu varsayıyoruz.</p>

  <p class="normal">Her yıl milyarderler/girişimciler/rock yıldızları/ünlüler tarafından yayımlanan otobiyografilerde, olayların akışı hep aynıdır: Kahramanımız alçakgönüllü koşullarda doğar ve kendi kararlılık ve yeteneğinin gücüyle mücadele ederek başarıya giden yolda ilerler. Tevrat’ta Yusuf erkek kardeşleri tarafından kapı dışarı edilir, köle olarak satılır ve kendi zeka ve içgörüsünün gücüyle firavunun sağ kolu haline gelir. Horatio Alger’in ünlü on dokuzuncu yüzyıl romanlarında yoksulluk içinde doğmuş erkek çocuklar yüreklilik ve girişkenliğin bir araya gelmesiyle zenginliğe ulaşır. Jeb Bush bir keresinde bir ABD başkanının oğlu, bir diğer ABD başkanının kardeşi ve zengin bir Wall Street bankeri ve ABD senatörünün torunu olmanın kariyeri açısından ne anlama geldiğinden söz ederken “Bence bütün bunlar bir dezavantaj” demişti. Florida valiliği için kampanya yürütürken kendisinden sürekli “kendi kendini yetiştirmiş bir adam” olarak söz etti. Bizler başarıyı bireyin çabalarıyla o kadar yakından ilişkilendiririz ki bu tanımlama karşısında çok az kişi şaşırmamış göründü.</p>

  <p class="normal">Uzun yıllar önce Robert Winthrop Amerikan bağımsızlığının büyük kahramanı Benjamin Franklin’in bir heykelinin açılışında kalabalığa şöyle diyordu: “Kafanızı kaldırın ve yoktan var olmuş bir adamın imajına bakın; o soy sopa ya da himayeye hiçbir şey borçlu değildi; ilk eğitimin sizlere açık değil, yüz kat açık olan avantajlarını hiç yaşamadı; yaşamının ilk dönemlerinde çalıştığı işlerde en alt düzeyde hizmetleri yerine getirdi; ancak daha sonra kralların karşısına dikildi ve ölürken ardında dünyanın hiçbir zaman unutmayacağı bir isim bıraktı.”</p>

  <p class="normal">Outliers’ta sizi başarıya ilişkin bu tür kişisel açıklamaların işe yaramadığına ikna etmek istiyorum. İnsanlar yoktan var olmaz. Soy sopa ve himayeye bir şeyler borçluyuzdur. Kralların karşısına dikilen insanlar bunu tek başlarına yapmış gibi görünebilir. Ancak gerçekte her zaman gizli avantajlardan, olağanüstü fırsatlardan ve öğrenmelerine, çok çalışmalarına ve dünyaya diğerlerinin veremediği biçimlerde anlam vermelerine olanak tanıyan kültürel miraslardan yararlanırlar. Nerede ve ne zaman büyüdüğümüz fark yaratır. Ait olduğumuz kültür ve atalarımızdan kalan miras başarı modellerimizi hayal bile edemeyeceğimiz yollarla biçimlendirir. Bir başka deyişle, başarılı insanların neye benzediğini sormak yeterli değildir. Sadece onların nereden geldiklerini sorarak, kimin başarılı olup kimin olmadığına ilişkin mantığı ortaya çıkarabiliriz.</p>

  <p class="normal">Biyologlar sıklıkla bir organizmanın “ekoloji”sinden söz eder: Ormandaki en uzun meşe sadece en sert palamuttan yetiştiği için en uzun meşe olmamıştır; diğer ağaçlar onun aldığı güneş ışığını kesmediği, çevresindeki toprak derin ve zengin olduğu, fidanken hiçbir tavşan onun kabuğunu kemirmediği ve hiçbir oduncu onu vakti gelmeden kesmediği için de en uzun meşe o olmuştur. Başarılı insanların sağlam tohumlardan geldiğini hepimiz biliriz. Ancak onları ısıtan güneş ışığı, kök saldıkları toprak ve uzak kalabilecek kadar şanslı oldukları tavşanlar ve oduncular hakkında da yeterince bilgi sahibi miyiz? Bu kitap uzun ağaçlarla ilgili değil. Bu kitap ormanlarla ilgili ve hokey başlamak için iyi bir nokta, çünkü kimlerin hokey dünyasının zirvesine ulaştığına ilişkin açıklama, göründüğünden çok daha ilginç ve karmaşık. Hatta bütünüyle kişiye özel.</p>

  <p class="ortayazi">3.</p>

  <p class="normal">İşte Medicine Hat Tigers oyuncularının 2007’ye ait isim ve görev listesi. Dikkatle bakın; garip bir şey fark edecek misiniz?</p>

  <table class="generictable">
    <tr class="calibre3">
      <td class="calibre4">No.</td>

      <td class="calibre4">İsim</td>

      <td class="calibre4">Pozisyon</td>

      <td class="calibre4">Sol/Sağ</td>

      <td class="calibre4">Boy (cm)</td>

      <td class="calibre4">Kilo (kg)</td>

      <td class="calibre4">Doğum Tarihi</td>

      <td class="calibre4">Doğum Yeri</td>
    </tr>

    <tr class="calibre3">
      <td class="calibre4">9</td>

      <td class="calibre4">Brennan Bosch</td>

      <td class="calibre4">Orta saha</td>

      <td class="calibre4">Sağ</td>

      <td class="calibre4">177</td>

      <td class="calibre4">78,5</td>

      <td class="calibre4">14 Şubat 1988</td>

      <td class="calibre4">Martensville, SK</td>
    </tr>

    <tr class="calibre3">
      <td class="calibre4">11</td>

      <td class="calibre4">Scott Wasden</td>

      <td class="calibre4">Orta saha</td>

      <td class="calibre4">Sağ</td>

      <td class="calibre4">186</td>

      <td class="calibre4">85,3</td>

      <td class="calibre4">4 Ocak 1988</td>

      <td class="calibre4">Westbank, BC</td>
    </tr>

    <tr class="calibre3">
      <td class="calibre4">12</td>

      <td class="calibre4">Colton Grant</td>

      <td class="calibre4">Sol kanat</td>

      <td class="calibre4">Sol</td>

      <td class="calibre4">180</td>

      <td class="calibre4">80,3</td>

      <td class="calibre4">20 Mart 1989</td>

      <td class="calibre4">Standard, AB</td>
    </tr>

    <tr class="calibre3">
      <td class="calibre4">14</td>

      <td class="calibre4">Darren Helm</td>

      <td class="calibre4">Sol kanat</td>

      <td class="calibre4">Sol</td>

      <td class="calibre4">183</td>

      <td class="calibre4">82,6</td>

      <td class="calibre4">21 Ocak 1987</td>

      <td class="calibre4">St. Andrews, MB</td>
    </tr>

    <tr class="calibre3">
      <td class="calibre4">15</td>

      <td class="calibre4">Derek Dorsett</td>

      <td class="calibre4">Sağ kanat</td>

      <td class="calibre4">Sol</td>

      <td class="calibre4">156</td>

      <td class="calibre4">80,7</td>

      <td class="calibre4">20 Aralık 1986</td>

      <td class="calibre4">Kindersley, SK</td>
    </tr>

    <tr class="calibre3">
      <td class="calibre4">16</td>

      <td class="calibre4">Daine Todd</td>

      <td class="calibre4">Orta saha</td>

      <td class="calibre4">Sağ</td>

      <td class="calibre4">155</td>

      <td class="calibre4">78,5</td>

      <td class="calibre4">10 Ocak 1987</td>

      <td class="calibre4">Red Deer, AB</td>
    </tr>

    <tr class="calibre3">
      <td class="calibre4">17</td>

      <td class="calibre4">Tyler Swystun</td>

      <td class="calibre4">Sağ kanat</td>

      <td class="calibre4">Sağ</td>

      <td class="calibre4">156</td>

      <td class="calibre4">83,9</td>

      <td class="calibre4">15 Ocak 1988</td>

      <td class="calibre4">Cochrane, AB</td>
    </tr>

    <tr class="calibre3">
      <td class="calibre4">19</td>

      <td class="calibre4">Matt Lowry</td>

      <td class="calibre4">Orta saha</td>

      <td class="calibre4">Sağ</td>

      <td class="calibre4">183</td>

      <td class="calibre4">84,4</td>

      <td class="calibre4">2 Mart 1988</td>

      <td class="calibre4">Neepawa, MB</td>
    </tr>

    <tr class="calibre3">
      <td class="calibre4">20</td>

      <td class="calibre4">Kevin Undershute</td>

      <td class="calibre4">Sol kanat</td>

      <td class="calibre4">Sol</td>

      <td class="calibre4">183</td>

      <td class="calibre4">80,7</td>

      <td class="calibre4">12 Nisan 1987</td>

      <td class="calibre4">Medicine Hat, AB</td>
    </tr>

    <tr class="calibre3">
      <td class="calibre4">21</td>

      <td class="calibre4">Jerrid Sauer</td>

      <td class="calibre4">Sağ kanat</td>

      <td class="calibre4">Sağ</td>

      <td class="calibre4">155</td>

      <td class="calibre4">88,9</td>

      <td class="calibre4">12 Eylül 1987</td>

      <td class="calibre4">Medicine Hat, AB</td>
    </tr>

    <tr class="calibre3">
      <td class="calibre4">22</td>

      <td class="calibre4">Tyler Ennis</td>

      <td class="calibre4">Orta saha</td>

      <td class="calibre4">Sol</td>

      <td class="calibre4">180</td>

      <td class="calibre4">72,6</td>

      <td class="calibre4">6 Ekim 1989</td>

      <td class="calibre4">Edmonton, AB</td>
    </tr>

    <tr class="calibre3">
      <td class="calibre4">23</td>

      <td class="calibre4">Jordan Hickmott</td>

      <td class="calibre4">Orta saha</td>

      <td class="calibre4">Sağ</td>

      <td class="calibre4">183</td>

      <td class="calibre4">83,0</td>

      <td class="calibre4">11 Nisan 1990</td>

      <td class="calibre4">Mission, BC</td>
    </tr>

    <tr class="calibre3">
      <td class="calibre4">25</td>

      <td class="calibre4">Jakub Rumpel</td>

      <td class="calibre4">Sağ kanat</td>

      <td class="calibre4">Sağ</td>

      <td class="calibre4">177</td>

      <td class="calibre4">75,3</td>

      <td class="calibre4">27 Ocak 1987</td>

      <td class="calibre4">Hrnciarovce, SLO</td>
    </tr>

    <tr class="calibre3">
      <td class="calibre4">28</td>

      <td class="calibre4">Bretton Cameron</td>

      <td class="calibre4">Orta saha</td>

      <td class="calibre4">Sağ</td>

      <td class="calibre4">156</td>

      <td class="calibre4">76,2</td>

      <td class="calibre4">26 Ocak 1989</td>

      <td class="calibre4">Didsbury, AB</td>
    </tr>

    <tr class="calibre3">
      <td class="calibre4">36</td>

      <td class="calibre4">Chris Stevens</td>

      <td class="calibre4">Sol kanat</td>

      <td class="calibre4">Sol</td>

      <td class="calibre4">155</td>

      <td class="calibre4">89,4</td>

      <td class="calibre4">20 Ağustos 1986</td>

      <td class="calibre4">Dawson Creek, BC</td>
    </tr>

    <tr class="calibre3">
      <td class="calibre4">3</td>

      <td class="calibre4">Gord Baldwin</td>

      <td class="calibre4">Defans</td>

      <td class="calibre4">Sol</td>

      <td class="calibre4">198</td>

      <td class="calibre4">93,0</td>

      <td class="calibre4">1 Mart 1987</td>

      <td class="calibre4">Winnipeg, MB</td>
    </tr>

    <tr class="calibre3">
      <td class="calibre4">4</td>

      <td class="calibre4">David Schlemko</td>

      <td class="calibre4">Defans</td>

      <td class="calibre4">Sol</td>

      <td class="calibre4">186</td>

      <td class="calibre4">88,5</td>

      <td class="calibre4">7 Mayıs 1987</td>

      <td class="calibre4">Edmonton, AB</td>
    </tr>

    <tr class="calibre3">
      <td class="calibre4">5</td>

      <td class="calibre4">Trever Glass</td>

      <td class="calibre4">Defans</td>

      <td class="calibre4">Sol</td>

      <td class="calibre4">183</td>

      <td class="calibre4">86,2</td>

      <td class="calibre4">22 Ocak 1988</td>

      <td class="calibre4">Cochrane, AB</td>
    </tr>

    <tr class="calibre3">
      <td class="calibre4">10</td>

      <td class="calibre4">Kris Russell</td>

      <td class="calibre4">Defans</td>

      <td class="calibre4">Sol</td>

      <td class="calibre4">155</td>

      <td class="calibre4">80,3</td>

      <td class="calibre4">2 Mayıs 1987</td>

      <td class="calibre4">Caroline, AB</td>
    </tr>

    <tr class="calibre3">
      <td class="calibre4">18</td>

      <td class="calibre4">Michael Sauer</td>

      <td class="calibre4">Defans</td>

      <td class="calibre4">Sağ</td>

      <td class="calibre4">192</td>

      <td class="calibre4">93,0</td>

      <td class="calibre4">7 Ağustos 1987</td>

      <td class="calibre4">Sartell, MN</td>
    </tr>

    <tr class="calibre3">
      <td class="calibre4">24</td>

      <td class="calibre4">Mark Isherwood</td>

      <td class="calibre4">Defans</td>

      <td class="calibre4">Sağ</td>

      <td class="calibre4">183</td>

      <td class="calibre4">83,0</td>

      <td class="calibre4">31 Ocak 1989</td>

      <td class="calibre4">Abbotsford, BC</td>
    </tr>

    <tr class="calibre3">
      <td class="calibre4">27</td>

      <td class="calibre4">Shayne Brown</td>

      <td class="calibre4">Defans</td>

      <td class="calibre4">Sol</td>

      <td class="calibre4">186</td>

      <td class="calibre4">89,8</td>

      <td class="calibre4">20 Şubat 1989</td>

      <td class="calibre4">Stony Plain, AB</td>
    </tr>

    <tr class="calibre3">
      <td class="calibre4">29</td>

      <td class="calibre4">Jordan Benfeld</td>

      <td class="calibre4">Defans</td>

      <td class="calibre4">Sağ</td>

      <td class="calibre4">192</td>

      <td class="calibre4">104,3</td>

      <td class="calibre4">9 Şubat 1988</td>

      <td class="calibre4">Leduc, AB</td>
    </tr>

    <tr class="calibre3">
      <td class="calibre4">31</td>

      <td class="calibre4">Ryan Holfeld</td>

      <td class="calibre4">Kaleci</td>

      <td class="calibre4">Sol</td>

      <td class="calibre4">156</td>

      <td class="calibre4">75,3</td>

      <td class="calibre4">29 Haziran 1989</td>

      <td class="calibre4">LeRoy, SK</td>
    </tr>

    <tr class="calibre3">
      <td class="calibre4">33</td>

      <td class="calibre4">Matt Keetley</td>

      <td class="calibre4">Kaleci</td>

      <td class="calibre4">Sağ</td>

      <td class="calibre4">189</td>

      <td class="calibre4">85,7</td>

      <td class="calibre4">27 Nisan 1986</td>

      <td class="calibre4">Medicine Hat, AB</td>
    </tr>
  </table>

  <p class="normal">Görüyor musunuz? Görmüyorsanız kendinizi kötü hissetmeyin, çünkü hokey dünyasında da yıllarca hiç kimse bunu fark etmedi. Ta ki 1980’lerin ortalarında Roger Barnsley adlı Kanadalı bir psikolog rölatif yaş fenomenine ilk kez dikkat çekene kadar.</p>

  <p class="normal">Barnsley güney Alberta’da Vancouver Giants ve Medicine Hat Tigers gibi Major Junior A liginde olan Lethbridge Broncos takımının bir hokey maçındaydı. Eşi Paula da oradaydı ve Paula iki oğluyla birlikte programı okurken yukarıdakine benzer bir oyuncu listesiyle karşılaştı.</p>

  <p class="normal">“Roger” dedi, “biliyor musun bu genç adamlar ne zaman doğmuş?”</p>

  <p class="normal">Barnsley, evet, dedi. “Hepsi 16-25 yaş arasında; demek ki 1960’ların sonlarında doğdular.”</p>

  <p class="normal">“Hayır, hayır” diye devam etti Paula. “Hangi ay?”</p>

  <p class="normal">“Eşimin çılgın olduğunu düşündüm” diye anımsıyor Barnsley. “Ancak listeye baktım ve söylediği şeyi ben de fark ettim. Bir nedenle, doğum tarihleri arasında inanılmaz sayıda Ocak, Şubat ve Mart vardı.”</p>

  <p class="normal">Barnsley o gece eve gitti ve bulabildiği kadar çok sayıda profesyonel hokey oyuncusunun doğum tarihine baktı. Aynı yapıyı gördü. Sonra Barnsley, eşi ve A. H. Thompson adlı meslektaşı, Ontario Junior Hokey Ligi’ndeki her bir oyuncuyu içeren istatistikleri toparladılar. Hikaye aynıydı. Ocak ayında doğmuş olan oyuncuların sayısı diğer herhangi bir ayda doğmuş olanlardan fazlaydı; ezici bir farkla. Doğum tarihlerinde en sık görülen ikinci ay? Şubat. Üçüncü? Mart. Barnsley, Ontario Junior Hokey Ligi’ndeki oyunculardan Ocak ayında doğmuş olanların sayısının Kasım ayında doğmuş olanlardan neredeyse beş buçuk kat daha fazla olduğunu gördü. 11 yaş ve 13 yaş yıldızlar karması takımlarına –elit deplasman takımları için seçilen genç oyunculara– baktı. Aynı hikaye. Ulusal Hokey Ligi’nin yapısına baktı. Aynı hikaye. Barnsley ne kadar incelediyse, gördüğü şeyin tesadüf değil, Kanada hokeyinin güçlü bir kuralı olduğuna o kadar inandı: Hokey oyuncularının oluşturduğu herhangi bir elit grupta –en iyilerin en iyileri arasında– oyuncuların yüzde 40’ı Ocak ve Mart, yüzde 30’u Nisan ve Haziran, yüzde 20’si Temmuz ve Eylül ve yüzde 10’u Ekim ve Aralık arasında doğmuş oluyor.</p>

  <p class="normal">“Psikoloji alanında geçirdiğim onca yıl boyunca bu kadar büyük bir etkiyle karşılaşmadım” diyor Barnsley. “İstatistiksel bir analiz yapmanıza bile gerek yok. Sadece göz atmanız yetiyor.”</p>

  <p class="normal">Medicine Hat oyuncu listesine tekrar bakın. Şimdi görüyor musunuz? Takımdaki 25 oyuncudan 17’si Ocak, Şubat, Mart ya da Nisan’da doğmuş.</p>

  <p class="normal">İşte Memorial Cup finalinin maç maç ilk ikişer golü; sadece oyuncuların isimleri yerine doğum günlerini kullandım. Bu haliyle Kanada yıldızlar hokey şampiyonasına benzemiyor. Oğlak, Kova ve Balık burcunda doğmuş delikanlılar arasındaki garip bir spor ritüeline benziyor.</p>

  <p class="indentmetin">11 Mart Tigers kalesinin bir yanından başlayarak, pakı takım arkadaşı 4 Ocak’a bırakıyor, 4 Ocak, 22 Ocak’a pas veriyor, 22 Ocak pakı rakibin üzerinden 12 Mart’a atıyor, 12 Mart Tigers kalecisi 27 Nisan’a çok yakından atış yapıyor. 27 Nisan vuruşu bloke ediyor, ancak Vancouver’dan 6 Mart ribaunt yapıyor. Şut! Medicine Hat defans oyuncuları 9 Şubat ve 14 Şubat pakı bloke etmek için dalarken 10 Ocak çaresizce bakıyor. 6 Mart sayı yapıyor!</p>

  <p class="normal">Şimdi ikinci devreye geçelim.</p>

  <p class="indentmetin">Medicine Hat’in sırası. Tigers’ın skorer oyuncusu 21 Ocak buzun sağ tarafından atak yapıyor. Duruyor, daire çiziyor ve Vancouver defans oyuncusu 15 Şubat’tan sıyrılıyor. Ardından 21 Ocak pakı takım arkadaşı 20 Aralık’a ustaca geçiriyor –hey, neler oluyor orada?!– 20 Aralık, ataktaki defans oyuncusu 17 Mayıs’ı hiçe sayıyor ve 21 Ocak’a çapraz bir geri pas atıyor. Şut! Vancouver defans oyuncusu 12 Mart vuruşu bloke etmeye çalışarak dalıyor. Vancouver kalecisi 19 Mart çaresizce hamle yapıyor. 21 Ocak sayı yapıyor! Zaferle ellerini havaya kaldırıyor. Takım arkadaşı 2 Mayıs sevinçle onun sırtına atlıyor.</p>

  <p class="ortayazi">4.</p>

  <p class="normal">Bunun açıklaması son derece basit. Ne astrolojiyle bir ilgisi var ne de yılın ilk üç ayının büyülü bir tarafı. Sadece Kanada’da hokey yaş sınıfları için seçilebilirlik sınırı 1 Ocak. Bu durumda 2 Ocak’ta 10 yaşını dolduran bir erkek çocuk yılsonuna kadar 10 yaşını doldurmayan biriyle yan yana oynayabiliyor ve bu yaşta, ergenlik öncesi dönemde, 12 aylık bir boşluk, fiziksel gelişim açısından çok büyük bir farkı temsil ediyor.</p>

  <p class="normal">Kanada’da, yeryüzünün en hokey çılgını ülkesinde, antrenörler deplasman “rep (karma)” takımı –all-star takımları– için oyuncuları 9, 10 yaşında seçmeye başlar ve birkaç ay daha büyük olmanın avantajlarına sahip, daha iyi koordine olmuş oyuncuların yetenekli bulunma olasılığı hiç kuşkusuz daha yüksektir.</p>

  <p class="normal">Ve bir oyuncu bir rep (karma) takım için seçildiğinde ne olur? Daha iyi antrenörlük desteği alır, takım arkadaşları daha iyidir, “ev sahibi” ligde bırakılanlar gibi sezon başına 20 maç yerine, 50 ila 75 maç oynar ve normalde yapabileceğinin iki katı, hatta üç katı pratik yapar. Başlangıçta avantajı, bu sporda doğuştan daha iyi olması değildir, sadece yaşça biraz daha büyük olmasıdır. Ancak 13, 14 yaşına geldiğinde daha iyi antrenörlük desteğinin ve bütün bu ekstra pratiğin avantajıyla, gerçekten daha iyi durumda olduğu için Major Junior A ligine, oradan da büyük liglere ulaşma şansı çok daha yüksektir.<sup class="calibre5"><a class="footnote-link" href="../Text/outliers_split_019.html#footnote-100-1" id="footnote-100-1-backlink">[*]</a></sup></p>

  <p class="normal">Barnsley bu tür asimetrik yaş dağılımlarının üç şeyin olması durumunda ortaya çıktığını ileri sürüyor: Seçme, yönlendirme ve farklılaştırma deneyimi. Kimin iyi olup kimin iyi olmadığına erken bir yaşta karar verirseniz, “yetenekli” olanı “yeteneksiz” olandan ayırırsanız ve “yetenekli” olana üstün bir deneyim sağlarsanız, seçilebilirlik sınırına en yakın tarihte doğmuş olan küçük bir gruba çok büyük bir avantaj sağlamış olursunuz.</p>

  <p class="normal">ABD’de Amerikan futbolu ve basketbolda seçme, yönlendirme ve farklılaştırma bu denli çarpıcı biçimde yapılmıyor. Bunun sonucunda, bir çocuk bu sporlarda fiziksel olarak bir parça geride olsa da kendisinden daha gelişmiş akranları kadar iyi oynayabiliyor. Ancak beyzbolda seçme, yönlendirme ve farklılaştırma bu denli çarpıcı biçimde yapılıyor. ABD’de neredeyse tüm okul dışı beyzbol ligleri için yaş sınırı tarihi 31 Temmuz; bunun sonucunda Ağustos’ta doğmuş olan Amerikan ulusal beyzbol ligi oyuncularının sayısı, diğer herhangi bir ayda doğmuş olanlardan daha fazla. (Rakamlar çarpıcı: 2005’te Amerikan ulusal beyzbol liginde oynayan Amerikalılardan Ağustos’ta doğmuş olanların sayısı 505’ken Temmuz’da doğmuş olanların sayısı 313’tü.)</p>

  <p class="normal">Aynı şekilde Avrupa’da da futbol, hokey ve beyzbol gibi örgütlenir ve bu spor dalında da doğum tarihi dağılımları son derece asimetriktir. İngiltere’de seçilebilirlik sınırı 1 Eylül’dür. 1990’larda belli bir noktaya gelindiğinde futbol federasyonu premier liginde Eylül ile Kasım arasında doğmuş olan 288 oyuncu vardı; Haziran ile Ağustos arasında doğmuş olanların sayısı ise sadece 136’ydı. Uluslararası futbolda sınır 1 Ağustos’tu ve yakın zamanda yapılan bir yıldızlar dünya şampiyonası turnuvasında 135 oyuncu 1 Ağustos’u izleyen üç ay içinde doğmuş olanlardı; Mayıs, Haziran ve Temmuz ayında doğmuş olanların sayısı ise sadece 22’ydi. Günümüzde uluslararası futbolda yıldızlar grubu için seçilebilirlik sınırı 1 Ocak. Yıldızlar Dünya Kupası finallerine yükselmiş olan Çekoslovakya Ulusal Yıldızlar futbol takımının 2007 listesine bir göz atın.</p>

  <table class="generictable">
    <tr class="calibre3">
      <td class="calibre4">No.</td>

      <td class="calibre4">Oyuncu</td>

      <td class="calibre4">Doğum Tarihi</td>

      <td class="calibre4">Pozisyon</td>
    </tr>

    <tr class="calibre3">
      <td class="calibre4">1</td>

      <td class="calibre4">Marcel Gecov</td>

      <td class="calibre4">1 Ocak 1988</td>

      <td class="calibre4">Orta saha</td>
    </tr>

    <tr class="calibre3">
      <td class="calibre4">2</td>

      <td class="calibre4">Ludek Frydrych</td>

      <td class="calibre4">3 Ocak 1987</td>

      <td class="calibre4">Kaleci</td>
    </tr>

    <tr class="calibre3">
      <td class="calibre4">3</td>

      <td class="calibre4">Petr Janda</td>

      <td class="calibre4">5 Ocak 1987</td>

      <td class="calibre4">Orta saha</td>
    </tr>

    <tr class="calibre3">
      <td class="calibre4">4</td>

      <td class="calibre4">Jakub Dohnalek</td>

      <td class="calibre4">12 Ocak 1988</td>

      <td class="calibre4">Defans</td>
    </tr>

    <tr class="calibre3">
      <td class="calibre4">5</td>

      <td class="calibre4">Jakub Mares</td>

      <td class="calibre4">26 Ocak 1987</td>

      <td class="calibre4">Orta saha</td>
    </tr>

    <tr class="calibre3">
      <td class="calibre4">6</td>

      <td class="calibre4">Michal Held</td>

      <td class="calibre4">27 Ocak 1987</td>

      <td class="calibre4">Defans</td>
    </tr>

    <tr class="calibre3">
      <td class="calibre4">7</td>

      <td class="calibre4">Marek Strestik</td>

      <td class="calibre4">1 Şubat 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">8</td>

      <td class="calibre4">Jiri Valenta</td>

      <td class="calibre4">14 Şubat 1988</td>

      <td class="calibre4">Orta saha</td>
    </tr>

    <tr class="calibre3">
      <td class="calibre4">9</td>

      <td class="calibre4">Jan Simunek</td>

      <td class="calibre4">20 Şubat 1987</td>

      <td class="calibre4">Defans</td>
    </tr>

    <tr class="calibre3">
      <td class="calibre4">10</td>

      <td class="calibre4">Tomas Oklestek</td>

      <td class="calibre4">21 Şubat 1987</td>

      <td class="calibre4">Orta saha</td>
    </tr>

    <tr class="calibre3">
      <td class="calibre4">11</td>

      <td class="calibre4">Lubos Kalouda</td>

      <td class="calibre4">21 Şubat 1987</td>

      <td class="calibre4">Orta saha</td>
    </tr>

    <tr class="calibre3">
      <td class="calibre4">12</td>

      <td class="calibre4">Radek Petr</td>

      <td class="calibre4">24 Şubat 1987</td>

      <td class="calibre4">Kaleci</td>
    </tr>

    <tr class="calibre3">
      <td class="calibre4">13</td>

      <td class="calibre4">Ondrej Mazuch</td>

      <td class="calibre4">15 Mart 1989</td>

      <td class="calibre4">Defans</td>
    </tr>

    <tr class="calibre3">
      <td class="calibre4">14</td>

      <td class="calibre4">Ondrej Kudela</td>

      <td class="calibre4">26 Mart 1987</td>

      <td class="calibre4">Orta saha</td>
    </tr>

    <tr class="calibre3">
      <td class="calibre4">15</td>

      <td class="calibre4">Marek Suchy</td>

      <td class="calibre4">29 Mart 1988</td>

      <td class="calibre4">Defans</td>
    </tr>

    <tr class="calibre3">
      <td class="calibre4">16</td>

      <td class="calibre4">Martin Fenin</td>

      <td class="calibre4">16 Nisan 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">17</td>

      <td class="calibre4">Tomas Pekhart</td>

      <td class="calibre4">26 Mayıs 1989</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">18</td>

      <td class="calibre4">Lukas Kuban</td>

      <td class="calibre4">22 Haziran 1987</td>

      <td class="calibre4">Defans</td>
    </tr>

    <tr class="calibre3">
      <td class="calibre4">19</td>

      <td class="calibre4">Tomas Cihlar</td>

      <td class="calibre4">24 Haziran 1987</td>

      <td class="calibre4">Defans</td>
    </tr>

    <tr class="calibre3">
      <td class="calibre4">20</td>

      <td class="calibre4">Tomas Frystak</td>

      <td class="calibre4">18 Ağustos 1987</td>

      <td class="calibre4">Kaleci</td>
    </tr>

    <tr class="calibre3">
      <td class="calibre4">21</td>

      <td class="calibre4">Tomas Micola</td>

      <td class="calibre4">26 Eylül 1988</td>

      <td class="calibre4">Orta saha</td>
    </tr>
  </table>

  <p class="normal">Ulusal takım denemelerinde Çek futbol antrenörleri yaz ortasından sonra doğmuş olan herkese çantasını toplayıp eve dönmesini söyleyebilirdi.</p>

  <p class="normal">Hiç kuşkusuz, hokey de futbol da sadece birer oyun ve çok az kişiyi ilgilendiriyorlar. Oysa aynı önyargılar, eğitim gibi çok daha fazla sonucun söz konusu olduğu alanlarda da boy gösteriyor. Çocuğu yılın sonunda doğmuş olan anne babalar çoğunlukla onu anaokuluna geç göndermeyi düşünüyor: Beş yaşında bir çocuğun kendisinden aylar önce doğmuş bir çocukla uyum içinde olması kolay değil. Ancak, anne babaların büyük bölümü küçük bir çocuğun anaokulunda yaşadığı dezavantajların zaman içinde uçup gideceğini düşünüyor olabilir. Ancak öyle olmuyor. Durum tıpkı hokeyde olduğu gibi. Yılın başlarında doğmuş bir çocuğun sonlarında doğmuş bir çocuğun karşısında başlangıçta sahip olduğu küçük avantaj devam ediyor. Bu da çocukları yıllarca uzayıp giden başarı ve başarısızlık, teşvik etme ve cesaret kırma modelleri içine hapsediyor.</p>

  <p class="normal">Yakın zamanda iki ekonomist –Kelly Bedard ve Elizabeth Dhuey– Uluslararası Matematik ve Bilim Çalışmaları Trendleri (Trends in International Mathematics and Science Study–TIMSS, dünyada birçok ülkede çocuklara dört yılda bir uygulanan matematik ve fen testleri) olarak adlandırılan testlerin sonuçlarıyla çocukların doğdukları aylar arasındaki ilişkiyi incelediler. Dördüncü sınıf öğrencileri arasında, yaşça en büyük çocukların aldığı sonuçların en küçüklere göre 100 üzerinden 4 ila 12 puan daha iyi olduğunu gördüler. Dhuey’in açıkladığı gibi, bu “çok büyük bir etki.” Bu durum şu anlama geliyor; zihinsel açıdan eşdeğer, ancak doğum günleri sınır olarak kabul edilen tarihin iki ayrı ucunda kalan iki dördüncü sınıf öğrencisi söz konusu olduğunda, yaşça büyük olan öğrenci 100 üzerinden 80 alırken küçük olan 68 alabilecektir. Bu üstün zekalılar için hazırlanan programa hak kazanmakla kazanmamak arasındaki farktır.</p>

  <p class="normal">“Tıpkı sporda olduğu gibi” diyor Dhuey. “Yetenek sınıflandırmasını küçük yaşta yapıyoruz. İleri okuma gruplarımız ve ileri matematik gruplarımız var. Çocukları erken yaşta, anaokulunda ve birinci sınıfta değerlendirdiğimizde, öğretmenler yetenekle yaşı karıştırıyor. Ve yaşça daha büyük olan çocukları, daha iyi eğitim aldıkları ileri seviyeye yerleştiriyorlar; ertesi yıl yine aynı şey oluyor ve bu kez daha da başarılı oluyorlar. Bunun yaşanmadığını gördüğümüz tek ülke Danimarka. 10 yaşına kadar hiçbir yetenek sınıflandırmasına gitmedikleri bir ulusal politikaları var.” Danimarka yaşın getirdiği farklılıklar eşitlenene kadar seçme kararlarına yönelmiyor.</p>

  <p class="normal">Dhuey ve Bedard aynı analizi tekrar yaptılar; ancak bu kez sadece üniversiteye baktılar. Ne mi buldular? ABD’de –lise sonrası en yüksek katılım oranına sahip eğitim kurumları olan– dört yıllık üniversitelerde sınıflarında yaşça en küçük gruba dahil olan öğrenciler ortalamanın yaklaşık yüzde 11,6 altında kalıyor. Başlangıçtaki o fark zamanla yok olmuyor. Varlığını koruyor. Ve o ilk dezavantaj binlerce öğrenci için üniversiteye gitmekle gitmemek –ve ara sınıfta gerçek başarı şansına sahip olmakla olmamak– arasındaki fark anlamına geliyor.<sup class="calibre5"><a class="footnote-link" href="../Text/outliers_split_019.html#footnote-100-2" id="footnote-100-2-backlink">[*]</a></sup></p>

  <p class="normal">“Söylemek istediğim, bu durum saçma ve komik” diyor Dhuey. “Bizim seçilebilirlik sınırı için keyfi olarak belirlediğimiz tarihler bu uzun süreli etkilere yol açıyor ve görünen o ki hiç kimse bu duruma aldırış etmiyor.</p>

  <p class="ortayazi">5.</p>

  <p class="normal">Hokey ve erken doğum tarihleri hikayesi, başarı konusunda neler söylüyor, bir düşünün.</p>

  <p class="normal">Zirveye zorlanmadan yükselenlerin, en iyiler ve en akıllılar olduğuna ilişkin görüşümüzün fazla basit olduğunu söylüyor. Evet, profesyonel düzeye ulaşmayı başaran hokey oyuncuları sizden ya da benden daha yetenekliler. Ancak aynı zamanda büyük bir avantaja, onlar tarafından ne hak edilmiş ne de kazanılmış sayılabilecek bir fırsata sahip oldular. Ve bu fırsat onların başarısında kritik bir rol oynadı.</p>

  <p class="normal">Sosyolog Robert Merton bu fenomeni Matta İncili’ndeki bir Yeni Ahit ayetinden esinlenerek “Matta Etkisi” olarak çok doğru adlandırmıştır: “Çünkü kimde varsa ona daha çok verilecek ve o bolluk içinde olacak. Ancak kimde yoksa kendisinde olan da elinden alınacak.” Daha da büyük başarılara ulaşacak olanlar, mevcut durumda başarılı olanlardır; bir diğer deyişle, kendilerine özel fırsatlar verilenlerdir. En büyük vergi indirimlerinden yararlananlar zenginlerdir. En iyi eğitimi alanlar ve en çok özen gösterilenler, en iyi öğrencilerdir. 9, 10 yaşındaki çocuklar arasında en çok antrenörlük desteğine ve pratik yapma olanağına sahip olanlar, yaşça en büyük olanlardır. Başarı, sosyologların “kümülatif avantaj” olarak adlandırmaktan hoşlandığı şeydir. Profesyonel hokey oyuncusu akranlarından bir parça daha iyi bir başlangıç yapar. Bu küçük fark bu farkı daha da büyüten bir fırsata zemin hazırlar ve sonra bu üstünlük de bir diğer fırsata zemin hazırlar; böylelikle başlangıçtaki küçük fark giderek daha fazla büyür; ta ki hokey oyuncusu gerçek bir “çizginin dışındaki” olana kadar. Oysa yola çizginin dışındaki olarak çıkmamıştır, sadece diğerlerinden biraz daha iyi bir noktadan çıkmıştır.</p>

  <p class="normal">Hokey örneğinin ima ettiği ikinci şey, kimin başarılı olduğunu belirlemek için kurduğumuz sistemlerin özellikle verimli olmadığı. All-star liglerini ve üstün zeka programlarını elimizden geldiği kadar erken başlatmanın hiçbir yeteneğin yitip gitmemesini garanti etmenin en iyi yolu olduğuna inanıyoruz. Oysa Çek Cumhuriyeti futbol takımının isim ve görev listesine tekrar göz atın. Temmuz, Ekim, Kasım ya da Aralık’ta doğmuş tek bir oyuncu bile yok ve Ağustos’ta ve Eylül’de doğmuş sadece birer oyuncu var. Yılın ikinci yarısında doğmuş olanların hepsinin cesareti kırılmış, fark edilmemişler ya da sporun dışına itilmişler. Sportmen Çek nüfusun gerçekte yarısının yeteneği boşa harcanmış durumda.</p>

  <p class="normal">Öyleyse, yılın ikinci yarısında doğmuş olma şanssızlığına sahip sportmen bir Çek genciyseniz ne yaparsınız? Futbol oynayamazsınız. Durum aleyhinizedir. O halde belki de Çeklerin takıntısı olan başka bir spor yapabilirsiniz; hokey oynayabilirsiniz. Ama durun. (Sanırım bunun arkasından ne geleceğini biliyorsunuz.) İşte dünya şampiyonalarında beşinci olan 2007 Çek yıldızlar hokey takımının isim ve görev listesi.</p>

  <table class="generictable">
    <tr class="calibre3">
      <td class="calibre4">No.</td>

      <td class="calibre4">Oyuncu</td>

      <td class="calibre4">Doğum Tarihi</td>

      <td class="calibre4">Pozisyon</td>
    </tr>

    <tr class="calibre3">
      <td class="calibre4">1</td>

      <td class="calibre4">David Kveton</td>

      <td class="calibre4">3 Ocak 1988</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">2</td>

      <td class="calibre4">Jiri Suchy</td>

      <td class="calibre4">3 Ocak 1988</td>

      <td class="calibre4">Defans</td>
    </tr>

    <tr class="calibre3">
      <td class="calibre4">3</td>

      <td class="calibre4">Michael Kolarz</td>

      <td class="calibre4">12 Ocak 1987</td>

      <td class="calibre4">Defans</td>
    </tr>

    <tr class="calibre3">
      <td class="calibre4">4</td>

      <td class="calibre4">Jakub Vojta</td>

      <td class="calibre4">8 Şubat 1987</td>

      <td class="calibre4">Defans</td>
    </tr>

    <tr class="calibre3">
      <td class="calibre4">5</td>

      <td class="calibre4">Jakub Kindl</td>

      <td class="calibre4">10 Şubat 1987</td>

      <td class="calibre4">Defans</td>
    </tr>

    <tr class="calibre3">
      <td class="calibre4">6</td>

      <td class="calibre4">Michael Frolik</td>

      <td class="calibre4">17 Şubat 1989</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">7</td>

      <td class="calibre4">Martin Hanzal</td>

      <td class="calibre4">20 Şubat 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">8</td>

      <td class="calibre4">Tomas Svoboda</td>

      <td class="calibre4">24 Şubat 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">9</td>

      <td class="calibre4">Jakub Cerny</td>

      <td class="calibre4">5 Mart 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">10</td>

      <td class="calibre4">Tomas Kudelka</td>

      <td class="calibre4">10 Mart 1987</td>

      <td class="calibre4">Defans</td>
    </tr>

    <tr class="calibre3">
      <td class="calibre4">11</td>

      <td class="calibre4">Jaroslav Barton</td>

      <td class="calibre4">26 Mart 1987</td>

      <td class="calibre4">Defans</td>
    </tr>

    <tr class="calibre3">
      <td class="calibre4">12</td>

      <td class="calibre4">H. O. Pozivil</td>

      <td class="calibre4">22 Nisan 1987</td>

      <td class="calibre4">Defans</td>
    </tr>

    <tr class="calibre3">
      <td class="calibre4">13</td>

      <td class="calibre4">Daniel Rakos</td>

      <td class="calibre4">25 Mayıs 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">14</td>

      <td class="calibre4">David Kuchejda</td>

      <td class="calibre4">12 Haziran 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">15</td>

      <td class="calibre4">Vladimir Sobotka</td>

      <td class="calibre4">2 Temmuz 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">16</td>

      <td class="calibre4">Jakub Kovar</td>

      <td class="calibre4">19 Temmuz 1988</td>

      <td class="calibre4">Kaleci</td>
    </tr>

    <tr class="calibre3">
      <td class="calibre4">17</td>

      <td class="calibre4">Lukas Vantuch</td>

      <td class="calibre4">20 Temmuz 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">18</td>

      <td class="calibre4">Jakub Voracek</td>

      <td class="calibre4">15 Ağustos 1989</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">19</td>

      <td class="calibre4">Tomas Pospisil</td>

      <td class="calibre4">25 Ağustos 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">20</td>

      <td class="calibre4">Ondrej Pavelec</td>

      <td class="calibre4">31 Ağustos 1987</td>

      <td class="calibre4">Kaleci</td>
    </tr>

    <tr class="calibre3">
      <td class="calibre4">21</td>

      <td class="calibre4">Tomas Kana</td>

      <td class="calibre4">29 Kasım 1987</td>

      <td class="calibre4">Forvet</td>
    </tr>

    <tr class="calibre3">
      <td class="calibre4">22</td>

      <td class="calibre4">Michal Pepik</td>

      <td class="calibre4">31 Aralık 1988</td>

      <td class="calibre4">Forvet</td>
    </tr>
  </table>

  <p class="normal">Yılın son çeyreğinde doğmuş olanlar hokeyden de vazgeçebilir.</p>

  <p class="normal">Başarı konusunda tercih ettiğimiz düşünce biçiminin sonuçlarını görüyor musunuz? Başarıyı böylesine derin bir biçimde kişiselleştirdiğimiz için, diğerlerini en yüksek basamağa çıkarma fırsatlarını kaçırıyoruz. Kuralların başarıyı engellemesine neden oluyoruz. İnsanları daha en başından başarısızlığa mahkum ediyoruz. Başarılı olanlara aşırı derecede hayranlık duyuyoruz ve başarısız olanları aşırı derecede göz ardı ediyoruz. Ve en önemlisi, fazlasıyla pasif hale geliyoruz. Bizler kimin başarılı olup kimin başarılı olmadığını belirlemekte hepimizin ne kadar büyük bir rol oynadığını gözden kaçırıyoruz; “biz” derken toplumu kastediyorum.</p>

  <p class="normal">İstersek, seçilebilirlik sınırına ilişkin tarihlerin önemli olduğunu kabul edebiliriz. Aynı yaş grubunda doğum tarihlerindeki aylara göre sınıflandırılmış iki, hatta üç ayrı hokey ligi kurabiliriz. Oyuncuların ayrı ayrı rotalarda ilerlemesine izin verip, all-star takımlarını da buna göre seçebiliriz. Yılın sonunda doğmuş olan bütün Çek ve Kanadalı sporculara adilce şans tanınsaydı, Çek ve Kanada ulusal takımları iki kat daha fazla sporcu arasından seçim yapabilirdi.</p>

  <p class="normal">Okullar da aynı şeyi yapabilirdi. İlk ve orta dereceli okullar Ocak’tan Nisan’a kadar doğmuş olanları bir sınıfa, Mayıs’tan Eylül’e kadar doğmuş olanları bir diğer sınıfa ve Eylül’den Aralık’a kadar doğmuş olanları da üçüncü bir sınıfa yerleştirebilirlerdi. Öğrencilerin kendileriyle aynı düzeydeki öğrencilerle birlikte eğitim almalarına ve kendileriyle aynı düzeydeki öğrencilerle rekabet etmelerine izin verebilirlerdi. Bu yönetim açısından bir parça daha karmaşık olabilirdi. Ancak maliyeti bu kadar fazla olmazdı ve hiçbir suçları olmaksızın eğitim sistemi tarafından büyük bir dezavantajla karşı karşıya bırakılanlar için koşullar eşitlenebilirdi. Bir diğer deyişle, sadece sporda değil, daha ciddi sonuçların yaşandığı diğer alanlarda da başarı mekanizmasını kolayca kontrol edebilirdik. Oysa edemiyoruz. Neden? Çünkü başarının bireysel üstünlüğün basit bir işlevi olduğuna ve hepimizin yetiştiği dünyanın ve toplum olarak yazdığımız kuralların hiçbir öneminin olmadığına ilişkin fikre yapışıp kalıyoruz.</p>

  <p class="ortayazi">6.</p>

  <p class="normal">Memorial Cup finalinden önce Gord Wasden –Medicine Hat Tigers oyuncularından birinin babası– buzun kenarında dikilmiş, oğlu Scott’tan söz ediyordu. Başında bir Medicine Hat beyzbol şapkası ve üzerinde siyah bir Medicine Hat tişörtü vardı. “O dört, beş yaşındayken” diye aktarıyordu anımsadıklarını Wasden; “küçük erkek kardeşi de yürüteçteydi; o da eline bir hokey sopası alıyordu ve mutfakta sabahtan akşama kadar hokey oynuyorlardı. Hokey her zaman Scott’un tutkusu oldu. Küçükler ligindeki hokey kariyeri boyunca rep (karma) hokey oynadı. Her zaman Üçlü A takımlarındaydı. Her zaman [en iyi] karma (rep) takımda oynadı.” Wasden’ın gergin olduğu açıktı: Oğlu hayatının en büyük maçını yapmak üzereydi. “Sahip olduğu her şey için çok çalışması gerekti. Onunla çok gurur duyuyorum.”</p>

  <p class="normal">Bunlar en üst düzeyde başarının öğeleriydi: Tutku, yetenek ve çok çalışmak. Ancak bir öğe daha vardı. Wasden oğlunda özel bir şey olduğu duygusuna ilk kez ne zaman kapılmıştı? “Biliyor musunuz, hep yaşına göre daha büyük bir çocuktu. Güçlüydü ve daha küçük yaşta gol atmakta ustaydı. Ve hep yaşıtlarına göre biraz öne çıkıyordu; takımının kaptanı gibiydi…”</p>

  <p class="normal">Yaşına göre daha mı büyüktü? Evet, öyleydi. Scott Wasden 4 Ocak’ta doğmuştu; iyi bir hokey oyuncusu için kesinlikle mükemmel bir doğum tarihi olan o üç gün içinde. En şanslılardan biriydi. Eğer Kanada’da hokey için seçilebilirlik sınırı daha geç bir tarih olsaydı, Memorial Cup şampiyonasında, buz üzerinde oynamak yerine, tribünde izleyici olabilirdi.</p>
</body>
</html>
