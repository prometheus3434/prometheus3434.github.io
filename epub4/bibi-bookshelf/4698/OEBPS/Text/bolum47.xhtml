<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: center;}
</style>
</head>

<body>
  <h3 class="baslik2-2">38</h3>

  <p class="p1">Booker T. Washington, Bölge Savcısı'yla görüştükten sonra geçici karargâhın salonunda muhabirlerle konuştu. Mr. Morgan’ın kitaplığı her an patlamaya hazır bir dinamit bombası, dedi. Çok hasta beyinli bir adam var karşımızda. Tanrı’nın yüce aklıyla bizi bu üzücü olaydan zarar görmeden çıkarmasına dua etmekten başka bir şey gelmiyor elimden. Sonra Washington, Harlem'deki dostlarıyla birtakım meslektaşlarını telefonla aradı -papazları, cemaat önderlerini-, hepsini kent merkezine gelmeye, Coalhouse Walker’ın davasına sorumlu zencilerin nasıl tepki gösterdiklerini, nasıl karşı çıktıklarını göstermeye çağırdı. İş, resmi bir ayine döndü sokakta. Bölge Savcısı Whitman, kitaplıktan gelen haber iki blokluk bir yarıçap içinde kalan her evle apartmanın boşaltılması emrini gerektirecek kadar ciddiyken, toplantıya izin verdi. Baba geldiğinde durum böyleydi. Polis safları arasından polis eşliğinde geçirtildi, dua eden kel, sessiz siyah adamların arasından yürüdü. Bir an yukarıya, kitaplığa baktı, sonra kahverengi kumtaşı yapının basamaklarını çıktı. feride kendi başına kaldı. Kimse onunla konuşmuyor, ondan bir şey istemiyordu. O yana, bu yana döndü, yetkililerden bir söz, bir bilgi bekledi. Hiçbir şey çıkmadı.</p>

  <p>Ev, üniformalı polisler ve görevleri belirsiz birileriyle doluydu. Herkes dönenip duruyordu. Baba arkaya, mutfağa yöneldi. Muhabirler oradaydı. Buzdolabındaki yemekleri yemişlerdi. Bacakları masanın üstünde, sırtları dolaplara dayanmış oturuyorlardı. Musluğu tükürük hokkası yerine kullanıyorlardı. Baba, onların konuşmalarını dinledi, Booker T. Washington’ın Coalhouse'la yaptığı görüşmenin ayrıntılarını öğrendi. Kendi salonunda piyano çalmış adamın ününe şaştı kaldı. Yine de ona, Coalhouse isteklerini biraz yumuşatmış gibi geldi. Öyle miydi acaba? Kimse farkında değildi galiba. Gelgelelim eğer İtfaiye Şefi Willie Conklin’in canı istenmiyorsa ya da en azından tartışılabiliyorsa, birilerine haber vermesi gerekiyordu. Bir memur ararken Bölge Savcısı'yla yüz yüze geldi, onu gazetedeki resimlerinden tanıdı. Whitman, salonun cumbasındaki penceresindeydi, elinde dürbün vardı. Affedersiniz efendim, dedi Baba, kendini tanıtarak Whitman’a düşüncelerini söyledi. Bölge Savcısı faltaşına dönmüş gözlerle baktı ona. Baba onun yüzündeki küçük çatlak damarlara takıldı. Whitman pencereye döndü, dürbününü kaldırıp bir amiral gibi gözledi dışarıyı. Baba ne yapacağını kestirmeden onun yanında kaldı.</p>

  <p>Whitman, Mr. Morgan’ın yanıtını bekliyordu. Saatine bakıyordu durmadan. Derken sokaktan biri koşarak geçti. Kapının girişinde bir kıpırdanma oldu. Bir oğlan, peşinde müdürler ve bir sürü polis memuruyla salona daldı. <i>Carmania</i>'dan telgraf almıştı. Bölge Savcısı zarfa saldırdı. Telgrafı okudu ve okuduklarına inanmamışçasına başını salladı. Lanet olsun, diye mırıldandı. Lanet olsun. Cehenneme kadar! Birdenbire odadaki herkese bağırmaya başladı. Dışarı! Çıkın dışarı! Herkesi iterek kapılardan çıkardı. Ama Baba’nın kolunu tııttu, onu alıkoydu. Kapılar kapandı. Whitman telgrafı Baba’nın eline tutuşturdu. ARABASINI VERİN VE ONU ASIN, yazıyordu metinde.</p>

  <p>Baba başını kaldırınca, Bölge Savcısı’nın öfkeli bakışlarıyla karşılaştı. Bu asla aklıma gelmeyecek bir çözüm, dedi Whitman. Arabayı zenciye veremem. Onu asmak için bile olsa. Yapamam. Benim sonum olur. O orospu çocuğu Becker’in icabına baktım. Yüzyılın cinayeti. Gazeteler öyle yazdılar. Şimdi aynı Bölge Savcısı pis bir zenciye boyun mu eğecek yani! Hayır efendim! Olamaz!</p>

  <p>Whitman odada volta atıyordu. Baba birdenbire bir cesaret duydu. Elinde Pierpont Morgan’ın özel telgrafını tutuyordu. Bu, kendisini New York Bölge Savcısı’nın sırdaşı katında görmesini, bu görevi hiç kuşkusuz kabullenmesini sağladı.</p>

  <p>Baba, durumun tartışmaya açık olduğunu açıkça anlamıştı. Dünyanın öte ucundaki Morgan da anlamıştı bunu. Coalhouse, istemlerinden birinde, Conklin’in kendisine teslim edilmesi konusunda yumuşamıştı, anlaşılan. Baba, ayrıca, Sarah’nın ölümünden sonra Coalhouse Walker’ın en büyük isteğinin ölmek olduğunu da düşünüyordu. Bölge Savcısı'na bu inancını aktardı. Olay çabucak çözüme vardırılabilir, dedi. Arabanın gerçek bir değeri yok. Üstelik bu, Mr. Morgan’ın kendi düşüncesi değil mi. Yalnızca Pierpont Morgan bunu akıl edebilirdi, dedi Whitman. Bu kadar gözü kara başka kim davranabilir. Yok, yani düşünce ondan çıktı demek istiyorum, dedi Baba. Tabii ben politikadan anlamam ama bu sizi görevin sorumluluğundan kurtarmıyor mu? Whitman durdu, Baba’ya baktı. Hem de şu anda, dedi, zaten Newport'ta Stuyvesant Fish'lerle olmam gerekiyordu.</p>

  <p>Böylece, gece yarısından hemen sonra bir çift yük beygiri, Coalhouse Walker’ın New Rochelle'deki Kfaiye Havuzu'nda yatan, hurdaya dönmüş Model T'sine koşuldu. Beygirler tampona bağlandı, arabayı yukarıdaki yola çektiler. Sonra ön koltukta ayakta duran, bir eliyle dizginlere yapışmış, öbür eliyle direksiyonu tutmuş sürücüyle, takır tukur, kente giden uzun yola koyuldular. Lastikler patlaktı, araba sallanıyordu, tekerleklerin her dönüşünde gıcırdıyordu.</p>

  <p>Ford'un Manhattan’a yaklaştığı sıralarda Whitman, Coalhouse'u telefona getirmeyi başarabildi. Onunla, istekleri hakkında görüşmek istediğini söyledi. Görüşmelerde Baba’nın aracılık etmesini önerdi. Telefonla yürütülmeyecek kadar özel bir görüşmeydi bu. Ona sen de güvenebilirsin ben de, dedi Whitman, Baba’yı kastederek. Ne de olsa senin eski patronun. Hayır, dedi Baba, Whitman’ın öbür kulağına. Ben hiç onun patronu olmadım. Baba artık ciddi kaygılar içindeydi. Birkaç dakikaya kalmadan kendini dışarıdaki erkenci sabahın soğuk havasında buldu, çukurun çevresinden geçip ışıl ışıl aydınlanmış sokağın karşısına yürüdü, taş aslanların arkasındaki merdivenleri çıktı. Kendisine Birleşik Devletler Ordusu'ndan emekli olduğunu anımsattı. Kuzey Kutbu'nu araştırmıştı. Pirinç kapılar azıcık aralanınca içeri girdi. Cilalı mermer döşemede kendi ayak seslerini duydu. Gözlerinin loş ışığa alışması bir an sürdü. Siyah adamı ararken kayınbiraderi çıktı karşısına, beline kadar çıplaktı, yüzüne siyah boya sürmüş, meşin kılıflı bir tabanca tutuyordu kolunun altında. Sen ha! diye haykırdı Baba. Küçük Kardeş tabancayı kılıfından çıkarıp namluyu selam verircesine şakağına vurdu. Baba’nın dizlerinin bağı çözüldü. Bir koltuğa götürüldü. Coalhouse ona su dolu bir matara uzattı.</p>

  <p>İki taraf arasındaki ilk anlaşma, yirmi dört saatlik sürenin uzatılmasıydı. dincisi, sokaktaki çukurun keresteyle kapatılmasıydı. Baba, gide gele işini başarıyla yürütüyordu, ama uyurgezer gibi garip bir uyuşukluk içindeydi. Akrabasına bakmıyordu bile. Arkasında patlayan sevinç kıkırtılarını duyabiliyordu.</p>

  <p>Bu noktalar kesinlik kazanırken Whitman telefonda, Willie Conklin’in bulunması için her olanağını seferber ediyordu. Polise her kasabada onu arama emri vermişti. Derken Koca Tim Sullivan’ı, Dördüncü Bölge lideri, Tammany Hall'un müthiş ihtiyarını çağırmak geldi aklına. Onu uykusundan uyandırdı. Tim, dedi, kentte bir yabancı var, Westchester ilçesinden Willie Conklin diye biri. Herifi tanımıyorum, ama bir şeyler yapmaya çalışırım, dedi Koca Tim. Biliyorum yaparsın, dedi Whitman. Bir saate kalmadan Conklin, ensesinden sürüklenerek kumtaşı yapının merdivenlerinden çıkarıldı. Islanmıştı, perişandı, korkmuştu. İş gömleğinin alt düğmeleri kopmuş, göbeği kemerden taşmıştı. Sofadaki bir iskemleye atıldı, susması söylendi. Başına bir polis dikildi. Dişleri birbirine vuruyor, elleri titriyordu. Arka cebine, kesekâğıdına sardığı içki şişesine gitti eli. Polis, şişeye uzanamadan kavradı kolunu, kelepçeyi kırbaç gibi vurdu kafasına.</p>

  <p>Tan ağarırken, gece boyunca biraz azalan kalabalıklar, barikatların arkasına dört beş sıra halinde dizildiler yine. Paslanmış Model T kitaplığın önündeki kaldırımın ucunda, 36. Sokak'ta duruyordu. Belirlenen anda kumtaşı yapının kapısı açıldı ve aralarında Willie Conklin’in bitkin karaltısıyla, iki polis dışarı çıktılar. Willie Conklin bir süre herkese gösterildi. Sonra yine içeri alındı ve Whitman, sözleşmenin iki koşulunu, arabayı ve İtfaiye Şefi'ni yüz akıyla oraya getirmiş olarak kendi şartlarını sıraladı. Westchester'daki meslektaşının Willie Conklin’e, kasten zarar vermek, yıkıcılık ve bir yurttaşı yasadışı yoldan alıkoymak suçlarından dava açmasını sağlayacaktı. Bunların yanı sıra İtfaiye Şefi, sokakta, herkesin gözü önünde Model T’nin onarımında çalışacaktı. Yaşamının geri kalan bölümünde de taşıyacağı bir utanç lekesi olacaktı bu. Ve elbette araba yepyeni hale gelecekti. Whitman, buna karşılık, Coalhouse ile adamlarının teslim olmalarını istiyordu. O zaman, yasanın tanıdığı bütün haklardan ve ayrıcalıklardan yararlanacağınıza söz veriyorum, dedi.</p>

  <p>Baba, bu şartlarla kitaplığa gittiğinde gençler gülüp alay ettiler. Yakaladık onu, dediler birbirlerine. Pes etti. Pastanın hepsini alacağız. Arabayı ve Conklin’in sergilendiğini görmek, onları keyiflendirmişti. Gelgelelim Coalhouse suskundu. Batı Odası'nda tek başına oturuyordu. Baba, yanındaydı. Yavaş yavaş, Coalhouse'un düşünceli hali, gençlerin taşkınlığına baskın çıktı. Tedirginleştiler. Sonunda Coalhouse, Baba’ya, Ben teslim olacağım, ama çocuklar hayır, dedi. Çocuklarımın buradan güven içinde, tam anlamıyla bağışlanmış sayılarak çıkarılmalarını istiyorum. Ama ben bunu onlara söyleyene kadar burada kal lütfen.</p>

  <p>Coalhouse koltuğundan kalktı, sofadaki gençlerle konuşmaya gitti. Fitil kasasının çevresine toplandılar. Şaşkına dönmüşlerdi. Onlara bir şey vermen gerekmez, dediler. Morgan’ın taşakları elimizde! Hiçbir şey görüşmen gerekmiyor. Bize Conklin'le şu arabayı ver çıkalım buradan, sen de kitaplığını al! Konuşma dediğin böyle olur abi, böyle!</p>

  <p>Coalhouse durgundu. Yumuşak bir sesle konuştu. Yetkililer hiçbirinizin adını bilmiyor, dedi. Kente dağıkp yaşama hakkınızı yeniden elde edebilirsiniz. Sen de edebilirsin, diye bir yanıt geldi. Hayır, dedi Coalhouse. Beni buradan dışarı asla çıkartmazlar, siz de biliyorsunuz. Çıkarsalar bile, beni vurmak için ellerinden geleni yaparlar. O zaman da benim yanımdaki herkes vurulur. Hepiniz ölürsünüz. Peki ne için? Hangi amaç uğruna?</p>

  <p>Bunları çok konuştuk, dedi içlerinden biri. Şimdi kalkmış bize bunu yapıyorsun. Yapamazsın usta! Biz hepimiz Coalhouse'uz! Dışarı çıkamazsak burayı havaya uçururuz, dedi başka biri. Küçük Kardeş, Yaptığın bize ihanet, dedi. Ya hep birden özgür bırakılmalı ya da hep birlikte ölmeliyiz. Mektubunu, Geçici Amerikan Hükümeti’nin Başkanı, diye imzalamıştın. Coalhouse başıyla evet dedi. Moralimiz için gereken etkili bir sözdü, dedi. Ama biz inanmıştık! diye haykırdı Küçük Kardeş. Biz dediğimize inanmıştık! Sokaklarda bir ordu kurmaya yetecek kadar insan var!</p>

  <p>Karşıda beyaz ırkın tümü gibi güçlü bir düşman varken, bir Model T arabasının onarımının iyi bir başlangıç noktası olduğunu, hiçbir devrim kuramcısı yadsıyamazdı kuşkusuz.</p>

  <p>Küçük Kardeş avaz avaz bağırıyordu artık. İstemlerini değiştiremezsin! İstemlerinin anlamını hafifletemezsin! Bir araba uğruna bize ihanet edemezsin! fatemlerimi değiştirmedim, dedi Coalhouse. Senin adaletin şu kahrolası Ford mu? dedi Küçük Kardeş. Senin adaletin kendi infazın mı? Coalhouse ona baktı. Benim infazıma gelince, dedi, benim ölümüm Sarah öldüğü anda kararlaştırıldı. Gazaba uğramış Ford'umsa itfaiye karakolunun önünden geçtiğim günkü haline getirilecek. İstemlerimi hafifleten ben değilim, karşı çıktıkları sürece istemlerimi büyüten onlardı. Sizin değerli yaşamlarınıza karşılık Willie Conklin'inkini alacağım ve bu yüzden Tanrı’ya şükredeceğim.</p>

  <p>Birkaç dakika sonra Baba, sokağın karşısına geri döndü. Adalet adına Caolhouse Walker başına geleceklere razıydı. Ama peşindekiler değildiler. Başka bir kuşaktandı onlar. İnsan değildiler. Baba’nın tüyleri ürperdi. Onlar canavardı! Davaları, gözlerini döndürmüştü. Dünyanın dayanaklarına tekme savurmaya hazırdılar. Bir ordu toplarlardı! Kanı bozuk ihtilalcilerdiler, o kadar.</p>

  <p>Coalhouse'un ünlü inatçılığı, adamlarının görüşlerine karşı yıkılmaz bir kale oluşturmuştu şimdi. Mr. Morgan ile felaket arasında duran oydu. Baba, içinden geçenleri Bölge Savcısı'na açmadı. Whitman’ın başının, memurluğun koşullarıyla yeterince derde gireceğini seziyordu. Öyle de oldu. Whitman birkaç kadeh viski yuvarladı. Tıraş etmediği sakalı, yüzünü kaplamıştı. Patlak gözleri kıpkırmızıydı, yakalığı buruşuktu. Geziniyordu. Pencerede durdu. Sağ elini yumruk yapıp birkaç kere sol elinin ayasına vurdu. Morgan'dan gelen telgrafa bir daha baktı. Baba, boğazını temizledi. Suç ortaklarını asmanız gerektiğinden söz etmiyor, dedi Baba. Ne, dedi Whitman. Ne? Peki, peki. Oturacak bir koltuk aradı. Kaç kişiler demiştin? Beş, dedi Baba, farkına varmaksızın Küçük Kardeş’i atlayarak. Whitman içini çekti. Bence yapabileceğiniz en iyi şey bu, dedi Baba. Tabii, dedi Bölge Savcısı. Peki gazetelere ne diyeceğim? Ne diyeceksiniz ki, dedi Baba, bir, Coalhouse Walker’ın yakalandığını, iki, Mr. Morgan’ın hazinelerinin kurtulduğunu, üç, kentin güven içinde olduğunu ve dört, en sonuncuları da ait olduğu yere, demir parmaklıkların arkasına atılana kadar her yardakçının izini sürmek için polisin seferber edileceğini. Whitman bunu uzun uzun tarttı. Hepsini kıstıracağız, diye mırıldandı. Yakma ateşinin önüne kadar kovalayacağız. O kadarı yapılamayabilir, dedi Baba. Yanlarında bir rehine götürecekler, tam güvende olduklarına inanmadan onu salıvermeyecekler. Rehine kim, dedi Whitman. Ben, dedi Baba. Anlıyorum, dedi Whitman. Peki rezil zenci yapıyı tek başına tutabileceğini nereden çıkarıyor? Elleri dinamit kutusunda, dedi Baba, dam penceresinden ve öbür pencerelerden görünmeyen bir yerde olacak. Bu da yeter sanırım.</p>

  <p>Belki de Baba o anda, salıverildikten sonra yetkilileri katillerin saklandığı ine götürme umudunu besliyordu. Coalhouse başlarında yokken, yasaya bu kadar başarılı bir biçimde karşı çıkma cesaretini ve zekâsını gösteremeyeceklerine inanıyordu. Anarşist katiller, suçlulardı onlar, ama kendi adına korkmuyordu. Onların çapını biliyordu, hepsinden daha yetkindi. Küçük Kardeş’e bütünüyle yabancılaşmıştı, o kadar ki onun yakalanmasından sorumlu olmak düşüncesi içini açıyordu.</p>

  <p>Whitman gözlerini boşluğa dikmişti. Tamam, dedi. Tamam. Belki hava kararıncaya kadar beklersek ne yaptığımızı kimse görmez. Morgan ve onun lanet olası Gutenberg İncili'yle beş sayfalık lanet olası George Washington mektubu uğruna yaptığımızı.</p>

  <p>Böylece pazarlıklar sona erdi.</p>
</body>
</html>
