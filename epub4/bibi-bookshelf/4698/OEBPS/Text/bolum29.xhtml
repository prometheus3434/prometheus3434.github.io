<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-1 {font-style:italic;}

  p.sgc-2 {text-align: center;}
</style>
</head>

<body>
  <h3 class="baslik2-2">21</h3>

  <p class="p1">Tabii ki tarihimizin o döneminde eski Mısır imgeleri herkesin belleğine kazınmıştı. İngiliz ve Amerikan arkeologlarının çölden yolladıkları keşif raporlarının büyük payı vardı bunda. Şişirilme bez şortlu ve deri başlıklı futbolculardan sonra üniversitelerin gözdeleri arkeologlardı. Pazar eklerinde mumyalama ayrıntılı bir biçimde anlatılıyor, toy gazeteciler papirüsün gömülmedeki işlevlerini çözümlüyorlardı. Evlerin iç döşemesinde Mısır sanatı, Mısır görüntüsü seçiliyordu. IV. Louis kapı dışarı atılıp içeri yılan oymalı kollarıyla saltanat koltukları buyur ediliyordu. New Rochelle'deki Anne de bu modadan kaçamadı; yemek odasındaki çiçekli deseni inanılmaz ölçüde yavan ve iç daraltıcı bularak yerine çekik gözlü, başları sarı, etekleri kısa Mısırlı erkekler ve kadınlarla süslü, zarif bir duvar kâğıdı kaplattL Hepsi kırmızı aşıboyasına, mavi ve turuncuya bürünmüş, Mısır figürlerine özgü cepheden bakışlarıyla, avuçlarında akbabalar, başak sapları, nilüferler ve kopuzlar tutarak duvarda salınıyorlardı. Aslanlar, bokböcekleri, baykuşlar, öküzler ve kesik ayaklar eşlik ediyordu onlara. Her değişikliğe duyarlı olan Baba’nın iştahı azalmıştı. Yemek yemek için insanın kendini mezara koymasını onaylamıyordu.</p>

  <p>Oysa Oğlan deseni sevmişti, hiyeroglif çalışma hevesi doğdu içinde. Yağmalanan tabutlar ve mumyaların gerçekleşen lanetleri üstüne hikâyeler yayımlayan dergilere merak sardı, <span class="sgc-1">Vahşi Batı</span> haftalık dergisini bıraktı. Tavan arasındaki siyah kadın, kafasını kurcalıyordu; sessiz, gizli oyunlarında, onu tutsak edilmiş eski bir Nubia prensesi olarak canlandırıyordu gözünde. Kız, bunlardan habersiz, odasında pencerenin başında otururken o, kartonpiyerden yaptığı gagalı bir kutsal balıkçıl maskesiyle kapısından geçiyordu.</p>

  <p>Bir pazar günü, ikindiüstü, yeni bir Model T Ford tepeyi tırmanıp evin önüne geldi, rastlantı sonucu onu sundurmadan gören oğlan merdivenleri inip kaldırımda durdu. Sürücü özel bir adres ararcasına bir sağa bir sola bakıyordu; araba köşeden kıvrılıp geri döndü. Sürücü onu Oğlan’ın önüne çekti, hız kesti, eldivenli eliyle Oğlan’ı çağırdı. Zenciydi. Arabası gıcır gıcırdı. Işıltı saçıyordu. Kocaman bir ön camı, tepesinde bir pantasotesi<a href="../Text/foot.xhtml#a4" id="k3"><sup>[3]</sup></a> vardı. Siyah bir kadın arıyorum, adı Sarah, dedi. Bu evlerden birinde oturuyormuş dediklerine göre.</p>

  <p>Oğlan onun tavan arasındaki kadını kastettiğini anladı. Burada, dedi. Adam vitesi taktı, kontağı kapattı, dışarı çıktı. İki Norveç akçaağacının altındaki taş basamakları tırmanıp evin yanından arka kapıya yöneldi.</p>

  <p>Anne kapıya geldiğinde, zenci saygılı davrandı, ama Saralı ile konuşma izni isterken, tedirgin edici bir kararlılık ve kendini önemseme vardı tavrında. Anne onun yaşım kestiremedi. Kara yüzlü, kızıla çalan tıknaz bir adamdı, elmacık-kemikleri fırlaktı, koyu gözleri öylesine derindi ki birazdan şaşı bakacakmış izlenimi veriyordu. Bıyığı düzgündü. Siyah tenlilerin çabuk kapıldığı özentili zenginlik havasında giyinmişti: Dar, siyah bir palto, siyah-beyaz tüvit bir takım, gri tozluklar ve ucu sivri, siyah pabuçlar. Elinde bir kasketle sürücü gözlüğü tutuyordu. Anne ona beklemesini söyleyip kapıyı kapattı. Üçüncü kata çıktı. Sarah’yı her zamanki gibi pencerenin önünde değil ayakta dimdik durur buldu: Ellerini önünde kavuşturmuş, kapıya bakıyordu. Saralı, biri seninle görüşmek istiyor, dedi Anne. Kız hiçbir şey söylemedi. Mutfağa gelir misin? Kız hayır anlamında salladı başını. Onu görmek istemiyor musun? Hayır efendim, dedi kız usulca, bir yandan yere bakarak. Lütfen gönderin onu. Evde yaşadığı aylar boyunca bu kadar uzun konuşmamıştı. Anne aşağı indiğinde adamı arka kapıda değil mutfakta, Sarah’nın bebeğinin ocak yanında sıcacık uyuduğu arabada buldu. Dört ince, ahşap tekerlekli ayağın üstüne oturtulmuş bir sepetti bu. Mavi saten döşenmişti, örtüsü pelüştendi. Anne’nin kendi oğlu da uyumuştu bu sepette, ondan önce kardeşi de. Siyah tenli adam arabanın yanına çökmüş, çocuğa bakıyordu. Anne, ne yapacağını tam kestiremedi, adamın kapıdan geçme cesareti göstermesine bozuldu ansızın. Seni göremeyecekmiş, dedi, kapıyı açtı, durdu. Zenci, çocuğa bir bakış daha attıktan sonra kalktı, teşekkür etti, çıktı. Anne, umduğundan da sert kapadı kapıyı. Bebek uyandı, ağlamaya başladı. Bebeği kucağına alıp avuttu, adama gösterdiği aşırı tepkiye içerleyerek.</p>

  <p>Arabalı zencinin Broadview Bulvarı'na gelişi böyle oldu. Adı Coalhouse Walker Jr.'dı. O pazardan başlayarak her pazar uğradı, hep arka kapıya vurarak, Sarah’nın kendisini kabul etmemesinden yakınmadan. Baba bu uğramaların can sıkıcı olduğunu düşünüyor, engellemek istiyordu. Polis çağıracağım, dedi. Anne elini onun koluna dayadı. Bir pazar, zenci adam bir demet sarı kasımpatı getirdi, o mevsimde epey pahalıya patlamışlardı herhalde. Çiçekleri Sarah’ya götürmeden önce Anne, salon penceresinde durdu. Sokakta, zenci, arabasının tozunu aldı, tekerlek parmaklarını, farları, ön camı temizledi. Üçüncü katın penceresine baktıktan sonra yoluna gitti. Bu, Anne’nin, on yedi yaşındayken kendisini ziyaret eden Ohiolu tanrıbilimcilerin yüzlerindeki anlatımı anımsamasına yol açtı. Galiba aslında en dirençli türünden bir Hıristiyan gençlik aşkı karşısındayız, dedi Baba’ya. Evet, dedi Baba, şimdiden bir çocuğun doğumuyla sonuçlanmış bir şeye gençlik aşkı diyebilirsen. Ben bu düşünceni kırıcı buluyorum, dedi Anne. Önce acı vardı, şimdi kefareti ödeniyor. Gerçekten çok yüce, senin öyle görmemene üzülüyorum.</p>

  <p>Zenci kız, konuğuna ilişkin hiçbir şey söylemedi. Onunla nerede, nasıl tanıştıkları hakkında hiçbir bilgileri yoktu. Bildikleri kadarıyla kızın ne ana-babası ne de kent merkezindeki zenci bölgesinde dostları vardı. Orada yerleşik bir zenci topluluğu yaşıyordu, ama kıyısında geçiciler de barınabiliyordu. Bu kız da onlardandı, New York'tan buraya hizmetçilik yapmaya gelmişti tek başına. Bu durum Anne'yi coşturuyordu. Bebeği çiçek tarhlarında bulduğu o feci günden bu yana ilk kere genç kadının geleceğinde bir umut görüyordu. Sarah’nın uzlaşmaz tutumuna üzülmeye başladı. Coalhouse Walker Jr.’ın, oturduğu Harlem'den buraya geliş sonra da dönüş yolunu hesaplayınca bir dahaki sefere onu biraz ağırlamaya karar verdi. Salonda çay ikram edecekti. Baba bunun uygun olup olmadığını tartıyordu. Anne, O konuşmasını bilen, beyefendi gibi davranan biri, dedi. Bence bunda uygunsuzluk yok. Mr. Roosevelt Beyaz Saray'dayken Brooker T. Washington için yemek verdi. Demek biz de Coalhouse Walker Jr.’a çay ikram edebiliriz.</p>

  <p>Böylece ertesi pazar, zenci çaya çağrıldı. Baba, onun salonda elinde bir fincan ve tabakla oturmaktan hiç gocunmadığını fark etti. Tam tersine, bu, dünyanın en olağan şeyiymiş gibi davranıyordu. Ortam onu ürkütmemişti, saygısı da abartılı değildi. İnce, zarifti. Onlara kendinden söz etti. Profesyonel bir piyanistti, şimdilerde aşağı yukarı hep New York'ta kalıyordu, 8. Cadde 155. Sokak'taki Manhattan Casino’da sürekli konserler veren ünlü Jim Europe Clef Kulübü Orkestrası'nda iş bulmuştu. Bir müzikçi için sağlam bir yer, yolculuk istemeyen bir iş çok önemliydi. Yolculuktan bıktım, dedi. Yol tepmekten bıktım. Öylesine hevesle konuşuyordu ki Baba bu sözlerin yukarıdaki kadının kulağına gitmesi için söylendiğini anladı. Buna içerledi. Neler çalarsın? diye sordu birden. Bizim için bir çalsana.</p>

  <p>Zenci, çayını tepsiye dayadı. Kalktı, dudaklarını zarifçe silip peçeteyi fincanının yanına bıraktı, piyanoya yürüdü. Tabureye oturur oturmaz kalktı, gereken yüksekliğe çıkarana kadar döndürdü tabureyi. Yine oturdu, birkaç nota çaldıktan sonra onlara döndü. Bu piyano feci şekilde akort edilmek istiyor, dedi. Baba’nın yüzü kızardı. Doğru, dedi Anne, hep savsaklayıp dururuz. Müzikçi yine piyanoya döndü. "Wall Street Rag" dedi. Büyük Scott Joplin’in bestesi. Çalmaya başladı. Akortlu ya da akortsuz, Aeolian marka piyanoları böyle sesler asla çıkartmamıştı. Küçük duru müzik tümceleri havada çiçekler gibi asılı kalıyordu. Ezgiler, demetler gibiydi. Müziğin canlandırdıkları dışında başka olasılıklar yoktu sanki hayatta. Parça bittiğinde Coalhouse Walker taburesinde döndü ve karşısında bütün aileyi buldu. Anne, Baba, Oğlan, Büyükbaba ve odasından gömleği ve askılarıyla fırlayıp piyanoyu kimin çaldığını görmeye koşan Küçük Kardeş. İçlerinde <span class="sgc-1">ragtime’ı</span> bilen tek kişi oydu. New York'ta gece yaşamı sırasında duymuştu bu müziği. Ablasının evinde duymayı aklının ucundan geçirmezdi.</p>

  <p>Coalhouse Walker Jr. piyanoya döndü ve "Akçaağaç Yaprağı'' dedi. Büyük Scott Joplin’in bestesi. Rag parçalarının en ünlüsü havayı çınlattı. Piyanist dimdik, piyanonun başında oturuyor, pembe tırnaklı uzun, kara elleri göründüğü kadarıyla hiç zorlanmaksızın akan akortları ve gümbürtülü oktavları harmanlıyordu. Sağlam bir yapıydı bu, duyuları ayaklandıran ve bir an durmak bilmeyen güçlü bir müzik. Oğlan onu boşlukta çeşitli yerlere dokunan, odayı öz varlığıyla ışıldatana kadar çetrefil örgülerde biriken ışığa benzetti. Müzik, merdiven aralığını, üçüncü katı, suskun, bağışlamaz Sarah’nın ellerini kavuşturup kapıya kulak verdiği odaya kadar doldurdu.</p>

  <p>Parça sona erdi. Herkes alkışladı. O zaman Anne, Mr. Walker’ı Büyükbaba’ya ve Küçük Kardeş’e tanıştırdı; kardeşi, zencinin elini sıkarken, Sizi tanıdığıma çok sevindim, dedi. Coalhouse Walker ciddiydi. Herkes ayaktaydı. Bir sessizlik olmuştu. Baba, boğazını temizledi. O tür müzik konusunda bilgili değildi. Beğenisi Carrie Jacobs Bond’da kalmıştı. Zenci müziğinin güleç ve çalımlı olması gerektiğini sanıyordu. Zenci şarkıları biliyor musun? dedi. Kabalık etmek istememişti; o piyasa işi şarkılara zenci şarkısı denirdi. Yine de piyanist sert bir şekilde salladı başını. Zenci şarkısı dedikleriniz, varyeteler içindir, dedi. Onları, yüzlerini karaya boyayan beyazlar söyler. Bir sessizlik daha oldu. Zenci, tavana baktı. Anlaşılan, dedi, Miss Saralı beni görmeyecek. Çabucak sırtını döndü, sofadan geçip mutfağa yürüdü. Aile peşinden gitti. Paltosunu bir iskemleye bırakmıştı. Onu giydi ve hiçbirini umursamadan eğilip arabasında uyuyan bebeğe baktı. Bir süre sonra doğruldu, hoşça kalın deyip kapıdan çıktı.</p>

  <p>Bu ziyaret Saralı dışında herkesi etkilemişti; o, bu adamla görüşmeme kararından döndüğüne ilişkin hiçbir ipucu vermiyordu. Adam ertesi hafta da uğradı, bir sonraki hafta da. Artık ailenin konuğuydu, her keresinde, geçen altı gün içinde neler yaptığını anlatırken onların içten ilgilerini yanıtlamaktan başka şey düşünmüyordu. Baba, adamın takındığı havaya bozuluyordu. Kız besbelli onunla görüşmeyecek, dedi Anne'ye. Bundan böyle hayatımın her pazarını Coalhouse Walker’ı ağırlamaya mı adayacağım? Gelgelelim Anne, ilerleme belirtileri görüyordu. Saralı, işten ayrılan temizlikçinin görevlerini üstlenmişti, artık odaları öylesine canla başla, öylesine titizce temizliyordu ki Anne, Sarah’nın kendi evini temizlediği duygusuna kapılıyordu bir an. Ayrıca, çocuğunu da beslenme saatleri dışında yanına almaya başlamıştı, önceleri günlük banyosunu kendi yaptırarak, sonra da gece onu yukarıya, odasına götürerek. Ama Saralı konukla görüşmemeyi sürdürüyordu. Coalhouse Walker bütün kış boyunca hiç aksatmadan uğradı.</p>

  <p>Birkaç kere, kar yolları kestiğinde trenle gelip tepenin eteğinden geçen Kuzey Bulvarı tramvayına bindi. Dar siyah paltosunu giyip kuzu yünü bir kalpak takıyordu. Çocuğuna giysiler getiriyordu. Sarah’ya gümüş saplı bir saç fırçası getirdi. Baba onun direncini övmek zorunda kaldı. Bir müzikçinin aylığı böyle armağanlara ne ölçüde yeter, diye düşündü.</p>

  <p>Bir gün Baba’nın aklına, Coalhouse Walker Jr.’ın kendisinin zenci olduğunu bilmediği geldi. Üstüne düşündükçe daha doğru buluyordu sezgisini. Walker, zenci biri gibi davranmıyor, öyle konuşmuyordu. Irkına özgü alışıldık saygı gösterilerini öyle bir değişikliğe uğratabiliyordu ki, davranışları, karşısındakinden çok kendi onuruna yansıyordu. Arka kapıya tok bir sesle vuruyor, içeri alındığında herkesi ciddi bir tavırla selamlıyor, her nasılsa onlara, Sarah’nın ailesiymişler, gösterdiği incelik de yalnızca Sarah’ya beslediği ilgi ve saygının bir ölçüsüymüş izlenimini aktarabiliyordu. Baba bu adamda tehlikeli bir şeyler sezinliyordu. Belki de onu yüreklendirmemeliyiz, diyordu Anne'ye. Mathew Henson bile haddini bilirdi.</p>

  <p>Ne var ki bu arada olayların akışı değiştirilmez hale gelmişti. Kış sonlarında Sarah, Coalhouse Walker'la salonda görüşebileceğini söyledi. Günlerce bir hazırlık telaşı yaşandı. Anne kendi giysilerinden birini verdi ona, yanında durdu. Sarah aşağıya indi, güzeldi, utangaçtı. Saçı taranmış, briyantinlenmişti. Coalhouse Walker resmi bir havada konuşurken, onun için piyano çalarken, gözlerini eğip sedirde oturdu. Kızdan yaşça epey büyük olduğu ancak yan yana görüldüklerinde ortaya çıktı. Anne, sevgililerin baş başa kalabilmeleri için aile bireylerinin birer özür bularak dışarı çıkmalarında diretmişti. Ama bu hiçbir şeyi kolaylaştırmadı. Ziyaret bittikten sonra Sarah tedirgin, hatta öfkeliydi. Bağışlaması zaman alıyordu ve inatçılığı, garip bir biçimde, adamın üstelemesine verilecek tek uygun yanıt gibi görünüyordu. Sarah yeni doğan bebeğini öldürmeye kalkmıştı. Hayat, bu iki insanın da hafife alacakları bir şey değildi. Kendi umutlarıyla duygularının amansız buyruğunda yaşıyorlardı. Acı çekiyorlardı. Anne’nin Küçük Kardeş’i, bunu ailedeki herkesten daha iyi anlamıştı belki. Coalhouse Walker'la bir kerecik konuşmuştu, ama onu çok beğeniyordu. Siyah adanun amaçlarına ulaşmasında, kendisinde bulunmayan bir erkekliğin tohumunu görüyordu. Bunu uzun uzun düşündü. Küçük Kardeş, bazı yüreklerde aşkı, tıpkı kemik hastalığı ya da akciğerlerde tıkanmaya benzer, yani bedenin belli bir yerinde, bu durumda yürekte ortaya çıkan fizyolojik bir aksaklık olarak tanımlıyordu. Kendisi bu hastalığa yakalanmıştı işte, Sarah da yakalanmıştı siyah tenli olmasına karşın. Onu yurdundan edilmiş bir Afrika kraliçesi diye niteliyordu, adım atışındaki acemilik başka bir ülkede zariflik sayılabilirdi. Ve o Coalhouse Walker’ın evlenme önerisine hayır demekte direttikçe, Küçük Kardeş’in onun yüreğinin ne kadar ağır hasta olduğu yolundaki düşüncesi pekişiyordu.</p>

  <p>Ama mart ayında bir pazar günü, rüzgârın daha tatlı estiği, akçaağaçların dallarında küçücük kahverengi tomurcukların belirdiği bir gün, Coalhouse Walker pırıl pırıl Ford'uyla kapıda durakladı. Komşular avlularından seyirtip bu iri yapılı, kibar tavırlı, şaşılacak kadar birbirine yakın kapkara gözlü adamla pembe bluz, siyah etek, siyah ceket ve Anne’nin geniş kenarlı şapkalarından birini giymiş güzel, acemi Sarah’nın, Norveç akçaağaçlarının altından geçip taş basamaklardan sokağa inişlerini izlediler. Bebeği Sarah taşıyordu. Adam onu arabaya oturttuktan sonra direksiyon başına geçti. Aileye el sallayarak banliyö sokaklarından kentin kuzey ucundaki çiftliklere yöneldiler. Arabayı yolun kenarına çektiler. Bir ispinozun sert, kahverengi toprakta sektikten sonra bir ağacın en yüksek, en cılız dalına uçmasını gözlediler. Bu görkemli âşıkların ailenin yaşanunda belirişleri çok şaşırtıcı olmuştu; onların istençlerinin çatışması neredeyse uyuşturucu etkisi yapmıştı.</p>
</body>
</html>
