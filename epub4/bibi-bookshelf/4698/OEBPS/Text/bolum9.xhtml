<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: center;}
</style>
</head>

<body>
  <h3 class="baslik2-2">2</h3>

  <p class="p1">Galiba Houdini’nin ansızın gelişi Anne'yle Baba’nın cinsel birlikteliğini bölmüştü. Eskisi gibi süreceğine ilişkin hiçbir belirti gelmiyordu Anne'den. Bahçesine kaçtı Anne. Günler geçip de ayrılık saati yaklaşınca Baba, ondan yatağına girme izni için sessizce bir ipucu bekledi. Kendi harekete geçerse durumu tehlikeye atacağının bilincindeydi. İri yapılı, tutkuları güçlü bir adamdı, ama karısının kendi hayvanca gereksinimlerini isteksizce karşılama yolunu seçmemesini anlayışla karşılıyordu. Bu arada bütün ev halkı onun ayrılma hazırlığı telaşındaydı. Giysileriyle gereçleri bavullara yerleştirilecekti, işinden ayrı kalacağı için birtakım ayarlamalar yapmak şarttı, daha binlerce ayrıntı vardı ilgilenilmesi gereken. Anne, bileğinin tersiyle, alnına düşmüş bir tutam saçı itti. Ailede hiç kimse Baba’nın yüz yüze geleceği tehlikelere kayıtsız değildi. Yine de hiçbiri bunların Baba’yı yoldan döndürmesini istemiyordu. Evlilik, Baba’nın uzun süreli ayrılıklarıyla besleniyordu sanki. Onun gitmesinden bir önceki akşam, yemek sırasında giysisinin yeniyle masadaki bir kaşığı yere deviren Anne kızardı. Bütün ev uykuya daldığında Baba onun odasına geldi. Duruma yaraşır biçimde ciddi ve inceydi. Anne gözlerini yumdu ve kulaklarını örttü. Baba’nın çenesinden akan ter, onun göğüslerine damlıyordu. ikildi birden. Hemen şöyle düşündü: Yine de mutlu yıllar bunlar. Artık önümüzde yalnızca büyük dertler var.</p>

  <p>Ertesi sabah herkes, Baba’yı uğurlamak üzere arabalarla New Rochelle istasyonuna gitti. Ofis çalışanlarının bazıları oradaydı. Baba’nın baş yardımcısı kısa bir söylev verdi. Birkaç alkış duyuldu. New York treni geldi, tekerleri parmaklı, 4-4-0 bir Baldwin’in çektiği koyu yeşil, cilalı beş vagon. Küçük Oğlan, yağdanlığıyla pirinç piston başlarını kurcalayan makiniste dalıp gitmişti. Omzuna bir el dokundu, döndü. Babası gülümseyerek tuttu elini, sıkü. Büyükbaba’nın çantaları taşıması engellendi. Hamalın yardımıyla, Baba ile Anne’nin Küçük Kardeş’i eşyaları trene yerleştirdiler. Baba genç adamın elini sıktı. Aylığına zam yapmış, onu daha büyük sorumluluk gerektiren bir göreve yükseltmişti firmada. İşler sana emanet, dedi. Genç adam başını salladı. Anne gülücükler saçıyordu. Yanağından öpen kocasını usulca kucakladı. Son vagonun arka sahanlığındaki Baba, tren dönemeci alırken file şapkasını çıkarıp salladı.</p>

  <p>Ertesi sabah, basına açık şampanyalı sabah kahvaltısından sonra, Peary’nin Kutup seferine katılanlar palamarları çözdüler ve küçük, kunt gemileri <span class="sgc-1">Roosevelt</span> rıhtımdan geri geri çıkıp Doğu Irmağı'na yöneldi. Yangın söndürme gemileri, sabahın ilk ışıkları kentin üzerinde yükselirken, gökkuşaklarıyla sisleşen sular püskürttüler. Yolcu gemileri pes sesli düdüklerini çaldılar. Baba, ancak uzun bir süre sonra, <span class="sgc-1">Roosevelt</span> açık denize ulaştığında kavradı olayların gerçekliğini. Korkuluğun başında dururken, iliklerine okyanusun ürkünç, değişmez ritmi işledi. Kısa bir süre sonra da <span class="sgc-1">Roosevelt,</span> korkuluklarına kadar göçmenle dolu, karşı yönden gelen bir transatlantikle karşılaştı. Baba, kirişleri enli, eski püskü tekne pruvasının sudaki şapırtısını duydu. Güverteleri hınca hınç insan doluydu. Melon şapkalı binlerce erkek başı. Şal örtülü binlerce kadın başı. Bir milyon kara göz üstüne dikilmişti, partal bir gemiydi. Genelde dayanıklı bir adam olan Baba birden yüreğinin burkulduğunu duydu. Tuhaf bir çaresizlik kapladı içini. Rüzgar çıkmış, gök kararmıştı, koca okyanus, granit dilimlerinden ve kaygan arduvaz setlerinden oluşmuşçasına yuvarlanarak kendi üstünde çatlamaya başladı. Gözden yitene kadar baktı gemiye. Ne ki gemidekiler müşteriden ibaretti, çünkü göçmen nüfus Amerikan bayrağına büyük değer veriyordu.</p>
</body>
</html>
