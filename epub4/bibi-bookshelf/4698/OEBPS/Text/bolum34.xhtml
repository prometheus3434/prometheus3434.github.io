<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-1 {font-style:italic;}

  p.sgc-2 {text-align: center;}
</style>
</head>

<body>
  <h3 class="baslik2-2">26</h3>

  <p class="p1">Cenaze töreni Harlem’de düzenlendi. Çok görkemliydi. Sarah’nın tabutu tunçtandı. Cenaze arabası, uzunlamasına sahanlığı, açık havadaki sürücü bölmesiyle Pierce Arrow Opera House’a özel ısmarlanmışh. Üstü tunç döşeliydi, öbek öbek çiçek doluydu. Çatının dört köşesinden siyah bir kurdele uçuyordu. Araba öylesine cilalanmıştı ki Oğlan arka kapılarda bütün sokağın yansısını görebiliyordu. Göğü de sayarsak her şey simsiyahtı. Sokak, sarp bir ufka sapıyordu. Yaslıları mezarlığa bir sürü taksi götürüyordu. Çoğu müzikçiydi, Coalhouse'un Clef Club Orkestrasından iş arkadaşları. Kıpkısa kesilmiş saçları, sımsıkı iliklenmiş siyah takımları, yuvarlak yakaları ve siyah boyunbağlarıyla zenci erkekler. Yanlarındaki kadınlar, pabuçlarını süpüren giysiler, geniş kenarlı şapkalar giymiş, omuzlarına küçük kürkler almışlardı. Yaşlılar arabalara bindiler, kapılar kapandı, sürücüler direksiyon başına geçtiler, o zaman bir fanfar yükseldi ve sokağın başından üstü açık bir otobüsle kopup gelen beşli bir cazbant, smokinli üyeleriyle kafiledeki yerini aldı. Coalhouse Walker, düğünü için biriktirdiği parayı cenazeye harcamıştı. Zenci Müzikçiler Dayanışma Birliği’nin üyesi olmaktan yararlanıp Sarah’ya bir mezar yeri ayarlamıştı. Mezarlık Brooklyn'deydi. Cazbant, Harlem’in sessiz sokakları boyunca kentin alt kesimine varana kadar ağıtlar çaldı. Alay, yavaş ilerliyordu. Arkasından çocuklar koşuyor, kaldırımdaki insanlar durup bakıyorlardı. Arabalar, Doğu Irmağı tepesindeki Brooklyn Köprüsü'nden yavaşça geçerken cazbant çalmayı sürdürüyordu. Köprünün eteklerinde işleyen tramvaylardaki yolcular, bu müthiş geçidi görebilmek için kalkıyorlardı yerlerinden. Güneş parlıyordu. Sonra martılar suda havalandı. Asma kabloların arasında uçuştular, sonuncu araba geçtikten sonra parmaklığa kondular.</p>
</body>
</html>
