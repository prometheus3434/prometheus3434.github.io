<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Osman-26</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:640e2a52-bd0d-4106-8ef7-ecabd0af7845" name="Adept.expected.resource"/>
	</head>
	<body id="Osman-26" lang="tr-TR" xml:lang="tr-TR">
		<div class="Basic-Text-Frame">
			<p class="ARA-BASLIK ParaOverride-14" lang="en-US" xml:lang="en-US"><span class="CharOverride-1">*****</span></p>
			<p class="konusulan_kisi ParaOverride-15">Osman’ın 1. defterinin arasında bulunan mail çıktısı </p>
			<p class="ana-metin-internet_yazismasi ParaOverride-13">Gönderen: Osman Koryürek fellowos65@yahoo.com	</p>
			<p class="ana-metin-internet_yazismasi ParaOverride-13">Alıcı: Teoman Koryürek koryurek11@hotmail.com</p>
			<p class="ana-metin-internet_yazismasi ParaOverride-13">Konu: Bütün kalbimle kutlarım</p>
			<p class="ana-metin-internet_yazismasi ParaOverride-16">Tarih: 5 Mayıs 2012</p>
			<p class="ana-metin-internet_yazismasi">Merhaba kardeşim, </p>
			<p class="ana-metin-internet_yazismasi">Bana canım kadar yakın ama canımdan bir o kadar da uzak kardeşim. </p>
			<p class="ana-metin-internet_yazismasi">Kutluyorum. Evlenmişsin, bir de kızın olmuş. Evliliğinin mutluluk ve esenlik dolu olmasını, kızını sağlıkla sevgiyle büyütmeni diliyorum. Bir gün karın ve kızınla tanışacağıma, kızına ben senin amcanım diyeceğime bütün kalbimle inanıyorum. </p>
			<p class="ana-metin-internet_yazismasi">Evlendiğini Hanzade Abla’dan duydum. Dün rastlantı sonucu karşılaştık. Beni görmezden gelir sandım ama Osman diye koluma yapıştı, sarıldık. Bir kafede oturduk, sohbet ettik. Evlendiğini o söyledi, kızın onun çalıştığı hastanede doğmuş, hatta ilk muayenesini de o yapmış. Çok güzel bir bebek dedi. Karını da çok sevmiş. Kızının adını Berrak koymuşsun. Çok güzel bir ad. Ömrü de şansı da adı gibi berrak olsun. Benim bir kızım olsaydı adını Mahmur koyacaktım ama olmadı. İyi bir baba olabilir miydim bilmiyorum, olamazdım herhalde. Belki de iyi olmuştur bir çocuğumun olmaması, hele yaşadıklarımızı düşünürsek. </p>
			<p class="ana-metin-internet_yazismasi">Beni görmek istemediğini, beni yaşamından çıkardığını, tümüyle sildiğini biliyorum. İkimizi de mahveden o olayın sorumlusu olarak beni görüyorsun. O gün açık açık söyledin bunu, silahını başıma dayayarak üstelik ama tetiği çekmeye gücün yetmedi. </p>
			<p class="ana-metin-internet_yazismasi">Niye yetmedi Teo? Niye çekemedin o tetiği? Benden beni öldürecek kadar nefret etmediğinden mi? Kardeş katili olmak istemediğinden mi? Yoksa çok daha basit bir nedenle, hapse girmekten korktuğun için mi? Bunu kendime çok sordum. Teoman o gün beni niye öldürmedi diye düşündüm. Bence tek suçlunun ben olmadığımı biliyordun, öyle değil mi? Ondan çekemedin o tetiği. Hatta benim suçlu bile olmadığımı, aslında içinde bulunduğum şartlar yüzünden köşeye sıkışmış olduğumu, bunda senin payının da büyük olduğunu çok iyi biliyordun. Şeb­nem’in yapacaklarını ikimiz de tahmin edemedik. Bu yüzden yalnızca beni suçlaman haksızlık olmuyor mu? </p>
			<p class="ana-metin-internet_yazismasi">Bu hesaplaşmayı daha önce yaptık, yine nereden çıktı diyeceksin. Zaman geçtikçe o olay hakkında daha çok düşünür oldum Teoman. Başından sonuna kadar düşünüyorum, Uluç Bey’le tanıştığımız günden başlayarak, yaşadığımız felakete kadar düşünüyorum. Şebnem’e de haksızlık etmedik mi sence? Onu bunu yapmaya biz mecbur bırakmadık mı? </p>
			<p class="ana-metin-internet_yazismasi">Sana bu mektubu yazmaktaki amacım yine eski defterleri açmak, yeniden hesaplaşmaya girişmek değil. Unutmak için yazıyorum, geçmişi unutalım demek için. Tamam ikimiz de çok hırpalandık, yaşamlarımız altüst oldu ama biz kardeşiz. Birbirimizden başka dayanacağımız kimimiz var? </p>
			<p class="ana-metin-internet_yazismasi">Seni tekrar görmeyi, birbirimizin yaşamında olmayı çok isterim. Her şeyi geride bırakalım, yeniden kardeş olalım. </p>
			<p class="ana-metin-internet_yazismasi">Seni bütün sevgimle kucaklıyorum. </p>
			<p class="ana-metin-internet_yazismasi">Seni çok seven abin Osman</p>
			<p class="ü--yıldız_-metin-i-inde">* * *</p>
			<p class="ana-metin-internet_yazismasi ParaOverride-13">Gönderen: Teoman Koryürek koryurek11@hotmail.com</p>
			<p class="ana-metin-internet_yazismasi ParaOverride-13">Alıcı: Osman Koryürek fellowos65@yahoo.com</p>
			<p class="ana-metin-internet_yazismasi ParaOverride-13">Konu: Re. Bütün kalbimle kutlarım</p>
			<p class="ana-metin-internet_yazismasi ParaOverride-16">Tarih: 6 Mayıs 2012 </p>
			<p class="ana-metin-internet_yazismasi">Hayret içindeyim inanamıyorum. sen bana hala nasıl yazabiliyosun ya. hangi cesaretle yazıyosun? Senin yüzünden hayatım mafoldu benim. Uluç dayı hayatımı kaydırdı.Leyla beni terketti. babası hayatımı sikti attı. Battım ulan ben senin orospu karının yaptığı şey yüzünden. ama bakıyorum sütten çıkmışsın. Akkaşık sen mi oldun şimdi? Polis tırım tırım seni ararken bana telefon edip para ver kaçıcam vermezsen senide yakarım,herşeyi teo ayarladı derim dediğini unuttummu sanıyosun? ulan keşke o gün ben seni yaksaymışım be.acıdım acıdım. Hayatım boyunca sana acıdım.neyine acıdıysam.gözümde bit kadar değerin yoktu aslındada kardeşlik işte. Şebneme haksızlık etmemişmiyizmiş. Ulan orospunun önde gideniyle benmi evlendim? Kendin söylemedinmi Şebnem o dergiyi bana anlattı diye. Biliyomuşun karının çektirdiği resimleri yinede evlenmişin, neyin ayağını yapıyosun şimdi? Bana esenlik dilermişte bilmemneymiş. Uluç dayı Şebnemi tanımak istiyomuş dediğim de ağzın kulaklarına varmadımı? Ne sanıyodun, koskoca emniyet müdürünün karınla çay içeceğinimi? Siktiğimin evinin birikmiş kiralarını ödeye­sin,uçan kuşa borcunu kapatasın diye cayır cayır çek keserken iyiydi dimi? Ne bokuma açtık o dükkânı sanıyorsun? adam babasının hayrına verdirmemişti herhalde o kredileri ucuz ucuz. Nüzetiyede dükkân ararken hiç şebneme haksızlık ediyoruz falan demiyodun. orospu karın umrunda bile değildi. Noldu? değirmenin suyumu kesildide kardeşine yazıyosun şimdi. bir de maksadım eski defterleri açmak değil. Ne o zaman amacın? bana bir daha yazarsan gelmişini geçmişini sikerim. seni görmek istemiyorum senden bir haber almak istemiyorum.karım da kızım da seni hiç ilgilendirmez.kardeş falan değiliz tamammı? sürüne sürüne geberip gitmeni öğrendiğim gün hayatımın en mutlu günü olucak.</p>
			<p class="ana-metin-internet_yazismasi ParaOverride-17">Bu arada o tetiği çekerdim ama tabanca boştu.Seni görünce çekiceğimi bildiğim için boşaltmıştım. keşke çekseymişim.sen geberir giderdin bende şimdiye çoktan yatıp çıkardım.</p>
		</div>
	</body>
</html>