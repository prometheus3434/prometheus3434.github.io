<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre2">Teşekkür</span></p>

  <p class="calibre1">Kuantum kuramıyla tanışmam yirmi küsur yıl öncesine, lise günlerime dayanır. O sıralarda elementlerin periyodik cetvelini ve bir sürü iç sıkıcı ders boyunca boğuştuğum kimyanın neredeyse tamamını sihirli bir şekilde açıklayan atomun elektron kabuğu modelini keşfetmiştim. Bu keşfin devamını getirmek için benim mütevazı eğitim seviyeme göre "fazla ağır" olduğu söylenen kütüphane kitaplarının yardımıyla kuantum kuramının atom tayfını açıklayışındaki o güzel basitliği hemen keşfedip hayatımda ilk defa bir aydınlanma sonucu bilimdeki en iyi şeylerin hem güzel hem basit olduğunu gördüm. Bu gerçeği haddinden fazla öğretmen öğrencilerinden saklıyor, bilerek ya da bilmeyerek. Kendimi C. P. Snow'un <span class="calibre6">The Search</span> kitabındaki -çok daha sonra okuyabilmiştim- karakter gibi hissettim, o da aynı şeyi keşfediyordu:</p>

  <p class="calibre1">Rasgele bin bir türlü olgunun yerli yerine oturduğunu gördüm... "Ama doğru," dedim kendi kendime. "Çok güzel. Hem de doğru.” (Macmillan, 1963, s. 27)</p>

  <p class="calibre1">Kısmen bu içgörii sayesinde üniversitede fizik okumaya karar verdim. Vakti gelince bu emelim gerçekleşti ve Brighton'daki Sus-sex Üniversitesinde lisans öğrencisi oldum. Ama orada temel fikirlerdeki basitlik ve güzellik bir yığın ayrıntının ve kuantum mekaniği denklemlerinin yardımıyla spesifik problemleri çözmek için hazırlanmış matematik formüllerinin içinde boğulup gidiyordu. Bugün dönüp baktığımda anlıyorum ki bir Boeing 747'yi uçurmakla yelken kanat kullanmak arasında ne kadar alaka varsa, bu fikirlerin fizik dünyasında uygulamaya koyulma biçimleri ile temeldeki hakikat ve güzellik arasında da o kadar alaka vardı. O başlangıçtaki içgörünün gücü meslek hayatımdaki önemli etkisini koruduysa da uzun süre kuantum dünyasını ihmal edip başka bilimsel mezraları araştırdım.</p>

  <p class="calibre1">O erken yaşlardaki hevesin ateşi birtakım etkenler sonucunda yeniden alevlendi. 1970'lerin sonuyla 1980'lerin başında bilim dışındaki bir okur kitlesine tuhaf kuantum dünyasını tanıtmayı amaçlayan ama hepsi aynı ölçüde başanlı olmayan kitaplar ve makaleler çıkmaya başladı. Bu sözde "popülerleştirme"lerin bazıları hakikatlerden öyle insafsızca uzaktı ki, herhangi bir okurun bunları okuyarak bilimin hakikatini ve güzelliğini keşfedeceğini hayal edemiyordum. Bunun üzerine bu işi doğru dürüst yapma ihtiyacı hissettim. Bu sırada süregiden bir dizi deneyden haber geliyordu, buna göre kuantum kuramının en garip özelliklerinden bazılarının gerçekliği kanıtlanmıştı. İşte bu haberden aldığım ilhamla o garip fikirlere dair kavrayışımı tazelemek için tekrar kütüphanelerin altını üstüne getirmeye başladım. Derken bir Noel'de BBC tarafından Malcolm Muggeridge'e karşı bilim cephesinden bir denge sağlayayım diye bir radyo programına davet edildim. Muggeridge yakın zaman öncesinde Katolikliğe geçtiğini ilan etmişti, o bayram döneminde de esas konuk oydu. Bu büyük adam Hıristiyanlığın gizemleri üzerinde durup söyleyeceğini söyledikten sonra bana dönerek, "ama bütün cevaplan bilen ya da bildiğini iddia eden adam işte burada," dedi. Elimdeki sınırlı zaman içinde Muggeridge'e gereken cevabı vermeye gayret ederek bilimin bütün cevaplan bildiğini iddia <span class="calibre6">etmediğini</span> ve esasen mutlak imana ve hakikatin bilindiği inancına dayalı olanın bilim değil, din olduğunu belirttim. "Ben hiçbir şeye <span class="calibre6">inanmıyorum,"</span> dedim ve tam bu lafın ne anlama geldiğini açıklamak üzereydim ki program sona erdi. Bütün bayram dönemi boyunca eş dost bu sözün yankısıyla karşıladı beni; benim herhangi bir şeye mutlak inancımın olmayışının, güneşin bir gecede yok olmayacağı ihtimali gibi makul varsayımlara başvurarak normal bir hayat sürmemi engellemediğini anlatmak için saatler harcamak zorunda kaldım.</p>

  <p class="calibre1">Bu süreç bilimin neden ibaret olduğu konusundaki düşüncelerimi berraklaştırdı ve kuantum dünyasının temel gerçekliği -ya da gerçekdışılığı- hakkında bir sürü tartışmaya girmemi sağladı, sonunda da şu an elinizde bulunan kitabı yazmak için gerçekten hazır olduğuma kanaat getirdim. Kitabı hazırlarken daha zor anlaşılır argümanların çoğunu İngiliz Kuvvetleri Radyo-TV Servisi tarafından yayınlanan, Tommy Vance'in sunduğu bir radyo programına düzenli konuk olarak katılarak deneme şansı buldum; Tom sorularıyla konuyu deştikçe çok geçmeden sunumumda eksiklikler olduğu çıktı ortaya, bu sayede fikirlerimi daha iyi düzenledim. Kitabın hazırlanmasındaki ana başvuru kaynağı Sussex Üniversitesi'nin kütüphane-siydi. Burası herhalde kuantum kuramı hakkındaki en iyi kitap koleksiyonuna sahiptir; daha karanlıkta kalan bazı başvuru kitaplarına da, teleks mesajlarıyla insanı ikna etme konusunda özel bir yeteneği olan, <span class="calibre6">New Scientist</span>'ten Mandy Chaplin'in sıkı takipçiliği sayesinde ulaşabildim, Christine Sutton da parçacık fiziği ve alan kuramıyla ilgili yanlış kavradığım bazı şeyleri düzeltti. Karım literatür taraması ve kaynakların düzenlenmesiyle ilgili temel desteği vermekle kalmayıp pek çok pürüzü törpüledi. Ayrıca bana "Kutudaki Saat” deneyi ile "EPR [Einstein-Podolsky-Rosen] Paradoksunun bazı inceliklerini ayrıntılarıyla açıklama zahmetine giren Profesör Rudolf Peierls'e de minnettarım.</p>

  <p class="calibre1">Demek ki, bu kitaptaki iyi niteliklerle ilgili bütün övgülerin muhataptan şunlar: on altı yaşındayken Kent County Kütüphanesi nde bulduğum, şu an isimlerini hatırlamadığım "ağır" kimya ders kitapları; kuantum kavramlarını "popülerleştirme"yi ve tanıtmayı bece-remeyip beni daha iyisini yapabileceğime ikna eden kitap ve makalelerin yazarları; Malcolm Muggeridge ve BBC; Sussex Üniversitesi'nin kütüphanesi; Tommy Vance ve BFBS; Mandy Chaplin ve Cris-tine Sutton; ve özellikle Min. Kitapta kalan eksikliklerle ilgili bütün şikâyetler de, tabii ki, bendenize yöneltilmelidir.</p>

  <p class="calibre1" style="text-align: right;">JOHN GRİBBİN</p>

  <p class="calibre1" style="text-align: right;">Temmuz 1983</p>

  <p class="calibre1"><a id="bookmark10"></a></p>
</body>
</html>
