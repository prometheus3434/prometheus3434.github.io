<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>ne garip federico adında olmak</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter6-4">
  <div class="poem html5_article">
    <h1>NEW YORK</h1>

    <p class="poemnote">(Büro ve ihbar)</p>

    <p class="stanza"><span>Çarpmaların altında</span> <span>bir damla ördek kanı var.</span> <span>Bölmelerin altında</span> <span>bir damla gemici kanı var.</span> <span>Toplamaların altında, taze kandan bir nehir;</span> <span>bir nehir türkü söyleyerek gelen</span> <span>kenar mahallelerin yatak odalarından,</span> <span>gümüş var, çimento ve meltem</span> <span>New York’un yalancı şafağında.</span> <span>Dağlar var, biliyorum.</span> <span>Ve gözlükler bilim için,</span> <span>bunu da. Ama ben göğe bakmaya gelmedim.</span> <span>Bulanık kanı görmeye geldim ben,</span> <span>makinaları çağlayanlara taşıyan kanı</span> <span>ve ruhu kobranın diline.</span> <span>Her gün dört milyon ördek</span> <span>öldürülür New York’da,</span> <span>beş milyon domuz,</span> <span>iki milyon güvercin, canı çekti diye cançekişenlerin,</span> <span>bir milyon inek,</span> <span>bir milyon kuzu</span> <span>ve iki milyon horoz.</span> <span>gökyüzünü kıymık kıymık bırakarak.</span></p>

    <p class="stanza"><span>Daha iyi, hıçkırarak ağlamak usturayı bilerken</span> <span>ya da öldürmek köpekleri düşsel avlarda,</span></p>

    <p class="stanza"><span>şafakta katlanmaktan</span> <span>bitmez tükenmez süt trenlerine,</span> <span>bitmez tükenmez kan trenlerine,</span> <span>ve koku satıcıları için</span> <span>elleri bağlanmış gül trenlerine.</span> <span>Ördekler ve güvercinler</span> <span>domuzlar ve kuzular</span> <span>kan damlaları bırakıyorlar</span> <span>çarpmaların altına,</span> <span>ve korkunç çığlıkları posası çıkmış sürülerin</span> <span>acıyla dolduruyor vadiyi</span> <span>Hudson sarhoş olmuş akarken yağdan.</span></p>

    <p class="stanza"><span>İhbar ediyorum bütün herkesi</span> <span>öteki yarıya aldırmayan,</span> <span>çimento dağlarını yükselten</span> <span>kurtulamaz yarıya</span> <span>unutulmuş hayvancıkların</span> <span>yüreklerinin attığı yerde</span> <span>matkapların son şenliğinde</span> <span>hepimizin döküleceği yerde.</span> <span>Suratınıza tükürüyorum.</span> <span>Dinliyor beni öteki yarı</span> <span>yiyip bitirerek, türkü söyleyerek, uçarak kendi</span> <span class="indent">saflığında</span></p>

    <p class="stanza"><span>incecik çubuklar taşıyan</span> <span>kapıcı çocukları gibi</span> <span>böcek antenlerinin</span> <span>paslandığı deliklere.</span> <span>Cehennem değil bu, bir cadde.</span> <span>Ölüm değil, manav dükkânı.</span> <span>Otomobilin ezdiği şu kedinin pençesinde</span> <span>bir dünya var kesik ırmaklardan, ulaşılmaz</span> <span class="indent">uzaklıklardan,</span> <span>gelirken kulağıma türküsü solucanın</span> <span>nice kız çocuğunun yüreğinden.</span> <span>Pas, maya, titreyen yeryüzü.</span> <span>Yeryüzü, sen ki, büroların sayılarında yüzen.</span> <span>Ne yapayım? Sıraya mı dizeyim manzaraları?</span> <span>Sıraya mı dizeyim birazdan fotoğraf olacak aşkları,</span> <span>birazdan tahta parçaları, kan yudumları olacak?</span> <span>Yok, yok; ihbar ediyorum.</span> <span>ihbar ediyorum komplosunu</span> <span>o terk edilmiş büroların</span> <span>acının ışınlarını yaymayan,</span> <span>ormanın programlarını bozan,</span> <span>ve kendimi öneriyorum yesin diye posası çıkmış sürüler</span> <span>çığlıkları doldururken vadiyi</span> <span>Hudson sarhoş olmuş akarken yağdan.</span></p>
  </div>
</body>
</html>
