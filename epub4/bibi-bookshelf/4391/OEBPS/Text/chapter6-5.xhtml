<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>ne garip federico adında olmak</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter6-5">
  <div class="poem html5_article">
    <h1>EDEN GÖLÜNÜN ÇİFT ŞİİRİ</h1>

    <p class="stanza"><span>Eski sesim</span> <span>habersizdi koyu acı özsulardan.</span> <span>Anlıyorum yalarken ayaklarımı</span> <span>ıslak kırılgan eğreltiler altında.</span></p>

    <p class="stanza"><span>Ah eski sesi aşkımın,</span> <span>ah gerçeğimin sesi,</span> <span>ah açık yanımın sesi,</span> <span>dilimde güller bittiğinde bütün</span> <span>bilmezken çimenler atın duygusuz dişlerini!</span></p>

    <p class="stanza"><span>Buradasın içerek kanımı,</span> <span>içerek sıkıcı çocuk ruhumu,</span> <span>çatlarken rüzgârda gözlerim</span> <span>alüminyumdan, sarhoş seslerinden.</span></p>

    <p class="stanza"><span>Bırak geçeyim o kapıdan</span> <span>Havva’nın karıncalar yediği</span> <span>Adem’in gözü kamaşmış balıkları döllediği.</span> <span>Bırak geçeyim, boynuzlu cüce</span> <span>gerinmelerin ormanından</span> <span>neşeyle sıçramaların.</span></p>

    <p class="stanza"><span>Bilirim en gizli kullanımını</span> <span>eski paslı bir iğnenin</span> <span>bilirim tabağın katı yüzeyinde</span> <span>yuvasından fırlamış gözlerdeki dehşeti.</span></p>

    <p class="stanza"><span>Ama ne dünya istiyorum ne düş, göksel ses,</span> <span>Özgürlüğümü istiyorum ben, insancıl aşkımı</span> <span>kimselerin istemediği en karanlık köşelerinde meltemin.</span> <span>İnsancıl aşkımı!</span></p>

    <p class="stanza"><span>Birbirini kovalıyor şu deniz köpekleri</span> <span>rüzgâr gözetlerken kayıtsız kütükleri.</span> <span>Ey eski ses, tutuştur dilinle</span> <span>şu kalayın ve talkın sesini!</span></p>

    <p class="stanza"><span>Ağlamak istiyorum öyle hoşuma gidiyor ki</span> <span>arka sırada ağlayan çocuklar gibi,</span> <span>çünkü ne insanım ben, ne şair, ne bir yaprak,</span></p>

    <p class="stanza"><span>yaralı bir nabızım öte yanı yoklayan.</span></p>

    <p class="stanza"><span>Ağlamak istiyorum ismimi söyleyerek,</span> <span>gülü, çocuğu, bu gölün kıyısındaki köknarı,</span> <span>kandan insan gerçeğimi söylemek için</span> <span>söndürüp içimde alayını, telkinini sözün.</span></p>

    <p class="stanza"><span>Hayır, hayır, soru sormuyorum,</span> <span>özgür sesim yalasın istiyorum ellerimi.</span> <span>Paravanlar labirentinde çıplaklığımdır benim</span> <span>cezanın aynasını kabul eden, külle örtülü saati.</span></p>

    <p class="stanza"><span>Böyle konuştum.</span> <span>Böyle konuştum Satürn trenleri durdurduğunda</span> <span>sis ve Düş ve Ölüm beni ararken.</span> <span>Ararlarken beni</span> <span>sayfa ayaklı ineklerin böğürdüğü</span> <span>ters dengeler arasında gövdemin</span> <span>yüzdüğü yerde.</span></p>
  </div>
</body>
</html>
