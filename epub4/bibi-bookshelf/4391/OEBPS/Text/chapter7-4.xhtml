<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>ne garip federico adında olmak</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter7-4">
  <div class="poem html5_article">
    <h2>4<br />
    <em>OLMAYAN CAN</em></h2>

    <p class="stanza"><span>Ne boğa biliyor seni ne incir ağacı,</span> <span>ne atlar ne evindeki karıncalar.</span> <span>Ne çocuk biliyor seni ne de ikindi</span> <span>çünkü ölüsün sen sonsuza kadar.</span></p>

    <p class="stanza"><span>Ne taşın sırtı biliyor seni,</span> <span>ne içinde çürüdüğün siyah saten.</span> <span>Bilmiyor seni sessiz anıların</span> <span>çünkü ölüsün sen sonsuza kadar.</span></p>

    <p class="stanza"><span>Sedef kabuktan borularla gelecek güz,</span> <span>buğulu asmalar, kümelenmiş tepelerle,</span> <span>ama kimse bakmayacak gözlerine</span> <span>çünkü ölüsün sen sonsuza kadar.</span></p>

    <p class="stanza"><span>Çünkü ölüsün sen sonsuza kadar</span> <span>bütün ölüleri gibi yeryüzünün,</span> <span>bütün ölüleri gibi unutulmuş</span> <span>cansız bir köpekler yığınında.</span></p>

    <p class="stanza"><span>Kimse bilmiyor seni. Kimse. Ama türkünü</span> <span class="indent">söylüyorum ben.</span> <span>Profilini söylüyorum geleceğe, inceliğini.</span> <span>Anlayışının dile destan olgunluğunu.</span> <span>Ölüme iştahını senin, ağzındaki tada.</span> <span>Yiğit neşendeki kederi söylüyorum.</span></p>

    <p class="stanza"><span>Kolay doğmaz, eğer doğarsa,</span> <span>böyle katıksız, böyle güngörmüş Endülüslü.</span> <span>İnceliğinin türküsünü söylüyorum inleyen kelimelerle</span> <span>anarak üzgün bir yeli zeytin ağaçlarında.</span></p>
  </div>
</body>
</html>
