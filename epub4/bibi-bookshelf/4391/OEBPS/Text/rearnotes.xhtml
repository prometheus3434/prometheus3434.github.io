<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>ne garip federico adında olmak</title>
  <link href="../Styles/main.css" rel="stylesheet" type="text/css" />
</head>

<body class="epub-type_rearnotes">
  <div class="rearnotes html5_article">
    <h1>NOTLAR</h1>

    <h2>Sayfa</h2>

    <p class="rearnote"><span class="page">38</span> <em>Yahuda</em>. İlkçağ’da Filistin’in güney bölümüne verilen ad.</p>

    <p class="rearnote"><span class="page">44</span> <em>Malagueña</em>. Malaga halk türküsü ve dansı.</p>

    <p class="rearnote"><span class="page">75</span> <em>Çingene Romansları</em> üzerine şöyle diyor Lorca: “Romanslarda değişik kahramanlar var gibi görünüyorsa da, gerçekte bir tane var: Granada. Çingene adını taşısa da, kitap bir bütün olarak Endülüs’ün şiiridir. Çingene, dedim, çünkü çingene yurdumun en seçkin, en derin ve aristokratik öğesidir. Yurdumun yaşam biçimini en iyi onlar temsil ederler. Endülüs’ün ve evrensel gerçeğin alfabesini, kanını ve ateşini en iyi onlar korurlar. Bir tek kahraman var, o da Acı, bir yaz gecesi kadar koyu ve uçsuz bucaksız.”</p>

    <p><em>Çingene Romansları</em>’nı “Yaratıcı Deney” adlı yapıtında parlak bir biçimde inceleyen C.M. Bowra’nın yazısından bir bölümü buraya aktarıyorum:</p>

    <p>(...) Bu yapıtta Lorca modernizmin en önemli derslerini özümlerken aşırı yönlerinden kaçındı. Ses tonunu olağanüstü biçimde korudu. Romanslar’ı okurken, her şeyi Çingenelerin gözüyle gördüğümüz ya da duygularını kesinleştirebilseler böyle görürlerdi duygusunu sürekli koruruz. Olağanüstü kavrayışıyla Lorca, modern yöntemini ilkel bir görüntüye oturtur. Onun gizeme, akıldışı davranışlara, evrendeki büyülü güçlere, akla egemen olan tutkunun doğurduğu yanılsamalara duyarlığı yalnızca Çingeneler için geçerli olmakla kalmaz izlenimci yöntemine de kusursuz bir biçimde ayarlanır. (...) Lorca’daki tümüyle şiirsel olan çekicilik konuya çok şey borçludur. Ele aldığı konudan ötürü büyük anlatım risklerine giren Lorca başarısından emindir. Çünkü ne de olsa, Çingeneler de yaşama yaklaşımlarında şairler gibi içgüdüsel sezgilerini kullanan insan varlıklarıdır. Böyle bir konuyu ele alıp çağının önemli sorunlarını göz ardı etti diye suçlamak haksızlık etmek olur Lorca’ya: Onun Çingeneleri aynı bölgeden ve aynı sınıftan gelen İspanyollardan temelde çok az ayrılan, Güney İspanya’nın alçakgönüllü insanlarıdır. Lorca tanıyordu bu topluluğu ve düş gücünü, merakını uyandıran, yeteneklerini seferber eden, özel yakınlık duyduğu bu insanları yazması doğaldı. Sonuçta bize kalan çağımızda özel bir yeri olan bir kitaptır. Çünkü Romancero Gitana son derece uygar bir şairin bakış açısının pek çok yönden en basit erkek ve kadının bakış açısına uyduğunu göstermekle kalmayarak, modern duyarlığı yansıtmak için bulunmuş yeni araçların kentsel, karmaşık konularla sınırlı olmadığını, ilkel sayılabilecek bir bilincin güç anlaşılır düş dünyasına ve çapraşık tutkularına büyük bir başarıyla uygulanabileceğini de ortaya koymuştur.</p>

    <p class="rearnote"><span class="page">79</span> Yarı pagan, yarı Hıristiyan Ermiş Cristobal İspanyol folklorunda ve Çingene mitolojisinde sık rastlanan bir Pan figürüdür. Öykü, Daphne-Apollo ve Orithya ile rüzgâr-tanrı Boreas efsanelerini hatırlatır.</p>

    <p class="rearnote"><span class="page">81</span> Salvador Dali’nin, “bir öyküsü var gibi görünse de aslında yok,” dediği <em>Uyurgezer Romans</em>’la ilgili olarak Lorca’nın “kimse bilmiyor ne olduğunu, ben bile” dediği söylenir.</p>

    <p class="rearnote"><span class="page">84</span> Şiirin asıl adı “Sadakatsiz Evli Kadın” anlamına gelen <em>La Casada Infiel</em>’dir. Şairin kardeşi Francisco:</p>

    <p class="rearnote_stanza"><span>Aldım onu ırmağa götürdüm</span> <span>İnandım da kız olduğuna</span> <span>oysa evlinin tekiymiş</span></p>

    <p>diye başlayan türküyü ağabeyiyle birlikte bir katır sürücüsünden dinlediklerini aktardıktan sonra şöyle diyor: “Bir süre sonra, bu şiirden konuşurken Federico’ya katır sürücüsünün türküsünü hatırlattım. Türküyü tümüyle unuttuğuna büyük bir şaşkınlıkta tanık oldum. Türkünün ilk üç dizesinin, şiirin bütünü gibi kendisinin olduğunu düşünüyordu. Dahası, ısrarımdan hoşlanmamışa benziyordu, çünkü yanıldığıma inandı hep.”</p>

    <p>4. dize. Her yıl 25 Temmuz’da Ermiş Yakup adına büyük bir yaz ortası şenliği düzenlenir. İspanya’nın koruyucusu sayılan Yakup şenliği gecesinde her şey özellikle İspanyolların davranış biçimlerine uygun olmalıdır.</p>

    <p class="rearnote"><span class="page">86</span> 3. dize. “Soledad” İspanyolca’da yalnızlık anlamına gelir</p>

    <p class="rearnote"><span class="page">88</span> 20. dize. Torera. Bir boğa güreşi tarzı.</p>

    <p>28. dize. “Üç köşeli beş şapka” ile bunları giyen İspanyol korucuları kastediliyor.</p>

    <p class="rearnote"><span class="page">90</span> 16. dize. Veronika. Boğa güreşinde güreşçinin elindeki kumaşı iki eliyle boğanın önüne uzatarak beklemesi.</p>

    <p class="rearnote"><span class="page">99</span> “Şair New York’da”da yer alan şiirler, 1929 Haziran’ı ile 1930 Mart’ı arasında, Lorca’nın Columbia Üniversitesi tarafından davet edildiği New York’da ve Havana’da yazıldı. “New York korkunç geliyor insana, ama sırf bu yüzden gitmek istiyorum oraya,” diye yazıyordu Lorca.</p>

    <p>Şairin ABD’yi ziyareti, 1929 Ekim’inde Wall Street’in çöküşüyle başlayan Büyük Bunalım yıllarının ilk evresine rastlar.</p>

    <p class="rearnote"><span class="page">127</span> Ignacio Sanchez Mejias dönemin en ünlü boğa güreşçisi ve Lorca’nın yakın dostuydu. Birkaç kez yalnızca edebiyat ve flamenkoyla uğraşmak üzere güreşi bıraktı. Arenalara son kez döndüğünde kırk yaşının üstündeydi. 1934’te bir boğa güreşinde öldü.</p>

    <p class="rearnote"><span class="page">129</span> 17. dize. Bordon. Yaylı çalgılarda bas sesi veren tel.</p>

    <p class="rearnote"><span class="page">131</span> 19 dize. “Guisando boğaları”yla Roma döneminden kalma boğa heykelleri kastediliyor.</p>

    <p class="rearnote"><span class="page">132</span> 28 dize. Banderilla. Boğa güreşinde hayvana saplanan küçük kargı.</p>

    <p class="rearnote"><span class="page">134</span> 16 dize. Minotor. (Minotaurus). Yunan mitolojisinde gövdesi insan, başı boğa biçimindeki yaratık.</p>

    <p class="rearnote"><span class="page">139</span> “Tamarit” Granada yakınlarında, Lorca ailesinin de arazisi bulunan bölgeye Araplar’ın verdiği ad.</p>

    <p class="rearnote"><span class="page">151</span> Karanlık Aşk Soneleri Lorca’nın öldürülüşünden 46 yıl sonra bulunarak yayımlanabildi.</p>

    <p>Soneler vezin-uyak düzenine uyulmadan serbest biçimde çevrildi.</p>
  </div>
</body>
</html>
