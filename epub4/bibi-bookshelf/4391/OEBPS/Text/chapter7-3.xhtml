<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>ne garip federico adında olmak</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter7-3">
  <div class="poem html5_article">
    <h2>3<br />
    <em>UZATILMIŞ GÖVDE</em></h2>

    <p class="stanza"><span>Düşlerin inlediği bir alındır taş</span> <span>ne kıvrılan suları var ne donmuş selvileri.</span> <span>Zamanı taşıyan bir omuzdur taş</span> <span>gözyaşı ağaçları, şeritler, gezegenlerle.</span></p>

    <p class="stanza"><span>Kurşuni yağmurlar gördüm dalgalara koşan</span> <span>kaldırıp incecik delik deşik kollarını,</span> <span>yakalanmasın diye uzanmış taşa</span> <span>ellerini çözüp kanı emmeyen.</span></p>

    <p class="stanza"><span>Taş toplar çünkü tohumlarla bulutları,</span> <span>tarlakuşunun iskeletini, yarıgölgenin kurtlarını</span> <span>ama ne ses verir, ne kristal, ne ateş</span> <span>yalnız arenalar, arenalar, duvarsız nice arenalar.</span></p>

    <p class="stanza"><span>Yatıyor şimdi taşın üstünde soylu Ignacio.</span> <span>Her şey bitti; ne oluyor? Bakın yüzüne:</span> <span>ölüm solgun kükürtle kaplamış</span> <span>karanlık bir minotorun başını yerleştirmiş.</span></p>

    <p class="stanza"><span>Her şey bitti. Yağmur işliyor ağzına.</span> <span>Hava çılgın gibi bırakıyor çökük göğsünü,</span> <span>ve sırılsıklam karın gözyaşlarından</span> <span>Aşk ısıtıyor kendini sürülerin üstünde.</span></p>

    <p class="stanza"><span>Ne diyorlar? Leş kokuyor sessizlik.</span> <span>Buradayız işte uzatılmış gövdeyle sönüp giden</span> <span>bir zaman bülbülleri olan o kusursuz biçim</span> <span>doluyor şimdi dipsiz deliklerle.</span></p>

    <p class="stanza"><span>Kim katlıyor kefeni? Dediği doğru değil!</span> <span>Türkü söyleyen yok burada, kimse</span> <span class="indent">ağlamıyor köşebaşında,</span> <span>ne mahmuz vuran biri var, ne yılanı korkutan:</span> <span>bir şey istemiyorum burada açılmış gözlerden başka</span> <span>bakayım diye durup dinlenmeden bu gövdeye.</span></p>

    <p class="stanza"><span>Gür sesli adamlar olsun istiyorum burada.</span> <span>Atları yatıştıran, ırmakları çeviren:</span> <span>iskeletleri ses veren, güneş ve</span> <span>çakmaktaşı dolu bir ağızla türkü söyleyen.</span></p>

    <p class="stanza"><span>Onlar olsun istiyorum burada. Bu taşın önünde.</span> <span>Dizginleri kopmuş bu gövdenin önünde.</span> <span>Göstersinler bana var mı bir çıkış yolu</span> <span>ölümün kıskıvrak bağladığı bu kaptan için.</span></p>

    <p class="stanza"><span>Bir ağıt göstersinler bana ırmaklar gibi</span> <span>tatlı sisleri, dik kıyılarıyla,</span> <span>taşısın diye Ignacio’nun gövdesini, yitirsin diye</span> <span>duymadan çifte soluğunu boğanın.</span></p>

    <p class="stanza"><span>Yitirsin diye yuvarlak arenasında ayın,</span> <span>çocukken kendini yaslı, sessiz bir boğa sanan;</span> <span>yitirsin diye balıkların şakıdığı gecede</span> <span>donmuş dumanın beyaz çalılarında.</span></p>

    <p class="stanza"><span>Örtmesinler yüzünü ak mendillerle</span> <span>alışsın istiyorum taşıdığı ölümüne.</span> <span>Git, Ignacio: Duyma sıcak böğürmeyi.</span> <span>Uyu, uç dinlen: Deniz bile ölür!</span></p>
  </div>
</body>
</html>
