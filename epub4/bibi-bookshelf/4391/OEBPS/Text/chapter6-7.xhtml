<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>ne garip federico adında olmak</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter6-7">
  <div class="poem html5_article">
    <h1>WALT WHITMAN’A ÖVGÜ</h1>

    <p class="stanza"><span>East River ve Bronx boyunca</span> <span>türkü söylüyordu gençler bellerine dek çıplak,</span> <span>çarkıyla, yağıyla, derisiyle, çekiciyle.</span> <span>Doksan bin madenci gümüş söküyordu kayalardan</span> <span>ve merdivenler, gölgeli resimler çiziyordu çocuklar.</span></p>

    <p class="stanza"><span>Ama hiç biri uyumuyordu,</span> <span>hiç biri ırmak olmayı istemiyordu,</span> <span>hiç biri sevmiyordu iri yaprakları,</span> <span>kıyının mavi dilini.</span></p>

    <p class="stanza"><span>East River ve Queensborough boyunca</span> <span>gençler fabrikalarla boğuşuyordu,</span> <span>ve ırmağın keçi ayaklı tanrısına</span> <span>sünnet gülünü satıyordu Yahudiler</span> <span>ve gök köprülerden, damlardan aşağı</span> <span>rüzgârla sürüklenen sürülerce yaban sığırı yağdırıyordu.</span></p>

    <p class="stanza"><span>Ama hiç biri durmuyordu,</span> <span>hiç biri bulut olmayı istemiyordu,</span> <span>hiç biri ne ılgınları arıyordu</span> <span>ne de sararmış göğsünü zilli tefin.</span></p>

    <p class="stanza"><span>Ay doğunca</span> <span>makaralar dönüp alaşağı edecekler göğü;</span> <span>iğnelerden bir sınır kuşatacak belleği</span> <span>ve çalışmayanları alıp götürecek tabutlar.</span></p>

    <p class="stanza"><span>Çirkefin New York’u,</span> <span>tellerin, ölümün New York’u.</span> <span>Hangi meleği gizliyorsun yanağında?</span> <span>Hangi pürüzsüz ses bildirecek buğdayın doğrularını?</span> <span>Lekeli masallarının korkunç düşünü kim?</span></p>

    <p class="stanza"><span>Hiç gitmedi gözümden, güzel kocamış Walt Whitman,</span> <span>kelebeklerle dolu sakalın,</span> <span>ayın eskittiği kadife omuzların,</span> <span>erden Apollon bacakların,</span> <span>bir kül sütunu gibi sesin;</span> <span>sis gibi eski ve güzel</span> <span>kamışı iğneyle delinmiş</span> <span>bir kuş gibi inliyordun,</span> <span>tekelerin düşmanı,</span> <span>bağların düşmanı,</span> <span>ve kaba kumaşların altındaki gövdelerin âşığı.</span> <span>Bir an bile, yiğit erkek</span> <span>kömür dağlarında, duvar ilanlarında, demiryollarında</span> <span>bir ırmak olmayı, bir ırmak gibi uyumayı özleyen</span> <span>göğsünde bilgisiz bir parsın</span> <span>küçük acısını bırakacak o arkadaşla.</span></p>

    <p class="stanza"><span>Bir an bile, kanıyla Adem, erkek,</span> <span>denizdeki yalnız kişi, güzel kocamış Walt Whitman,</span> <span>çünkü taraçalarda,</span> <span>katılarak meyhanelerin kalabalığına,</span> <span>küme küme dökülerek lağımlardan,</span> <span>bacakları arasında titreyerek sürücülerin</span> <span>ya da döne döne absentin sahanlıklarında,</span> <span>oğlanlar, Walt Whitman, seni düşlerdi.</span></p>

    <p class="stanza"><span>Ayrıca bu da! Bu da! koşuşuyorlar</span> <span>pırıl pırıl, tertemiz sakalında,</span> <span>kuzeyli sarışınlar, kum ülkelerinden zenciler,</span> <span>bağırıp çağıran kalabalıklar</span> <span>kediler, yılanlar gibi,</span> <span>oğlanlar, Walt Whitman, oğlanlar</span> <span>gözyaşlarıyla şaşkın, kırbaca göre et,</span> <span>çizmesi ya da lokması evcilleştirenlerin.</span></p>

    <p class="stanza"><span>Ayrıca bu da! Bu da! Lekeli parmakları</span> <span>gösteriyor düşünün kıyısını</span> <span>bir yandan yerken arkadaşın</span> <span>petrol kokulu elmanı</span> <span>ve türkü söylerken güneş, karınlarında</span> <span>köprü altlarında oynayan çocukların.</span></p>

    <p class="stanza"><span>Ama sen ne tırmalanmış gözleri arıyordun,</span> <span>ne çocukların atıldığı karanlık bataklığı,</span> <span>ne donmuş tükürüğü,</span> <span>ne de kurbağa karnı gibi eğri yaralarını</span> <span>arabalardaki taraçalardaki oğlanların</span> <span>korkunun kavşaklarında ay kamçılarken onları.</span></p>

    <p class="stanza"><span>Irmaksı bir çıplaklığı arıyordun sen,</span> <span>tekerleği yosuna bağlayacak boğayla düşü,</span> <span>acının atasını, akçiçeğini ölümünün,</span> <span>gizli ekvatorunun yalımlarında inleyen.</span></p>

    <p class="stanza"><span>Çünkü doğru, kişinin tadları aramaması</span> <span>gelen günün kan ormanlarında.</span> <span>Yaşamaktan uzak durulabilecek kıyıları var göğün</span> <span>ve bir takım gövdeler kendini yenilememeli şafakta.</span></p>

    <p class="stanza"><span>Can çekişme, düş, maya ve düş.</span> <span>Dünya böyle işte, dostum, durmadan can çekişme.</span> <span>Kentin saatleri altında çürüyor ölüler,</span> <span>savaş geçiyor milyonlarca külrengi fareyle ağlayarak,</span> <span>zenginler kapatmalarına</span> <span>pırlantalar veriyorlar ilerde kararacak,</span> <span>ve soylu değil, iyi değil, kutsal değil yaşamak.</span></p>

    <p class="stanza"><span>Kişi, dilerse, sürüp götürebilir isteğini</span> <span>mercanın damarlarında, göksel çıplaklıkta.</span> <span>Yarın kayaya dönecek aşklar ve Zaman</span> <span>dallarda uyuyarak gelen bir meltem olacak.</span></p>

    <p class="stanza"><span>Bu yüzden sesimi yükseltmiyorum,</span> <span class="indent">koca Walt Whitman,</span> <span>yastığına bir kızın adını yazan</span> <span>küçük çocuğa karşı;</span> <span>ne dolabın karanlığında</span> <span>gelinlik giyen o delikanlıya karşı</span> <span>ne orospuluğun suyunu bulantıyla içen</span> <span>meyhane yalnızlarına karşı,</span> <span>ne de insanı sevip dudakları sessizce yanan</span> <span>yeşil bakışlı erkeklere karşı.</span> <span>Ama sizlere karşı, kentlerin oğlanları,</span> <span>şişkin etleri, kirli düşünceleriyle,</span> <span>çamur tortuları, şirretler,</span></p>

    <p class="stanza"><span>sevinç çelenkleri dağıtan aşkın</span> <span>uykusuz düşmanları.</span></p>

    <p class="stanza"><span>Hep size karşı, gençlere</span> <span>acı zehirle pis ölümü tattıran.</span> <span>Hep size karşı,</span> <span>Kuzey Amerika’nın <em>fair</em>yleri,</span> <span>Havana’nın <em>pajaro</em>ları,</span> <span>Meksika’nın <em>joto</em>ları,</span> <span>Cadiz’in <em>sarasa</em>ları,</span> <span>Sevilla’nın <em>apio</em>ları,</span> <span>Madrid’in <em>canco</em>ları,</span> <span>Alicante’nin <em>flora</em>ları,</span> <span>Portekiz’in <em>adelaida</em>ları.</span></p>

    <p class="stanza"><span>Yeryüzünün bütün oğlanları, güvercin katilleri!</span> <span>Kadınların köleleri, süs odalarının finoları,</span> <span>yelpaze sıcaklığıyla alanlara serilen,</span> <span>ya da sert görünümünde baldıranın pusuya düşürülen.</span></p>

    <p class="stanza"><span>Bağışlama olmasın! Ölüm</span> <span>akıyor gözlerinizden</span> <span>ve külrengi çiçekler yığıyor çirkefin kıyılarına.</span> <span>Bağışlama olmasın! Dikkat!</span> <span>Şaşkınlar, temiz yürekliler,</span> <span>eskiler, bilinenler, yalvaranlar</span> <span>kapasınlar yüzüne eğlence kapılarını.</span></p>

    <p class="stanza"><span>Ve sen, güzel Walt Whitman, uyu kıyısında Hudson’un,</span> <span>sakalın kutba doğru, ellerin açık.</span> <span>Yumuşak kil ya da kar, dilin çağırıyor yoldaşları</span> <span>gövdesiz ceylanını beklesinler diye.</span> <span>Uyu, bir şey kalmadı geriye.</span> <span>Duvarların dansı sarsıyor çayırları,</span> <span>ve Amerika boğuyor kendini bir</span> <span class="indent">makina ve gözyaşı selinde</span> <span>İstiyorum ki savursun en derin gecenin rüzgârı</span> <span>altında uyuduğun kemerden çiçeklerle sözcükler</span> <span>ve bir zenci çocuğu bildirsin altınsı beyazlara</span> <span>mısır başağı kırallığının yaklaştığını.</span></p>

    <p class="stanza"><span>Türkçesi: <em>Cevat Çapan</em></span></p>
  </div>
</body>
</html>
