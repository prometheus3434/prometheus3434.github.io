<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>ne garip federico adında olmak</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter6-6">
  <div class="poem html5_article">
    <h1>ROMA’YA DOĞRU HAYKIRIŞ</h1>

    <p class="poemnote">(Chrysler Binası’nın üst katından)</p>

    <p class="stanza"><span>Binalar binalar usulca yaralanmış</span> <span>Güneşten kılıçlarla inceden</span> <span>Mercan bir elle çekiştirilip örselenmiş bulutlar.</span> <span>Alevden bir çekirdeğin ağırlığını tadan bir elle,</span> <span>Camgözleri andıran arsenik balıkları</span> <span>Camgöz balıkları, gözyaşı damlacıkları gibi, bir artışı</span> <span>körleştirmek için.</span> <span>Ve yaralayan güller,</span> <span>Kan borularına oturmuş iğneler</span> <span>Düşman dünyalar ve şiirle örtük aşklar</span> <span>Hepsi de üstüne yıkılacak senin hepsi de,</span> <span class="indent">Büyük kubbenin üstüne</span> <span>Görüyorum –bir adam gözkamaştırıcı bir güvercininin</span> <span class="indent">üstüne işiyor–</span> <span>Binlerce çanla çevrili kubbe.</span></p>

    <p class="stanza"><span>Çünkü hiç kimse kalmadı ekmeği, şarabı bölüşecek</span> <span>Hiç kimse ölümün ağzında ot yetiştirecek</span> <span>Hiç kimse dinlenmenin dokusunu liflerine ayıracak</span> <span>Hiç kimse fillerin yaralarına gözyaşı dökecek</span> <span>Sadece bir milyon demirci var sadece</span> <span>Geleceğin çocukları için zincirler döğen</span> <span>Bir milyon marangoz</span> <span>Haçsız tabutlar çakan</span> <span>Ve sadece bir yas kalabalığı</span> <span>Baloya az kala düğmelerini çözen,</span> <span>Diyorum, Güvercini aşağılayan o adam konuşmalıdır</span> <span>Sütunların arasında çırılçıplak haykırmalıdır</span></p>

    <p class="stanza"><span>Cüzamına eğilmek için bir böcek olmalı</span> <span>Ve öyle korkunç ağlamalıdır ki</span> <span>Gözyaşlarının</span> <span>Yüzükleri ve elmas telefonları sıyrılıp gitmelidir.</span> <span>Ama işte o beyazlara bürünmüş adam</span> <span>Bilmiyor başakta saklanan gizi</span> <span>Bilmiyor ikicanlı kadının iniltisini</span> <span>Bilmiyor ki İsa bugün de su verebilir</span> <span>Bilmiyor ki şu gümüş parçası hesapsız öpüşleri</span> <span class="indent">yakmakta</span> <span>Sülünün aptal gagasına koymaktadır kuzunun kanını.</span></p>

    <p class="stanza"><span>Öğretmenler çocuklara</span> <span>Dağdan kopan olağanüstü bir ışık gösteriyor</span> <span>Ama çıka çıka bundan bir lağım çıkıyor sonunda</span> <span>Ortasında koleranın karanlık perileri bağrışıyor</span> <span>Öğretmen sofuca tütsülü iri kubbeleri gösteriyor.</span></p>

    <p class="stanza"><span>Ama heykellerin altında aşk yok</span> <span>Aşk yok kesin billurdan gözlerin altında</span> <span>Aşk açlığın hırpaladığı vücutlarda duruyor</span> <span>Sel baskınına karşı koyan ufak barınakta;</span> <span>Aşk açlık yılanlarının birbirini yediği hendeklerde</span> <span class="indent">duruyor</span> <span>Martı ölülerini sallayan hüzünlü denizde</span> <span>Ve yastığın altına gömülmüş kapkaranlık öpüşte</span> <span class="indent">duruyor.</span> <span>Ama saydam elli ihtiyar</span> <span>Aşk, diyecek, aşk, aşk.</span> <span>Milyonlarca can çekişmesi içinde</span> <span>Aşk, diyecek, aşk, aşk.</span></p>

    <p class="stanza"><span>Sevecenliğin titrek kumaşı içinde</span> <span>Barış, diyecek, barış barış.</span> <span>Bıçak ürpertileri ve dinamit yığınları arasında</span> <span>Aşk, diyecek, aşk, aşk.</span> <span>Dudakları bir gümüşe dönüşene kadar</span> <span>Bunları diyecek.</span></p>

    <p class="stanza"><span>Yine de yine de ah yine de</span> <span>Tükrük hokkalarını kaldırmakla görevli zenciler,</span> <span>Başöğretmenin soluk dehşeti altında tir tir çocuklar,</span> <span>Maden kuyularında gazla zehirlenmiş kadınlar</span> <span>Yaşamalarını çekice, kemana, buluta bağlamış</span> <span class="indent">kalabalıklar</span> <span>Kafalarını duvara vurur gibi bağıracaklar</span> <span>Bağıracaklar kubbelerden başları dönmüş</span> <span>Bağıracaklar ateşten başları dönmüş</span> <span>Kardan başları dönmüş</span> <span>Başları pisliğe bulanmış</span> <span>Bağıracaklar toplanmış bütün geceler gibi</span> <span>Kentler küçük kızlar gibi titreyene kadar</span> <span>Öyle korkunç bir sesle bağıracaklar.</span></p>

    <p class="stanza"><span>Ve müziğin, yağın mapusanelerini yerle bir ediyor,</span> <span>Her sabah ekmeğimizi yeniden istediğimiz için</span> <span>Alıç çiçeğimizi ve tanelenmiş sürekli sevecenliğimizi</span> <span>Meyvalarını herkese sunan dünyanın</span> <span>Gerçekleşsin diye isteği.</span></p>

    <p class="stanza"><span>Türkçesi: <em>Cemal Süreya</em></span></p>
  </div>
</body>
</html>
