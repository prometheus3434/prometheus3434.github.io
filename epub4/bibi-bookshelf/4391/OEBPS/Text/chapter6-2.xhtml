<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>ne garip federico adında olmak</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter6-2">
  <div class="poem html5_article">
    <h1>ÜÇ ARKADAŞIN MASALI VE KANONU</h1>

    <p class="stanza"><span>Enrique</span> <span>Emilio,</span> <span>Lorenzo,</span> <span>donmuş üçü de:</span> <span>Enrique yatakların dünyasında;</span> <span>Emilio gözlerin ve yaralı ellerin dünyasında,</span> <span>Lorenzo damsız üniversitelerin dünyasında.</span></p>

    <p class="stanza"><span>Lorenzo,</span> <span>Emilio,</span> <span>Enrique,</span> <span>yanmış üçü de:</span> <span>Lorenzo yaprakların ve bilardo toplarının dünyasında;</span> <span>Emilio kanın ve ak iğnelerin dünyasında,</span> <span>Enrique ölülerin ve atılmış gazetelerin dünyasında.</span></p>

    <p class="stanza"><span>Lorenzo,</span> <span>Emilio,</span> <span>Enrique,</span> <span>Gömülmüş üçü de:</span> <span>Lorenzo Flora’nın göğsünde;</span></p>

    <p class="stanza"><span>Emilio bir kadehte unutulmuş katı cinde,</span> <span>Enrique karıncada, denizde ve kuşların boş gözlerinde.</span></p>

    <p class="stanza"><span>Lorenzo,</span> <span>Emilio,</span> <span>Enrique,</span> <span>ellerimde üçü de,</span> <span>üç Çin dağı</span> <span>üç at gölgesi,</span> <span>üç kar görüntüsü ve bir zambak kulübesi</span> <span>ayın horoz altında sereserpe uzandığı güvercinlikler</span> <span class="indent">arasında.</span></p>

    <p class="stanza"><span>Biri</span></p>

    <p class="stanza"><span>öbürü,</span> <span>ve öteki,</span> <span>mumyalanmış üçü de,</span> <span>kış sinekleriyle,</span> <span>köpeklerin işediği ve dikenli</span> <span>kabukların hor gördüğü hokkalarla,</span> <span>bütün annelerin yüreğini üşüten meltemle,</span> <span>sarhoşların ölümü kemirdiği</span> <span>Jupiter’in beyaz yıkıntılarında.</span></p>

    <p class="stanza"><span>Üçü</span></p>

    <p class="stanza"><span>ve ikisi</span> <span>ve biri,</span> <span>ağlayarak, türkü söyleyerek mahvederken gördüm</span> <span class="indent">kendilerini,</span></p>

    <p class="stanza"><span>bir tavuk yumurtası için,</span> <span>tütünden iskeletini gösteren gece için,</span> <span>yüzlerle, ayın delici kıymıklarıyla dolu acım için,</span> <span>dişli çarklardan ve kırbaçlardan sevincim için,</span> <span>güvercinlerin sarstığı memem için,</span> <span>yolunu şaşırmış yapayalnız bir yolcuyla sahipsiz</span> <span class="indent">ölümüm için.</span></p>

    <p class="stanza"><span>Öldürmüştüm beşinci ayı</span> <span>yelpazeler ve alkışlar su içerken pınarlardan.</span> <span>Lohusanın ılık, kesilmiş sütü</span> <span>sallarken gülleri uzun beyaz acısıyla.</span> <span>Enrique,</span> <span>Emilio,</span> <span>Lorenzo,</span> <span>Katıdır Diana,</span> <span>ama bulutlanır memeleri bazen.</span> <span>Ak taş çarpabilir geyiğin kanında</span> <span>ve rüyalar görebilir geyik bir atın gözleriyle.</span></p>

    <p class="stanza"><span>Saf biçimler yıkılıp gittiğinde,</span> <span><em>cırcırları</em> altında papatyaların,</span> <span>anladım ki öldürülmüşüm,</span> <span>kafeleri aradılar, mezarlıkları, kiliseleri,</span> <span>şarap fıçılarını, dolapları açtılar,</span> <span>üç iskeleti yağmaladılar altın dişlerini sökmek için.</span></p>

    <p class="stanza"><span>Beni bulamadılar.</span> <span>Bulabildiler mi beni?</span> <span>Hayır. Hiç bulamadılar.</span> <span>Ama bildiler altıncı ayın kaçtığını selin kaynağına</span> <span>ve deniz hatırladı birden</span> <span>bütün boğulmuşların adını.</span></p>
  </div>
</body>
</html>
