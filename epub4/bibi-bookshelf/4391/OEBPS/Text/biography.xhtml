<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>ne garip federico adında olmak</title>
  <link href="../Styles/main.css" rel="stylesheet" type="text/css" />
</head>

<body id="biography">
  <div class="author html5_section">
    <p>FEDERICO GARCÍA LORCA, 5 Haziran 1898’de Fuente Vaqueros’ta doğdu. Granada Üniversitesi’nde hukuk okudu, ama çok geçmeden edebiyat, resim ve müzikle uğraşmak üzere okulu bıraktı. Madrid’de Salvador Dali, Luis Buñuel, Rafael Alberti gibi kendi kuşağından sanatçılarla arkadaşlık kurdu; şair Juan Ramón Jiménez gibi kendinden daha yaşlı ünlülerle tanışma olanağı buldu. Şiirleri, daha yayımlanmadan, İspanya’daki bütün edebiyat çevrelerine yayıldı. Daha sonra şiirleri <em>Şiirler Kitabı</em> (1921), <em>İlk Türküler</em> (1936) ve <em>Türküler</em> (1927) adlarıyla yayımlanacaktı. Lorca, dehasının en yatkın olduğu alanı, 1922’de Granada’daki halk müziği şenliğinde, ünlü besteci Manuel de Falla ile birlikte giriştiği ortak çalışmada buldu. Müzik ve şiir alanındaki eğilimleriyle ruhsal dürtülerini halk ve Çingene müziği geleneklerinde ortaya koyabiliyordu. Bu şiirler 1922’de yazdığı <em>Cante Jondo Şiiri</em> (1931), 1924-27 arasında yazdığı <em>Çingene Romansları</em> (1928) adlı yapıtlarında yer aldı. 1929-30 yıllarında çıktığı ABD ve Küba gezisinden, ölümünden sonra, 1940’ta yayımlanacak <em>Şair New York’ta</em> adlı şiir kitabı doğdu. İspanya’ya geri döndükten sonra 1936’da <em>Tamarit Divanı</em> adıyla basılacak şiirlerini kaleme aldı. İspanya’da cumhuriyet kurulduktan sonra Lorca kendini tümüyle tiyatroya verdi, <em>Kanlı Düğün</em>, <em>Yerma</em> ve <em>Bernarda Alba’nın Evi</em> adlı ünlü oyunlarını bu dönemde yazdı. 1934’te, boğa güreşçisi bir arkadaşının ölümü üzerine <em>Ignacio Sánchez Mejías’a Ağıt</em> (1935) şiirini kaleme aldı. İç Savaş başlayınca Madrid’den ayrılarak Granada’ya gitti. 1936’da ağustosun 19’unu 20’sine bağlayan gece, Granada’da Milliyetçiler tarafından yargılanmadan kurşuna dizildi.</p>
  </div>

  <div class="translator html5_section">
    <p>ALOVA, 17 Haziran 1952’de Ankara’da doğdu. ODTÜ Mühendislik Fakültesi ve İstanbul Üniversitesi Yabancı Diller Yüksek Okulu’nda öğrenim gördü. 1970’lerden başlayarak yazdığı şiirlerini <em>En Son Çıkan Şarkılar</em> (1980), <em>Giz Dökümü</em> (1989), 1996 Cemal Süreya Şiir Ödülü’ne değer görülen <em>Bitik Kent</em> (1995) ve <em>Dizeler</em> (2001) adlı kitaplarında topladı. Dünya şiirinden hazırladığı antolojilerin yanı sıra Lorca, Iuvenalis, Catullus, Guillevic, Neruda, Kavafis gibi şairlerin yapıtlarını dilimize kazandırdı. Seferis’in <em>Bir Şairin Günlüğü</em> adlı yapıtının çevirisiyle 2004 Dünya Kitap Çeviri Ödülü’nü aldı.</p>
  </div>
</body>
</html>
