<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		prens de, hanedanı ile arası açık olduğu için kendi buyruğundaki Türklerle Oğuzlara katılıp bütün savaşlara  girmiş, Türkiye'nin kuruluşunda rol oynamıştır.<br/>
<br/>
		Bir süre Karahanlılar'ın ve Karahanlılar'a bağlı olmayarak yaşayan bat daki Hazar Kağanlığı'nın arasında  bocalayan Oğuzlar, anayurt dışındaki Türk Devleti'nin, yani Gazneliler'in elindeki Horasan'da çok sıkıntılı ve  tehlikeli yıllar geçirdikten sonra nihayet 23 Mayıs I040'ta Gazneliler'in Türk, Hintli, Afganlı, Acem, Arap ve  kültlerden kurulu 100.000 kişilik ordusunu 16.000 kişiyle bozup dağıtarak aynı günde devletlerini kurdular.<br/>
<br/>
		Dikkate değer ki bu savaşta Gazneliler ordusunun Türkler'den bîr bölümü Oğuzlara katılmış, öncü kuvveti olan  Arap ve kürtler ilk hamlede; Hintli, Afganlı ve Acemler daha sonra kaçmış. Gazneli Sultan Mesut'la birlikte  sonuna kadar dayananlar yine Türkler olmuştur.<br/>
<br/>
		Bu savaşın başkomutanı ve en büyük kahramanı, Türk tarihinin Deli Dumrulları'ndan biri olan &quot;Çağrı Bey&quot;,  Gazneliler ordusunun en büyük kahramanı da sarhoşluğuna ve tedbirsizliğine rağmen Gazneli Sultan Mesut'tur.  Devletimizin temeline en büyük harcı atan Çağrı Bey'i unutursak bu, bizim için ayıptan da büyük bir zillet olur.  Çağrı Bey'in unutulmadığına en büyük delil bugün birçok aydınların oğullarına &quot;Çağrı&quot; adını vermesidir. Fakat hu  kahramanın yalnız aydınların gönlünde yaşaması yetmez. Tarih kitaplarında gerekli yer verilmedikçe, ulu ve  gösterişli bir Çağrı Bey anıtı dikilmedikçe görevimizi yapmış sayılamayız.<br/>
<br/>
		Bu yıl yine cumaya rastlayan 23 Mayıs 1975, devletimizin kuruluşunun 935. yılıdır. Müttefik sandıklarımız  tarafından terk edildiğimiz, içteki bozgun unsurlarının ihanetine uğradığımız şu günlerde 935. yılı anmak manevî  güç kaynaklarımızdan biridir.<br/>
<br/>
		Tanrı'nın esir genliği, başta Çağrı Bey olmak üzere Dandânakan Savaşı'nın Selçuklu ve Gazneli bütün Türkleri'nin  üzerine olsun!..<br/>
<br/>
		Üzerinde henüz son söz söylenmemiş olan Mayıs günü ise 3 Mayıs 1944’tür. Bilindiği gibi o zamanki tek parti  idaresinin komünistleri koruyan milli eğitim bakanına ve onun şımarttığı komünistlere karşı yapılan bir yürüyüş  sansürle sessizliğe boğulmuş memleketle bomba gibi patlamış, o zamanki devlet başkanıyla çevresindeki  devşirmelerin ödünü patlatarak büyük tutuklamalara, hapislere; işkencelere yol açmış; satılık ve köle basın da  tek ağızla bu gardist hareketin (o zaman Almanya ayakta olduğu için faşist diyemiyorlardı) aleyhine açtıkları  haysiyetsiz iftira kampanyasını aylarca sürdürmüştü.<br/>
<br/>
		3 Mayıs artık Türkçüler'in günüdür. İlkönce 3 Mayıs 1945’te Tophane'deki Askerî Cezaevi'nde, bir masa başında  cay içerek kutlanmış, ondan sonra kırlarda ve salonlarda yapılan törenler halini almıştır.<br/>
<br/>
		Bu yılın 3 Mayısı, bu tören gününün 31. yıl dönümüdür. Demek ki henüz tarihe mal olmamıştır. Bir olayın tarihe  mal olması için üzerinden en az 50 yıl geçmesi gerektiğine göre 3 Mayıs, Yirmi Birinci Yüzyıl başlarında tarih  olacaktır.<br/>
<br/>
		Fakat 3 Mayıs için bugün de söylenecek bazı sözler vardır: 3 Mayıs bir uyarmadır. Yürüyüşü yapan birkaç bin  Türkçü gencin uyarması... 3 Mayıs aynı zamanda bir uyanıştır. O gençlerin haykırışıyla milletin uyanması...<br/>
<br/>
		3 Mayıs, solun sempatizanı bir devlet başkanıyla çevresindeki solcudan, komünistten, gafilden, çıkarcıya ve  dalkavuğa kadar varan devşirmeler güruhunca afyonlanmış milletin gerçekleri görerek uyanması ve  öfkelenmesidir.<br/>
<br/>
		Memleketin sinsice hazırlanmış planlarla, sosyal adalet ve kurtuluş adı altında komünist yapılmak istenmesi bu  yürüyüşle önlenmiş, ödlekler bozguncu plânlarından ister istemez vazgeçmeye mecbur kalmışlardır.<br/>
<br/>
		Yoksa Türkiye'nin de Romanya, Çekoslovakya, Macaristan gibi bir oldu bitti ile komünist olması kısa bir zaman  meselesiydi.<br/>
<br/>
		Yurdun nasıl hain bir şebeke ile sarılmış olduğu bugün, kısmen de yapılmış yayınlarla açığa vurulmuştur.  Bu sebeple, 3 Mayıs mühim bir dava günüdür ve yıllar geçtikçe ehemmiyeti daha iyi anlaşılmaktadır.<br/>
<br/>
		3 Mayısı yapan o günkü gençler bugün artık yaşlı birer insandır. Çoluk çocuğa karışmış, bahtiyar veya bedbaht  olmuş, bütün yurda dağılmış yurttaşlardır. Onlardan şimdiye kadar hiçbir övünme sesinin çıkmayışı da hareketin  ne kadar yüksek ve samimî olduğunu göstermektedir.<br/>
<br/>
		Boş kaplar çok öter. 3 Mayısçılar boş değil, yurt ve ırk sevgisiyle dolu idiler. Onun için susmaktadırlar. Fakat  susmak, Abdülhak Hâmit'in dediği gibi, bazen en güzel şiirden daha manâlıdır.<br/>
<br/>
		(22/23 Nisan 1975), ÖTÛKEN, 1975, Sayı: 5<br/>
<br/>
		<b>TÜRK TARİHİNDE &quot;EYLÜL&quot;</b><br/>
<br/>
		Ağustos'un Türk tarihinde zaferler ayı olduğu çok söylendi. Doğrudur. Fakat Eylül de zaferler ve mühim günler  bakımından ondan hiç aşağı kalmaz.<br/>
<br/>
		<b>5 Eylül 1063 Tuğrul Bey'in Ölümü:</b><br/>
<br/>
		Batı Türkeli'nin (Türkiye'nin) ilk hakanı olan Selçuklu Tuğrul Bey 5 Eylül 1063ta 70 veya 72 yaşında olduğu halde  başkent &quot;Rey&quot; de ölerek orada gömüldü. Tahran'ın pek yakınındaki Rey şehri eskiden büyük bir merkezdi. Tuğrul  Bey'in bozkır stilindeki kümbeti Rey'de bugün pek de göze çarpmaz bir durumdadır. Hem yakınına sokulan  yapılar, hem de ağaçlarla kapatılarak âdeta gözükmez hale getirilmiştir. Bunda, tabiî, Farsların kötü niyeti ve  Türk korkusu vardır.<br/>
<br/>
		Tuğrul Bey 23 Mayıs 1040 Dandânakan Savaşı'ndan sonra kurulan devletin başkanlığı 23 Mayıs 1040 ile 5 Eylül  1063 arasında 23 yıl, 3 ay, 12 gün yapmıştır.<br/>
<br/>
		Horasan'da Türkiye kurulduğu sırada bu yeni ve dipdiri devletin gözlerini dikmiş, olduğu batıda biri Müslüman,  biri Hıristiyan olmak üzere başlıca iki devlet vardı: Büveyhliler ve Bizans.<br/>
<br/>
		Büveyhliler Fars, Kirman ve Irak'ta büküm süren bir İran devleti olup sözde Bağdat halifesinin beyleri oldukları  halde gerçekte kendi hükümleri altında tutuyorlar ve ülkelerinin türlü bölümlerinde bu hanedanın ayrı kolları  hüküm sürmekle beraber dışarıda tek bir devlet gibi görünecek kadar birleşik bulunuyorlardı. Musul ve  yöresindeki Arap Ukayloğullan Devleti ile Diyarbakır, Erzen, Meyâfârkin ve Hısnıkeyfa'daki Kürt Mervanlılar  devleti de Büveyhlilerin dominyonları idiler.<br/>
<br/>
		Büveyhliler Devleti'nin halkı Acem, Ukayloğulları'nınki Arap. Mervanlılar'ın ise Kürt, Arap ve Ermeni idi.<br/>
<br/>
		Tarihin en büyük devlet kurucularından olan Tuğrul Bey, devletin kurulduğu yer olan Horasan'ın idaresini  ağabeyi kahraman Çağrı Bey'e bırakarak ordusuyla Büveyhliler ülkesine girip 1043'te Rey şehrini aldı; başkent  yaptı. Büveyhliler'in kuzey ülkelerini Türkiye'ye katmak demek olan bu davranış batıda hemen tesirini gösterdi  ve Büveyhliler'in dominyonu olan Mervanlılar bu yeni ve dinç devlete boyun eğerek Tuğrul Beğ'in dominyonu  olduklarını ilân ettiler. Tuğrul Bey, Rey'de Selçuk prensleri ve beylerini toplayarak her birisinin nereleri  fethedeceği hakkında buyruklar verdi. Bu buyruklar pek az istisna ile yerine getirildi.<br/>
<br/>
		Tuğrul Bey 1055'te Bağdat'a girerek Acem Büveyhiler Dev eti’ne son verdi ve Bağdat halifesi tarafından İslâm  dünyasının sultanı olarak ilân olundu. Büveyhliler'in unvanı ise sadece &quot;beylerbeyi&quot; idi.<br/>
<br/>
		Mısır'daki Şîî Fatımî halifesi İslâm dünyasını ikiye bölüyordu. Bağdat'la bile taraftarları vardı. Selçuklular  gelmeden önce Bağdat halifesinin hizmetine girmiş bulunan Türk askerleri ve kumandanları, tarih boyunca  Türklerde görülmüş bir saflıkla Şiiliği kabul etmişlerdi. Tuğrul Bey bunlarla çok uğraştıktan sonra 1060'ta büyük  Bizans şehri Sivas'ı alarak yağmaladılar ve geri çekilirken kendilerini yakalamaya gelen Pankoras adlı bir  Ermeni'nin buyruğundaki Bizans ordusunu bozguna uğrattılar. Aynı sırada Tuğrul Beğ de Anı kalesi ve yöresini  ele geçirdi.<br/>
<br/>
		İç düzeni sağladıktan sonra Bağdat'a yönelen Tuğrul Bey, halifenin kızı Seyyide'yi istedi. Halife önce razı olmadı.  Halife ailesinin kullu olduğunu ileri sürdüyse de 1062'de Tuğrul Bey, halifenin tahsisatını kesince, kutlu halife,  kutlu kızını vermeye razı oldu. Nikâh sözleşmesi Tebriz'de yapıldı,<br/>
<br/>
		Tuğrul Bey 1063'te tekrar Bağdat'a girerek pek parlak bir düğünle Seyyide'yi aldı. Seyyide, Tuğrul Bey'in  oturduğu saraya girince Tuğrul Bey ve oradaki bütün Türk beyleri ayağa kalktılar. Gelinin şerefine Türk oyunları  oynandı. Tuğrul Bey, Türk göreneğince yedi gün gelinin odasına girerek onu selamladı ve yüzünü açmadan çıktı.  Gerdek sekizinci günü oldu. Tuğrul Bey, halife maiyetine pek çok ihsanlarda bulundu.<br/>
<br/>
		Rey'e döndükten sonra hastalandı, 5 Eylül 1063'te öldü. Arkasında çok güzel bir ün bırakmıştı. Düşmanları ondan  korkar, tebaası ise severdi.<br/>
<br/>
		21 gün süren Sakarya Meydan Savaşı 13 Eylül'de kazanılmıştır. Daima maiyette çalışmaya alışmış olduğu için  kumandanlık vasıflarından mahrum bulunan İsmet İnönü'nün Eskişehir savaşlarında bozulup ordunun mühim  bölümünü yitirerek Sakarya'nın doğusuna çekilmesinden sonra kumandayı bizzat eline alan Mustafa Kemal  Paşa'nın, yüksek askerlik kabiliyetiyle yönetip, Özellikle subayların kahramanlığı dolayısıyla &quot;subay savaşı&quot; adını  alan ve o güne kadarki dünya savaşları içinde en uzun meydan savaşı olan Sakarya Meydan Savaşı'nda yeni bir  taktikle Yunanlıları yüz geri ettirerek teşebbüsün Türk Ordusu'na geçmesini sağladığı savaştır. 21 gün içinde  Türkler cepheye 55.000, Yunanlılar 120.000 kişi sokmuş,<br/>
<br/>
		15.0 kişilik Türk zayiatının 1000 kişisi subaylardan verilmiştir.<br/>
<br/>
		Savunma hattı yerine savunma sathı prensibini icat eden Mustafa Kemal Paşa, kazara attan düşmesi<br/>
<br/>
		dolayısıyla savaşın bir kısmını kırık kaburga kemiğiyle idare etmiştir. Sakarya savaşı, Çanakkale Savaşlarından  sonraki en kahramanca savaştır.<br/>
<br/>
		<b>18 Eylül 1048 Pasinler Savaşı:</b><br/>
<br/>
		Selçuklular çağında BizanslIlarla yapılan yüzyıllık çarpışmalardaki ilk büyük meydan savaşıdır. Pasinler Savaşı  veya Haşan kale Savaşı diye anılır. Türk Ordusu'na ikisi de Selçuk Hanedanı'ndan olan İbrahim İnal Bey'le  Kutlamış kumanda etmiştir. Rum, Ermeni, Gürcü ve Abazalardan kurulu Bizans Ordusu'na kumanda eden  Liparit tutsak edilip ordusu yok edilmiştir. Bu meydan savaşı da Malazgirt kadar mühimdir ve ondan 23 yıl önce  kazanılmış bir imha savaşıdır.<br/>
<br/>
		İbrahim İnal Bey, bu başarısından dolayı Tuğrul Bey'in kendisine vermek istediği büyük maddî hediyeleri kabul  etmediği gibi, Tuğrul Bey' de Liparit'in salıverilmesi için teklif ettiği büyük fidyeyi kabul etmeyerek Liparit'i salı  vermiştir.<br/>
<br/>
		Sabahtan akşama kadar süren bu savaş da, Malazgirt Savaşı gibi bozkır taktiği ile kazanılmış ve böyle bir taktiğe  akılları ermeyen düşmanların yok edilmesiyle sonuçlanmıştır.<br/>
<br/>
		<b>22 Eylül 1520 Yavuz'un Ölümü:</b><br/>
<br/>
		En büyük Türk hakanlarından olan Yavuz Sultan Selim, kısa saltanatında, üssülharekesinden çok uzaklarda  Kölemen ve Safevî ordusu gibi iki müthiş orduyu tam bozguna uğratmak ve çölü 30.000 kişiyle geçerek Mısır'a  dalmak gibi gözü karalık gösteren eşsiz bir kahraman askerdir. Hakanlığı çok kısa sürmeseydi, bir o kadar daha  yaşasaydı bugünkü Türk dünyasının manzarası çok başka olacaktı.<br/>
<br/>
		<b>25 Eylül 1396. Niğbolu Meydan Savaşı:</b><br/>
<br/>
		İçlerinde en ünlü Avrupa şövalyelerinin de bulunduğu Haçlı Ordusu'na karşı kazanılmış büyük bir meydan  savaşıdır. Türk Ordusu'nun başkomutanı Osmanlı Hanedanı'nın parslarından Yıldırım Beyazıt Bey'di. Türkleri  Avrupa'dan atmak için gelen Haçlı Ordusu'nun dökümü şöyle idî.<br/>
<br/>
		60.0 Macar  10.0 Fransız  10.0 Rumen  6.0 Alman  1.0 İngiliz<br/>
<br/>
		13.0 İtalyan, İspanyol, Leh, Çek, Hırvat.<br/>
<br/>
		Türk Ordusu 70.000 kişiydi ve bunun 10,000'i vasat durumunda olan Sırp askerleriydi. Macarlar, Türk savaş  usulünü tanıdıkları için ona göre tedbir alınmasını tavsiye ettilerse de zırhlı Fransız şövalyeleri kendilerini  dünyanın en cesur askeri sanarak ve göğü kargılarıyla yaracaklarını söyleyerek Macarlara kulak asmadılar.  Hatta Avrupa'nın en yiğit askeri olan Macarları korkaklıkla suçlayarak birden bire Türkler'e saldırdılar. Ön  saftaki hafif Türk yayalarının Türk tabiyesince geri çekilmesini bozgun sanarak asıl Türk Ordusu'na doğru  ilerlediler. Fakat çabucak sarılarak yok edildiler. Bunun üzerine Türk<br/>
<br/>
		Ordusu, düşman ordusunun büyük bölümüne taarruz etti. Romenlerle Hırvatlar savaşmadan kaçtıkları için  kurtuldular. Diğerleri şiddetle savundularsa da onlar da yenilip yok edilmekten kurtulamadılar.<br/>
<br/>
		Niğbolu Meydan Savaşı da imha savaşlarının mükemmel örneklerinden biridir. Fakat bir de kötü sonucu  olmuştur: Yıldırım Beyazıt, pek çok şövalyenin katıldığı bu orduyu yok etmekle gurura kapılmış ve Aksak  Temir'le olan tatsız hâdise bu gururdan maya almıştır.<br/>
<br/>
		En büyük Türk amirali Barbaros Hayreddin Paşa'nın kumanda ettiği Türk donanmasıyla Andrea Doria'nın  kumanda ettiği müttefik haçlı donanmasının yaptığı ünlü deniz savaşıdır. Türk Donanması gemi ve top  bakımından düşmana göre çok aşağıda olduğu halde Barbaros hem ustalığı, hem cesareti, hem de savaş<br/>
<br/>
		psikolojisini iyi bilmesi sayesinde kuvvetli düşmanı yenmiş, ünlü İtalyan amiralini kaçmaya mecbur etmiştir. 437  yıl önce yapılan bu müthiş deniz savaşının hâtırası hâlâ unutulmamıştır.<br/>
<br/>
		Beşiktaş'taki türbesinde yatan Barbaros'un ruhunun bir şeyler umarak beklediği muhakkaktır.<br/>
<br/>
		OTUKEN, 1975, Sayı: 9<br/>
<br/>
		<b>&quot;ÇİNGİZ HAN&quot; ve &quot;AKSAK TEMİR BEK&quot; HAKKINDA</b><br/>
<br/>
		Millî şuurun ve İlmî tarihçiliğin hâlâ gereğince gelişememesi, dinî taassubun hâlâ ruhlara hükmetmesi  dolayısıyla tarihimizin bazı büyüklerine karşı saygısızlıkta bulunmak, yahut Türk ırkının şu veya bu bölümlerini  birbirine düşman saymak gibi yanlışlıklar sık sık yapılmakladır. Bunların arasında en yaygını Çingiz ve Temir  düşmanlığıdır. Bu düşmanlığı yapanlar arasında Şarlman'la Şarlken'i birbirine karıştıran felsefeciler bulunduğu  gibi tarihçi geçinenler de vardır.<br/>
<br/>
		Bu tarihçi geçinenlerden biri Türk soyunun güzelliği hakkında yazdığı bir gazete makalesinde yine dinî taassup  sebebiyle Çingiz ve Temir'den &quot;mahlûkat&quot; diye bahsederek onların sarı &quot;Moğol&quot; ırkından olduğunu Türkler'in  ise beyaz ırkın mümessili olduğunu ileri sürdü.<br/>
<br/>
		Arlık İlmî bir değeri kalmayan bu eskimiş sarı ırk, beyaz ırk tabirleri yanında muharririn Çingiz ve Moğollar  hakkındaki son neşriyattan da habersiz olduğu, bu yazıları kırk yıl önceki ilmin kırıntılarıyla yazdığı  anlaşılmaktadır.<br/>
<br/>
		Burada tafsilâta girişerek, bazı gençlerin sorularını cevaplandırmak üzere, şimdiye kadar varılan İlmî sonuçların  özetini vereceğim:<br/>
<br/>
		Türklerle Moğollar iki kardeş millettir. Altay grubu denen akraba milletlerin en mühim iki tanesidir. Türkçe ve  Moğolca eskiden tek dil olup ancak Hunlar çağında iki ayrı dil haline gelmiştir. &quot;Hun-Türk münasebetleri&quot; adlı  tebliğ ile bunu iddia ve ispat eden Türk, Moğol ve Çin dilleri bilgini Von Gabain olmuştur, (ikinci Türk Tarih  Kongresi, s. 895-911, İstanbul, Kenan Matbaası).<br/>
<br/>
		Moğol kelimesini tarihe tanıtan Çingiz Han olmuştur. Kendisinden önce Moğollara (yani Moğolca konuşan boy  ve uruklara) ne dendiği kesinlikle belli değildir. Sekizinci yüzyıla ait Orkun yazıtlarında görülen &quot;Otuz Tatar&quot; ve  &quot;Dokuz Tatar&quot; adlı birliklerin Moğol olduğu ileri sürülmüşse de bu, birfaraziyeden ibaret kalmıştır. Çünkü bugün  Moğolistan denilen eski Gök Türk ülkesinin ancak onuncu yüzyıldan başlayarak Moğollarla dolduğu ortaya  konduktan sonra Sekizinci Yüzyılın Otuz Tatar ve Dokuz Tatarların da Türk olduğu kendiliğinden belli olmuştur.  GökTürkler çağında adı geçen &quot;budunlardan Moğol olduğu kesinlikle bilinen ancak Kıtaylar'dır ki daha sonraki  zamanlarda da tarihe Moğol olarak geçmişlerdir.<br/>
<br/>
		Fakat Çingiz’in &quot;Moğol&quot; topluluğu etnik değil, tıpkı &quot;Osmanlı&quot; tabiri gibi siyasî bir isimdir ve aralarında Türkçe  konuşan veya Türk olan boylar ve uruklar da vardır.<br/>
<br/>
		Eserini On Birinci Yüzyılda yazan Kaşgarlı Mahmut, Tatarları, ayrı lehçeleri olan bir Türk kavmi olarak  göstermiştir.<br/>
<br/>
		5- On Üçüncü Yüzyılda Büyük Çingiz İmparatorluğunu gezen Marko Polo, &quot;Tatar&quot; kelimesini Türklerle  Moğollar'ın ikisini birden kapsayan bir deyim olarak kullanmıştır.<br/>
<br/>
		6- Türkler'in kendileri de &quot;Tatar&quot;ı Türklerin bir parçası ve belki de Doğu Türkçe'siyle konuşan Türkler olarak  saymışlardır. Âşıkpaşaoğlu, tanınmamış tarihinde Süleyman şah'la birlikte Anadolu’ya gelen Türkler'i &quot;elli bin  miktarı göçer Türkmen ve Tatar evi&quot; olarak kaydeder.<br/>
<br/>
		Osmanlı padişahlarından II, Murat zamanında, hicrî 843’te yazılıp tarafımdan yayınlanan bir tarihî takvimde  Çingiz, Ögedey, Güyük, Mengü, Hülagû, Abaka, Keyhatu gibi Müslüman olmayan Çingizli kaanlar rahmetle  anılmıştır. (Osmanlı Tarihine ait Tarihi Takvimler, s. 92-94, İstanbul 1961, Küçükaydın Basımevi). Yani On Beşinci  Yüzyıl ortalarına kadar Türkiye'de aydınlar arasında bir Tatar düşmanlığı, Müslüman olmayan Türk'e düşmanlık  dîye bir şey yoktu. Bu müsamahakarlık Doğu Türkleri'ni veya Tatarları yabancı saymaktan, Çingiz Hanedanını  milli bir an dan saymaktan ileri geliyordu. Umumî bir müsamaha olsaydı aynı hoşgörürlük BizanslIlara,  Ermeniler ve Gürcülere, Batıklara karşı da gösterilirdi.<br/>
<br/>
		8- Türklerle Moğollar aynı kökten gelen iki kardeş millet olmakla beraber Çingiz Han, Moğol değil, Türk'tü.<br/>
<br/>
		Çingiz'in Türklüğü tarihî geleneklerin dışında tarafsız çağdaş Çinlilerin tanıklığı ile de sabittir. Profesör Zeki Velidi  Togan, 1941'de yayınladığı &quot;Moğollar, Çingiz ve Türklük&quot; adlı küçük eserinde, (s.<br/>
<br/>
		18) ve 1946'da yayınladığı &quot;Umumî Türk Tarihine Giriş&quot; adlı büyük ve değerli eserinde (S- 66) Çingiz Kaan'ı  1221'de riyaret eden Çao-hang adlı bir Çin elçisinin verdiği bilgiyi nakletmiştir. Bu elçi, Çngiz'in eski Şato  Türklerinden indiğini gayet açık olarak belirtmiştir. Şatolar ise, bilindiği üzere eski Gök Türklerden inen büyük  bir uruktur. Çingiz'in tipi hakkındaki tarihi bilgiler de (uzun boy, kumral saç, beyaz ten, yeşil göz) eski Gök Türk  kağanlarınınkine uymaktadır. Çingiz'in aile adı olan &quot;Börçegin&quot;, &quot;Börü Tegin&quot;in Moğolca söylenişinden ibaret  olduğu gibi &quot;Çingiz&quot; kelimesi de &quot;Tengiz&quot; yani &quot;Deniz&quot; kelimesinin Moğolca<br/>
<br/>
		söylenişinden başka bir şey değildir. Türkçe'de &quot;t&quot; ile başlayan kelimelerin Moğolca'da &quot;ç&quot; ile başladığını Altay  dilleri uzmanları söylemektedir.<br/>
<br/>
		Çingiz’in ailesi hiç şüphesiz eski Türk devlet geleneğine uygun olarak çok eski zamandan beri Moğollardan bir  kısmı üzerinde (belki de Moğollaşmış Türkler üzerinde) beylik eden bir Eçine Hanedanı kolu idi. Bu hanedanda  Türk geleneklerinin devam etmekte olduğu Çengîz'in oğullarından Çağatay ve Ögedey'in adlarından  gözükmektedir. &quot;Çağa&quot; ve &quot;öge&quot; bilindiği üzere, Türkçe kelimelerdir.<br/>
<br/>
		9- Aksak Temir Bek'in bir Barlas gibi olması ve Badasların Moğol uruğu sayılmasında Temir'in Türklüğüne  engel değildir. Temir'in ailesi de Çengiz ailesinin bir kolu olup Barlas uruğu üzerinde beylik etmiştir. Ruslar  tarafından Temir'in mezarını açmak suretiyle yapılan incelemeler onun da uzun boylu ve beyaz tenli olduğunu  ortaya koymuştur ki eski Arap ve Fars edebiyatlarındaki Türk tavsifine tamamen uygundur. Üstelik Temir'in  anadili de Türkçe'dir.<br/>
<br/>
		10- Ne Çingiz ne Temir Bek, Aryan tipinde değildi. Klâsik Türk tipi bazı sahtekarların iddia et liği gibi Hint  Avrupa tipi olmayıp Çinlilerle Aryan îler arasında orta bir tiptir Mezarlardan çıkan kafatasları, eski heykeller,  eski duvar resimleri ve tarihî tavsifler bunu gösterdiği gibi Arap ve Fars şiirlerinde de çekik gözlü Türk  güzellerinin övülmesine dair birçok örnek vardır. Milâdî 1114’te, yani daha Çingiz'in ve Moğolların ortaya  çıkmasından ne kadar önce ölmüş olan Zemahşehrî'nin bîr Türk güzeli hakkında yazdığı şu şiirlere bakın: &quot;O ne  kutlu bir gündü ki Yâfes kızlarından güzel ve cilveli bir kıza malik olmuştum. O güzel gözleri her ne kadar dar ise  de sihir kârlık bakımından geniştir. Baktığı vakit güzlerinin karası görünürse de güldüğü zaman bu siyahlığın  hepsi kaybolur.&quot; * * * &quot;Türk&quot; neslinden bir güzel kız beni kendi isteğimle ölüme doğru götürmektedir. O kızın  kendi fettan, gözleri de öldürücüdür. Zaten Türk'ün öldürücülüğü meşhur değil midir? Bu kızın kardeşinin kılıcı  ne kadar kesici ve öldürücü ise de bu hususta onun gözü erkek kardeşinin kılıcından daha kesicidir.<br/>
<br/>
		Kardeşi, aldığı esirleri azat ederse de bunun esirleri azat kabul etmez. Kardeşi bazı insanların kanını dökerse de  bu herkesin kanını dökmektedir. Kardeşinin elinde kâfirler feryat etmektedir. Bu ise Müslümanları  inletmektedir. Ben onun hicranı ile ağladıkça o benim karşımda güler ve güldüğü vakit büsbütün darlaşan  gözleri kalbimi yaralar.&quot; &quot;Su'dâ[l]'ya şöyle söyle: Bizim sana ihtiyacımız yoktur ve biz iri siyah gözlüleri istemeyiz.  Dar gözler ve dar gözlüler bizim düşüncemizi ve hayalimizi doldurmuşlardır, Onlar baktıkları vakit yalnız  gözlerinin siyahlıkları görünür. Fakat gülecek olurlarsa o siyahlık da görünmez olur. Türk yüzü ki Tanrı onları  kem gözden esirgesin, gökteki ay gibidir&quot; (Atsız Mecmua, Sayı: 15,15 Temmuz 1932, Sayfa: 66- 67.)  Oğuzların da vaktiyle tam klasik Türk tipinde olduklarının en büyük delili daha Selçuklu devleti kurulmadan  önce ölmüş bulunan Mes'ûdî'nin kaydıdır. Mes'ûdî &quot;Oğuzlar çekik gözlüdür. Fakat onlardan daha çekik gözlü  olanlar da vardır.&quot; demektedir. Genellikle Oğuzların torunları olan bugünkü Türkiye Türklerinin arasında da bu  tipin tam veya biraz değişik örnekleri çok sayıda göze çarpmaktadır.<br/>
<br/>
		Aksak Temir'in Türkiye Türkleri ile çarpışmasını bir millî dâva haline getirmeye çalışmak millî bir ihanetten  başka bir şey değildir. Aksak Temir'in Yıldırım Beyazıt'a karşı savaşan ordusunda pek çok Doğu Anadolulu  Türkmen vardı. Bu savaş gerçekte Osmanlı-Karaman, Osmanlı-Akkoyunlu, Osmanlı- Safevî vuruşmaları gibi bir iç  savaştır. Osmanlı-Karaman ve Osmanlı-Safevî savaşlarında gösterilen sertlik Osmanlı-Çağatay savaşındakini  bastıracak niteliktedir. Bu çarpışmalar Türk tarihinin oluşundaki bir kader sonucudur. Türk tarihi pek çok iç  çarpışmalarla doludur. Nitekim Osmanlı tarihinde de prensler arasındaki kıyıcı savaşlar büyük bir bölüm teşkil  eder,<br/>
<br/>
		Son zamanlarda Kül Tegin anıtının bulunduğu yerde keşfedilip Kül Tegin'e ait olduğu iddia edilen heykelin tipi  arkaik Orta Asya tipidir. Herhalde Kül Tegin'in veya Gök Türkler'in de &quot;Moğol&quot; olduğu iddia edilemez.<br/>
<br/>
		Selçukluların İranlı saray şairlerinden &quot;Dih Hudây Ebu&quot;l-Ma-âlîyi'r Râzi' Selçuk sultanının sarayındaki Türk  kölemenlerden bahsederken şöyle demektedir: &quot;Hepsi Kırgız ve Çin kökünden olan servi boylular, hepsi Yağma  ve Tatar tohumundan olan gül yüzlü güzeller, Aralarında gümüş çeneli Oğuz ve Kıpçak güzelleri, mis yüzlü ve ay  gibi Kay ve Kimekler de var. Tanrım, bu Türk çocukları ne güzel şeyler ki onlara bakan insanın gözleri bahar gibi  olur.&quot;<br/>
<br/>
		Buradaki Çin'den maksat Uzakdoğu Türkleri ve belki de Moğollardır. Tatarlar'ın yağmalarla birlikte gül yüzlü  güzeller olarak gösterilmesi onların su katılmamış Türklüklerine en büyük delildir.<br/>
<br/>
		15- Bugün özellikle &quot;Tatar&quot; denilen Türkler Kazanlılarla Kırımlılardır. Kazanlılar eski Bulgar Türkleri'nin,  Kırımlılar'da Kıpçaklar'ın torunlarıdır. Yani bugün siyasî ve hatta coğrafî bir anlamı olan Tatar kelimesini bir  Moğol uruğu, yahut Türk'ten başka bir şey diye düşünmek imkânsızdır.<br/>
<br/>
		Bu şartlar içinde Türk tarihinin iki büyük şahsiyeti olan Çingiz Han ile Temir Bek'i Türk'ten gayrı ve hele Türk  düşmanı olarak görmek, göstermek ve düşünmek tarihi tahrif etmekten başka bir şey değildir.<br/>
<br/>
		Özellikle Tatar kelimesini Moğol veya gayrı-Türk bir millet anlamında kullanmak hiçbir şey bilmemek demektir.<br/>
<br/>
		Türkler, Türk tarihinin birinci sınıf insanlarından bazılarını tenkit etmek, beğenmemek, sevmemek hakkına  maliktirler. Fakat hanedanlar arasındaki rekabetler dolayısıyla bunlardan birini tutarak onun hasmını millî  düşman diye ilan edemezler. Irk davalarında coğrafyanın hiçbir değeri yoktur.<br/>
<br/>
		Türkler'den bazılarını milli düşman diye göstermek hem tarihi değiştirmek, hem de yarınki Türk birliğini  baltalamak olur. Bu baltalama, tarihî düşmanlarımızın ekmeğine yağ sürmektir.<br/>
<br/>
		(23 Temmuz 1966). ÖTÜKEN, Temmuz-Ağustos 1966, Sayı: 31-32 [1] 'Su'dâ&quot;, Zemahşeri'nin Arap sevgilisinin  adıdır. Bu şiirleri o zaman Kelam Tarihi profesörü, sonra Diyanet İşleri Başkanı olan Şerefeddin Yaltkaya  tercüme etmişti.<br/>
<br/>
		10 <b>İLKTEŞRİN 1444 VARNA MEYDAN SAVAŞI</b><br/>
<br/>
		Osmanlı padişahlarının en büyüklerinden biri olan İkinci Murat, 12 Temmuz 1444'te Macarlar'la yaptığı barış  antlaşması ile Osmanlı tarihindeki ikinci mağlûbiyeti kabul ediyor ve 1437’den beri Haçlılarla sürüp gitmekte  olan savaş faslını kapayarak kendi isteği ile padişahlıktan çekiliyordu. Hiç şüphesiz, Ankara bozgunluğunun bile  sarsamadığı Osmanlı Türkleri'ni Jan Hunyad'ın birkaç zaferi yıkamazdı. Fakat Macar, Leh, Alman, Romen ve  Hırvat orduları ile yedi yıldır yapılan boğuşma, devleti de, Sultan Murat'ı da yormuştu. Osmanlı hanedanı içinde  ilk şair olan tedbirli, kahraman, ulu himmetli ve temiz yürekli İkinci Murat ruhunun aradığı sükûnu yeşillikler ve  sessizlikler arasında bulmak için Manisa'ya çekiliyor ve tahtını da 13 yaşındaki oğluna, yarının İstanbul fatihine  bırakıyordu.<br/>
<br/>
		Osmanlı tahtına tecrübesiz bir çocuğun gelişi mutaassıp Haçlılar muhitinde bir ümit ve istek doğurdu. Bu  fırsattan istifade ederek Türkler'i Avrupa'dan atmak kuruntusu gönüllerine yerleşti. Barış imzalanalı on gün  olmuştu, İncil üzeri yemin ederek verdikleri sözü nasıl bozacaklarını düşünüyorlardı. Papanın vekili &quot;başka dine<br/>
<br/>
		men sup olanlarla yapılan yeminin hükmü yoktur&quot; diye fetva verdi ve derhal harp hazırlığı başladı.  Haçlı ordusunun çekirdeğini seçme ve çelik zırhlı Macar atlıları teşkil ediyordu. Buna Almanlar, Lehliler,<br/>
<br/>
		Romenler, Hırvatlar da katılmışlardı. Macaristan kralı orduda bulunduğu halde başkumandanlık meşhur Jan  Hunyad'a verilmiş ve ordu 20 Eylülde Orsuva'ya gelip Tuna'yı geçmişti. Fakat büyük maksatla ve ümitlerle yola  çıkan bu ordu, kararlaştırdığı sevkulceyş harekâtını muvaffakiyetle tatbik edemiyor, ağır hareket ediyordu.  Macar kralının 250 arabaya yükletilen ağırlıkları ve ordunun diğer lüzumsuz eşyası bu ordunun yürüyüşünü  geciktiriyor ve Türkler'e vakit kazandırıyordu. Haçlı ordusu 26 Eylülde Vidin'e yetişti. Orsuva ile Vidin arasındaki  110 kilometre beş günde alınmıştı. Demek ki günde ancak 22 kilometre yürünüyordu. Halbuki bu sırada Türkler  Anadolu'dan bunun iki misli çabuklukla yürüyüş yaparak düşmanlarını karşılamağa koşuyorlardı.<br/>
<br/>
		Vidin önüne gelen düşman birkaç gün taarruz ettiyse de şehri alamadı. Oran'dan Rabova'ya gelindi. Türkler  şehri boşaltmışlardı. Haçlılar boş şehre girdiler.<br/>
<br/>
		6 ilk teşrinde Niğbolu'ya gelen Haçlılar Firuz Bey oğlu Mehmet Bey kumandasındaki Türk garnizonu tarafından  durduruldu. Haçlılar şehri alamadılar; burada da boşuna zayiat verdiler.<br/>
<br/>
		Haçlı ordusu geçtiği yerleri yakıp yıkarak Razgrad'a, oradan da müstahkem bir şehir olan Yenipazar'a geldi.  Burasını savaşla alıp içindekileri kılıçtan geçirdiler.<br/>
<br/>
		24 ilkteşrinde Şumnu, Varna, Petriç, Kavarna şehirlerine beyannameler gönderilerek teslim oldukları taktirde  serbest bırakılacakları, aksi takdirde kılıçtan geçirilecekleri bildirildi. Fakat bütün şehirler teslim teklifini  reddettiler.<br/>
<br/>
		26 ilkteşrinde Haçlılar Şumnu'ya taarruz etti. Türkler şiddetle karşı koydularsa da yenildiler. Son dakikaya kadar  müdafaa eden 50 kişi hiçbir çare kalmadığını görünce esir düşmektense ölmeği tercih ederek kendilerini  burçlardan aşağı attılar.<br/>
<br/>
		Haçlılar Şumnu'da beş gün kalarak vakit kaybettiler. 4 ikinci teşrinde Prevadi'ye geldiler. Burasını da güçlükle  alarak tahrip ettiler.<br/>
<br/>
		6 ikinci teşrinde Petriç kasabasını da epey zayiat vererek alıp içindeki Türkleri kılıçtan geçirdiler. 9 ikinci  teşrinde Varna'nın önüne geldiler. Akşam karanlığı basarken Türk ordusunun, kendi<br/>
<br/>
		gerilerinde toplu bir halde bulunduğunu gören Haçlılar şaşırdılar. Aşağı yukarı 4 kilometre mesafede  Türk ordugâhı kurulmuş ve Türk ordusunun ateşleri yanmağa başlamıştı.<br/>
<br/>
		Bu nasıl böyle olmuştu? Tahttan çekilip Manisa'ya giden İkinci Murat hangi sihirle ordusunun başında olarak  gerilerine düşmüştü?<br/>
<br/>
		Haçlıların antlaşmayı bozarak yürüyüşe hazırlandıkları öğrenilince Türk devlet adamları tehlikeyi sezmişler ve  çocuk padişaha işi zarifane bir şekilde anlatarak babasını tahta çağırmasını teklif edip bunu ikinci Mehmet'e<br/>
<br/>
		kabul ettirmişlerdi. Fakat Sultan Murat bu teklife ret cevabı vermiş, bunun üzerine istikbalin İstanbul Fatih'i,  tarihte pek tanınmış olan &quot;padişahsanız ordunuzun başına geçin, padişahsam ordunuzun başına geçmenizi  emrediyorum.&quot; mealindeki mektupla İkinci Murat'ı tekrar padişahlığı ele almağa mecbur etmişti. Ordusunun  yenilmesinden ve büyük oğlu Alâeddîn'in ölümünden doğan acı ile dinlenmek için çekildiği Manisa'da  beklediğini bulamayan ikinci Murat büyük bir çabuklukla ordusunu toplayıp hızla yürüdü. Gelibolu hizalarından  Kümeliye geçecekti. Fakat Haçlı donanmasının Gelibolu önünde beklediğini öğrenince büyük bir karar  çabukluğu ile doğuya yöneldi ve İstanbul Boğazı'na doğru ilerledi. Balıkesir- Bursa-Gemlik üzerinde yapılan bu  cebrî yürüyüş tamamı ile muvaffak olmuş bir hareketti. Gayet gizli olarak yapılmış, Gelibolu önünde bekleyen  düşman donanması aldatılarak yerinde bırakılmıştı. Bu donanma boş yere Türk ordusunu Çanakkale Boğazı'nda  bekliyordu.<br/>
<br/>
		Türk ordusu Anadolu Hisarı önünden, İtalyan gemileri ile Kümeliye geçti. 40.000 kişi olan Türk ordusu er başına  bir duka altını isteyen İtalyanlar'a bu parayı vererek Rumeli'ye geçmiş ve hızla Edirne'ye yürümüştü.<br/>
<br/>
		Edirne'ye ilkteşrîn ortalarında varıldı. Bu sırada düşman boşuna Niğbolu'yu sarmakla vakit geçiriyordu. Türk  ordusu Edirne-Filibe-Şıpka-Tırnova yolu ile Niğbolu'ya vardığı sırada düşman oradan çekilmiş, Şumnu'ya doğru  gitmişti. Niğbolu'daki Türk kuvvetleri de orduya katıldı. Doğuya doğru ilerlendi. Haçlılar, Türk ordusunun kendi  artlarında olduğunu bilmiyorlar, bu toprakları iyi tanıyan Türkler ise kendilerini saklamak suretiyle yıldırım gibi  ilerleyerek düşmana yaklaşıyorlardı.<br/>
<br/>
		9 ikinci teşrinde Haçlılara yetişmişlerdi, iki ordu ters cephe ile çarpışacaklardı. Çünkü Haçlılar arkalarını Varna'ya  vererek Batı Şimal'e doğru cephe almışlar, Türkler ise cepheyi Cenup Doğu'ya doğru tutmuşlardı.<br/>
<br/>
		Macar kralı, Türk ordusunun dört kilometre uzakta olduğunu öğrenince atların eğerlerinin çıkarılmadan  gecelenmesini emretti. Manevî kuvvetleri mükemmeldi. Macarların üstünlüğü zırhlı süvarilerden mürekkep  olmalarında idi. Başkumandanları Jan Hunyad, Türklere karşı birkaç zafer kazanmış büyük bir kumandandı, iki  tarafta da top vardı.<br/>
<br/>
		Türk ordusu Anadolu'dan 40.000 kişiyle Kümeliye geçmiş, burada da bazı kuvvetler kendisine eklenmişti.  Edirne'de bir miktar asker bıraktıkları için 50.000 kişiden çok değildiler. Haçlılar ise 70.000 kadardı. Yanlış bir  düşünce ile bazı Türk kaleleri önünde boşuna oyalanıp zayiat vermeselerdi Türk ordusuna göre daha üstün bir  durumda bulunacaklardı.<br/>
<br/>
		10 ikinci teşrin 1444'te savaş başladı. Türkler, Haçlıların bozdukları antlaşmayı bir kargıya geçirerek karargâha  dikmişlerdi. Türk ordusunun sağ kanadında Turhan Bey buyruğundaki Kümeli sipahileri, ortada Karaca Paşa  buyruğundaki Anadolu sipahileri bulunuyordu. Sol kanatta akıncılarla hafif piyadeler olan azaplar vardı.  Başkumandan olan İkinci Murat, kapıkulları yani yeniçeri ve kapıkulu sipahisi ile ihtiyatta bulunuyordu.<br/>
<br/>
		Ters cephe ile yapılan savaşta iki taraftan birinin mahvolacağı tabiî idi. Bu neticeyi katileştiren  sebeplerden birisi de iki tarafın azmindeki şiddet ve kumandanlarındaki ustalıkla askerlerindeki  kahramanlıktı.<br/>
<br/>
		Taarruza Türkler başladı. Türkler'in sol kanadındaki 10.000 azap ve akıncı düşman sağ kanadına, onu çevirecek<br/>
<br/>
		şekilde, yaklaştılar. Azaplar düşmanı ok yağmuruna tuttuktan sonra akıncılar düşmana doğru saldırdılar. Aynı  zamanda Anadolu Beylerbeyi Karaca Paşa da Anadolu sipahileriyle düşmana şiddetle taarruza geçti. Düşman,  azap ve akıncıların yaklaşmalarına müsaade ettikten sonra zırhlı süvarileriyle pek sert bir mukabil taarruzda  bulundu ve hafif Türk kuvvetlerini geriye doğru sürdü.<br/>
<br/>
		Karaca Paşa kuvvetleri ise karşılarındaki Hırvatları yenerek ilerlemeğe başladılar. Hırvatlar genlerindeki bütün  ihtiyatları da harbe sokarak bu hücumu durdurmağa çalıştılarsa da muvaffak olamadılar. Hırvatlar bataklığa  doğru sürülerek hepsi birden yok edildi.<br/>
<br/>
		Jan Hunyad, kendi sağ kanadının kötü durumunu görünce kendi kumandasına aldığı Macar ve Boşnak  kuvvetleriyle Karaca Paşa'ya saldırdı. Bu yan hücumu pek yaman oldu. Çok kanlı olan çarpışmada Karaca Paşa  şehit düştü. Anadolu sipahileri, yeniçerilerin soluna kadar çekildiler.<br/>
<br/>
		Türk sağ kanadındaki Rumeli sipahileri de merkez solla birlikte düşmana taarruza geçmişlerdi. Düşman, zırhlı  süvarileriyle bunlara da mukabil bir taarruz yaparak Rumeli sipahilerini geriye sürdüyse de ihtiyatlarını alan sağ  kanat yeniden saldırarak Haçlıları püskürtüp takibe başladı.<br/>
<br/>
		Düşman başkumandanı Jan Hunyad kendi sağ kanadındaki durumu düzelttikten sonra şimdi bozulan sol  kanadını da düzeltmek için Macar kralının yanında bulunan ihtiyat alaylarından birini alarak yardıma koştu.  Turhan Bey'in Rumeli sipahilerini geri itmeğe başladı. Anadolu sipahileri de yeniçerilerin sağına çekilip cephe  kurdular.<br/>
<br/>
		Savaşın buraya kadar olan kısmı Haçlıların lehi ne gibi gözüküyordu. Her ne kadar Hırvatlar mahvedilmişse de  Türk ordusunun kanatlarıyla ortası çekilmeğe mecbur edilmiş ve cephe, padişahın yedek kuvvetleri olan  yeniçerilerle kapıkulu sipahilerinin önüne kadar gerilemişti. Fakat buna mukabil Türkler'in lehine de şu durum  vardı: Haçlıların bütün kuvveti savaşa sokulduğu halde Türkler'in kapıkulu askerleri henüz yıpranmamış bir  halde ihtiyatta idiler. Bundan başka yıpranmış düşman kuvvetleri Türkler'in meşhur kaz kanadı tabiyesinin  karşısında idiler.<br/>
<br/>
		Düşman, Türk hattının iki yanına çekilmiş olan Rumeli, Anadolu sipahileriyle azap ve akıncıları galiba tamamıyla  bozulup bitmiş sanıyordu. Bunların varlığını hiç düşünmeden yeniçeri ve kapıkulu sipahilerine yüklendi.<br/>
<br/>
		Bu kuvvetin önünde hendekler açılmış, engeller yapılmıştı. Jan Hunyad, Macar kralının yanındaki alayları, son  ihtiyat olarak, katî netice anında savaşa sokmak istediği için bunların kendisinden emir beklemelerini  söylemişti. Fakat bu alayların kumandanları savaşın Türk karargâhı önünde cereyan etmekte olduğunu görünce  askerliklerini unutup kraldan savaşa girmek müsaadesini istediler. Kral bu müsaadeyi vermek yanlışlığını yaptı.  Düşmanın son ihtiyatı da yeniçerilere taarruz etmek için atıldı.<br/>
<br/>
		Türkler, düşmanın bütün kuvvetleri harbe girince katî dakikanın geldiğine hükmettiler. Yeniçeri cephesinin  merkezi biraz geriye ricat ettirilerek kaz kanadı tabiyesi tatbik olunmağa başladı. Düşman, Niğbolu'da olduğu  gibi bir yarım çemberin içine girdiğinin farkında değildi.<br/>
<br/>
		Bu sırada kendi sol kanadının da durumunu düzeltip kralın karargâhına gelmiş olan Jan Hunyad, kendi emrine  aykırı olarak son yedeklerin de savaşa girmiş olduğunu gördü ve başkaca yapılacak bir işi olmadığı için Haçlıları<br/>
<br/>
		şiddetle ve üç defa hücuma şevketti.<br/>
<br/>
		Haçlılar Sultan Murat'a saldırıyor, Türkler Macar kralını yakalamak istiyorlardı. Türk karargâhının önünde pek  çetin bir boğuşma oluyordu. Bu arada Sekban başı Yazıcı Doğan da şehit düştü. Büyük bir yiğitlikle saldıran  Macar kralının atını Rüstem adında bir Türk askeri balta ile devirdi. Kral öldürüldü. Koca Hızır adında yaşlı bir  asker kralın başını kesip bir mızrağa saplayarak mızrak ucundaki bozulan antlaşmanın yanına dikti. Zaten  yeniçerilerin yanında bulunan Anadolu ve Rumeli sipahileri de kaz kanadını kapayarak düşmanı çember içine  almışlardı. Gece basarken Jan Hunyad Romenlerle birlikte Şimal'e doğru kaçabildi.<br/>
<br/>
		Ertesi sabah (11 ikinci teşrin) 1444 düşman karargâhında tutunmakta olan küçük düşman birliklerine taarruz  olunarak kumandanları Kardinal Sezarini başta olmak üzere hepsi kılıçtan geçirildi. Kralın 250 araba tutan eşyası  zapt olundu.<br/>
<br/>
		Hunyad'la birlikte kurtulan dört beş bin kişilik kuvveti Davut Paşa iki gün Tuna'ya kadar kovaladı.<br/>
<br/>
		Varna meydan savaşı imha savaşlarının en güzel örneklerinden biridir. Baştan sonra kadar iyi idare edilen bir  savaştı. Hareketlerini gizleyerek düşmanı gafil avlayan Türk Ordusu, bu savaşla tarihimize çok şanlı bir yaprak  yazmıştır. Jan Hunyad'ın kumandanlıktaki ustalığı ve Macar atlılarının zırhlı olduğu düşünülürse bu zaferin  değeri daha iyi anlaşılır. On beşinci asırdaki zırhlı süvariler bugünün tankları gibi önüne geleni süpüren yaman  bir kuvvetti. Türkler böyle bir kuvveti imha etmişlerdir. O korkunç kuvveti yenip yok eden İkinci Murat'la Türk  ordusu kutlanmağa lâyıktır.<br/>
<br/>
		Başta İkinci Murat, sonra Karaca Paşa olduğu halde o savaşın bütün şehit ve gazilerini saygı ile analım. Üç yıl  sonraki 10 ikinci teşrin, bu zaferin 500. yıldönümüne rastlayacaktır. Milletçe bir tören yapmak ve İkinci Murat'ın  heykelini dikmek için şimdiden hazırlansak büyük bir değer bilirlik olmaz mı?<br/>
<br/>
		(2 İkinci teşrin 1941) Çınaraltı, 1941, Sayı; 15<br/>
<br/>
		<b>NAVARİN BASKINI (20 Ekim 1827)</b><br/>
<br/>
		Bundan 148 yıl önce, 20 Ekim 1827'de Türk donanması, Navarin Limanı'nda demir atmış dururken, müttefik  İngiliz-Fransız-Rus donanmalarının baskınına uğrayarak battı. 57 gemiyle birlikte 8000 asker de şehit oldu.  Bu baskının sebebi, Hıristiyan milletlerinin Yunan hayranlığıdır. Yunanlılar, bilhassa Ruslar'ın gizli yardımıyla  bağımsızlık davası için, tabii oldukları Osmanlı Devleti'ne isyan etmişler, fırsat buldukça, tıpkı dün Kıbrıs'ta  olduğu gibi, fakat ondan çok büyük ölçüde olarak, silahsız Türkler'i öldürmüşler, sonunda devlet kuvvetleri  tarafından sindirilmişlerdi. Baskının asıl sebebi Yunan hayranlığı olmakla beraber, Türk imparatorluğu'nun  paylaşılması plânları da rol oynuyordu.<br/>
<br/>
		Baskının liderliğini İngilizler yapmıştır. Bu onların eski âdetidir. Fransa'da Haçlı seferlerinden ve onun yaygın  edebiyatından kalma bir Türk düşmanlığı vardı. Ruslar ise sıcak denizlere çıkmak için Türk İmparatorluğu'nun<br/>
<br/>
		yıkılmasını amaçlayan şaşmaz bir siyaset güdüyorlardı.<br/>
<br/>
		Navarin Baskını'nı anmakta fayda vardır. Çünkü bugün de yine Yunanlılar yüzünden Batıklarla aramız açıktır.  Fransa açıkça, İngiltere örtülü biçimde Yunanlıları tutmakta; Ruslar komünist taktiği icabı ikili oynamaktadır.<br/>
<br/>
		Geçmişi anmanın büyük faydası, yabancının dostluğuna inanmanın asla doğru olamayacağını göstermesindedir.  Yüzyıllardan beri insan kardeşliği davaları güdülmüş, filozoflar, peygamberler, bilginler, şairler bu davayı  savunmuş, fakat sosyal kanun olan &quot;milletler savaşı&quot;nda en küçük değişme olmamıştır. Kardeşliği telkin eden  İsa'yı Tanrı'nın oğlu sayan Hıristiyan Katolik-Protestan halinde, dindaşlarını kardeş sayan Müslümanlar Sünnî- Şîî  halinde birbirlerini boğazlamışlardır. İnsanları birleştirip tek devlet yapacağını, hattâ devleti de kaldıracağını  ilân eden komünistlerin akıttığı insan kanı ise insanlık tarihinde aşılması imkânsız bir rekordur.<br/>
<br/>
		Gerçek bu iken, Türkiye'nin kaderinde rol oynaması muhtemel parti liderlerinin şu veya bu mîlletle kardeşlikten  bahsetmesi, saf milletimiz için ciddî bir tehlikedir. Türk milleti, yukarı kademelerden gelen sözlere çabuk  inanmakla ün yapmıştır. Bundan dolayıdır ki ona daima en katı gerçekleri söylemekte fayda vardır.<br/>
<br/>
		Şartlar ve sebepler hazır olunca karşımızdakilerin bize karşı hemen birleşecekleri unutulmamalıdır. Navarin  Baskını örnektir; ders olmalıdır.<br/>
<br/>
		Şu da hatırdan çıkarılmamalıdır ki Türk milleti, Müslüman milletler de dahil olduğu halde, başkalarına antipatik  gelen bir millettir.<br/>
<br/>
		Bunun için Türk gençlerine sık sık geçmişi hatırlatıyoruz. Geçmişi hatırlatmak yarını düşünmemek için değil,  yarının geçmişe benzemesine çalışmak içindir.<br/>
<br/>
		Dünkü gerçekler yarın da gerçek olabilir. (7 Ekim 1075). ÖTÜKEN, 1975, sayı: 10 <b>İKİ</b><br/>
<br/>
		<b>ŞANLI YIL DÖNÜMÜ</b><br/>
<br/>
		Birinci kanun ayında Türk tarihinin iki şanlı yıl dönümü vardır. Biri 11. biri de 19. yüzyılda olan bu iki şanlı günün  ikisi de kuşatma savaşlarına aittir. Kavgalar ve kahramanlar tarihinin destanı olan tarihimizin bu iki büyük  olayını Türk gençleri daima övünçle hatırlamalıdır. Bunların biri Antakya'yı aklığımız, biri Plevne'yi verdiğimiz  günün yıl dönümüdür:<br/>
<br/>
		I- On birinci yüzyılın Üçüncü dörtte birinde Ermeni dükü Flaretos, Anadolu'nun Doğu-Güney bölgesinde bir  devlet kurmuş ve sarp kayalara dayanan bu devleti Türkler'e vergi vererek yaşatmağa muvaffak olmuştu.  Antakya da Flaretos'un elindeydi. Flaretos'la bozuşan oğlu, İznik'e gelerek Anadolu Selçuk kralı Gazi Süleyman  Şah'ı Antakya'yı almağa kışkırttı. Koca Süleyman Şah hareketini gizli tutmak için yalnız geceleri yürüyüp  gündüzleri köylerde saklanarak Anadolu'yu boydan boya geçti. Gecenin karanlığında şehrin surlarına yanaşarak  ipler attırdı, iplere tırmanarak burçlara çıkan Türk askerleri şehrin kapısını açtılar. Gazi Süleyman Şah 280 kişilik  kuvvetiyle şehre girdi.<br/>
<br/>
		Türk askerleri korkunç bir haykırışla saldırınca Ermeliler büyük bir baskına uğradık sanarak panik yapmışlar ve  şehrin iç kalesine kaçarak canlarını kurtarmışlardır. Bu vakıa 1084 birinci kânununun 8. gününde, bazı  tarihçilere göre de 13. gününde olmuştur. İç kalenin alınması ise Süleyman Şah'ın askerlerinin azar azar  arkadan gelmesi üzerine daha sonradır.<br/>
<br/>
		11- 10 birinci kanun 1878, 145 günlük şanlı bir müdafaadan sonra Plevne şehrimizin düştüğü gündür.<br/>
<br/>
		Müşir Gazi Osman Paşa 40.000 kişilik ordusuyla 150.000 kişilik Rus ve Romen ordularına dayandıktan sonra  yiyeceğinin tükenmesi üzerine bir çıkış yapmış, fakat başaramayarak düşmana tutsak düşmüştü. Osman Paşa o  kadar askerî üstünlük ve kahramanlık göstermişti ki Moskof Çarı ve başkumandanı onun kılıcını alamadılar. Gazi  Osman Paşa'nın ruhu bugün bütün dünyaya bir yurdun, Çekler ve Fransızlar'ın yaptığı gibi, teslim  edilemeyeceğini, yurdun kalelerinin, hattâ açık şehirlerinin Plevne gibi müdafaa olunacağını sessiz bir belâgatla  haykırmakladır. Antakya'da yenenlerle Plevne'de yenilenlerin hâtırası yarınımızı aydınlatan güneşlerdir.<br/>
<br/>
		ORKUN, 1943,Sayı: 12<br/>
<br/>
		<b>ÇANAKKALE SAVAŞI</b><br/>
<br/>
		Fler yıl olduğu gibi bu yıl da bir heyet, Gülcemal vapuru ile Çanakkale'ye gitti. Sahillerden bakarak güya şehitleri  ziyaret etti. Hattâ bu yıl, garip bir tesadüfle İngiliz donanmasına mensup askerler de karaya çıkarak kendi  mezarlarını ve âbidelerini ziyaret ederken bizimkiler yalnız denizden, o kahramanlık meydanına bakarak  hasretli ahlar çekmekle iktifa ettiler. Edebiyat Fakültesi tarih zümresi talebesinden bir hanım, Çanakkale  ziyaretinin gemi ile değil, İstanbul'dan yaya olarak yapılmasını ve bizzat harp sahasının ve şehitliklerin  gezilmesini teklif ederek ortaya yepyeni bir düşünce attı. Biz yapmak istediğimiz halde bu yıl, birçok engeller  dolayısıyla, bu işi yapamadık. Fakat ey Türk Gençliği, sana soruyorum:<br/>
<br/>
		Sen Arap Muhammed'in mezarını artık bıraktıktan sonra senin Kabe'n Çanakkale, Sakarya ve Dumlupınar değil  midir? Son, Kabe'ne, rahat bir geminin içinde cazbant dinleyerek mi, yoksa yalçın yollarda, vakti le  Çanakkale'de Türk vatanını korumağa koşanların çektiği zahmeti çekerek, yayan mı gitmek istersin?  Görüyorsun ki eller kendi şerefsizce yenilen ölülerine bile nasıl ihtiram gösteriyor, onların başına ne büyük  taşlar dikiyor... Sana gelince: Senin ölüme göz kırpmadan bakan şerefli şehitlerinin hâlâ bir âbidesi yok!., Ey  Türk gençliği! Çanakkale senin vatanındır!.. 18 yıl önce orada korkunç ve nispetsiz bir boğuşma oldu. Bir tarafta  her türlü vesaitle pusatlanmış soğuk kanlı İngilizler, cesur İrlandalIlar, yaygaracı Fransızlar, çevik AvustralyalIlar,  sporcu Yeni ZelandalIlar; korkunç Senegallılar, diğer tarafta da sessiz ve gösterişsiz Türkler vardı. Bu korkunç  boğulmayı harikulade kahramanlıkları ile senin kanından olan Türkler kazandı. Fakat ne korkunç tecellidir ki 18  yıl geçtikten sonra orada yenilen düşmanların âbideleri yükseliyor... Senin vatanında düşman abideleri... buna  nasıl tahammül ediyorsun Türk genci? Diyelim ki paran olmadığı için onlara lâyık bir taş dikemedin!<br/>
<br/>
		Fakat yılda bir defa oraya gidecek kadar kendinde kuvvet bulamıyor musun?<br/>
<br/>
		Türk genci! Yurdunda mekteplerin açılmasını, yolların yapılmasını, fabrika bacalarının tütmesini devletten  bekleyebilirsin! Fakat büyük ölülerine hürmet merasimini yapmak icap etti mi devlet senin gerinde kalmalıdır,  Her yıl muntazam bir kütle halinde İstanbul'dan kalkıp yaya olarak Çanakkale'ye gitsen, kanlı boğulma  sahalarını gezsen ve orada mertlik dersi alsan nasıl olur? Türk genci Çanakkale Destanı'nı hiç bir kalem bize<br/>
<br/>
		olduğu kuvvetle anlatamaz. Eğer sen damarlarında temiz Türk kanı taşıyan bir insansan aşağıdaki kısaltılmış  satırlarda kendi ırkının kahramanlığını oku:<br/>
<br/>
		Türkiye, Almanya ile ittifak ettikten sonra boğazları kapatmağa mecbur olmuştu. 10 Ağustos 1914’le iki Alman  harp gemisi boğazdan içeri girerek bize iltica etliler (Bu gemiler satın alınarak Yavuz ve Midilli adı konuldu).  Bu iki gemiyi kovalayan İngiliz donanması boğaz topları karşısından döndü.<br/>
<br/>
		Eylül'den itibaren boğaz düşman tarafından abluka edildi. Boğazlar kapanınca Rusya, kendi müttefiklerinden  ayrılmış oldu. Halbuki Rus ordusunun teçhizatı kötü, cephanesi azdı. Boğazlar açılırsa İngiliz ve Fransızların  yardımı ile Rusların milyonluk askerleri silâhlandırılacak ve bu büyük kuvvetle Almanya ezilecekti. Diğer taraftan  1914'te başlayan Türk taarruzu üzerine Rus başkumandanı İngiltere'ye müracaat ederek Türklerin dikkatini  başka tarafa çekmek için Türkiye aleyhine bir nümayiş yapılmasını rica etti. Bu suretle uzun müzakerelerden  sonra Çanakkale'ye taarruza karar verildi.<br/>
<br/>
		Düşman 1915 Şubat'ında Çanakkale'ye deniz hücumları yapmağa başladı. Bir kaç defa yapılan  bombardımanların bazıları oldukça muvaffakiyetli oldu. Fakat boğaz gerilemedi. Bu sıralarda yalnız deniz  kuvvetleriyle bu işin başarılamayacağı anlaşıldığından 60.000 İngiliz ve 17.000 Fransız'dan mürekkep bir de  ordu hazırlandı. 18 Mart 1915'te katî deniz taarruzu yapıldı. İngiliz ve Fransızların 316 topuna biz 93 topla karşı  koyduk. Akşama kadar süren bu çetin çarpışmada vaziyet bizim için oldukça buhranlı oldu.<br/>
<br/>
		Umumi seferberlik dolayısıyla orduya gelen en ihtiyar efrat bile hiç olmazsa su taşımak suretiyle vazifelerini  yaptılar ve bazıları ezan okuyarak maneviyatı takviye ettiler. Harpte düşmanın üç zırhlısı ve iki torpidosu battı.  İki zırhlısı da mühim surette zedelendi. Düşmanın insan zayiatı da 2000'den çoktu. Buna karşı biz 3 zabit 22  nefer şehit, 2 zabit 59 nefer yaralı vermiştik. Bu harple Türk ordusunun cephanesi bitmişti. Eğer ertesi gün  düşman yeniden taarruz etseydi belki kazanabilirdi. Fakat yedikleri tokattan maneviyatları o kadar kırılmıştı ki  taarruz edemediler. Bu darbe düşmanları manen çok sarstı. Büyük bir şaşkınlık ve kararsızlık içinde kaldılar.  Boğazın dışındaki<br/>
<br/>
		77.0 kişilik kuvvetlerini karaya çıkararak taarruz edecek yerde manasız bir hareket olarak bu kuvveti Mısır'a  sevk ettiler.<br/>
<br/>
		Nisan'da bu kuvvetler yeniden adalarda toplanmağa başladı. İngiliz-Fransız sefer heyetinin başkumandanı  General Hamilton 23 Nisan'da ihraç yapmağa karar verdi ise de ancak 25 Nisan'da yapılabildi. Düşmanın plânı  şöyle idi: Asıl kuvvet Seddilbahir'e çıkacak ve buradan merkez istihkâmlarının arkasına yürüyecek.<br/>
<br/>
		Bu hareketi Kumkale'ye çıkacak olan takviye edilmiş bir Fransız alayı seyredecek, takviye edilmiş bir İngiliz  fırkası da Kabatepe'ye çıkarak hem asıl kuvveti seyredecek<br/>
<br/>
		, hem de fırsat bulursa en kısa yolla merkez istihkâmlarının arkasına yürüyerek asıl kuvvetle hareket edecek.  Saros Körfezi'nde ve daha sair bazı yerlerde deTürkler'i aldatmak için nümayişler yapılacak... Bu plân çok  güzeldi.<br/>
<br/>
		Bize gelince; düşmanın 18 Mart taarruzundan sonra Çanakkale'yi oldukça takviye etmiştik. 65 taburdan, yani  takriben 60.000 kişiden mürekkep bir Türk ordusu Çanakkale'yi müdafaa edecekti. Ordu kumandanı Alman  müşir Liman Paşa idi. İki kolordu kumandanı da Alman'dı. Orduda ceman 10-15 Alman zabiti vardı. Fakat Alman<br/>
<br/>
		kumandan yanlış bir müdafaa sistemi tatbik etti: Bir kere İngiliz ve Fransızlar'ın asıl taarruzunu Anadolu  cihetinden bekleyerek birinci orduyu teşkil eden iki kolordudan birini tamamen Anadolu sahasına geçirmişlerdi.  Bu suretle hakikî ihraç sahasında kuvvetimiz azalmıştı. Saniyen düşmanın karaya çıkmasına manî olmak usulü  yerine, karaya çıktıktan sonra ilerlemesine mani olmak usulünü takip ediyordu. Türk kumandanlar bunun  mahzurlarını Liman Paşa'ya söyledilerse de dert anlatamadılar. Sonradan Alman baş kumandanının takip ettiği  usulün yanlışlığı meydana çıktı. Fakat artık yapılacak bir şey kalmamıştı.<br/>
<br/>
		25 Nisan sabahı düşman gemileri şiddetli bir ateşle tabyalarımızı dövmeğe başladılar. Liman Paşa'nın asıl  taarruzu Anadolu tarafından beklemek hakkındaki fikrinin yanlışlığı anlaşılınca Anadolu'daki kolordudan Rumeli  tarafında takviye kıtaları geçirmeğe teşebbüs edildi. Fakat bu iş pek güçlükle oluyordu. Çünkü düşman  tahtelbahirleri de Marmara'ya girmişlerdi ve şiddetli fâaliyette bulunuyorlardı.<br/>
<br/>
		Düşman takip ettiği plan mucibince Kumkale'ye bir Fransız livasını ihraç etti. Burada Fransızlarla pek kanlı  boğuşmalar taarruz ve mukabil taarruzlardan sonra 26-27 Nisan gecesi düşman burayı boşaltarak çekildi.  Buradaki iki günlük harplerde Fransızlar 780, biz ise 1750 zayiat vermiştik.<br/>
<br/>
		Arıburnu cihetine gelince: Burada o zaman kaymakam bulunan Gazi'nin kumandasındaki 19. fırkamız ve bir de  9. fırkamız vardı. Düşman, ihracını, Avustralya ve Yeni Zelanda efradından mürekkep olan ve kısaca &quot;Anzak&quot;  denilen kolordusu ile yapacaktı. Düşman donanmasının şiddetli ateşi altında burada 25 Nisan günü ilk kafile  olan 1500 Anzak sabah saat 4.20'de karaya çıktı. Bunu gören 27. Türk alayının ikinci taburu derhal mukabeleye  başladı. Düşman arkadan 2500 kişilik öncüsünü de çıkardı. Üç parti olarak asıl kuvvetten 4000 kişi daha ihraç  olundu. Bu üstün kuvvet bizim bir tek taburumuzu sürerek ilerlemeğe başladı. Halbuki bu sırada Liman Paşa  hâlâ Bolayır'a yapılan gösteriş hareketini hakikî sanarak onunla meşguldü. İşte bu sırada ihtiyat olarak Bigalı -  Maltepe civarında bulunan 19. Türk fırkasının kumandanı kaymakam Mustafa Kemal Bey kendi kendine bir  karar vermek mecburiyetinde kalarak o beklemeden, arkasının büyük bir kısmını harekete hazır bir halde  Bigalıda bırakarak 57. alayla Arıburnu'na yürüdü. Düşman zayıf Türk kıta'larını geriye sürerek Conkbayırı'na  doğru ilerliyordu. Kaymakam Mustafa Kemal Bey Conkbayırı'na düşmandan daha önce geldi. Ricat etmekle  olan perakende Türk neferlerine siper aldırarak mukavemet etti. 57. alay gelinceye kadar vakit kazandı.<br/>
<br/>
		Takriben 4.500 kişilik bir Türk kuvveti bir cebel bataryasının himayesi ile 12.000 kişilik Avustralya fırkasına  taarruz etti. Vaziyet bizim için buhranlı olmak üzere bulunduğu bir sırada düşman geriye atılarak deniz kenarına  hapsedildi. Düşman ancak donanmasının ateşi sayesinde denize dökülmekten kurtuldu. Bu taarruzlar düşmanı  o kadar korkutmuştu ki karşılarında ağır topçuya malik 20.000 kişilik bir Türk ordusu olduğunu vehmediyorlardı.  Bu harpte Türkler büyük bir aşk ve şevkle çarpışmışlardı. Bir çok efrat ayak üzerinde çamaşır değiştirip abdest  alarak temiz elbise ile şehit olmak üzere harbe giriyorlardı. Bu suretle seçme ve birkaç mislî faik Avustralya  fırkasını yüz geri ettirmişlerdi.<br/>
<br/>
		Düşmanın asıl hedefi olan Seddilbahir'e gelince: Burası da aynı bir erlik meydanı olmuştu, ihracın ilk gününde  karaya çıkan bir Fransız ve iki İngiliz fırkası yani 40.000 kişi karşısında bizim yalnız 26. alayımızın iki taburuyla bir  istihkâm bölüğümüz, bir jandarma taburumuz ve 24 topumuz (yani en çok 3000 kişi). Burada makineli tüfeğimiz  hiç yoktu. 25 Nisan sabahı düşmanın 6 zırhlı, 4 kruvazör ve birçok muhriplerden mürekkep donanmasının  kuvvetli ateşi altında düşman beş noktadan (Zığındere, Tekeburnu, Tekekoyu, Ertuğrulkoyu, Murtu limanı)  karaya çıkmağa başladı. Bu zayıf sahil kuvvetimiz düşmanının insan yüklü birkaç şalopasını batırdıktan ve  Ertuğrul koyuna yapılan ilk ihracı reddettikten sonra, düşman nihayet karaya çıkabildi ve birinci hattaki<br/>
<br/>
		bölüğümüz ilk ihraç kademesindeki en az 8-10 taburla saatlerce taarruz, mukabil taarruzlarla boğuştuktan  sonra geriye çekildi. Eğer burada 26. alayın kumandanı merhum kaymakam Kadri Bey'le bir avuç askerinin her  türlü hesap ve ihmalin haricindeki harikulade kahramanlıkla dolu dayanışı olmasaydı, ihtimal ki düşman daha  öğünden hâkim bir tepeyi tutar ve bizim için elîm bir vaziyet meydana gelebilirdi. 26 Nisan'da düşmanın  buradaki kuvveti en yüksek derecesine varmıştı, 26 Nisan'da düşmanın taarruz eden 35-40 taburuna karşı bizim  yalnız 9 taburumuz vardı. 27-28 Nisan günleri düşman taarruzuna devam etti; biraz ilerledi. Düşmanın bugün  vardığı hat, son hattır. Bundan sonra düşman Çanakkale'den kaçıncaya kadar hiç ilerleyememiştir. 1 Mayıs'ta  buradaki kuvvetimiz en çok 13.000 kişilik 19 tabura varmıştı. Bu kuvvetle en aşağı üç misli üstün düşmana  taarruz yapıldı. Maddî bir netice alamadık. Fakat zatî teşebbüsü düşmandan aldık. 2/3 Mayıs'ta 23 tabura çıkan,  fakat verdiği zayiat dolayısıyla sayısı 10.000e düşen kuvvetimizle yeni bir gece taarruzu daha yaptık. Fransızların  kısmında bazı yerlerde denize kadar gittik. Düşman bu harpte müthiş zayiata uğradı. Bu taarruzlar sayesinde  Seddilbahir cihetinde tehlike durduruldu ve vaziyet tespit edildi.<br/>
<br/>
		6, 7, 8, 9 Mayıs günlerinde İngiliz ve Fransızlar mütemadiyen sık taarruzlar yaptılar. Fakat kendilerine o kadar  şiddetle mukabele edildi ki düşman hiç bir netice alamadı. 15 Mayıs'ta biz taarruz ederek düşmanda mühim bir  tepeyi geri aldık. 22 Mayıs'a kadar siper harbi devam etti. Bu sırada gelen<br/>
<br/>
		Alman tahtelbahirleri düşman donanmasını taciz etmeğe başladıklarından kumandanlık bu fırsattan istifade  ederek evvelâ Arıburnu'ndaki düşmanı denize dökerek sonra Cenup gurubuna taarruza karar verdi. 18/19  Mayıs gecesi yeni gelen İstanbul ikinci fıkrasının da iştîraki ile şiddetli bir gece taarruzu yapıldı. Düşman iyice  yerleşmiş olduğundan ve faik kuvvetlere malik bulunduğundan muvaffak olamadık. Bundan sonra Arıburnu  muharebeleri siper harbine inkılap etti. 22 Mayıs'la cenup gurubunda yalnız Fransızlar tarafından sol  cenahımıza bir taarruz yapıldı. Bu taarruz bizim 43 şehit ve 427 yaralımıza karşı düşmanın yaldız 2000'den fazla  ölüsü siperlerimiz önünde kalmak şartı ile kırıldı.<br/>
<br/>
		4 Haziranda tekmil İngiliz ve Fransız kuvvetleri kara topçusunun da yardımıyla taarruza kalktı. Bugün Cenup  gurubundaki kuvvetimiz 25.000 kişilik 37 taburdu. Düşman ise takviye edilmiş beş fırka yani<br/>
<br/>
		65.0 kişiyle taarruza kalkmıştı. Ertesi geceye kadar süren pek kanlı boğuşmalardan sonra düşmanın  önceden zaptedebildiği bazı siperlerimiz yine geri alınarak bu taarruzda kırıldı. Bu harpler iki taraf için de  müthiş zayiata sebep oldu. Bizim zayiatımız 12.000 kişi idi. Düşman top başına belki 100 mermi attığı halde  bizim toplarımız 20-30 mermi atabilmişti. Çünkü cephanemiz azdı. 21 Haziran'da sol cenahımızda müthiş bir  Fransız taarruzu inkişaf etti. Fakat büyük zayiatla kırıldı. 28 Haziran'da sağ cenahımızda İngiliz taarruzu başladı.  Bu da pek çetin oldu. 6 Temmuz'a kadar taarruzlar, mukabil taarruzlar halinde devam etti ve neticede kırıldı.  12-13 Temmuz günlerinde yine Fransızlar gayet şiddetli ve aralıksız taarruzlar yaptılarsa da pek kanlı  boğuşmalardan sonra bu da kırıldı. Bundan sonra düşman buralardan geçemeyeceğini anladığı için ya çekilm ek  yahut başka bir yerde talih denemek mecburiyeti karşısında kalıyordu. Düşman ikinci şıkkı seçti. Bu suretle  Anafartalar Savaşı başladı.<br/>
<br/>
		Düşman yine doğru düşünmüş, bizim yüksek kumanda heyetimiz yine yanlış düşünmüş ve aldanmıştı. Düşman  gayet doğru olarak Anafartalar'a yeni bir kuvvet çıkarmağa ve bunun yardımı ile Arıburnu cephesini yıkıp Cenup  gurubundaki ordumuzu mahsur bırakmaya ve harbi bir hamlede bitirmeye karar vermişken biz yine düşmanın  yeni icraatını başlıca Saros Körfezi'nde. Bolayır tarafında bekliyorduk. Hattâ ilk takıldığımız fikir mucibince  Anadolu tarafını bile gözden kaçırmıyorduk. Düşman bizim nazarımızı başka yerlere çekmek için bazı yerlerde  gösteriş taarruzu da yapacaktı. Bu cümleden olarak Ağustos gecesi bir Yunan mülâzımının kumandasındaki 300  Rum gönüllüsü Saros Körfezi mıntıkasında Sazlıdere civarına çıktı. Ayın 6 Ağustos gününde de müttefiklerin  Cenup gurubu cephesindeki Türk kuvvetlerini Şimal'e, Anafartalar mıntıkasına sevk etmelerine mani olmak için<br/>
<br/>
		yapacakları taarruz başlamıştı. Saat 14.30'dan I6'ya kadar süren topçu ateşinden sonra sekizinci İngiliz  Kolordusu taarruza geçti. Bazı siperleri zaptettiyse de mukabil saldırışla bu siperler geri alındı. Akşam üstü  yapılan ikinci bir taarruz da aynı neticeyi verdi.<br/>
<br/>
		Arıburnu mıntıkasındaki İngiliz ordusu da gizlice 17.800 kişiyle takviye edilmişti. Bu cephede İngilizler 6  Ağustos'ta şiddetle taarruza geçtiler. &quot;Kanlı sırt'ı AvustralyalIlar zaptetti. Türklerin yaptığı mukabil taarruz da  muvaffak olamadı. Geceleyin yapılan yeni mukabil taarruzlarda muvaffak olamadı. 7 Ağustosla düşman  ilerlemek istedi. Fakat söktüremedi. 8 Ağustos'ta düşman, donanmanın da iştiraki ile yeni bir taarruz daha  yaptı.<br/>
<br/>
		Düşmanın sağ kolu Conkbayırı'na çıktı ve yüz metrelik bir kısmını zaptetti. Düşmanın diğer yerlerdeki taarruzları  püskürtüldü. Fakat Conkbayırı tarafımızdan yapılan bir kaç mukabil taarruza rağmen geri alınamadı. Ancak,  hattı bâlânın bir kısmını almağa muvaffak olmuş olan İngilizler bir mukabil saldırışla 15- 20 metre kadar geriye  atıldı. 9 Ağustos'ta düşman tekrar saldırdı. Fakat bir netice alamadı. 9 Ağustos akşamı Anafartalar gurubu  kumandanı olan Gazi, Conkbayırı'na geldi. Conkbayırı'nı geri almak için yapılacak hareketi tertip etti. 10 Ağustos  günü sabah saat 5.30'da topçu istihzaratı olmaksızın, fakat bir anda ve baskın tarzında yapılan bir süngü  hücumu ile oradaki düşman geri atıldı.<br/>
<br/>
		Epeyce de kovalandı. 6-10 Ağustos çarpışmalarında biz 18.000, İngilizler 12.000 kişi kaybetti. Düşman bu  surette Cenup'ta şiddetli taarruzlarla bizi oyalarken Anafartalar ihracı da başlamıştı.<br/>
<br/>
		Evvelki ihraçlardan alınan dersle bu sefer her şey daha mükemmel bir surette hazırlanmıştı. 6 Ağustos gecesi  13.000 asker ve 24 toptan mürekkep olan ilk İngiliz kıtası üç noktaya çıkarıldı. İngilizler hareketi gayet gizli<br/>
<br/>
		tutmuşlar ve mükemmel bir muvaffakiyetle sevkulceyş baskını tarzında bu ihracı yapmışlardı. Bu mıntıkadaki  kuvvetimiz (buradan ihraç ummadığımız için) iki buçuk tabur kadardı.<br/>
<br/>
		Karaya müşkülatsız çıkan İngilizler çabucak intizamlarımızı iade ederek karşılarına çıkan ufak bir müfrezemizi  geri attılar. Fakat karanlıkta yolu şaşırmamak için sabahı beklemek gibi büyük bir korkaklık gösterdiler. Daha  Şimal'de Suvlada yapılan ihraç bu kadar kolay ve muntazam olmadıysa da umumiyetle 9. İngiliz kolordusu  karaya muvaffakiyetle çıkmıştı. 7 Ağustos günü İngilizler ilerleyebilse idiler kazanacaklardı. Çünkü 26.750 kişilik  İngiliz ordusunun karşısında ancak 3.000 Türk vardı. Fakat İngiliz generali ilerlemek cesaretini gösteremedi. 8  Ağustos'ta da İngiliz kolordusu bir şey yapamadı.<br/>
<br/>
		9 Ağustos'ta Türkler geriden gelen kuvvetlerle takviye edilmiş bulunuyorlardı. Bu suretle hem Türkler hem  İngilizler taarruza hazırdı.<br/>
<br/>
		Bugün karşılık taarruzlarla geçti. 10 Ağustos'ta İngilizler taarruz etti. Fakat bir netice alamadılar. 7-10 Ağustos'ta  İngilizlerin zayiatı 400 zabit ve 8000 neferi bulmuştu.<br/>
<br/>
		11 Ağustos'ta düşman 54. fırkasını da Anafartalar'a ihraç etti. Bu suretle 11 Ağustos'ta 20.000 Türk'e karşı  30.000 İngiliz bulunuyordu. Bununla beraber vaziyet değişmedi. 12 Ağustos'ta, yeni ihraç edilen<br/>
<br/>
		54. düşman fırkası taarruza sevk edildiyse de taarruz bu fırkanın birinci alayının Türklere esir olmasıyla  neticelendi.<br/>
<br/>
		15 ve 16 Ağustos düşman Kireçtepe'ye muvaffakiyetli bir taarruz yaptıysa da bu da durduruldu.<br/>
<br/>
		21 Ağustos'ta General Flamilton yeniden aldığı kuvvetlerle yeniden taarruza karar verdi. Bir saat süren ve  donanma ateşiyle takviye edilen topçu hazırlığından sonra İngilizler saat 15.30'da taarruz ettiler. Bir kısım Türk<br/>
<br/>
		siperlerini zaptettiler. Bu siperler mukabil bir saldırışla derhal geri alındı. Bu taarruzda bir İngiliz livası topçu  mermilerinden çıkan bir fundalık yangınından kaçmak için girdiği derede Türk ateşi altında mahvoldu. Ertesi  günü de düşman şiddetle taarruza devam etti. Ve bu sefer aldığı bir iki siperi tekrar geriye kaptırmadı. Bu  taarruz da bu suretle bitti.<br/>
<br/>
		21-22 Ağustos harplerinde İngilizler 7.500, Türkler 3.300 zayiat vermişlerdi. Bu harpler iki tarafı da fena halde  yorduğundan bundan sonra belli başlı bir harp olmadı. Ve düşman bilfiil mağlûbiyeti kabul etti. 12  kanûnuevvelde düşman tahliyeye başladı. Anafarta ve şimal guruplarının tahliyesi 19/20 kânunuevvel gecesi  bitti. Havaların iyi gitmesi tahliyeye çok yardım etti. Bu tahliye büyük bir muvaffakiyetle yapıldı.<br/>
<br/>
		Türkler'in hiç haberi olmadı. Fakat düşman bize bir çok levazım ve mühimmat bıraktı. 8/9 kânunusani gecesi de  Cenup gurubu boşaltıldı. Burada da bîr çok mühimmat elimize geçti. Bu suretle Şimal grubunda 236,  Anafartalar gurubunda 136 gün aralıksız süren bu savaş şanlı Türk silâhlarının zaferi ile bitiyordu.<br/>
<br/>
		Fakat bu zafer ucuz kazanılmamıştır. Burada harbeden kuvvetlere göre verilen zayiat o kadar korkunçtur ki,  eğer Fransızlar Garp cephesinde bu nispette zayiat verselerdi bir ayda 6 milyon insan kaybederlerdi. Halbuki  Fransa 4 senede 3 milyon zayiat vermiştir. Çanakkale savaşında iki tarafın zayiatı şudur:<br/>
<br/>
		ÖLÜ YARALI HASTA<br/>
<br/>
		İNGİLİZLER 33.000 120.000 100.000<br/>
<br/>
		FRANSIZLAR 3.700 23.000 20.000<br/>
<br/>
		TÜRKLER 55.000 100.000 85.000<br/>
<br/>
		Hastaların da bir kısmı ölmüştür. Meselâ 85 bin Türk hastasından 21.000’i ölmüştür. Bunlardan başka iki tarafın  birbirine verdiği esirler ve kayıplar da vardır. Umumiyet itibariyle Türkler'in zayiatı 250.000, düşmanların  300.000'dir. Harp müddetince Çanakkale'ye İngilizler 460.000, Fransızlar 80.000 kişi sevk etmişlerdir. Mecmuu  540.000 eden bu kuvvetin 300.000 zayiat verdiği düşünülürse ne müthiş zayiat verildiği anlaşılır. Türkler'in en  seçme ve değerli askerlerinden yarım milyonunu Çanakkale'de kullanmışlardır. Fakat akıtılan kanlar boşa  gitmemiş, harp iki yıl daha uzayarak Rusya'nın devrilmesine sebep olmuştur. Bunun için umumî harbin Garp  cephesinde değil burada hallolunduğunu kabul etmek lâzımdır. Çanakkale müdafaası olmasaydı Rus Çarlığı  devrilmeyecek ve İstiklâl Harbi yapılamayacaktı.<br/>
<br/>
		Bunu hiçbir zaman unutma Türk genci. ATSIZ MECMUA, 1932, Sayı: 17 <b>27</b><br/>
<br/>
		<b>NİSAN 1920</b><br/>
<br/>
		Birinci Cihan Savaşı sonlarında Moskof Çarlığı'nın yıkılmasıyla kurulan Azerbaycan Türk Devleti, 27 Nisan 1920'de  komünist Ruslar tarafından istilâ olunarak ortadan kaldırılmış, bu sırada Moskoflar'ın her girdiği yerde âdetleri  olan kırgınlar, yağmalar ve vahşetler bol bol yapılmıştı.<br/>
<br/>
		Azerbaycan, Türkiye'yi kuran Türkler'in ilk yığınak bölgesiydi. Anadolu, Irak ve Suriye buradan ilerlemek  suretiyle elegeçirilmişti.<br/>
<br/>
		On üçüncü Yüzyılda Horasan'dan Akdeniz'e kadar uzanmış Büyük Türkiye'yi idare eden İlhanlılar'ın merkezî  bölgesi Azerbaycan'dı. Yan bir bakıma Türkiye bugün eski başkentini kaybetmiş bîr devlet gibidir.<br/>
<br/>
		Kuzeyi Rus, güneyi Acem elinde kalmış olan Azerbaycan bugün de Türk'tür. Batı Türkleri'nin bir bölümüdür.  Kırgınla, kültürle ve hileyle yok edilmek istenmesine rağmen büyük bir dirilikle direnmekte ve güçlenmektedir.<br/>
<br/>
		Kıbrıs, Adalar, Batı Trakya ve Kerkük neyse Azerbaycan da odur. Büyük geçmişi ve kültürü olan büyük milletler  nasıl olsa zincirlerini kırarlar. O gün, umulmadık derecede yakın da olabilir. İstek ve inanç her güçlüğü devirir.  İnanalım ve bekleyelim.<br/>
<br/>
		(6 Nisan 1975), ÖTÜKEN, 1975, Sayı: 4<br/>
<br/>
		<b>MALAZGİRT ZAFERİNİN 900. YILDÖNÜMÜ </b>1971 yılının 29 Ağustos'unda bu büyük ve cidden şanlı zaferin  900. yıl dönümü kutlanacaktır. Ankara'daki Dil ve Tarih-Coğrafya Fakültesinde 1966'da kurulan &quot;Selçuklu Tarih  ve Medeniyeti Enstitüsü&quot; bu yıldönümünde kendi payına düşen görevi yapmak için Malazgirt'te bir Alp Arslan  anıtı dikmek üzere hazırlıklara başlamıştır. Yıl dönümüne iki buçuk yıl vardır. Güzel ve iyi düşünülmüş bir eser  hazırlamak için iki buçuk yıl oldukça az sayılsa bile yine de bir şeyler yapmak mümkündür.<br/>
<br/>
		Enstitü Başkanı Prof. Emin Bilgiç'in himmetiyle epey para sağlanmış ve teşebbüs etrafa duyurulmuştur.<br/>
<br/>
		Malazgirt zaferi Türk tarihinin en büyük zaferlerinden birisidir. Anadolu'da Türklerle Rumlar arasında aşağı  yukarı iki asır süren ölüm-dirim vuruşmasında 1048'deki Pasinler meydan Savaşı'ndan sonra yapılan ikinci  büyük meydan savaşıdır. Bunun ehemmiyetini arttıran ve Malazgirt'i büyüten sebeplerden birisi, zaferin  100.000'e karşı 40.000 kişiyle kazanılması, İkincisi, Bizans ordusundaki Türkler'in büyük bir millî şuurla Alp  Arslan tarafına geçmesi, üçüncüsü de bunun Türk-İslâm dünyasıyla Batı-Hıristiyan dünyası arasında prestij ve  şeref mücadelesi şeklini almasıdır.<br/>
<br/>
		26 Ağustos 1071 milli bir gün, bunun 900. yıl dönümünü kutlamak da mîllî bir vazifedir. Bu sebeple onu  kutlamak yalnız Selçuklu Tarih ve Medeniyeti Enstitüsü'nün omuzlarına bırakılmamalı, Türk Tarih Kurumu, Millî  Eğitim Bakanlığı, Genelkurmay Başkanlığı, daha doğrusu bütün hükümet müesseseleri, kısaca &quot;devlet&quot; bu işi ele  almalıdır.<br/>
<br/>
		Zafer, milletler için soluk almak gibi bir ihtiyaç, onların törenle kutlanması ise oksijenin ciğerlere gitmesi  kabilinden yaşatıcı bir sebeptir.<br/>
<br/>
		Malazgirt'in 900. yıldönümüne yaklaşırken İstanbul Fethi'nin 500. yıl dönümüne ait acı hatıralarımızı anmaktan  nefsimizi men edemiyoruz. Sırf Yunanlı dostlarımız (!) gücenmesin diye 500. yıldönümü rezil edilmiş, Fatih'in  ruhu ve Türk milletinin gönlü incitilmişti.<br/>
<br/>
		Malazgirt de aynı Rumlara karşı kazanılmış bir zaferdir ve tarih ölçüsü bakımından İstanbul Fethi'nden daha  mühimdir. Gerçi İstanbul Fethi tarihin bir devrini kapayıp yenisini açmıştır ama nihayet bu başarı zaten çökmek  üzere bulunan yozlaşmış bir devlete karşı kazanılmıştı. Malazgirt zaferinin kazanıldığı yıllarda ise Bizans  İmparatorluğu, kuvvetinin üstün bir noktasında duruyor, ordusu da sayı bakımından Türkler'e karşı üstün  bulunuyordu. Bu şartlar altında kazanılmış bir zaferi kutlamak, hem mazimize, hem de millete hizmet edenlere  karşı büyük bir saygı olacağı gibi gençliğin terbiyesi yönünden de bulunmaz bir fırsattır.<br/>
<br/>
		Bugün gençlik yıkıcı ve hain akımların tesirine karşı himayesiz bırakılmıştır. Okullar milli telkin diye bir şey  yapamıyorlar. Millî kültürü aşılamak için tarih en iyi bir vasıta iken tarih dersi müstakil ders olmaktan çıkarılıp  sosyal grup adı altında toplanan bir dersler grubunun içinde kaybedilmiştir.<br/>
<br/>
		Millî Eğitim Bakanlığı icraat değil, edebiyat yapmakla meşgul, fakat ellerinde fazla bir yetki bulunmadığı için de  kısmen mazurdur.<br/>
<br/>
		Nâzım Hikmet gibi vatan hainleri millî şair ve kahraman gibi gösterilmekte, her tarafta, yerli ve yabancı  komünistler gençliğin beynine örnek insan olarak sokulmakta, bu alçaklığın adı ilericilik olmaktadır.<br/>
<br/>
		Birde, yabancılara karşı gösterilen çekingenlik dolayısıyla millî törenlerimizden onların kırılıp kırılmayacağı, pek  mühim bir mesele imiş gibi, hesaba katılmaktadır.<br/>
<br/>
		Milletlerin birbirine karşı ebedî dostluk gütmelerinin dünya kanunlarına aykırı olduğu gerçeğini kabullenerek  Malazgirt zaferinin 900. yıl dönümünü kutlamak üzere büyük bir program hazırlamak, bu tarihî fırsattan  faydalanmak lâzımdır.<br/>
<br/>
		Yunanlılar, eski Bizans'ı diriltmek ve bunu yapmak için de Türkiye'yi yok etmek düşüncesi ardında koşan  düşmanlarımızdır. Önce bu gerçeği bilmek, bunu bildikten sonra da onların veya başkalarının koparacağı  yaygaralara aldırış etmeden zafer programını uygulamak lâzımdır.<br/>
<br/>
		Hükümet bu büyük gün için beş on milyon lira harcamaktan elbette kaçınmayacaktır. Malazgirt'e dikilecek Alp  Arslan anıtının onun şanına yakışır şekilde, büyük ve heybetli olması için en iyi malzemenin kullanılması, anıt ve  heykele kübizm gibi sapıklıkların karışmasını önlemek için ciddî tedbirler alınması ve en büyük Türk  hükümdarlarından biri olan Alp Arslan Çağı tarihinin yazdırılarak başlıca yabancı dillere çevrilmesi ve okul  kitaplarında bütün Selçuklu tarihine daha çok yer verilmesi ilk akla gelen tedbirler arasındadır.<br/>
<br/>
		Bugün Selçuklu tarihini iyi bilen profesörlerimiz vardır. Alfabetik sıra ile Faruk Sümer, İbrahim Kafesoğlu,  Mehmet Altay Köymen ve Osman Turan bunlar arasındadır. Umumî Türk Tarihi Profesörü Zeki Velidî Togan da  tabiî bunlara katılabilir.<br/>
<br/>
		Aralarında bir takım tatsız tartışmalar geçmesine rağmen bu profesörlerin birleşerek bir Alp Arslan Çağı tarihi  yazmaları için şimdiden teşebbüse geçmeli, Millî Eğitim Bakanlığı bu konuda her türlü kolaylığı göstermelidir.  Bu millî görev karşısında profesörlerimizin şahsî kargınlıkları unutacak olgunlukta olduğuna eminim.<br/>
<br/>
		Malazgirt savaşını anlatan bir piyes için yarışma açılması, fakat jürinin malûm sapıklardan değil, ciddî  kimselerden seçilmesi de mühimdir,<br/>
<br/>
		En iyi bir rejisörün idaresinde en iyi senaryoculara yazdırılıp tarih profesörlerinin kontrolünden geçecek bir  piyes de ancak bu süre içinde yapılabilir. Bu hususta Türk ordusu büyük yardımlar yapacak kudrettedir.<br/>
<br/>
		Sözün kısası: Malazgirt'in 900. yıldönümünün ciddi olarak kutlanması, İstanbul fethinin 500. yıl dönümün e  benzememesi için, önümüzdeki iki buçuk yıl gibi kısa sayılacak zamanı iyi değerlendirmek lâzımdır.<br/>
<br/>
		ÖTÜKEN, 1969, Sayı: 3(63)<br/>
<br/>
		<b>MALAZGİRT İN 900. YIL DÖNÜMÜVE MİLLİ KÜLTÜR</b><br/>
<br/>
		Geçmişi anmak insanlara mahsus bir iştir. Hayvanlar geçmişi düşünmez. Onlar yalnız içinde bulundukları ânın  kaygısındadır. &quot;Geçmiş&quot; ne kadar kusurlu olursa olsun bugün ve yarın için vereceği derslerle, göstereceği  ibretlerle ihmaline imkân olmayan bir kitap, insanlara milletlerin güç kaynaklarından biridir. Bundan dolayıdır ki  bir millete geçmişini unutturmak onu yok etmenin ilk şartıdır.<br/>
<br/>
		Günümüzde, geçmişi unutturularak yok edilmek istenen bir milletin en tipik örneğini görmekleyiz: Moskoflar,  Sovyetler ülkesindeki en azından 40 milyon Türk'ü ortadan kaldırmak için bu çareye başvurmuşlardır, önce eski  ulus, uruk ve boyları sözde ayrı milliyetler hâline getirmişler, alfabelerini ayırarak ortak edebî dili bertaraf  etmişler sonra da tarihte görülmemiş bir utanmazlıkla uydurma tarihler düzerek &quot;geçmiş&quot;le ilgilerini kesmeye  başlamışlardır.<br/>
<br/>
		Aynı maskaralık İran'da da yürütülmektedir. Türk, Fars, Kürt, Arap, Lor, Bülüç ve Ermeni'den kurulu 25  milyonluk devletin içinde 12 milyonluk nüfuslarıyla en büyük ve en enerjik unsur olan Türkler'e Türklüklerini  unutturmak için her şey yapılmakta, bu Türkler'in aslında Fars oldukları halde Cengiz istilâsı sırasında zorla  Türkçe konuşmaya zorlandıkları gibi ahmakça bir iddia ileri sürülmektedir.<br/>
<br/>
		Moskoflarda, Acemlerde yabancı oldukları ve mazideki hâdiseler dolayısıyla Türkler'den çekindikleri için bu  davranışlarda kendi bakımlarından mazurdurlar. Fakat biz kendimiz maziyi hesaba katmamak gibi bir gafletin  İçinde bulunursak bu suçumuzu bağışlatacak hiçbir sebep ve bahane ileri sürülemez.<br/>
<br/>
		İslâmiyet'ten önceki zamanlarda Türkler millî geçmişlerini biliyorlardı. Milât sıralarındaki Kunlar, aradan iki  yüzyıl geçtiği halde Tanrıkut Mete'yi hatırlıyorlardı. 730 yıllarındaki Gök Türkler'de diktikleri anıtlarda 180 yıl  önceki Bumin Kağan'la İstemi Kağan'ı unutmadıklarını göstermişlerdi. Bundan başka<br/>
<br/>
		ağızdan ağıza dolaşan destanlarla maziyi yaşatıyorlar, daima bir milli romantizm içinde bulunuyorlardı. Millî  romantizm büyük bir güç kaynağı idi. Bugün de öyledir.<br/>
<br/>
		Türkler'e millî mazisini unutturan önce Manihaizm, sonra da İslâmiyet olmuştur. Gök Türkler'den sonra 745'te  Türkeli'nin başına geçip Dokuz Oğuz-On Uygur ve kısaca Uygur denen Türkler'in üçüncü kağanı &quot;Alp Külüg Bilge  Bögü Kağan&quot; {759-780), 763'te Manihaizm'i resmî din diye kabul etti.<br/>
<br/>
		Parlak bir medenî hayat yaşayan Uygurlardan kalma binlerce yazma eser Doğu Türkistan kazılarında bulunup  Avrupa müzelerine getirilmiş, birçoğu değerli bilginler tarafından yayınlanmış, fakat şimdiye kadar aralarında  bir tek tarihî esere rastlanmamıştır. Eserlerin hemen hepsi Manihaizm ve Budizm'e aittir. Demek ki  yabancılardan alınan din ön plâna geçmiş, millî olanı sürüp çıkarmış ve Türkler'in geçmişle ilgisini kesmiştir.  Milli mazi ancak göçebe Türkler arasında ve destan halinde yaşıyordu.<br/>
<br/>
		Onuncu Yüzyılda kabul olunan İslâmiyet de mîllî maziye aynı darbeyi vurmuştur. Hem bu seferki darbe  birincisinden daha yaman olmuş, maziyi unutmak faciası halk tabakasına kadar bulaşmıştır.<br/>
<br/>
		Anadolu Türkleri Yedinci Yüzyılda üç dört yüz kişi arasında geçen Bedir savaşını, Araplar'ın bir iç meselesi olan  Ali-Muâviye düşmanlığını, Hüseyin'in Kerbelâ'da öldürülmesini ısrar ve taassupla andıkları halde On<br/>
<br/>
		Birinci Yüzyıldaki Malazgirt'i, Türkler'in kendi iç savaşlarında ölen ve her birisi birer milli kahraman olan  Kutlamış, Süleyman şah ve Kılıç Arslan'ı unutmuşlar, maziye ait olarak akıllarında sadece şekilsiz bir &quot;Sultan  Alâaddin&quot; kalmış, eskiden olan her şeyi ona bağlayarak işin içinden çıkmışlardır.<br/>
<br/>
		Haydi, diyelim ki İslâmiyet'e taassupla sarıldılar da İslâmiyet'ten önceki çağı inkâr ettiler. Peki, o halde  Hıristiyanlara karşı kazanılan Malazgirt savaşıyla Haçlılara karşı yurdu savunan Birinci Kılıç Arslan, Mesut ve  İkinci Kılıç Arslan neden unutuldu?<br/>
<br/>
		Süleymaniye Kütüphanesinde 1952-1969 arasındaki 17 yıllık görevim sırasında gözden geçirdiğim on binlerce  kitabın içinde millî geçmişin hatırlandığına dair bir esere rastlamadım ama &quot;Eshab-ı Bedr&quot; adıyla yazılmış, Bedir  savaşındaki Araplar'ı birer birer adıyla, künyesiyle kaydeden pek çok eser gördüm. Tabiî, hiçbirisi zamanında  tespit edilmemiş, hepsi savaştan çok uzun süre sonra kaleme alınmış olan bu isimlerin hemen hepsi uydurma  ve yakıştırma idi. Fakat Türkler bunlara hakikat diye bakıyor, buna karşılık kendi geçmişini anmıyor, kendisini  hesaba katmıyor, kavm-ı necib-i Arap'ın mefahirini bütün yalan dolanlarıyla kabul ediyordu. Halid bin Velid,<br/>
<br/>
		Tarık bin Ziyâd büyük kumandan diye göklere çıkarıldığı halde onları emir eri diye bile kullanmayacak olan Çağrı  Bey, Afşin Bey, Oruç Reis unutulmuştu.<br/>
<br/>
		Büyük bir Türk bilgini olan Kemalpaşaoğlu Ahmet Şemseddin, Arapça'dan sonra en üstün dilin Farsça olduğuna  dair makale yazmıştı.<br/>
<br/>
		Türkler nasılsa OsmanlIlar Çağı'nı unutmamışlardı. O da hâkimiyette bulundukları içindi.<br/>
<br/>
		1971 Ağustos'unun 26'sında Malazgirt zaferinin 900'üncü yıl dönümü kutlanacak. Bu, çok yerinde bir  davranıştır. Fakat her millî işte olduğu gibi yine geç kalınmıştır. Şimdi yapılacak şey Malazgirt savaşı ve Alp  Arslan için dikilecek anıtın temelini atmaktan ibaret kalacaktır.<br/>
<br/>
		Büyük zaferlerin ve büyük kara günlerin yıldönümlerini anmak milletleri ruhlandırmak, inançlarını berkitmek  için şarttır. Macarlar 1926'da Mohaç bozgununun 100'üncü yıl dönümünde büyük bir tören yapmışlardı. Biz ise  1953'te İstanbul fethinin 500'üncü yıl dönümünü kepaze ettik. Yunanlı dostlarımız gücenmesin diye töreni  sönük göstermek için ne lazımsa yapıldı. Yalnız başkalarını düşünmek, kendimizi hesaba katmamak bize mahsus  bir özellik. Acaba bu millî bir ruh hastalığı mı?<br/>
<br/>
		Malazgirt'in 900'üncü yıl dönümü yurt kalkınmasında bir hamle yapmak için de mühim bir fırsattı.  Genelkurmay'ın, jeologların, meteorolojinin, Devlet Su İşlerinin ve ilgili bütün dairelerin reyleri alınarak  Malazgirt savaşının yapıldığı ovanın kenarında &quot;Alparslan&quot; adıyla bir şehir kurmak. Plânlama Teşkilâtının teklif  edeceği fabrikaları dikmek, bir üretme çiftliği ile hara yapmak ve 24 Oğuz boyunu canlandırmak için Alparslan  şehrinin çevresinde 24 modern örnek köy kurarak Anadolu'ya köyler halinde dağılmış olan Oğuz boylarından  seçme aileleri oraya yerleştirip fennî tarıma yöneltmek, pilot bölge denilen bir örnek kesim kurmak için birebir  fırsattı. Düşünülmedi... Çünkü partizan hükümetler önce kazanacakları oyları, sonra taraftarlarına  sağlayacakları çıkarı düşünmek alışkanlığında olduğundan millî şuur felce uğramıştı.<br/>
<br/>
		Nitekim radyo haberlerinden öğrendiğimize göre Malazgirt için yapılacak her şey 26 Ağustos 1971'de  başlayacaktır. Halbuki o gün her şeyin bitmiş olması ve her şeyin açılış töreninin yapılması gerekirdi.<br/>
<br/>
		Milli kültürü geliştirip yeniden yaymak için Millî Eğitim ve yeni kurulan Kültür Bakanlıklarına hayli iş düşecektir  ve öyle görünüyor ki yeni hükümetin başını belâya sokacak olan tek konu eğitim reformu olacaktır.<br/>
<br/>
		Toprak reformu beş on yıllık sürede sonuca bağlanabilir. İdaredeki kırtasiyecilik bir iki kanun ve sert uygulama  ile çözüm yoluna girebilir. Uçak ve tankları Türk ye'de yapmak biraz sabır ve çalışma işidir. Bütçe açığı ciddi  tasarrufla önlenebilir.<br/>
<br/>
		Fakat iş eğitime gelince o kadar kolay değildir. Eğitim reformunda bilgi ve millî terbiye söz konusudur. Kurslarla  öğretmenlerin bilgi eksiklerini tamamlamak mümkündür ama millî terbiye kursla verilemez. Eğer öğretmenin  kafasında Marks, Lenin, Mao gibi hastalıklar varsa o öğretmen kaybedilmiş demektir. Başımızı kuma  gömmeden söylemek gerekirse bugün Moskofçuluk, Maoculuk alabildiğine sürüp gitmekte, binlerce öğretmen  onmaz ruh hastalığına tutulmuş bulunmaktadır. Kendi milletine ve vatanına düşman olan; Moskof'u, Çinli'yi  bekleyen ve özleyen öğretmenlerle Türk çocuklarına nasıl mîllî terbiye verilecek? Sıkı Yönetim Mahkemelerine  düşen öğretmenler bu hastaların pek küçük bir bölümüdür. Ötekiler göze çarpmadığı veya sindiği için  yerlerinde bırakılmıştır. Yarın elverişli ortam bulunca bunlar yine ağularını saçmaya başlamayacak mıdır?<br/>
<br/>
		Demek ki eğitim reformu için binlerce öğretmeni feda etmekten başka çıkar yol yoktur. Güç iş. Fakat  yapılmalıdır. Ordudan 7000 subayı birden emekliye sevk eden, 1500 Harbiyeliyi birden askerlikten çıkaran  prensip, milletin yarınını feda etmemek için birkaç bin öğretmeni feda etmekten çekinmemek zorundadır.  Yoksa Türk milletinin geleceğinden ümit kesmek lazım.<br/>
<br/>
		Kültür Bakanlığının kuruluşu yerinde bir kararın sonucu idi. Fakat Kültür Bakanı'nın iş başına geçer geçmez,<br/>
<br/>
		sanki başka hiçbir mühim mesele yokmuş gibi, tiyatro ve baleden bahsetmesi bizi hayal kırıklığına uğrattı. Türk  kültürü deyince akla en son gelecek şey tiyatro, hiç gelmeyecek şey ise baledir. 1<br/>
<br/>
		Kültür nedir? Millet fertleri arasındaki ortak değer ve inançlar değil mi? O halde Türk kültürü deyince ilk  düşünülecek konu &quot;dil&quot;, sonra da &quot;ahlâk&quot;, &quot;tarih&quot;, &quot;müzik&quot;, &quot;mimarlık&quot;, &quot;süsleme sanatları&quot; ve &quot;folklordur.  Kültür Bakanlığından ilkönce tiyatroyu köye kadar götürmesini değil, &quot;Türk Kültürünü Koruma Kanunu adlı bir  kanunla milletimizin temelini baltalayan sebepleri ortadan kaldırmasını beklerdik.<br/>
<br/>
		Tiyatro kurmak kolaydır. Şimdi herkes artist olduğu için sahne sanatkârı bulmak da güç değildir. Fakat Türk  milletine ve onun halk tabakasına milli şuur, zevk ve kültürü aşılayacak tiyatro eserleri nerde?<br/>
<br/>
		Kültür Bakanı Türk köylüsüne Hamlet yahut Faust'u, yerli piyes diye de solakların devrik cümleli eserlerini  seyrettirecekse hiç zahmet etmesin.<br/>
<br/>
		Türk kültürünün baş unsuru olan Türkçe'yi korumak ve geliştirmek derken, tabiî, okullarda öğretilecek sağlam  dil bilgisini, sekizinci yüzyıldan beri temel eserleri bilinen Türkçe eserlerden seçme parçaları, Türk lehçelerini  kastediyorum. Bu vatanın &quot;Türkeli&quot; olması için bütün coğrafya isimleriyle her türlü ticarî, İlmî, İktisadî, kültürel  ve turistik kuruluş adlarının Türkçe olmasını, bir Dil Akademisi kurulmasını ve utanç verici şekilde hâlâ tespit  edilmemiş bulunan imlânın kesin hal almasını, Türk tarihinin millî şuur ve menfaat açısından tedvinini ve  Türkiye'de ne kadar Türk mimarî eseri varsa hepsinin onarılarak yıkılmaktan kurtarılmasını kastediyorum.<br/>
<br/>
		Mühim bir nokta da Türkiye'nin uygun bir yerinde bir &quot;Ölmezler Yolu&quot;nun yapılmasıdır. Ölmezler Yolu, Türk  tarihînin ulu kişilerinin heykel ve anıtlarıyla süslü, en heybetli ağaçların gölgelediği bir tarih yoludur. Şimdilik  Alp Er Tunga ile başlayıp Atatürk'le bitecek ve ilerde de yetişecek büyüklerin heykel ve anıtlarının  eklenebileceği uzun ve gösterişli bir yol..<br/>
<br/>
		Büyük kahramanlar, devlet başkanları, başbuğlar, bilginler, şairler için törenler, Ölmezler yolunda yapılacak,  geçit resimleri burada olacaktır. Bütün Türk çocukları en aşağı bir defa bu yolda yürüyecek, her büyüğün  anıtında yazılı birkaç satırı okuyarak Türk olmanın gururunu burada tadacaktır.<br/>
<br/>
		Bir millet yalnız Keban Barajı, Ayşe Fırını ve Hilton Oteli ile beslenmez. Geçmişin büyüklüğünden hız alarak daha  büyük gelecekler için ümidini bilemezse yozlaşır.<br/>
<br/>
		Türk Kültürünü Koruma Kanunu, kültürün mühim bir bölümü olan ahlâkı da koruyacağı için Türk ahlâkını yıkıcı  yazılar, resimler, piyesler, filmler, reklâmlar, dernekler bu kanunla yasaklanacak, böylelikle millî çöküntü  önlenecektir.<br/>
<br/>
		En büyük sosyal kanunlardan biri &quot;taklidi&quot;dir. Gazete, dergi, film, sahne, radyo, plaj ve sokakta daima &quot;gayrı  millî»yi, daima &quot;gayrı ahlâki&quot;yi gören genç nesillerin birer millî kahraman, ülkücü yiğit olarak yetişmesine imkân  yoktur. Sokakları dolduran karı kılıklı erkekler gördüğünü taklidin sonucudur.<br/>
<br/>
		Bunun çaresi, yukarda da işaret ettiğimiz gibi &quot;Türk Kültürünü Koruma Kanunu&quot;dur. Müthiş bir telkin vâsıtası  olan, bu sebeple birer okul gibi mütalaa edilmesi gereken tiyatro ve film devlet kontrolüne alınıp millî, ahlakî,  vatanî propaganda haline getirilirse manevî kalkınma için en tesirli tedbir olur.<br/>
<br/>
		Malazgirt'in 900'üncü yıl dönümünde o savaşı kazananların ruh ve karakter sağlamlığı ile bugünün acıklı manevî  yapısı arasındaki çelişki bize bunları düşündürdü.<br/>
<br/>
		Vaktiyle, Demokrat Parti iktidarında, hükümetin ıvır zıvırla uğraşması ve uyarmalara aldırış etmemesi  dolayısıyla, Dr. Cezmi Türk bir Meclis konuşmasında &quot;biz Meclise değil, zabıtlara hitap ediyoruz&quot; demişti.<br/>
<br/>
		Biz de yarınki araştırıcılara hitap ettiğimizi sanıyoruz. Başka ne yapabiliriz ki?.. ÖTÜKEN, 9 Ağustos 1971, Sayı: 8  <b>26 AĞUSTOS (1071) VE 30 AĞUSTOS (1922)</b><br/>
<br/>
		Ağustos, tarihimizde mühim ve şanlı bir aydır. 26 Ağustos 1071 ile 30 Ağustos 1922, aynı düşman millete karşı  iki büyük ve örnek zaferin kazanıldığı dönüm günleridir. Birincisi, millî şuurun da şimşek gibi çaktığı bir gündür.  İkincisi, en bitkin zamanımızda bile neler yapabileceğimizin tanığıdır.<br/>
<br/>
		Savaş, iki milletin maddî-manevî bütün güçlerinin tartıya vurulması, savaşıp kazanmak soluk almak gibi bir hayat  ihtiyacıdır. Milletler savaşla büyür, itibar kazanır ve yükselir. Savaş bir yaratılış kanunudur. Savaştan kaçmak  yaşamaktan kaçmaktır. Savaş en büyük ve muhteşem sanattır.<br/>
<br/>
		Savaş, insan erdemlerinin parlayıp açığa vurulduğu meydandır. Savaştan korkmak millete bir şey kazandırmaz;  şerefini kaybettirir. Ancak savaşın üstüne giden millete saygı gösterilir.<br/>
<br/>
		&quot;Artık savaş olmayacak&quot; teranesi en büyük yalandır. Savaşla ruhlardaki bencillik pası silinir, sinirlerdeki  uyuşukluk giderilir, gönüllerde kahramanlık rüzgârları eser.<br/>
<br/>
		Er meydanında ölmeyi şeref bilen atalarımız, Malazgirt'i elbette kazanacaklardı. Onların torunları  Başkumandanlık Savaşı'na bir &quot;Rum Sındığı&quot; yaptılar.<br/>
<br/>
		Kunuri ve Kıbrıs iki küçük manevradır. Manevî yapımızı beslemek için yeni 26 ve 30 Ağustoslar gerekir.<br/>
<br/>
		26 Ağustos 1975 aynı zamanda Türk Ordusu'nun kuruluşunun 2184. yıl dönümüdür. Şanlı ve kanlı Tanrıkut  Mete'nin kurduğu en sert disiplinli ordunun 2184. yıl dünümü...<br/>
<br/>
		Selâm ulu atamız Tanrıkut'un hâtırasına... Selâm onun dört tümeninin askerlerine...<br/>
<br/>
		Selâm Malazgirt kahramanlarına ve onlara katılan Oğuzlarla Peçenekler'e... Selâm Başkumandanlık Savaşı'nın  şehitlerine ve gazilerine...<br/>
<br/>
		Selam Kıbrıs Türklerini kurtarırken düşenlere ve kalanlara... Ve...<br/>
<br/>
		Selam yarının bahtiyar şehitlerine!..<br/>
<br/>
		12 Ağustos 1975, ÖTÜKEN, 1976, Sayı: 8<br/>
<br/>
		<b>TÜRK ORDUSUNA KARŞI DON KİŞOTLAR</b><br/>
<br/>
		Daha önce de askerlerinin bulunmasına rağmen, disiplinli ve düzenli Türk Devlet Ordusu, &quot;Tanrıkut Mete (veya  &quot;Motun&quot;) tarafından milâttan önce 209 yılında kuruldu. Buyruk ne kadar sert olursa olsun itaatsizliğin ve hedefi  vuramamanın ölümle cezalandırıldığı bu ordu &quot;10&quot;, &quot;100&quot;, &quot;1000&quot;, &quot;10.000&quot; kişilik birliklerden meydana  geliyordu. En uzun menzilli ok, en hızlı giden atlar bu orduda idi. Dört beş yaşında koçlara binerek süvariliğe  alışan; açlığa, susuzluğa, yorgunluğa dayanıklı ve dört nala giderken geriye de şaşmaz oklar fırlatan çerilerden  kurulu bu ordu tarihin bilinen ve bilinmeyen nice meydan savaşlarını vererek günümüze geldi. Zamanla şartlar  değiştiği için atlılıktan yayalığa kaymasına ve öteki değişikliklere rağmen ruh aynı ruh olarak kaldı: Sıra, saygı,  gözü peklik, ölümü umursamama...<br/>
<br/>
		Aşağı yukarı 3000 yıllık tarihimizde &quot;ordu millet&quot; olarak yaşamanın verdiği alışkanlıkla &quot;Türklük&quot; bir askerî kavram  haline geldi. Aralıksız savaşlar, az nüfusla çok iş görmenin gerektirdiği tedbirler, askerî disiplinden sonra büyük  bir sosyal disiplin doğurdu.<br/>
<br/>
		Disiplin, medeniyetin ana şartıdır. İnsanların hayvanlıktan sıyrılması, hak mefhumunun teşekkülü, gerçek  hürriyetin çekirdeğidir. Bu yüzdendir ki Türk Ordusu bazı güç anlarda ana görevinden taşarak bozulan düzeni  sağlamak zorunda kalmıştır.<br/>
<br/>
		12 Mart Muhtırası bunlardan biridir. Bunda ordunun ne kadar haklı olduğu, serserilerin inlerinde yapılan  aramalarla ortaya çıkmaktadır. Silâhlar ve patlayıcı maddelerden başka subay elbiseleri, teksir makineleri, alıcı  verici telsizler, Doğu'nun 15 evlik Kürt köylerinde saklanmış son sistem Çekoslovak silâhları vesaire, vesaire..  Türkiye'de sol denen fikir, Batı'da olduğu gibi sosyal adalete yönelmiş bir sistem değil, düpedüz vatan hainliği  haline gelmiştir. Okullarda bir takım Yahudi, Çinli, Moskof ve Güney Amerikalı katillerin resimleri; derslerde Bir  Numaralı Vatan Haini Nâzım Hikmet dahil, ne kadar olcu varsa onlara dair dersler ve hattâ vazifeler, satılmış  gazetelerde hükümeti tenkit bahanesiyle milliyetçiliğe saldırmalar, &quot;halka dönük üniversite&quot; hezeyanıyla  üniversitede Kürtçe okunmasını isteyecek kadar hayâsızlıklar, ölmüş bir Kürtçü için saygı duruşu yapmak gibi  utanmazlıklar, Türk bayrağının lâğıma atıldığı &quot;Köy Enstitüsü&quot; adlı akrep yuvalarının ihyasını istemek gibi  yüzsüzlükler alıp yürürken ve İstanbul Sıkıyönetim Komutanlığının bir bildirisinden öğrendiğimize göre bazı  askerî şahıslar da tutuklanmışken, yani vatan hainleri orduya da bulaşmaya başlamışken ordudan zaten başka  bir davranış beklenemezdi.<br/>
<br/>
		11 ildeki Sıkıyönetim Komutanlarının bildirilerini okurken bu askerlerin memleket kavrayışı ile eski İçişleri  Bakanı Menteşeoğlu'nun kavrayışsızlığını ölçüştürmek acı bir ibret manzarası gösteriyor.<br/>
<br/>
		Komutanlar sert, fakat nazik, ölçülü ve vakarlı konuşurken akla ister istemez Menteşeoğlu'nun tesadüfen  yakalanan bir Don Kişot için: &quot;Torbanın ağzını açtık, çıkarken kapatıp yakaladık&quot; gibi gülünç laflar etmesi ve<br/>
<br/>
		haydutla yan yana resim çektirmeye tenezzül etmesi geliyor.<br/>
<br/>
		Şimdi öğreniyoruz, hükümet torba Açıp kapamakla meşgulken kendilerine halk ordusu, devrimci, dev genç gibi  şatafatlı isimler takan Don Kişotlar dağlara çıkıp isyan bayrağını açmakla bu devleti yıkacaklarını, Doğu'da  bağımsız bir Kürt devleti kuracaklarını umuyorlar, bu hususta vatan hainlerinden kurulu bir partinin desteğini  görüyorlarmış.<br/>
<br/>
		Sarhoş keçinin dövüşmek için dağa çıkıp kurt araması gibi banka soyup adam kaçırmakla kendilerini dev  aynasında görmeye başlayan Don Kişotlar da çaldıkları silahlarla dağlarda Türk ordusunu yenmeyi tasarlıyor, bu  konuda Amerikalıların Vietnam'daki başarısızlığından cesaretleniyorlarmış.<br/>
<br/>
		Amerikan ordusu Türk ordusuyla ölçüştürülemez. Amerika’nın malik olduğu silah üstünlüğü ve asker sayısıyla  Türk ordusu orada bulunsaydı Vietnam'ı birkaç ayda hallaç pamuğu gibi atardı. Bu sözümüzün delili şu: 1925  kışında Şeyh Sait isyanı olduğu zaman Türkiye 12 yıllık savaştan çıkıp imparatorluğunu kaybetmiş, yorgun,  parasız, yolsuz, uzmansız bir devletti. Lozan Barışı yapılalı üç yıl olmuştu. Devlet piyade ve süvariyle biraz  topçudan kurulu bir orduya malik, tanksız, beş on eski uçağı olan, henüz yerleşmemiş bir cumhuriyetti. Musul  meselesinde bize güçlük çıkarmak için İngiliz kışkırtmasıyla başlayan Şeyh Sait isyanında devletin silâh  üstünlüğü birkaç uçağı ile makineli tüfeklerinde idi. Kışın o dağlık bölgelerde, o zaman hepsi, koşulu olan toplar  işe yaramıyordu.<br/>
<br/>
		İsyan 13 Şubat 1925'te başladı. Palu, Hani, Genç, Varto, Silvan vesaire asilere katıldı. 30-40 bin kişilik bir kuvvet  oldular. Türk ordusu, hazırlıklarını 1 Nisan'da tamamlayarak taarruza geçti. 15 Nisan'da Şeyh Sait'in  yakalanmasıyla isyan söndürüldü.<br/>
<br/>
		O zaman, aşağı yukarı eşit silâhlarla yapılan büyük çaptaki isyan bu kadar hızla bastırıldıktan sonra bugün sert  bir hava gücü ve kuvvetli topçusu olan Türk Ordusu mu Don Kişotlar karşısında âciz kalacak? Orta Doğu Teknik  Üniversitesi'nin kalın duvarları arkasında saklanarak jandarma ile birkaç saat tüfek ve tabanca atışından sonra  komutanın &quot;havan ateşi açacağım&quot; demesi üzerine ödleri patlayıp teslim olan kabadayılar mı Türk Ordusuyla  çarpışacak? El yumruğu yemeyen kendi yumruğunu bozdoğan sanır. &quot;Faşist ordu&quot; diye bağıran, &quot;Karşımıza polis  yerine asker de çıksa vuruşuruz&quot; diyen yalancı kahramanlar nerde? Karşılarındakinin torbacı Menteşeoğlu  olmadığını görünce şimdi süt dökmüş kediler gibi teslim oluyorlar. Çünkü Don Kişotların kahramanlığı  değirmenin kanadına çarpıncaya kadardır.<br/>
<br/>
		Bu arada Sıkıyönetim bildirilerinden öğrendiğimize göre bir Basın Fleyeti, komutanlığa giderek tutuklu  gazeteciler için merhamet dilenmiş, fikir suçundan söz etmiş, 1972'de Dünya Basın Kongresinin İstanbul'da  toplanacağını ileri sürerek Sıkıyönetimin erken bitirilmesini istirham etmiş.<br/>
<br/>
		Açıklanmadığına göre bu basın heyetinin kimlerden kurulu olduğunu bilmiyoruz, fakat şunu sormak istiyoruz:  Vaktiyle basın kışkırtıcılık yaparken, milleti bölmeye çalışırken, ahlak düzenini yıkarken, anarşistlere  vatanperver gençler diye övgüler yağdırırken akılları neredeydi?<br/>
<br/>
		Suç, fikir suçu olmakla suç olmaktan çıkmaz. Fikrin de, vicdanın da sınırı vardır. Senin fikir suçu dediğin  herzevelikler, bak, kaç ailenin ocağına incir dikti. Vatanperver gençler dediğin kimseler yıllarca üniversiteyi<br/>
<br/>
		işlemez hale koyarak yurdun muhtaç olduğu yüksek tahsil mezunlarının yetişmesine engel oldular. İşlerine  geldiği zaman ordu gençlik yan yana gelmediği zaman &quot;Faşist ordu&quot; diye bağırdılar. Devlet kuvvetlerine silâhla  karşı koyup teslim oldukları zaman, birkaç saat ayakta tutulup sorguya çekildikleri için rektör mü, dekan mı, n e  zırıltıysa, başkanları olan Erdal İnönü, büyük İnsanî merhametinden dolayı sorguların çabuk bitirilmesini istedi.<br/>
<br/>
		Ve ne acıklı, ne ibret verici olaydır ki jandarmaya karşı koyan 1000 kişiden ancak 22 tanesi mahkemeye sevk  olunup onlar da tahliye olundu.<br/>
<br/>
		O öyle olursa bu da böyle olur. Ordu işe el koyar. Sıkıyönetim kurulur ve belki de aylarca sürer.<br/>
<br/>
		Sen beynelmilel gazetecilerini git, başka yerde topla. Yabancı gazetecilerin intihamdan önce, ahlak yasasına ant  içmiş basının Don Kişotlar'la birlikte uçurumun kıyısına kadar sürükledikleri Türkiye'nin selameti lâzım...<br/>
<br/>
		(7 Mayıs 1971), ÖTÜKEN, 1971, sayı: 5 <b>3 MAYIS 1944 (1) </b>3 Mayıs Türkçülüğün tarihinde bir dönüm noktası  oldu. O zamana kadar yalnız duygu ve düşünce olan, edebî ve İlmî sınırları pek de aşmayan Türkçülük, 1944  yılının 3 Mayıs'ında birdenbire hareket oluverdi.<br/>
<br/>
		Ali Suaviler, Süleyman Paşalar, Mehmet Eminler, Ziya Gökalpler, Rıza Nurlar yalnız duygu, düşünce, iş Türkçüsü  idiler. Hareket Türkçüsü olmamışlardı. Çırağan baskını Türkçü Ali Süavi'nin siyasî bir hareketiydi. Bunun  Türkçülükle ilgisi yoktu. Sıhhiye Vekili olduğu zaman gayrîTürkleri atarak yerine Türkleri yerleştiren Rıza Nur fiilî  Türkçülük yapıyordu. Fakat bu da hareket değildi.<br/>
<br/>
		Türkçülükte ilk hareketi, 3 Mayıs 1944 Çarşamba günü, Ankara'daki birkaç bin meçhul Türk genci yaptı. Bu  bakımdan Türkçülük tarihinde onların hususî bir şerefi vardır.<br/>
<br/>
		* * *<br/>
<br/>
		Bundan sonra 3 Mayıs Türkçülerin günüdür. Ona bir bayram diyemeyeceğiz. Çünkü yıllarca süren büyük  ıstırabımız o gün başlamıştır. Ona bir matem demek de kabil değildir. Çünkü bunca sıkıntıların arasında bize  büyük bir imtihan vermek, yürekliyle yüreksizi er meydanında denemek, yahşi ile yamanı ayırmak fırsatını  vermiştir. O güne kadar tehlikelerden gafil bir çocuk toyluğu ile yürüyen Türkçülük 3 Mayısta gafletten ayılmış,  maskelerin arkasındaki iğrenç yüzleri görmüş, can düşmanlarını tanımış, dost sandığı hainleri ayırt etmiş,  hayalin yumuşak bulutlarından gerçeğin sert topraklarına düşmüştür.<br/>
<br/>
		Böyle sağlam bir sonuca varmak için çekilen bunca sıkıntılar boşa gitmiş sayılamaz. Bundan dolayı biz 3 Mayıs'a  Türkçülerin günü deyip çıkıyoruz.<br/>
<br/>
		Hoşlanmayanlar onu benimsemesin. Yalnız kendilerine benzeyenler, yani Türk'e benzemeyenler onu  yadırgasın. Biz 3 Mayıs'ı sevmekte devam edeceğiz<br/>
<br/>
		Türkçülük, tek sandığı düşmanına karşı 3 Mayıs hareketini yaparken onun çift olduğunu acı bir deneme ile  öğrendi. Bu millî hareketin zaferinden korkan Türkçülük düşmanları, Türkçüler ortaçağı andıran vahşetlerle  hapse atılır ve aleyhlerinde türlü yayınlar yapılırken, onları tartışmaya çağırmak garabetini de gösterdiler. Tarih  bunu bağışlamayacak ve Türkçülerdin günü olan 3 Mayıs, bir gün Türkler'in günü olunca onlar tarihin büyük  mahkemesinde lâyık oldukları akıbete uğrayacaklardır.<br/>
<br/>
		Türkçüler! Toplu veya yalnız, her yerde 3 Mayıs'ı analım. Analım ve Kür Şad'ın hâtırasını yüceltelim... Ne  mümkün zulm ile bîdâd ile imha-ıhürriyet, Çalış, idrâki kaldır muktedirse ademiyetten !<br/>
<br/>
		KÜR ŞAD. 1946, Sayı: 2 ORKUN, 1962, Sayı: 3-4 <b>3 MAYIS 1944 (2)</b><br/>
<br/>
		Bundan 29 yıl önce Ankara'da yapılan bir yürüyüş, bugün farkına varılmamış olmakla beraber, Türk tarihinin  gidişi üzerinde son derece tesirli olmuştur. Havadaki zehirli gazla boğulacak hale gelmiş bir insana oksijen  verilmesi, aşırı humma içinde kıvranan hastaya bir antibiyotik şırıngası yapılmasının yaratacağı şifa gibi, dikta  idaresi altında yaşayarak o diktanın hiç umursamadığı komünizm propagandasının çökertmeye çalıştığı bir  toplumu 3 Mayıs 1944'te Ankara'da yapılan bir gençlik yürüyüşü uyarmış, tehlikeyi gördükleri halde ses  çıkaramayanlara cesaret ve ümit vermiş, tek partili idare olduğu halde Millet Meclisi'nde de görülen heyecanla  Türkiye'yi bir &quot;içten vurulma&quot; tehlikesinden kurtarmıştır.<br/>
<br/>
		Bu kurtarışın kahramanları, büyük çoğunluğu yüksek okul ve üniversite öğrencisi olan birkaç bin gençtir. 3  Mayıs'ın gerçek değerinin kavranmamış olması o zamanki idarenin, hepsi kendi elinde bulunan basın ve radyo  ile yaptığı aralıksız propaganda yüzündendir. Sosyalist maskesi altındaki komünizmin Türkiye'yi Rusya'ya  katmak konusundaki niyetini memleket mukadderatına hâkim olanlar anlayamamışlardı. Yirminci yüzyılda,  idare başında bulunanların mutlaka herkesten iyi ve doğru düşüneceğini kabul etmeye imkân yoktur.  Türkiye'de de ehemmiyetsiz görevlerde bulunan veya henüz okuma çağında olan bir takım gençlerin tehlikeyi  baştakilerden daha çok isabetli görmüş olmasında hiçbir fevkalâdelik aramamalıdır.<br/>
<br/>
		Bu, bir dereceye kadar mizaç ve yaratılış meselesidir.<br/>
<br/>
		Uzun süre devleti idare etmiş olan Halk Partisi'nde 1938'den sonra bir İnönü'yü yüceltme çağı başlamış, evvelce  Atatürk için kullanılan &quot;Millî Şef&quot; deyimi ona mal edilmiş, pullardan ve paralardan Atatürk'ten üstün olduğu  havası yaratılmak istenmiştir. Halbuki bu çok yanlış bir davranıştı. Çünkü Atatürk, Rusya'da ortaya çıktığı  zaman, hakkında kimsenin ve tabiî kendisinin de bir şey bilmediği komünizmi ve onun Türkiye için tehlikesini  anlamış, tedbirlerini almış olduğu halde İnönü komünizmin nasıl bir belâ olduğunu bir türlü idrak edememiş,  &quot;Sağcılar&quot; dediği Nurcu vesaire makule- sini gözünde büyüttüğü halde bugün toplu olarak anarşist adı altında  anılanların gayesini bir türlü kavrayamamıştır. Anarşistler üniversiteyi işgal ettiği zaman boykotla işgalin aynı  şey olduğunu söyleyecek kadar vahim bir hatâ yapmış, bu da yetmiyormuş gibi Türkiye'yi mahvetmek  istedikleri için idama mahkûm edilen üç komünistin idamını durdurmak teşebbüsü ile, ilerde tarihin çok  olumsuz hüküm vereceği bir harekette bulunmuştur.<br/>
<br/>
		Kafa ve gönül yapısı bu olan İnönü'nün 3 Mayıs 1944 yürüyüşüne iyi gözle bakmasına şüphesiz imkân yoktur.  Bu sebepledir ki &quot;Türkçü&quot; kelimesinden ömrü boyunca ürkmüş, bu ürkmede çevresinin de büyük ölçüde  tesirinde kalmıştır. Onda Batı'ya karşı garip bir kompleks vardır. Türkiye'nin manevi kalkınmasını klâsiklerin  Türkçe'ye çevrilmesinde görmesi bunun delilidir. Halbuki artık roman ve piyeslerle yahut eski Yunan felsefesiyle  milletlerin kalkınma imkânının olduğu çağda değiliz. Bugün her zamankinden çok milletçilik çağıdır.<br/>
<br/>
		Beynelmilelci olduklarını iddia e en komünist devletler bile aşırı bir milliyetçiliğin içindedir. Bu, sosyal bir  kanundur: Toplumlar yayılmak ve büyümek için çatışır, çarpışır; bunun için her vasıtadan faydalanır. Böyle bir  sosyal kanun olmasaydı barışçı İsa'nın dinindeki milletler asırlarca savaşmaz, Budist Japonlar savaşın sözünü  dahi etmez, kardeş Müslümanlar birbirinin canına kastetmezdi.<br/>
<br/>
		Bu sebeple yabancı klâsiklerin tercüme edilerek Türk gençliğine okutulması onlarda bir aşağılık duygusu  yaratmaktan başka sonuç vermemiştir. 20-25 yaşındaki gençlerin şaheser diye hep Yunan, Lâtin, Batı,<br/>
<br/>
		Acem, Arap, Rus eserlerini okursa &quot;demek benim milletimin şaheseri yokmuş- düşüncesine kapılmasından tabiî  ne olabilir?<br/>
<br/>
		İşte Türkçüler, Türk milletin manevî kalkınmasını önce komünizmin yok edilmesinde, sonra millî kültürün  diriltilmesinde anladıkları için İnönü ile bağdaşamamışlar, onun tarafından, Türkiye'yi bütün dünya ile düşman  etmek için uğraşan kişiler diye ilan edilmişlerdir.<br/>
<br/>
		Türkçüler şu memlekette hiçbir zaman iktidara geçmedi. İnönü ve partisi uzun yıllar iktidarda kaldı ve istediği  icraatı, propagandayı yaptı. Acaba zaman kime hak verdi? Tecrübesiz, çoluk çocuk sayılan 1944'ün gençlerine  mi, yoksa tecrübeli kaptan olduğu ilân edilen İnönü'ye mi?<br/>
<br/>
		Onun tecrübeli kaptan olduğu hakkındaki sözü, İkinci Cihan Savaşı'nda Türkiye'nin harbe girmemesi ve bunun  İnönü'ye mal edilen bir başarı olarak kabul edilmesinden doğmuştur. Acaba gerçek böyle midir?<br/>
<br/>
		Türkiye, bilfarz Yugoslavya'nın topraklarında kurulmuş bir devlet olsaydı veya İngilizler vaat ettikleri savaş  malzemesini bize verebilselerdi tecrübeli kaptan onu yine savaşın dışında tutabilir miydi.<br/>
<br/>
		Bunlardan başka Türkiye'nin savaşa girmeyişinde Von Papen'in büyük rolünü asla unutmamak lâzımdır.<br/>
<br/>
		3 Mayıs yürüyüşü milletin gözünü komünizme karşı açan bir millî harekettir. O tarihten başlayarak okullarda  hakikî milli tarih okutulsaydı, mîllî eğitimin bazı kilit noktalarına komünistlerin sızmasına meydan verilmeseydi  12 Mart muhtırasına sebep olan anarşi doğmayacak, birtakım gençler Türk milletinden zorla koparılmayacak,  ahlâk değerleri çökmeyecekti. Anarşi hareketleri dediğimiz kargaşalıklar, dikkatle mütalâa olunursa gayet  korkunç bir ruh halinden doğmakta, âdeta bir milletin intihar etmek istemesi gibi bir manzara göstermektedir.<br/>
<br/>
		Komünizm, sosyal bir isteriden başka bir şey değildir. Onun hâkim olduğu hiçbir ülkede sosyal adalet ve İktisadî  refah sağlanamadığı halde faşist veya kapitalist denilen demokrat ülkelerin pek çoğunda bu iş başarılmıştır.<br/>
<br/>
		Komünizmin iktidara geçtiği günden beri Rusya'nın Türkiye hakkındaki kötü niyetleri Çarlık Rusya'sının kötü  niyetlerinden bir parça bile sapmamıştır. Boğazlarda üs istemenin başka mânâsı var mıydı?<br/>
<br/>
		3 Mayıs'ı yapan Türkçülerin şuurla ve inançla bildikleri gerçek: Komünizmin Türklüğe kasteden bir tehlike olduğu  idi. Son iki yılın olayları, sürüp giden Sıkıyönetim mahkemeleri, bu mahkemelerde ortaya dökülen hakikatler<br/>
<br/>
		Türkçülere hak vermiştir.<br/>
<br/>
		3 Mayıs bir çok Türkçünün büyük sıkıntı ve ıstırabı ile kapanmıştır. Fakat 3 Mayıs devam etmektedir: Ötüken'in  Yazı İşleri Müdürü Kayabek, aşağı yukarı 6 yıl önce başlayan bir davanın sonucu olarak mahkûm edildiği 15 aylık  hapis etmek üzere, eşini ve birisi bebek olan dört çocuğunu İstanbul'da bırakarak, doğum yeri olan Eğin'e  hareket etmiştir.<br/>
<br/>
		Önümüzdeki yüzyılın tarafsız tarihçileri 3 Mayıs'ın bir dönüm noktası olduğunu elbette tespit edeceklerdir.  3 Mayısa selâm olsun!.. 3 Mayıs ruhu ebediyen yaşasın!.. (11 Nisan 1973), ÖTÜKEN, 1973, Sayı: 5<br/>
<br/>
		<b>3 MAYIS</b><br/>
<br/>
		Her millette olduğu gibi bizde de birçok günler kutlanır, bayram yapılır. Bunlar arasında 30 Ağustos gibi tarihin  akışını değiştiren ve milletin bütün fertlerince kutlu sayılan büyük günler olduğu gibi, 27 Mayıs gibi aslî hedefini  kaybeden ve milletin bir bölümü tarafından öteki bölümüne karşı yapılmış olanlar da vardır.<br/>
<br/>
		Türkçüler günü olan 3 Mayıs (1944) büsbütün ayrı bir düşüncenin sonucudur. İç düşman olan, kılık değiştirerek  milletin içine kadar girmiş bulunan ve o zamanki hükümetin gafletinden faydalanarak gelişen komünizme karşı  Türkçü gençlerin bir uyarma yürüyüşüdür.<br/>
<br/>
		3 Mayıs bir bayram değildir. Milli şuurun ayaklanmasıdır. Başarıyla bitmemiş, fakat milletin gözünü açarak o  zamanki hükümetin içine sızan ihanet unsurlarını sindirmiştir.<br/>
<br/>
		Paşaların 12 Mart ihtarnamesi nasıl, uçurumun kıyısına kadar getirilmiş bulunan devleti düşmekten  kurtarmışsa, meçhul gençlerin 3 Mayıs yürüyüşü de, Amerika ve İngiltere'nin hamakatlarını istismar eden  Moskofların Almanya'ya karşı savaşı kazanmak üzere oldukları sırada Türkiye'yi bir oldu bitti ile  Sovyetleştirmeye hazırlanan karanlık komünistleri gün ışığına çıkarmak suretiyle Türkiye'yi komünizm batağına  düşmekten kurtarmıştır.<br/>
<br/>
		3 Mayıs 1944 bir dönüm günüdür. Türkçülerin ıstırabı ile yoğrulmuş ve tehlikeyi geriye atmış bir dönüm günü...  3 Mayıs'ta yürüyenlere selâm... Türk devleti ebedidir...<br/>
<br/>
		ÖTÜKEN, 1974, Sayı: 5<br/>
<br/>
		<b>BÜYÜK GÜNLER</b><br/>
<br/>
		Milletin tarifi ne olursa olsun, bir bakıma göre o &quot;birlikte sevinip birlikte yas tutan insan topluluğu&quot; demektir.  Birlikle sevinmek, hele birlikte ağlamak insanları birbirine en sıkı bağlarla bağlayan şeydir. Milyonlarca insanın  toplanmasından ibaret olan millet için müşterek sevinç büyük zaferler ve büyük adamların yıl dönümleridir.<br/>
<br/>
		Müşterek yas da büyük bozgunlardan, düşman istilâlarından başka bir şey olamaz. Bir millet için yalnız zafer  günlerinin bayramı kâfi değildir. Bir millet tamamı ile şuurlanabilmek için büyük acı günlerini de yas töreni  yaparak anmalıdır. Zafer veya bozgun olsun, bir milleti toptan ilgilendiren günlerin hepsine birden büyük günler  diyoruz. Buradaki &quot;büyük&quot; kelimesi, onun millet hayatındaki büyük ehemmiyetini göstermek için kullanılmıştır.  Bundan dolayı milletin övüneceği büyük adamların doğum yıl dönümleri kutlandığı gibi, ölüm yıl dönümleri de  anılır.<br/>
<br/>
		Bir milleti, bunları anlamakla, ne kazanıyor diye şüpheye düşmek doğru değildir. Şüphesiz ki milletin bunlardan  maddî olarak bir şey kazanmıyor. Fakat manevi olarak bir şey kazanıyor ki onun değeri hiç bir şeyle ölçülemez.  Bu kazanç milletin kendisine güvenmesidir. Geçmişinde büyük günleri olan millet bunların gelecekte de  olacağına inanır. Geçmişindeki kara günlerini anarken düşmanlarını unutmayarak ileride de aynı baskına ve  bozguna uğramamak için tedbirli davranır. Büyük adamların doğumları kutlanmakla veya ölümleri anılmakla da  o millet kendisine hizmet edenlere karşı saygı borcunu ödüyor demektir.<br/>
<br/>
		Biz bunun için 30 Ağustos'u kutluyoruz. Bunun için 16 Mart'ı anıyoruz. Namık Kemal'in 100. doğum yılını, Ziya  Gökalp'in 17. ölüm yılını bunun için hatırladık. Bir milletin büyük ölülerini saygı ile anması ilerde de büyükler  yetiştireceğinin müjdecisidir. Millet için şahsi menfaat gözetmeden fedakârlık edenlerin hizmeti büyükse onlar  milletin hatırasında yer almaya lâyık kahramanlardır. Bunun için yüksek mevkide olmaya lüzum yoktur. Bazen  bir neferin hizmeti birçok rütbelilerin hizmetinden daha büyük olmuştur: Çanakkale savaşlarındaki Mehmet  Çavuş ve Müstecip onbaşı gibi...<br/>
<br/>
		Bir milletin tarihindeki büyük günler içinde en şanlı olanlar en kanlı olanlardır. Nasıl, fertler en çok yoruldukları  zaman en çok mükâfata hak kazanıyorlarsa milletler de en çok kan döktükleri zaman en büyük neticeyi alırlar.  Bazen tarihte çok kan pahasına kazanıldığı halde mükâfatı alınmamış gibi gözüken zaferler vardır. Onların  büyük neticesini görmek için tarihin iç yüzüne dikkatle bakmak lazımdır. Muhakkaktır ki o kan dökülmeseydi  netice o millet için pek acı olacaktı. Meselâ kahramanlıkları hoşuna harcandığı sanılan Çanakkale savaşlarında  Türk ırkı o kadar bol kan dökmeseydi Rusya devrilmeyecek, savaş dört yıl sürmeyecek ve biz yenildiğimiz anda  Rusya ayakta olacağı için kurtuluş savaşı yapılamayarak Türkiye haritadan silinecekti.<br/>
<br/>
		* * *<br/>
<br/>
		Büyük günleri anmakta eskisi kadar ihmalci değiliz. Fakat daha çok büyük eksiklerimiz var. Flani Gök Türk  kağanlarının kızgın demire çekiçle vurdukları günün yâdı? Hani devletimizin Horasan'da kurulduğu yılın  kutlanması? Tuğrul Bey'in Bağdat'a girip İslâm dünyasının koruyuculuğunu kabul etmesi küçük şey midir?  Malazgirt'in yıl dönümünü neden yapmıyoruz? İki Kılıç Arslan'ın ve Sultan Mesud'un Haçlıları tepelediği günler  unutulmak mı? Sırp Sındığı, Kosova, Niğbolu, Varna, İstanbul, Mohaç, Haçova, Kanije, Silistire, Plevne ve daha  böyle çoklarını anmamak yazık değil mi? İlk şairimiz &quot;Çuçu&quot; ilk müverrihimiz &quot;Bilge Tonyukuk&quot; için birer taş  dikemez miyiz?<br/>
<br/>
		Kendi ulularımızı aydınlığa çıkararak onlara gereken saygıyı göstermeden önce başkalarının büyüklerini  saygılamak, hattâ onlar için en küçük bir ilgi göstermek haramdır; yakışık almaz. Sonra bundan atalarımızın  ruhları incinir.<br/>
<br/>
		Bir zamanlar kötü maksatlarla büyüklerimizin saygılanmasına engel olunuyordu. Şimdi, yavaş yavaş doğru yolu  tutmak üzereyiz. Artık maziye her bakışımızı boğuk ulumalarla karşılayanların çanına ot tıkanmak üzeredir.<br/>
<br/>
		27 ilkteşrin 1941, Maltepe Çınaraltı, 22 ikinci teşrin, 1941, Sayı: 16<br/>
<br/>
		<b>GAZA TOPRAKLARININ GAZİ VE ŞEHİT ÇOCUKLARI</b><br/>
<br/>
		En eski zamanlardan beri gaza toprağı olan Türk Elleri dünyanın sonuna kadar da gaza yurdu olarak kalacaktır.  Eski al bayrağımız, sonraki gök bayrağımız, bugünkü ay yıldızlı sancağımız nasıl gazalarla yanmış, delik deşik  olmuşsa bu toprağın çocukları da öyle yanıyor, öyle delik deşik oluyor.<br/>
<br/>
		Burada her şey bir savaştır. Tabiata karşı, düşmana ve hattâ Tanrıya karşı günümüz bir gazadır. Yuvasından,  ocağından çok uzakta, bir çift şefkatli gözden mahrum olarak sınır boyunda ölen nefer nasıl bir gazanın  kahramanıysa, ordunun başındaki keskin kumandan ve tarlasının içindeki sert köylü kadın da öyle bir gazanın  granit heykelleridir.<br/>
<br/>
		Bu yurt baştan başa şehitler ve gaziler diyarıdır.<br/>
<br/>
		Bu vatan bir boydan bir boya tunç heykeller otağıdır. Ne hain komünistin propagandası, ne kahpe Yahudi'nin  casusluğu, ne sinsi melez vatan hainlerinin çirkefliği bu tunç heykelliği, bu sarp yalçınlığı deviremez. Bu ebedî  heykeli artık, dünyanın nizamını kurmuş olan Tanrı bile deviremez.<br/>
<br/>
		Çelik göğsü düşman mermileriyle kalbura dönen Kemalettin Sami Paşa'yı bugünün dünden kalan nankör nesli  belki unutabilir, Çünkü onlar Namık Kemal'i ve Ziya Gökalp'i de unutmuşlar ve unutturmak<br/>
<br/>
		istemişlerdi. Fakat bugünün yarına hâkim olacak nesli Çolak Kemal'in ruh büyüklüğünü örnek alarak maddil  ştirecektir.<br/>
<br/>
		Çolak Kemal!... Tıpkı Aksak Temir gibi büyük bir ad.. Temür'e şeref veren Aksak lâkabını bir istihza silâhı olarak  kullananlar bulunduğu gibi ona şeref veren çolaklığı da aynı şekilde öne sürmek isteyenler belki çıkacaktır.  Halbûki ne mutlu vatan için çolak kalan büyük askere... Asıl eğlenilecek ve hattâ acınacak olanlar ruh topalları  ve namus çolaklarıdır.<br/>
<br/>
		ORHUN. 1949, Sayı: 7<br/>
<br/>
		<b>TÜRK TARİHİNDE YABANCI KANLILARIN İHANET SERİSİ</b><br/>
<br/>
		<b>BİRİNCİ İHANET</b><br/>
<br/>
		Türk tarihi, içimizdeki yabancıların ihaneti ile doludur. Tarihimizin biraz aydınlanmaya başladığı çağlardan beri  aralıksız süregelen bu ihanetler, yabancı kan taşıyanlara güvenmenin, onlara devlette üstün değil, en aşağı bir  yer bile vermenin ne büyük yanlış olduğunu anlatan ebedî bir derstir. Tarih bir &quot;bilim&quot; değildir. Fakat tarihin  konusu olan hâdiselerin belli kanunları vardır. Türk tarihi için bugüne kadar öğrendiğimiz kanunların en başta  geleni &quot;yabancı kan taşıyanlara güvenme!&quot; buyruğunu vermektedir. Bu buyruk büyük geçmişimizin, ırkımızın,  atalarımızın buyruğudur. Bugün yaşayanlara bu büyük gerçeği iyice anlatabilmek için Orkun'un her sayısında,  içimizdeki yabancıların ihanetine dair tarihi bir vaka göstereceğiz. Bunlara birer numara vermemiz kolaylık  olsun diyedir. Birbirinin ardından gelen iki numara arasıda bizim bilmediğimiz, hatta tarihin bilmediği bir çok  ihanetlerin daha geçmiş olması muhtemeldir.<br/>
<br/>
		Milâttan önce 78 yılında, Orta Asya'da o zamanki Türk devletini yaşatmakta olan Kunlar, Çin sınırına bir akın  yapacak oldular. Kun Elinde, nesillerden beri yurttaş olarak yaşayan Çinliler bunu Çin İmparatoru'na bildirdiler.  Böylelikle 4000 kişilik Kun akıncı kolu pusuya düşürüldü. Ancak birkaç yüzü kurtulabildi.<br/>
<br/>
		Düşün ve unutma... ORKUN, 1950, Sayı: 2<br/>
<br/>
		<b>İKİNCİ İHANET</b><br/>
<br/>
		Milâttan önce 68 yılında Kunlar Çin'e bir akın yapacaklardı. Kun ordusundan üç Çinli seyis kaçarak bunu  Çinliler'e bildirdi. Bu yüzden akın yapılamadı.<br/>
<br/>
		<b>ÜÇÜNCÜ İHANET</b><br/>
<br/>
		Kunlardan sonra Türkeli hâkimiyetini alan Siyenpi-Tabgaçların zayıfladığı bir sırada hükümdar olup devleti  kuvvetlendiren ve eski büyüklüğüne kavuşturacak gibi gözüken cesur yabgu &quot;Ho- pemen&quot; (maalesef asıl Türkçe  adını bilmiyoruz) milâttan sonraki 235 yılında kendi ordusunda bulunan Çinli bir askerin suikastıyla öldü ve  devletin kuvvetlenip yükselmesi işi bir anda durdu.<br/>
<br/>
		Düşün ve unutma!... ORKUN, 1950, Sayı: 5 <b>DÖRDÜNCÜ İHANET</b><br/>
<br/>
		Gök Türkler'in hâkimiyeti çağında ve 580 yılında Çang-sun-çing adında bir Çin kumandanı Türk kağanına zevce  olarak bir Çin prensesi getirmiş ve bir daha memleketine dönmemişti. Ertesi yıl kağan öldü. Yeni hükümdar  İşbara Kağan, ok atmadaki ustalığından dolayı bu Çin kumandanının beğenerek nedimleri arasına soktu. Türk  beyleri de kağanın buyruğu ile onunla sıkı fıkı konuşuyorlar ve büyük avlara birlikte gidiyorlardı. Çang-sun- çing  herkese sorular sorarak Türk boylarının ayrı ayrı kuvvetleri ve devletin durumu hakkında bilgi ediniyordu. Gök  Türk devletinin iç durumunu iyice öğrendikten sonra Çin İmparatoru'na bir rapor verdi. Bu raporda Türkler'in  hepsini birden yok etmek imkânsız olduğu için aralarına ayrılık sokarak yenmek gerektiği belirtiliyordu.  Türkler'den yılgın olan Çin imparatoru büyük bir sevinçle Çang-sun-çing'i çağırttı. O'nu iltifatlara boğdu. Çinli  casus Türkler'e karşı neler yapılması gerektiği hakkında birçok şeyler söylediği gibi imparatora Türkeli'nin bir  haritasını da verdi.<br/>
<br/>
		Düşün <b>ve </b>unutma!... ORKUN,<b>1950,</b>Sayı:6 <b>BEŞİNCİ İHANET</b><br/>
<br/>
		İşbara Kağan 582'de 400.000 kişilik bir orduyla Çin'e saldırdı. Çin şeddini aştı. Çinlileri her yerde bozdu.Türkler  yalnız bir noktada durdurulabildiler. Diğer yerlerde Türk orduları Çin'in içine doğru ilerlediler. Bu sırada  yineTürkeli'nde bulunan Çang-sun-çing, İşbara Kağan'ın oğluna haber göndererek Türk devletinin en yaman  boylar topluluğu olan Tölüslerin isyan ettiğini, İşbara Kağan'ın karargâhının düşmek üzere bulunduğunu  bildirdi. Bu korkunç haber, korkunç Türk akınım durdurdu. Hızla çekilerek Türkeli'ne döndüler.<br/>
<br/>
		Düşün ve unutma!.. ORKUN, 1950, Sayı: 7 <b>ALTINCI İHANET</b><br/>
<br/>
		603-609 yıllan arasında Gök Türk kağanı olan Türe Kağan'ın İçing adında Çinli bir zevcesi vardı ve bu prenses  Çin'in Sui Hanedanına mensuptu. Türe Kağan ölünce yerine geçen oğlu Türgiş Şipi Kağan (609- 619), Türk âdeti  gereğince üvey anası olan bu Çinli prensesle evlendi.<br/>
<br/>
		Türgiş Şipi Kağan muktedir bir adamdı. Türklerin arasında sokulmak istenen mutat bozgunculuklar bu sefer  sökmeyince Çinliler, kendilerine en çok aleyhtar olan Türk beylerinden birini &quot;hediye vereceğiz&quot; diye sınıra  çağırıp öldürdüler.<br/>
<br/>
		Kağan'a da: &quot;Sana isyan için gelip bizden yardım istemişti; onun için öldürdük&quot; diye haber yolladılar. Fakat  Kağan hakikati anlamakta gecikmedi ve öç almak için, o sırada Çin'in Kuzey sınırlarını teftişe çıkmış olan  imparatoru yakalamaya karar verdi. 615 yılında 100.000 atlı ile imparatorun geçeceği yolları tuttu. Çin  imparatoru mutlaka yakalanacaktı. Fakat İçing Katun bunu imparatora bildirdiğinden Çin İmparatoru kaçarak  teşebbüsü boşa çıkardı.<br/>
<br/>
		Düşün ve unutma!.. ORKUN, 1950, Sayı: 10 <b>YEDİNCİ İHANET</b><br/>
<br/>
		Gök Türk Kağanı Türgiş Şipi Kağan (609-619)'ın Çinli zevcesi İçing Katun'un ihaneti yüzünden 615 yılında esi r  olma tehlikesi atlatan Çin İmparatoru Güney'e kaçarak bugün Tay-yuen&quot; denilen 'Yen- men&quot; şehrine sığındı.  Kağan da önüne yelen bütün koruganları birer birer düşürerek Yemen'i kuşattı. Durum ümitsizdi, imparator  ağlıyor, son bir gayret daha göstermeleri için subayları kucaklıyordu.<br/>
<br/>
		Çinliler, Türk kuşatma hattını yarıp çıkmayı düşündülerse de kıyışamadılar. İmparator teslim olmaya  hazırlanıyordu. Son çare olarak yine kağanın Çinli zevcesi İçing Katun'a baş vurdu. Bu hain kadın, Gök Türk  Ülkesinin Kuzey bölgesinde isyan çıkmış olduğuna dair bir söylenti çıkararak Çin İmparatoru'nu ve  imparatorluğunu kurtardı.<br/>
<br/>
		Türgiş Şipi Kağan mevhum ihtilâli bastırmak üzere bütün ordusunu alarak çekildi. Düşün ve unutma!.. ORKUN,  1950, Sayı: 11<br/>
<br/>
		<b>SEKİZİNCİ İHANET</b><br/>
<br/>
		Gök Türk Kağanı Türgiş Şipi Kağan 619'da ölünce yerine kardeşi Çuluk Kağan (619-621) geçti. O da Türk  göreneğince dul yengesi İçing Katun'la evlendi. O sırada Çin'de, İçing Katun'un mensup olduğu Sui Hanedanı  devrilmiş, yerine Tang Hanedanı gelmişti.<br/>
<br/>
		Çuluk Kağan ustalık ve cesaretle Çin'i yıpratıyordu. İçing Katun'un tesiriyle de Çin'de Tang Hanedanını devirip  Sui Hanedanını tahta çıkarmak fikri ve bahanesiyle 612 yılında Çin'e bir sefer açtı.<br/>
<br/>
		Fakat hain Çinli zevcesi İçing Katun, bundan önce yaptığı iki ihanet yetmiyormuş gibi, bu sefer de Çin'in ağır bir  darbe yiyeceğini anlayınca Kağan'ı öldürdü. Sefer durdu. Çin kurtuldu.<br/>
<br/>
		<b>BÖLÜM 3: TÜRK TARİHİ İLE İLGİLİ MAKALELER</b><br/>
<br/>
		<b>KAZAKİSTAN'DA BULUNAN MEZAR</b><br/>
<br/>
		Türk Tarih Kurumu tarafından üç ayda bir yayınlanan Belleten'in Temmuz 1969 tarihli 131. sayısında (427.  sayfada) &quot;Milâttan Önce Dördüncü Yüzyıla Ait Türkçe Yazıtlar Bulundu&quot; başlıklı kısa bir haber vardı. Tass  Ajansı'nin Alma Ata kaynaklı bir haberinde bu yazıtlarda yapılan incelemelere göre bunların Milattan Önce 4.  Yüzyılda meydana getirildiği ve merkezi ile ırmağı bölgesi olan eski ve tek bir Türk devletinin varlığının ortaya  çıktığı ilâve ediliyordu. Haberin sonunda da Türk Tarih Kurumu'nun Moskova'daki Türk Büyükelçiliğine ve  Sovyet İlimler Akademisi'ne mektup yazarak bu husustaki yayınların gönderilmesini istediği ve bunlar geldikten  sonra incelenerek edinilecek bilginin tarih kitaplarına geçmesinin sağlanacağı açıklanıyordu.<br/>
<br/>
		Bu haber Türk tarihi bakımından çok mühimdi. Bu sebeple, daha sonra çıkacak olan Belleten'leri merakla  bekledik. Fakat Ekim 1969 tarihli 132. sayı, Ocak 1970 tarih 133. sayı ve Nisan 1970 tarihli<br/>
<br/>
		134. sayılar, hem de biraz gecikerek çıktığı halde bu eski Türk yazıtları hakkında hiçbir haber yayınlanmadı.<br/>
<br/>
		Biz merakla beklerken, Ankara'da yayınlanan haftalık &quot;Devlet&quot; gazetesinin bir sayısında Haşan Oraltay'ın &quot;Altın  Elbiseli Adam&quot; başlıklı makalesi bizi oldukça aydınlattı. Doğu Türkistan Kazak Türklerinden olup Almanya'da  bulunan ve Almanya'yı bol bol gelen &quot;Kazakistan Cumhuriyeti&quot; yayınlarını takip eden Haşan Oraltay bu konu  üzerinde çok ilgi çekecek bilgiler vermektedir. Şöyle ki:<br/>
<br/>
		Kazak Sovyet Sosyalist Cumhuriyeti İ imler Akademisi, Tarih-Arkeoloji ve Etnografya Enstîtüsü'nün Arkeoloji  bölümü müdürü olan Kemal Akişoğlu yönetiminde, Kazakistan başkenti Almatı (= Alma Ata) şehrinin 50  kilometre yakınındaki Eşik Harabelerinde yapılan kazı sonunda altın elbiseli bir adam bulunmuştur. Bu adamın  başlığı tamamıyla altınla süslenmiş ve altınların üstü at, aslan, yabanî koyun, geyik ve dağ keçisi resimleriyle  işlenmiştir. Zırhı, ceketi, şalvarı, çizmesinin üst tarafları da altınlarla süslüdür. Bu altınlar o kadar çoktur ki  arkeologlar ilk önce bu genç adamın tamamen altından elbise giydiğini sanmışlardır. Kemeri ise som  altındandır. Bu altınlar üzerindeki işlemeler büyük bir sanat eseridir. Sağ kolundaki kılıcı, sol tarafındaki  bıçağının kını ve kamçısı da hep altınla kaplıdır. Kimyevî usullerle yapılan incelemelere göre altın giyimli adamın  18 yaşlarında olması gerekmektedir.<br/>
<br/>
		Sağ elindeki iki altın yüzükten birinde insan resmi vardır. Bu mezarda 4000 tane altın eşya bulunmuştur. Fakat  bir de gümüş eşyalar vardır ki asıl mühim olanlar bunlardır. Çünkü bir gümüş kepçenin dibinde 26<br/>
<br/>
		harfli bir yazı görülmüştür. Bunlar bizim bildiğimiz Gök Türk (Orkun) yazılarına çok benzemekte, bazıları da  onlarla ayniyet göstermekledir.<br/>
<br/>
		Kazak Türkleri'nin tanınmış şair ve tarihçilerinden Olcas Süleymanoğlu, 25 Eylül 1970 tarihli &quot;Kazak Edebiyeti&quot; (=  Edebiyatı) gazetesinde Altın Elbiseli Adam hakkında bir yazı yayınlamıştır.<br/>
<br/>
		Olcas Süleymanoğlu bu yazısında &quot;İşin mühim tarafı bu yazıların hangi dille yazılmış olduğudur&quot; diyor. Olcas'a  göre bu harfler, Orkun harflerinin başlangıcı ve eski şeklidir. Kendisi bu 26 harfli yazıda 8 kelimeyi okuyabildiğini  söylüyor. Okuduklarının mânâsı şu: &quot;Hakanın oğlu 23 yaşında yok oldu. Halkın şerefi de yok oldu&quot;.<br/>
<br/>
		Burada sekizden fazla kelime varsa da eski Türkçe icazlı bir dil olduğundan bugünkü Türkçe'ye çevrilişi sırasında  daha çok kelime kullanılmış olabilir.<br/>
<br/>
		Devletteki yazıdan birkaç gün sonra, 14 Kasım 1970 tarihli Yeni Gazete'de &quot;Arkeolojinin Ortaya Çıkardığı Yeni  Gerçekler&quot; başlıklı bir yazı yayınlandı.<br/>
<br/>
		&quot;Komsomolskaya Pravda&quot;dan alınan bu yazı da aynı konu üzerindedir. Bu imzasız yazıda yapılan açıklamada bazı  küçük farklar vardır. Haşan Oraltay'ın &quot;Eşik harabesi&quot; dediği yere burada &quot;Issık köyü&quot; deniliyor ve mezarın  tesadüfen bulunduğu anlatılıyor: Issık otobüs garajı genişletilirken buldozer çalışmaları sırasında mezar ortaya  çıkmış. Mezarın üstündeki çatı Tiyanşan ormanlarından getirilmiş köknar kerestesiyle yapılmış. Yazılar gümüş bir  bardakla imiş ve bardaktaki yazıdan şu mânâ çıkıyormuş: &quot;Hanın oğlu yirmi üçünde öldü. Issık halkının başı sağ  olsun&quot;.<br/>
<br/>
		İlk iki kelime &quot;khan uya&quot; diye okunuyormuş, ve &quot;han oğlu&quot; demekmiş. &quot;Uya&quot;nın hangi Türk lehçesinde &quot;oğul&quot;  demek olduğunu bilmiyoruz. Bugünkü Kırgızca'da bu kelime &quot;yuva&quot; demektir. Kaşgarlı Mahmut'ta da aynı  mânaya gelir. Yalnız Gök Türkçe'de &quot;kardeş, hısım&quot; demek olduğu Hüseyin Namık Orkun'un eserinde kayıtlıdır  (Bak: Eski Türk Yazıtları, IV, 125). Bu sebeple bu ilk kelimeye &quot;Han'ın kardeşi&quot; diye çevirmek de mümkündür. Bir  de eski Türkçe'de gırtlaktan okunan &quot;h&quot;, yani &quot;kh&quot; harfi yoktur. Onun için &quot;khan uyan&quot; nın &quot;kan uya&quot; olması icap  eder. 720 yıllarında dikilmiş olan Bilge Tonyukuk yazıtında &quot;han&quot; kelimesi &quot;kan&quot; şeklinde geçer.<br/>
<br/>
		Fakat gazete haberleriyle kesin bir sonuca varmak imkanı olmadığı için Haşan Oraltay'dan o harflerin fotokopisini  göndermesini rica ettim; derhal göndermek lûtfunda bulundu.<br/>
<br/>
		Bu fotokopiye göre söz konusu kepçe veya bardaktaki 26 harf, 26 çeşit harf değildir. Buradaki yazıda bulunan  harflerin sayısı 26 tanedir. Mükerrerler vardır. Orkun yazıtlarındaki &quot;kalın R&quot; harfinin aynı burada 6 tanedir.  Orkun'daki &quot;a, e&quot; harfinin ters çevrilmiş şekli 2 tanedir. Sözün kısası burada 18 çeşit harf vardır.<br/>
<br/>
		Baştaki ilk üç harfi &quot;gan&quot; yani &quot;han&quot; okumak mümkündür. Fakat iyice inceleme yapmadan herhangi bir hükümde  bulunmak elbette doğru olmaz.<br/>
<br/>
		Ancak, Türk ırkının doğduğu bölgede bulunan eski bir mezarın, aksi kesin deliller bulunmadıkça, Türkler'e ait  olacağı pek tabiidir. Orada görülen alfabenin Gök Türk alfabesinin iptidaî şekli olması da akla çok yatkındır. Daha  çok Yenisey bölgesindeki mezarlarda bulunan harflere benzemektedir.<br/>
<br/>
		Türkler'e ait olduğu ispat edilirse, Milâttan Önceki Beşinci yüzyıllara ait olan bu mezar ve yazı, Türk tarihinin  Kunlar'dan öncesini aydınlatacak ve Türk yazısını 2500 yıl önceye götürerek millî kültürün sağlam temellerini  ortaya koymuş olacaktır.<br/>
<br/>
		Ruslar'la yapılmış bir kültür anlaşması varken, üniversitelerin ve Türk Tarih Kurumu'nun oraya bir ilim heyeti  göndererek Kazak ırkdaşlarımızla ortaklaşa ilmi çalışmalar yapması ne kadar iyi olurdu.<br/>
<br/>
		(21 Kasım 1970), ÖTÜKEN, 1970, Sayı: 12<br/>
<br/>
		<b>ALTIN ELBİSELİ ADAM HAKKINDA YENİ BİLGİLER</b><br/>
<br/>
		Ötüken'in eski sayılarından birinde, Sovyetler Birliği'ne dahil Türk Kazakistan Cumhuriyeti'nin başkenti Alma- Ata  şehrine 50 kilometre uzaktaki Eşik kasabası yanında bulunan bir mezardan ve bu mezardaki &quot;Altın Elbiseli  Adam&quot;ın cesedinden bahis olunmuştu. Almanya'da bulunan Kazak Türkleri'nden Haşan Oraltay bey, altın Elbiseli  Adam hakkında Kazak basınındaki yeni bilgileri bize göndermek lûtfunda bulundu. Biz de mühim konu hakkında  Türkiye Türkleri'ni aydınlatmak için o bilgileri aktarıyoruz:<br/>
<br/>
		Alma-Ata’da &quot;Leninşil Cas&quot; (= Leninci Genç) (1) adında, Kazak Türkçe'siyle günlük bir gazete çıkmaktadır. Bu  gazetenin 24 Ocak 1973 tarihli sayısında oralı Türkler'den İrim Kenenbayoğlu'nun &quot;25 Gasır Burin Cazılgan Hat&quot;  (= 25 Asır Önce &quot; yazılmış Mektup) başlıklı bir makalesi yayınlanmıştır.<br/>
<br/>
		Makalede &quot;Altın Elbiseli Adam&quot; hakkında bilgi vermekte, 400'den fazla altın eşya bulunduğu anlatılmakta, bunun  nerde ve ne zaman keşif olunduğu hakkında evvelce verilen izahat tekrarlanmaktadır. Kenenbayoğlu bu mezarın,<br/>
<br/>
		bu asrın başına İngiliz arkeologları tarafından bulunan Mısır firavunlarından Tutankhamon'un mezarıyla  mukayesenin mümkün olduğunu söyledikten sonra mezardan çıkarılan eşyanın ehemmiyetine temas<br/>
<br/>
		etmektedir.<br/>
<br/>
		Kenenbayoğlu'nun bildirdiğine göre Altın Elbiseli Adam'ın mezarında bulunan yazı Moskova ve Leningrad  üniversitelerine yollanmış, fakat onlar okuyamadıklarını bildirerek geri göndermişlerdir.<br/>
<br/>
		Sonra bununla Kazak İlim Akademisi bilginleri, bilhassa Prof. Gayneddin Alioğlu Musabay ilgilenmiştir. Musabay  yalnız Kazakistan çapında değil, bütün Sovyetler Birliği çapında eski Türk yazıtları bilgini olarak tanınmış ve pek  çok eser vermiştir.<br/>
<br/>
		Gayneddin Alioğlu Musabay bu yazıyı okumayı başarmış, Kazak İlim Akademisi Dil Enstitüsü'nün son dil  haftasında açıklamalar yapmıştır. Musabay, Yenisey-Orkun Yazıtları ile Eşik yazıtı arasında 1000 yıldan fazla  zaman farkı olduğunu bildirmiştir. Kazak bilgini burada şaşırtıcı bir fikir ileri sürmüş, her işaretin bir harfi değil,  bir heceyi gösterdiğini söyleyerek yazıtın şöyle okunması gerektiğini bildirmiştir:<br/>
<br/>
		Taza as tuvin agannın Eldi ege. Altın, eskerin Sağan ar eperedi. Casına çete bakıtındı aşasın. Sav bol.<br/>
<br/>
		Gayneddin Alioğlu Musabay'ın fikrine göre milâttan Önceki 7-5. Yüzyıllarda Saka -Usun gibi eski Türk  kavimlerinin ülkesinde yazı olduğunu bu gümüş kaşıktaki satırlar ispat etmektedir. Bu da Orkun yazısının bu  Saka-Usun ülkesindeki yazının bir devamı ve tekâmülü olduğunu gösterir. Demek ki eski Türk alfabesi önce  ideoramla başlamış, sonra hece yazısına dönmüştür. Elimizdeki bu kaşık yazısı da hece yazısının son çağına aittir.  Bundan sonra hece yazısı harf-ses yazısına dönmüş, bundan da bildiğimiz Yenisey-Orkun yazıtları doğmuştur.<br/>
<br/>
		Gazetedeki makalede yazılı gümüş kaşığın mezara ne için gömüldüğü hakkında açıklamalar vardır. Safî gümüşten  yapılan kaşığın sapı yoktur. Bu mezar daha önce açılmadığına göre sap çalınmış olamaz.<br/>
<br/>
		Mezardan anlaşıldığına göre de buraya kırık dökük eşyanın konulması da âdet değildir. Mezardaki cesedin ya çok  zengin birisine veya bir subaya ait olduğu anlaşılıyor. Bu durumda sapsız kaşığın, mezarda bulunan yiğit doğduğu  zaman ona bir akrabası tarafından verilmiş hediye olması düşünülebilir.<br/>
<br/>
		Leninşil Cas gazetesindeki makalede böyle bir hâzinenin Sovyetler Birliği sınırları içinde bugüne kadar  bulunmadığı, hatta dünyada bile bunun eşinin ancak Mısır'daki firavun mezarı olduğu belirtilmiştir.<br/>
<br/>
		Amerika'da çalışan birTürkistanlı'nın bildirdiğine göre Amerika hükümeti, Musabay'ı davet etmiş, çok büyük bir  para teklif ederek üç ay Amerikan üniversitelerinde ders vermesini istemişse de Ruslar izin vermemiştir.  Yukarıdaki kaşık yazısının Türkiye Türkçe'sine çevrilişi şöyledir: Temiz çek tuğunu ağabeyinin Sağlam sahip (ol).  Altın, askerin Sana şan verir.<br/>
<br/>
		Yaşına yeterek (= büyüyerek) Bahtını aşasın.<br/>
<br/>
		Sağ ol.<br/>
<br/>
		Bu okuyuşta Kazak ırkdaşımıza katılmadığımız noktalar var. Bunların biri metinde &quot;asker&quot; ve &quot;baht&quot; anlamında  &quot;esker&quot; ve &quot;bakıt&quot; kelimelerinin geçişidir. &quot;Asker&quot; Yunanca'dan Arapça'ya, oradan da bize geçmiş bir kelime olup  milâttan Önce 5. Asırda Türkler arasında kullanılmış olması asla düşünülemez. Farsça bir kelime olan &quot;baht’ın,  &quot;bakıt&quot; şeklinde de olsa o zamanki Türkçe'de kullanılması mümkün değildir. Bundan başka eski Türkçe'deki &quot;tuğ&quot;  ve &quot;sağ&quot; kelimelerinin ki, bunlar ancak 16. Asırda bazı Türk ağızlarında ve bu orada Kazakça'da &quot;tuv&quot; ve &quot;sav&quot;  şeklini almıştır, milâttan önceki asırlarda da &quot;tuv&quot; ve &quot;sav&quot; diye kullanılması kabul olunamaz. &quot;V&quot; harfi Türkçe'de  sonradan teşekkül etmiştir.<br/>
<br/>
		Bununla beraber Musabay’ın bir çığır açtığı muhakkaktır. Kutlanmaya değer. Ancak metnin yeni ve daha doğru  bir okunuşa ihtiyacı bulunduğu da inkâr olunamaz.<br/>
<br/>
		OTUKEN, 1973, Sayı: 6 (1) Kazak Türkleri bizim Türkçe'mizde ve edebi Çağatayca'da başta bulunan &quot;y&quot; leri &quot;c&quot;  olarak, &quot;ş&quot;leri de &quot;s&quot; olarak söylerler. Doğu ve Batı edebî lehçelerinde &quot;genç&quot; demek olan &quot;yaş&quot;, Kazak<br/>
<br/>
		Türkleri'nde bu sebeple &quot;cas&quot; olur. &quot;Leninşil'in sonundaki &quot;şil&quot; de bizim Türkçemizde balıkçıl, adamcıl gibi  kelimelerde kullanılan mensupluk takısının Kazak Türkleri'ndeki şeklidir.<br/>
<br/>
		<b>İSTANBUL'UN FETHİ YILINA AİT BİR MEZAR TAŞI</b><br/>
<br/>
		İstanbul'u zapteden Türk askerlerinden 18 kahramanın taşlarını saklayan bir mezarlık bakımsızlıktan yok olmak  üzere.<br/>
<br/>
		İstanbul'da, Şehzade Başı'nda, Şehzade Başı Polis Merkezi yanında On Sekiz Sekbanlar Sokağı adında bir sokak  var. Bakımsız ve tozlu olan bu sokakla küçük bir mezarlık var. Duvarının bir kısmı yıkılmış ve içini otlar bürümüş  olmasına rağmen duvar ktabesiyle içindeki mezar taşlarından bir tanesi sağlam kalmıştır. Şimdiye kadar kimsenin  dikkatini celp etmeyen bu mezar İstanbul'un en eski mezarıdır.<br/>
<br/>
		Üzerinde İstanbul fethinin hicrî tarihi olan 857 tarihi vardır. Duvardaki kitabe yüksek olduğu için fotoğrafını  almak kabil olmadı.<br/>
<br/>
		Mezarlığın içinde iki tane lahit varsa da irisinin taşı kalmamıştır. Öteki Sekban Kethüdası Hızır Oğlu Hamza'ya  aittir. Bununla beraber mezar taşındaki Kethüdâ-yi şühedâ-yi Sekban sözlerinden Hızır Oğlu Hamza'nın mutlaka  umum Sekban Kethüdası olduğu mânasını çıkarmak doğru değildir. Bu söz, orada şehit düşen sekbanların  kumandan, yahut en kahramanı mânasına da gelebilir.<br/>
<br/>
		İsmet Paşa'nın bir müddet önce eski eserleri korumak hususunda vilâyetlere gönderdiği tamim dolayısıyla eski  eserler encümeninin ve İstanbul Valisi'nin dikkatini celb ederim. Bu mezarlık derhal mükemmelen tamir olunarak  âbide haline getirilmelidir. Çünkü bundan 480 yıl önce şehit düşen Türk kahramanlarına ait olduktan başka  İstanbul'un en eski Türk eseri de budur. Kitabenin ve mezarın yazıları fazla aşınmamış olduğu için bundan bir iki  asır önce tamir olunduğuna hükmolunabilirse de, bu onların tarihî değerini küçültmez. Bilâkis atalarımızın millî  mefahire bizden daha saygılı davrandıklarını gösterir.<br/>
<br/>
		Bu mezarlık, yakında yüksek adlarına bir âbide dikilecek olan 16 Mart Şehitleri meydanından 100 adım kadar  uzaktadır. Burayı imar için en çok 500 lira yetişir. Bu hususta Millî Türk Talebe Birliği'nin de nazarı dikkatini celp  ederim. Eğer hükümet kendilerine Çanakkale âbidesi için izin vermemek hususundaki inadında devam ederse,  hiç olmazsa burasını tamir edip millî vazifelerini başka bir sahada itmam etsinler.<br/>
<br/>
		ORHUN, 1934, Sayı: 8<br/>
<br/>
		<b>16. ASIR ŞAİRLERİNDEN EDİRNELİ NAZMÎNİN ESERİ VE BU ESERİN TÜRK DİLİ VE KÜLTÜRÜ BAKIMINDAN  EHEMMİYETİ</b><br/>
<br/>
		Türkiye'de Osmanlı sülâlesi hâkim olduktan sonra(l) acem taklidi divan edebiyatının kuvvetle yayılarak millî dil ve  kültürümüzü şiddetle tehdit etmesi üzerine on beşinci asrın sonlarında Türkiye'de bir dilde milliyetperverlik  cereyanı baş gösterdi. Aruz vezniyle olmakla beraber, yalnız Türkçe sözler ve hattâ Türkçe tespihlerle şiir yazmak  cereyanı olan bu Türkçülüğe Türkî-i basit (saf Türkçe) cereyanı denir. Bu cereyanın mümessilleri asıl halk  şairlerinden değil, divan edebiyatı müntesipleri arasında yetiştiği için şiirlerini millî vezinle değil, aruzla  yazmışlardır. Bugünkü malûmata göre bu cereyanın ilk mümessili on beşinci asrın sonunda Aydınlı Visali'dir.  Faka+ Visâli'nin şiirlerinden hiçbirisi bize kadar gelmemiştir. Belki günün birinde bu şiirler kütüphanelerin  birindeki unutulmuş bir kitabın arasından çıkacaktır. Türkî-i basît cereyanı on altıncı asırda iki mümessil yetiştirdi:<br/>
<br/>
		Tatavlalı Mahremi ve Edirneli Nazmî. Bunlardan Mahremi'nin bize yalnız şu beyti kalmıştır:<br/>
<br/>
		<b>Gördüm segirdir ol ala gözlü geyik gibi Düşdüm saçı duzağına bön uğeyik gibi.</b><br/>
<br/>
		Edirneli Nazmi'nin ise saf Türkçe ile yazdığı bütün şiirler bize kadar kalmıştır ki 1928 de Türkiyat Enstitüsü  tarafından ve Fuat Beyin bir mukaddemasıyla birlikte neşrolunmuştur.<br/>
<br/>
		Edirneli Nazmi'nin asıl adı Mehmet'tir. On beşinci asrın sonunda doğmuş(2) Yavuzun İran ve Mısır seferinde  bulunmuştur. Nazmî sipahi idi. Nazmi'nin ölüm tarihi katî ol rak bilinmiyorsa da 1553 ten sonra olduğu  muhakkaktır.<br/>
<br/>
		Nazmî'nin Mecma'un-Nezâ'ir adlı bir eseri vardır ki edebiyat tarihimiz için fevkalâde mühimdir. Bu eserin biri  Viyana'da, biri Manisa'da Çeşnegir Kütüphanesinde 16 numarada biri de İstanbul'da Nuruosmaniye  Kütüphanesinde üç yazması malûmdur. Nuruosmaniye nüshasında şiirleri bulunan 243 şairin isimleri, Edebiyat  Fakültesinde sınıf arkadaşım olan Ziya tarafından elifbe sırasıyla tertip edilmiş ve bu fihrist Köprülüzad tarafından  neşrolunmuştur (ilk mübeşşirler, 63)<br/>
<br/>
		Edirneli Nazmi'nin saf Türkçe ile yazdığı şiirleri ihtiva eden divân-ı türk-i-i basit 80 sayfalık bir eserdir. 285 tane  şiirden mürekkeptir. Ayrıca 56 da beyit vardır.<br/>
<br/>
		Dîvân-ı Türkî-i Basît'in tarih ve medeniyet bakımından ehemmiyeti<br/>
<br/>
		Şair Nazmı üçüncü derecede bir şair olduğu için şiir bakımından büyük ehemmiyeti yoktur. Buna mukabil kültür  tarihimiz için çok mühimdir.<br/>
<br/>
		Divân-ı Türkî-i basît'in 13. sayfasındaki 29 numaralı gazel şudur:<br/>
<br/>
		<b>geldiğince qutluluğla her uruc</b><br/>
<br/>
		<b>her müselman şen olub dutar uruc olki gerçekden müselman olmaya te(ng)ri saqlasun o her gün yer  uruc datlu yemek yemek olur iş haman özge bayramdur bu qardaşlar uruc urulur zencîre albızlar qamu  qutluluğla her qaçan erer uruc</b><br/>
<br/>
		<b>Nazmı her gerçek müselman olanı(ng) gecesin şenlikler qadr eyler uruc.</b><br/>
<br/>
		Bu gazelin yedinci satırındaki albız kelimesi bilhassa mühimdir. Bu kelime bugün Türkiye Türkleri'nce  kullanılmıyor. Bütün Türkler arasında da yalnız Altay Türklerinde almış şeklinde kullanılan bu kelime Verbetskiy  lügatinde (s. 18) fena ruhlardan biri olarak gösteriliyor. Anadolu halk itikatlarındaki albastı ve alkarısı ile herhalde  bir asıldan olan ve hile mânâsına gelen al kökünden gelen albızın 16. asırda Anadolu'da bulunması Türklerin  kültür birliğini ne dereceye kadar sakladıklarını gösterdiği için mühimdir. Aldamak, aldatmak, aldanmak  mastarları da herhalde aynı asıldan olacaktır.<br/>
<br/>
		Altay'ın ŞamanîTürkleri'nde &quot;almış&quot; şeklinde ve bir kötü ruh mânasında kullanılan albız Müslüman Türkiye  Türklerinde doğrudan doğruya şeytan yerinde kullanılmıştır. Hiç bir Türkçe lügatte buna tesadüf etmedimse de  albızın şeytan mânâsında kullanıldığı şu suretle ispat olunabilir:<br/>
<br/>
		Meşhur hadis âlimi Buhâri’nin eserinde şöyle bir hadis vardır: &quot;Ramazan girince göğün kapıları açılır, cehennemin  kapıları kapanır ve şeytanlar zincire vurulur demektir.&quot; Nazmi'nin gazelindeki:<br/>
<br/>
		<b>urulur zencîre albızlar qamu qutluluğla her qaçan erer uruc </b>beyti ise bu hadisin Türkçe'ye eksik bir  tercümesinden başka bir şey deği di Bu, Şamanizm'den İslâmiyet'e ne kadar çok şeyler geçtiğini hatıra getirir. Bu  suretle ölüye lokma dökmek, ağaca şerbet içirmek, tutulan aya teneke çalmak, eşiğe basmamak gibi İslâmî bir  şekilde hâlâ yaşayan millîTürk dininin İslâmiyet'i de nasıl millîleştirdiği tetkike muhtaç büyük bir mevzu olarak  önümüze çıkar.<br/>
<br/>
		Nazmî'nin felsefesi ve fikirleri<br/>
<br/>
		Nazmi'nin hayat ve dünya hakkındaki felsefesi ve fikirleri gayet basittir. Onun 80 sayfalık divanındaki fikir ve  felsefesini şu cümlelerle hulâsa edebiliriz: &quot;Dünya yalana, hilekâr, bin erden artakalmış bir kadındır. Onun için  dünyayı sevme, ölümü an. Zaten hakikî erler bu dünyaya gönül vermediler. Dünyaya gönül verenlerin gönlü  kaygı ile dolar ki yabancı bir askerin bir ülkeyi istilâsına benzer. Dünyaya gönül vermek erin kadına uyması  gibidir. Hakikî er, güzellikte peri bile olsa, kadının sözüne kulak asmaz. Asarsa gerçek er değildir. Gerçek er  sözünde durmalıdır. Sözünde durmayan er kadından daha fenadır. Eğer Tanrı'dan iyilik istersen de, kötülük  görsen bile, iyilik et&quot;.<br/>
<br/>
		Nazmî'nin aşk hakkındaki fikirlerine gelince bu kendi zamanının bütün telâkkilerine uygundur. gö(ng)ül geçmez  güzeller sevgüsünden<br/>
<br/>
		olunca tâ belürsüz adı sanı diye Nazmî hakikaten ihtiyarladığı halde bile sevmekten vazgeçememiştir.<br/>
<br/>
		Nazmî'nin fikirleri arasında en dikkate değer olanları ise bey, paşa ve ağa bilmeyenlerin bahtiyarlığından  bahsetmesi (Divân-ı türkî-i basît, s. 7, satır 19) ve bilhassa Kanunî Sultan Süleyman gibi bir padişah devrinde:  ussun var ise Nazmi qo xünkâr qulluğun öz başı(ng)a beğ ol, özü(ng) bil, ağalığ et demesidir ki daha sonraki  devirlerde bile böyle bir şey söylemenin imkânsızlığını düşününce Nazmî'nin bu fikir hürriyetini göstermek için  pek büyük bir cüret olduğunu teslim etmek veya müstebit hükümdarlar diye bildiğimiz padişahların  müsamahakâr insanlar olduğunu kabul etmek icap eder.<br/>
<br/>
		Nazmî'nin sanatı, sanatının unsurları, sanat oyunları ve tespihleri<br/>
<br/>
		Nazmî, türkî-i basît'le yazmış olmakla beraber sanatını teşkil eden unsurların en büyük kısmı klâsik acem  unsurudur. Çünkü bir kere Nazmî şiirlerini tamamen aruzla yazmıştır(3). Tespihlerinin çoğu ve düşünüş- duyuş  bakımından da klasiktir. Ancak buna karşılık dilin sadeliği, bazı kafiyelerde klasik şiirlerde görülmeyen halk şiiri  tarzı ve bazı teşbihleri de tamamen millîdir. Nazmî'nin tespihleri şunlardır:<br/>
<br/>
		Kendü işinde o kim usa(ng) olub ola oya Bize göz iti baqduğı içün engeli(ng) ha Yâr ol yay-ile kim oqlaya kendin  seveni Ussı yoq bir küçücük oğlana uymaqdur hey Sevdigüm kim yüzüme baqmaz olubdur Nazmî İşini başa  çıqarmaq mı olur öyle o ya Vâh bir güçlü bıçaqlarla dutub gözin oya îmdi bir bağrı qatı kimseneye be(ng)zer o ya  Delülükler edüb ol kim delü gö(ng)line uya Beni geçmişdürür engel be(ng)e küsmüşdür o ya<br/>
<br/>
		Keza aşağıdaki 20 numaralı gazeli Köprülüzade fâilâtün fâilâtün fâilün vezninde bulduğu halde hakikatte feilâtün  feilâtün feilün veznindedir:<br/>
<br/>
		Alqış etsem ben o sevdügüm a(ng)a Ya gibi qaygu ile âh beni încinür sevgi (?) öget âh ba(ng)a îki bükdi ne deyem  ben a(ng)a ya<br/>
<br/>
		<b>Sevgi: </b>Ateş;<br/>
<br/>
		<b>yar ayrılığı: </b>karanlık, uruç; <b>yar yakınlığı: </b>bayram; <b>sevgili: </b>hümâ, peri, güneş, ay;<br/>
<br/>
		<b>Sevgilinin gözleri: </b>badem, oklu yaylı yağmacı ve <b>kesici Türk, yıkıcı Tatar; </b>sevgilinin kirpikleri: ok; <b>sevgilinin  kaşları: </b>yay, yeni ay, gemi;<br/>
<br/>
		<b>sevgilinin dudakları: </b>şeftali, taze hurma, şeker,<br/>
<br/>
		<b>â'al, yakut, kiraz, nar, bal; </b>sevgilinin yüzü: gül, güneş;<br/>
<br/>
		<b>sevgilinin eneği[4]</b>' gül, elma;<br/>
<br/>
		<b>sevgilinin saçları: </b>sünbül, zincir, anber, karacı; sevgilinin alnı: ay, yasemin;<br/>
<br/>
		<b>sevgilinin boyu: </b>servi, çınar, servi dalı; <b>sevgilinin ağzı: </b>konca; <b>söz söylerken sevgilinin dili: </b>bülbül; <b>sevgilinin  yanağı: </b>gül, gülnar; <b>sevgilinin kara zülfü: </b>bulut, yılan, hümâ;<br/>
<br/>
		<b>sevgilinin sözleri: </b>bal, şeker; <b>sevgilinin dişi: </b>inci; <b>sevgilinin batı: </b>piruze <b>sevgilinin gövdesi: </b>pamuk;  <b>sevgilinin kalbi: </b>kara taş, çelik;<br/>
<br/>
		<b>sevgilinin göğsü: </b>zambak, sütlâç;<br/>
<br/>
		<b>sevgilinin parmakları: </b>konca zambak, yeni ay;<br/>
<br/>
		<b>sevgilinin tırnağı: </b>yıldız; <b>sevgilinin kulağı: </b>gül; <b>sevgilinin terleri: </b>inci, çiğ.<br/>
<br/>
		Görülüyor ki sevgili hakkındaki tespihlerin en çoğu klâsik edebiyatımızdakilerin aynıdır. Fakat meselâ dudağın  şeftaliye, gövdenin pamuğa, kalbin çeliğe benzetilmesi gibi bazıları da halk edebiyatımızın tespihlerinden  alınmıştır. Keza kitabının muhtelif yerlerinde sararmış benzi ayvaya, dünyayı çepele, sarhoş olduğu zamanki  sesini çana ve usturayı güneşe benzetmesi de klâsik edebiyatta olmayan tespihlerdir. Bundan başka Nazmî kanlı  göz yaşlarını şaraba, Kızıl Irmağa, mercana; ağlamış gözleri eriğe; sevgi çağında olanların göz yaşlarını Tuna'ya,  Sava'ya, Şatt'a, Ak Denizle Kara Deniz'e; gözlerini pınara; başım yüce bir dağa; ahım dağın dumanına, rüzgâra;  gönlünü kuru ota, hiç karanlığı olmayan bir kıra; benzini sararmış yaprağa; ak saçlarını kara ve bu ak saçlarını  kazıyan usturayı da güneşe benzetiyor.<br/>
<br/>
		Buradaki tespihlerden bazılarım da millî sayabiliriz. Meselâ göz yaşlarını Ceyhun'a ve Nil'e benzetmeyip de Kızıl  Irmak'a ve Kara Deniz'e benzetmek hiç şüphe yok ki daha millîdir.<br/>
<br/>
		Nazmî'nin hiciv vadisindeki tespihleri ise daha millîdir. Meselâ: sevdiğinin lalasını işe güce yaramaz, dili dönmez  ırgata, yılana, sarı çıyana, sarıca arıya; engelleri (yani rakipleri) toza, kara, kuşa, eşeğe, sığıra, ite, dikene, domuza  ayıya, kartala;<br/>
<br/>
		engelin boyunu murdar ağaca; sakalım karaçalıya; engelin oğlunu buzağıya benzetiyor.<br/>
<br/>
		Ben o sevdügümi candan severüm Olmaya iki yaqa ıssı beni Oulluğında iti ol sevdügü(ng)ü(ng) Versem anu(ng)  yolma canı nola Yaqdı engel hey anı Te(ng)ri yaqa Olma Nazmî anu(ng) işinde oya.<br/>
<br/>
		Köprülüzade tarafından feilâtün feilâtün feilün vezninde bulunan aşağıki 81 numaralı gazel ise mefâilün feilâtün  mefâilün feilün veznindedir:<br/>
<br/>
		Beni asarsan(ng) eğer qarşu(ng)a begüm gel as Qaşu(ng)la kirpigü(ng) öldürdi işte ben qulunı Ayagu(ng)ı biricik  tek gel iki gözüme bas Gider elü(ng)den oqu(ng) hey efendi yayu(ng)ı yas Beni senü(ng)lee görüb ağlamağla  âlândan San(ng)la ki engelü(ng)ü(ng) gö(ng)li düşmüş ol be(ng)zer<br/>
<br/>
		<b>Qo olsun engeli(ng) imdi yüzi gözi is pas Şu çingene köyine kim yazılı beğliğe has Bu</b><br/>
<br/>
		<b>dünyeni(ng) götüri qaygusından isterse(ng) Ki kurtulasın oqı Nazmı durmadan ixlâs.</b><br/>
<br/>
		Nazmî klâsik şairlerimizde oldukça çok görülen temsilî nükteli sanat oyunları da yapmışsa da onun asıl sanatının  en mühim unsuru ve en millî olanlar cinaslarıdır. Türkçe, cinasa çok uygun geldiği için Nazmî bunda, bazen  iptizale düşmekle beraber, muvaffak olmuştur. Nazmî'nin şu gazeli bunun en güzel misalidir:<br/>
<br/>
		<b>Al ile gül gibi hey donanub ol gözi ala Sünbülü(ng) saçını yel ey yüzi gül qo ki yola İ(ng)ledüb  qaygularını(ng) kim beni döndüri qıla Hay efendi duş olam deme benüm gibi qula Elleri(ng) göze göre  sen qolu(ng)ı boynına dola Al-ile niceyedek durmaya dek gö(ng)lüm ala Zülfü(ng)e oyken ür ol çekse  nola anı yola</b><br/>
<br/>
		<b>Şöyle kim var giderek belki belü(ng) gibi kıla Qullanasun döğe söğe ki qolay ola qola Nazmi gördükçe anı  gözleri yaş ile dola.</b><br/>
<br/>
		Bundan başka Nazmî'nin divanında halk âdetlerine telmihen geçen imâları da millî unsurdan saymak lâzımdır.  Meselâ:<br/>
<br/>
		Sağraq ne çağ kim eline düşe destini(ng) Geç geldi (ng)üz deyü su döker tez ayağma(60,3) beyti misafirlerin  ayağına su dökmek âdetine; ve:<br/>
<br/>
		Sen ki tek durmayub olursun(ng) şol engel birle çift Yüz qarasın qazanursun bey seni(ng) başu(ng)a zift<br/>
<br/>
		(77,16).<br/>
<br/>
		beyti de kellerin başına zift sürülmesinden dolayı Nazmî'nin &quot;kel olasın&quot; diye duasına telmihtir. Bundan başka  Nazmî'nin divanında &quot;sav&quot;lar da vardır ki bununla millî unsurlar tamamlanmış oluyor: Kim demişler her ne yerde  k'ola iş andan siviş (24,10);<br/>
<br/>
		<b>Derler olur damla damla çünki göl (40,17); Yaxşı aygırdan qopar pes yaxhşı döl (40,18).</b><br/>
<br/>
		Bununla beraber Nazmı klâsik şairlerimizin eserlerinde sık sık görülen arap ve acem efsane ve hikâyelerine veya  tarihî şahıslara ait telmihlere de divanında yer vermişt r. ahmut' dan, Ayaz'dan,<br/>
<br/>
		Mecnûndan (Qays ve Mecnûn atlarıyla), Hıtay'dan, Hoten'den, Hızır'dan, Yusuf ve İlyas peygamberlerden  bahsetmiştir. Bilhassa Ferhat' dan bahsederken Ferhât hikâyesindeki bir vakaya telmih etmiştir. [5]<br/>
<br/>
		Divân-ı türkî-i basît'te 16. asır askerî hayatının izleri:<br/>
<br/>
		Şair Nazmî'nin Yavuzun İran ve Mısır seferleriyle Kanunînin bazı seferlerinde bulunduğu ve kendisinin bir sipahi  olduğunu biliyoruz[6]. Gerek bu askerî hayat ve gerekse 16. asır ilk yarısının ardı ardınca zaferlerle dolu olması  Nazmî'nin divanına askerî bir çeşni vermiş, birçok yerlerde tespihlerini askerî ıstılahlarla ve tariflere yaptırmıştır.  Meselâ: çimende çiçekleri askere, gülü onların hünkârına ve konca zambağı hünkârın solağına, yahut gece  gökteki ayı hünkâra ve yıldızları da onun çerisine ve keza sevgilisini güzellerin hanına, öteki güzelleri de onun  çerisine benzetmesi tamamı ile o devir hayatının bir neticesi olduğu gibi, &quot;yârın engellerin derneğine pervasızca  gitmesi&quot;, Kanunî Sultan Süleyman'ın Macarların üzerine gitmesine&quot; benzetmesi de[7] Mohaç Savaşı'nın bir  aksinden başka bir şey değildir. Yârının kendisine karşı daima elinde ok ve yay bulundurduğunu, gönlü kaygı eline  han olunca göz yaşlarının yıkıcı ve yakıcı bir asker tarafından istilâsına benzediğini söylemesi de yine aynı  sebeplerin neticesidir.<br/>
<br/>
		Nazmî kimlerin tesirinde kalmıştır:<br/>
<br/>
		Nazmî'nin hangi şairlerin tesiri altında kaldığını izah etmek henüz oldukça güçtür. Meselâ Aydınlı Visalî'nin ve  ihtimal bu tarzda şiir yazmış öteki şairlerimizin eserleri meydanda olsaydı şüphesiz daha doğru bir hüküm  verebilirdik. Bununla beraber klâsik şairler cephesi ne olursa olsun, Türkî-i basit yazmış bir şair olmak itibariyle  Nazmî'nin kendisinden daha önce, Nazmî kadar olmasa bile, yine sade Türkçe ile yazmış üstatların tesirinde  kalmış olması ihtimali ilk önce hatıra gelen şeylerden biridir.<br/>
<br/>
		Bununla beraber bir tesir gibi görünen bu benzeyişlerin, tesir olmaktan ziyade aynı tarzda yazmış olmanın tabiî  bir neticesi olması da düşünülebilir. Onun için ben burada kati bir hüküm vermekten çekinerek yalnız  benzeyişlerden bahsetmekle iktifa edeceğim: Nazmî'nin 62. sayfadaki 227 numaralı gazeli ile (ki Behey gözi  güzelleri güzel ba(ng)a seni gerek seni&quot; diye başlar) Yunus Emre'nin bir şiiri:<br/>
<br/>
		Aşqu(ng) adlı benden beni ba(ng)a gerek seni Ben yanarum düni güni ba(ng)a seni gerek seni Ne varluğa  sevinürüm ne yoqluga yerinürüm. Aşqu(ng) ile avunurum ba(ng)a seni gerek seni Aşqu(ng) âşıqlar öldürür aşq  denizine daldurur Tecellisiyle doldurur ba(ng)a seni gerek seni Aşqı(ng) şarabından içeni Mecnun olub dağa  düşem Sensün dün ve gün endişem ba(ng)a seni gerek seni Âşıqlara sohbet gerek zâhidlere cennet gerek<br/>
<br/>
		<b>Mecnunlara Leylâ gerek ba(ng)a seni gerek seni Eğer beni öldüreler külüm göğe savuralar Toprağım  anda çağıra ba(ng)a seni gerek seni Cennet cennet dedükleri bir ev ile bir qaç huri İsteyene ver anları  (ba(ng)a seni gerek seni Yusuf ger bir gece seni eğer düşde göre idi</b><br/>
<br/>
		<b>Terk edeydi mülklerini ba(ng)a senri gerek seni</b><br/>
<br/>
		<b>Yunus durur benüm adum dün gün artar benüm derdim İki cihanda maqsûdum ba(ng)a seni gerek seni  </b>Nazmî'nin buna nazire diyebileceğimiz gazeli ise şudur:<br/>
<br/>
		Behey gözi güzel güzel ba(ng)a seni gerek seni Ba(ng)a yetiş gel imdi gel ba(ng)a seni gerek seni Yaqış gel o güzel  ba(ng)a ki düşdi bu gö(ng)ül sa(ng)a Beni iletme bir ya(ng)a seni gerek seni Gel ey begüm olan güzel güzeller içre  han güzel Perî gibi a can güzel ba(ng)a seni gerek seni İnan bu sözüme inan degüldür ey perî yalan Tapu(ng)dur  imdi ba(ng)a can seni gerek seni Çü azmîyüm senü (ng) qulu (ng) sal imdi boynuma qol (ng) Odur ki gözlerin  yolu(ng) ba(ng)a seni gerek seni büyük bir benzerlik gösteriyor. Hattâ Yunus Emre'nin kullandığı hiçe vezniyle  (4+4+4+4) Nazmî'nin kullandığı aruz vezni (mefâilün mefâilün mefâilün mefâilün) arasında bile büyük bir  benzeyiş var. Yalnız Yunus Emre'nin mutasavvıfâne yazdığı bu aşk şiirini Nazmî maddîleştirmiştir. Acaba  Nazmî'nin Yunus Emre tesirinde kaldığı iddia olunabilir mi? Bu hususta müspet bir cevap vermek güçse de 1438  tarihinde Türkler'e esir düşerek yirmi yıl kadar Edirne, Bergama, Bursa ve Kıbrıs'ta yaşadıktan sonra memleketine  dönen Mülbahlı yabancının Yunusa ait iki metin neşretmesinden bazı şeyler istidlal edebiliriz. [8] Bir kere  Mülbahlının yirmi yıl Türkiye'de kaldığı halde memleketine dönünce Türkçe şiir olarak yalnız Yunus'un İlâhilerini  neşretmesi Yunus Emre'nin Türkiye'de çok tanınmış olduğunu anlatıyor. Sonra onun Edirne'de bulunmuş olması,  Yunus'un Edirne'de de aynı şöhreti kazanmış olduğu neticesine, bir ihtimal olarak, bizi götürüyor. Bundan başka  Mülbahlı Türkiye'de 1438-1458 yıllarında kalmış, Nazmî ise 1500'den önce doğmuştur ve Edirnelidir Acaba  Nazmî, Yunus Emre'nin şiirlerine âşinâ değil miydi? Çünkü Yunus'un şiirleri Mülbahlıdan 50-60 yıl sonraya kadar  da pekâlâ Türkiye'de şöhretini muhafaza edebilir ve Nazmî de, hiç olmazsa bilmeyerek, onun tesirinde kalmış  olabilir. Bundan başka, bazı benzeyişler, Nazmî'nin Mevlût sahibi Süleyman Çelebi'yi de taklit ettiği zehabını  uyandırıyor. Meselâ Nazmî'nin:<br/>
<br/>
		Bir kişi kim Te(ng)ri buyruğın duta Her işi qolay eder Te(ng)ri a(ng)a, (9,15) beyti ile Süleyman Çelebi'nin: Allah  adını her kim ol evvel a(ng)a Her işi âsân eder Allah a(ng)a [9] beyti hemen hemen birbirinin aynıdır. Bundan  başka Mevlûdun ilk beyitleriyle Nazmî'nin 285 numaralı mevizasının bazı beyitleri hemen hemen birbirinin  aynıdır ki Mevlûdun asırlardır Türk vicdanı üzerindeki tesiri düşünülünce Nazmî'nin, bilerek veya bilmeyerek, bu  tesir altında kalmış olması her halde pek aykırı bir düşünce olmasa gerektir.<br/>
<br/>
		Nazmî'nin divanında ismi haslarla birlikte (ki 25 tanedir) 1700 kelime vardır. Nazmî'nin 16. asırda yaşadığı,  üçüncü derecede bir şair olduğu ve divân-ı türkî-i basît'in de 80 sayfalık bir eser olduğu düşünülünce,  eserin lügat bakımından zengin veya yoksul olduğu hakkında kafi hüküm vermek için ilk önce 16. asır  Türkçe'sinin umumî lügatini ve sonra da bu asırdaki öteki şairlerin eserlerinin Lûgatçelerini tespit etmek icap  eder. Bununla beraber burada şu kadarını söyleyebilirim ki Nazmî lügat bakımından bu günün ikinci derecede  şairlerinden zengindir.<br/>
<br/>
		Ben Nazmî’nin divanındaki bütün kelimeleri harf sırasıyla dizip bulundukları sayfa ve satırları da tespit ettim.  Ancak bugünün dilinde kullanılan sözleri, boşuna yer tutmasınlar diye, buraya almıyorum.<br/>
<br/>
		Aşağıdaki Üste bugünkü Türkçe'de kullanılmayan öz Türkçe sözlerdir: <b>acığ: </b>dert, keder, elem, tasa, öfke, öç,  acı. 20,14. <b>ağu: </b>zehir, baldıran, çok acı şey. 22,17; 40,2.<br/>
<br/>
		al: Kurnazlık, hile, sevkülceyş, aldatmaklık, düzen, dek. 6,13. ala: elâ. 6,14; 39,5; 43,14.<br/>
<br/>
		ala(ng): orman içinde aydınlık yer, ovada yükselen tepe, arkların iki kenarına ve sair mahallere tepeler gibi  uzun tümsekleşip toplanan toprak, orman içinde açıklık, ormanın ağaçsız yeri, ırmakların eğri büğrü aktığı  yerlerin sahilinde bulunan yükseklikler. 64,13,14.<br/>
<br/>
		[1] &quot;Türkiye'de Osmanlı sülâlesinin hâkim olması&quot; cümlesi belki bazılarınca garip görünür. Halbuki tarihî hakikat  şudur: Milâdî on birinci asra kadar yalnız bir tek Türk vatanı vardı. Bu vatan şarkî Avrupa'yı da kendisine  ekleyen Orta Asya'da idi. On birinci asırda ikinci bir Türk vatanı kuruldu. Bu, Selçukluların kurduğu Türkiye  imparatorluğu idi. Bu imparatorlukta önce Selçuk sülâlesi, sonra İlhanlı sülâlesi hâkim oldular, İlhanlIlardan  sonra beylikler devri başladı. Bu beyliklerden Osmanlı beyliği ötekilerini ortadan kaldırarak siyasî birliği  kurdu. Onun için yukarda &quot;Türkiye'de Osmanlı sülâlesi hâkim olduktan sonra..&quot; dedim. Tarihimizin bu şekilde  mütalaa olunması icap ettiğini ilk defa ileri süren büyük Türkçülerden Rıza Nur Bey olmuştur.<br/>
<br/>
		[2] Köprülüzade, Nazmi'nin on beşinci asır sonu veya on altına asır başlarında doğmuş olacağım söylüyor (ilk  mübeşşirler, 52). Yavuzun Çaldıran ve Mısır seferlerine iştirak ettiğim kendi şiirlerinden öğrendiğimiz  Nazmi'nin on altına asrın ilk yıllarında doğmasına imkân yoktur. Çünkü Yavuzun Çaldıran seferi 1514'te  olduğuna göre, Nazmi'nin bu savaşta 13-14 yaşında bulunması icap eder. Bu ise bir Osmanlı sipahisi için pek  uzak bir ihtimaldir.<br/>
<br/>
		[3] Nazmî kendi zamanına göre aruzu çok muvaffakiyetsiz kullanmıştır. Bununla beraber kullandığı açık Türkçe  itibarıyla da bunda mazurdur. Nazmî'nin şiirlerindeki aruzun çok defa zoraki olması yüzünden bunların  vezinlerini tayin ederken bazen Köprülüzade Fuat Bey de aldanmıştır; meselâ Köprülüzade'nin fâilâtün  fâilâtün fâilâtün fâilün vezninde bulduğu şu 18 numaralı gazel hakikatte feilâtün feilâtün feilâtün feilün  veznindedir:<br/>
<br/>
		[4] &quot;Enek&quot; çene, yahut çenenin alt kısmı demektir.<br/>
<br/>
		[5] Dîvan-ı türkî-i basît, 59, 3. Bakınız: Hikâye-i Ferhat ile Şîrin, taşbasması, s. 60<br/>
<br/>
		[6] Köprülüzade Fuat, ilk Mübeşşirler, 52- 53<br/>
<br/>
		[7] Dîvan-ı türkî-i basît, 57. 8: Derneğine yâr kim vardı nice engelleri(ng) - Xan Süleyman saknasun kim vardı  Macar üstine.<br/>
<br/>
		[8] Köprülüzade, İlk Mutasavvıflar, 295.<br/>
<br/>
	</body>
</html>