<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		[9] Süleyman Çelebi, Mevlût taşbasması, 6; Musahhah Mevlût, Rıza Efendi basımı, İstanbul Mahmut Bey  Matbaası, 1327, S. 2; Mevlidi Şerif, Ahmet Halit basımı, S. 3<br/>
<br/>
		<b>ALAŞ</b><br/>
<br/>
		Kazak Türkleri'nden Flasan Oraltay'ın &quot;Alaş&quot; adındaki 200 sayfalık kitabı Türk tarihinden birkaç sayfanın  hikâyesidir. Flemen hemen aynı ağzı konuşup komşu olan Kazaklar'la Kırgızlar'ın, daha eski zamanlarda Kazak  ve Kırgızlarla birlikte Özbek ve Nogaylar'ın savaşı uranı (parolası) olan &quot;Alaş&quot; kelimesinin nereden geldiği, ne  demek olduğu hakkında bugün ancak faraziyeler mevcut olup mânâsı kesin olarak belli değilse de bugünkü  kullanışı ile Kazak ve Kırgızlar'ı ortaklaşa anlatan bir kelime olduğu söylenebilir. Türkler arasında millî şuur  uyandıkça geçmiş yüzyıllara doğru yönelmek temayülleri de artmış ve Türk toplulukları kendilerini daha  birleştirici adlarla anmak lüzumunu duymuşlardır. Doğu Türkistan Türkleri'nin artık unutulmuş olan &quot;Uygur&quot;  adını benimseyerek &quot;Kaşgarlı&quot;, &quot;Yarkentli&quot; vesaire gibi parçalara bölünmekten kurtulmak isteyişleri gibi  Kazaklar da Batı Türkistan'ın bütün kuzey bölgelerini birleştirecek &quot;Alaş&quot;ı devlet adı diye almakla aynı millî  şuura daha önce ermişlerdir.<br/>
<br/>
		Birinci Cihan Savaşı sonunda Rusya yenilip yıkılırken Çarlık içindeki milletler bağımsızlık davasına koşmuşlar ve  önceden hazırlıklı olan PolonyalIlar, Finler, Estonlar, Letonlar ve Litvanlar millî devletlerini kurabilmişlerdir. Bu  hengâmede Türkler de aynı bağımsızlık davasına kalkmışlarsa da başarıları geçici olmuş, ayrı ayrı kurulan  devletleri kısa bir süre sonra Bolşevikler tarafından istilâ edilmiştir. Öteki milletler başarıya kavuştuğu halde  Türkler'in aynı sonucu alamayışlarının iki sebebi vardır: Birinci sebep, Türkler'în öteki milletler çapında hazırlıklı  olmayışları, İkincisi de pek geniş bir bölgeye yayılmış olup millet adından çok özel topluluk adıyla (Kazak,  Özbek, Başkurt, Kırgız, Tatar, Azeri, vesaire) yaşamaya alışık bulunmasıdır.<br/>
<br/>
		Flazırlıklı olmayışları aydın tabakanın sayıca azlığından ve İktisadî gerilikten doğuyordu. Böyle olduğu halde  Kazak aydınları yetersiz hazırlıklarıyla devlet kurmak teşebbüsünden geri kalmamışlar ve &quot;Alaş Orda&quot; adıyla  millî devletlerinin kurmuşlardır. &quot;Orda&quot; kelimesi Türkiye Türkleri'ndeki &quot;ordu&quot;nun karşılığıdır. &quot;Ordu&quot; ilkönce  Orkun yazıtlarında görülen bir kelime olup bugünkü gibi asker bütünü değil,<br/>
<br/>
		devlet merkezi veya askeri karargâh anlamında kullanılmıştır. Cengiz devleti zamanında ise yine &quot;karargâh&quot;  &quot;devlet karargâhı ve daha sonra &quot;devlet&quot; mânasında ve &quot;orda&quot; şeklinde kullanılmış, büyük kağanlığın Kuzey- Batı  bölümü &quot;Altın Orda&quot; adını almış, bunun Doğu ve Batı'daki iki bölümü de &quot;Gök Orda&quot; ve &quot;Ak Orda&quot; diye  adlandırılmıştır.<br/>
<br/>
		Alaş Orda adı aynı geleneğe göre verilmiş bir addır. Hepsi de Kazak aydını olan kurucuları ülkücü Türkler olup  yalnız Kazaklar'ı değil, bütün Türkleri tek millet diye düşünen akıl ve şuur sahibi kimselerdi. Haşan Oraltay bu  eserinde Alaş Orda'nın ileri gelenlerini, bulabildiği bilgi oranında tanıtmakta, Alaş Orda'nın talihsiz tarihini kısaca  vermekte, Alaş Ordacılar'ın Doğu Türkistan'a geçmiş olanları hakkında da özlü bilgi sunmaktadır.<br/>
<br/>
		Türkçü Kazak şairi Cumabayoğlu Mağcan (1894-1938)'ın biyografisine haklı olarak fazla yer verilmiştir. Şiirleri  arasında &quot;Türkistan&quot; başlıklısı tam bir Türkçü eser olduğu gibi &quot;Alısdağı Bavırıma&quot; (= Uzaktaki Kardeşime)  başlıklısı da Kurtuluş Savaşındaki Türkçü eser olduğu gibi &quot;Alısdağı Bavırıma&quot; (= Uzak) dır. &quot;Türkistan&quot; şiirinin son  dört mısrası, Türkiye Türkçe'siyle şöyle demektedir: &quot;Turan'da Türk ateşe benzeyerek gezip tozmuştur. Türk'ten  başka kim böyle ateş gibi doğmuştur? Nice Türk boyu miraslarını alıp dağıldığında Kazağa da baba evi kalmış<br/>
<br/>
		değil midir?&quot;<br/>
<br/>
		Mağcan'ın burada baba evi dediği şey asıl Türkistan olan bugünkü Kazakistan'dır. Türkiye Türkleri için yazdığı  &quot;Uzaktaki Kardeşime&quot; başlıklı şiir de Türkiye Türkçe'sine göre şöyle bitmektedir:<br/>
<br/>
		Kardeşime! Sen o yanda, ben bu yanda kaygıdan durmaksızın kan yutuyoruz. Kul olup durmak yakışır mı? Gel,  Altay'a, ata mirası Altındağa gidelim...<br/>
<br/>
		Ho Amcaya, Lumumba'ya, Gevara'ya, Allende'ye şiirler (!) yazan serseriler şüphesiz Mağcan'dan duygulanmazlar  ama Türk soyunun çocukları bu mısralarla içlerinde Altaylar'ın özleyişini yanık yanık duyarlar.<br/>
<br/>
		Üzülmesinler!<br/>
<br/>
		Nasıl olsa günün birinde Altaylar'da millî tören yapılacaktır!.. 3 Ekim 1973.ÖTÜKEN, 1973, Sayı: 10  <b>BÖLÜM 4: DESTAN VE DESTANLAR</b><br/>
<br/>
		<b>TÜRK DESTANI ÜZERİNDE İNCELEMELER: 1 TÜRK DESTANI</b><br/>
<br/>
		Mazideki büyük vakaların, savaşların, kahramanlıkların şiirleşmiş şekli olan millî destana malik bulunmak her  millete nasip olmuş bahtiyarlıklardan değildir. Geçmiş zamanı, tüller arkasından görülen müphem manzaralar  gibi gösterip bizi büyük karanlıktan kurtaran, bir ırkın istikbali hakkındaki ümitlerini hayal meyal belirten, bir  milletin yüksek edebiyatının tohumlarını taşıyan millî destan, millî hâzinenin en yüksek değerli mücevherlerinden  biridir. Fakat bu mücevherin tam değerini bulabilmesi için yüksek bir sanatkârın elinde yıllarca işlenmesi,  şekillendirilmesi lâzımdır. Bu işin en mükemmel örneği diye İran destanı ile onu işleyip &quot;Şehname&quot; haline koyan  &quot;Firdevsi&quot; gösterilir.<br/>
<br/>
		Biz, büyük parçalar halinde, çoğu birbirinin devamı olan destanlara malik bahtiyar milletlerden biriyiz.  Talihsizliğimiz şimdiye kadar bu destan parçalarını birleştirip işleyecek büyü bir sanatkârın çıkmamış olmasıdır.<br/>
<br/>
		Bir millî destan o kadar mühim bir millî kuvvet tir ki bazen bir milleti yaşattığı yahut dirilttiği görülür. Firdevsi,  &quot;Farsça ile Acem milletini dirilttim&quot; demekte haklıdır. Arap istilası ile yakılıp bütün millî hüviyetini kaybeden,  hatta eski ırkî hususiyetleri bile kalmayan İran, son devirdeki siyasî istiklalinden önce Firdevsi'nin yarattığı  &quot;Şehname&quot; sayesinde manevî-ruhî istiklalini kazanmıştır. Fars dili ve Fars millî ruhu yalnız &quot;Şehname&quot; sayesinde  yaşadı demek fazla mübalağa olmasa gerektir. Millî destanın millî hayattaki rolünü kavrayan bazı küçük  milletlerin kendilerine millî destan uydurmağa kalktıkları bile görülmüştür.<br/>
<br/>
		Acaba Türk destanı nasıl bir destandır? Hang zamanlan, hangi kahramanları, hangi düşünceleri ve karakterleri  anlatıyor? Yunan destanı ile mukayese olunduğu zaman, onlarınkinin daha çok efsanevî olmasına karşılık  bizimkinin tarihî olması derhal dikkati çeker. Belki bu da Türkler'in mübalağaya iltifat etmeyen millî seciyelerinin  bir neticesidir, dünyanın ve insanların yaratılışı hakkındaki parça ve Altay Türkleri'nin pek mahallî kalmış bazı<br/>
<br/>
		destanî parçaları istisna edilirse, Türk destanına bir nevî halk tarihi demek bile mümkü dür. Fakat efsanevi  olanlardaki şi'riyet ile tarihî olanlardaki hamasilik, manzum veya mensur büyük bir Türk destanı yaratacak olan  sanatkâr için baha biçilmez kıymetli unsurlardır.<br/>
<br/>
		Türk tarihinin hamasî ve lirik bir yankısı olan millî destanımız bize milattan önceki yedinci asrın kırıntılarını bile  getirmektedir. Fakat maalesef bu büyük destanın ve onun baş kahramanı olan &quot;Alp ErTunga&quot; nın mahiyetini  ancak İran kaynaklarındaki şeklinden öğrenebiliyoruz. Bu destanın Türkçe'sinden yalnız bir ağıt yani mersiye  kalmıştır ki o da milattan sonraki on birinci asırda kağıda geçirilmiş ve orijinalliğini kaybetmemiştir.<br/>
<br/>
		Firdevsî, İranlIların &quot;Afrâsiyâb&quot; dedikleri millî Türk kahramanından Şehnâme'de uzun uzadıya bahsetmişse de  onu bin netice mağlup ve fena bir tip olarak göstermiş, hattâ Şehnâme'nin Türkler üzerindeki tesiri dolayısıyla  Selçuklular ve OsmanlIlar devrindeki Türk edebiyatında Afrâsiyâb fenalığın timsali haline gelmiştir.<br/>
<br/>
		Türk destanlarına şöyle bir sathî nazar fırlatmak bile ondaki bediî ve hamasî unsurları görmek için kâfidir. Kadın  güzelliği, kadının ilham verişi ve vefakârlığı, kahramanlıkta ölçüsüzlük, iyiliğin daimî galebesi, atın insana sadık bir  yoldaş olması, gafletin her zaman ceza görmesi, namus ve şerefin hayattan üstün tutulması Türk destanlarında  belli başlı unsurlardır.<br/>
<br/>
		Dünyanın yaratılışı hakkındaki destana bakınız: &quot;Hiç bir şey yokken yalnız Tanrı ve ebedî su var. Bu yalnızlıktan  sıkılan Tanrı ne yapayım diye düşünürken sudan beyaz bir kadın çıkıyor ve ne yapayım dişe düşünen Tanrı'ya  &quot;yarat!&quot; diye ilham vererek suda kayboluyor. Tanrı bu ilham üzerinde Şeytanı, yeri ve insanları yaratıyor!..&quot;<br/>
<br/>
		Keza Dokuz Oğuzların menşei hakkındaki destanı hatırlayınız: &quot;Hun İmparatorlarından birinin o kadar güzel iki  kızı var ki, bunlar hiç bir insana verilemez, ancak Tanrı'nın zevcesi olabilirler, diye düşünüyor. Bu düşünce ile  memleketin yüksek bir yerinde bir kule yaptırıp kızları oraya koyuyor ve onları zevceliğe kabul etmesi için  Tanrı'ya yalvardıktan sonra gidiyor. Bir zaman sonra kulenin dibine yerleşen ve mütemadiyen haykıran bir kurt<br/>
<br/>
		kızların dikkatini çekiyor.. Tanrı bu kurt şeklinde kendisini bize göstermiştir, diye onun zevcesi oluyorlar ve  Dokuz Oğuzlar bu evlenmeden türeyerek atalarının kurt olması dolayısıyla türkülerini kurt ulumasını andırır  şekilde seslerini titreterek söylüyorlar.&quot;<br/>
<br/>
		İptidaî topluluklarda türlü şekiller gösteren bediilik görülüyor ki Dokuz Oğuz Türkleri'nde pek şairane bir şekil  almıştır. Totemizmin veya eski Bozkurt hanedanının hâtırası olan &quot;kurt babadan türeyiş&quot; yanında bediî unsur  olarak &quot;dünya güzeli iki kız kardeşten doğuş&quot; motifi herhalde birçok tarihi-destanî eserlere, operalara mevzu  olacak kudrettedir.<br/>
<br/>
		Bugün, Türk destanı hakkındaki bilgimizin tam olmadığı muhakkaktır. Anadolu'da yer yer mühim destan  parçalarının halk ağzında yaşamakta olduğunu gösterecek deliller vardır. Bu delillerden biri son yılların halk  bilgisi araştırmaları sırasında elde edilen bazı yeni Dede Korkut varyantları, diğeri de Baki Arık tarafından  neşrolunan &quot;Adana Fethinin Destanı&quot; adlı küçük kitaptır. Adana fethinin Adana Türkleri arasında yaşayan destanî<br/>
<br/>
		hâtırasının neşri bize diğer şehirlerimizin de böyle birer fetih destanı olabileceğini düşündürdü. Anadolulu bazı  münevverlerle yaptığımız konuşmalar, hiç olmazsa bazı şehirlerde böyle destanlar olduğunu, halk arasında  söylenen ve yaşlılar azaldıkça yavaş yavaş unutulan bu destanların yakın zamanda zapt olunamazsa  kaybolacağını bize öğretti.<br/>
<br/>
		Fakat Türk destanının bütün meseleleri bundan ibaret değildir. Hallolunması gereken diğer bir mesele de  neşrolunmuş, hattâ kafi şekillerini almış destan parçaları üzerinde mütehassısların müşterek kanaat ve sonuca  varmamış bulunmasıdır. Meselâ &quot;Battal Gazi&quot; destanı Türk destanı mıdır, yoksa Türkçe'ye tercüme veya adapte  edilmiş bir Arap destanı mı? &quot;Köroğlu&quot; destanı milâdî yedinci asra ait bir Gök Türk destanı parçası mıdır yoksa 16.  asra ait Anadolu destanı mı? &quot;Manas&quot; destanı onuncu asra ait bir Karahanlı destanı mıdır, yoksa on yedinci asra  ait bir Kırgız destanı mı?<br/>
<br/>
		Görülüyor ki ihtilâflar küçümsenecek gibi değildir. Bunlar hallolunmadan Türk destanını terkip ederek bir sanat  âbidesi vücuda getirmek imkânsızdır. Millî tarihimizi tedvin için uzun bir hazırlanma icap ettiği gibi millî  destanımızı kafi bir şekle sokmak, şüpheli taraflarım aydınlatmak, bize ait olanlarım alıp olmayanlarını atmak için  de yine yorucu bir mesaiye ihtiyaç vardır.<br/>
<br/>
		Gelecek yazıda Türk destanı üzerinde uğraşan Türk bilgin ve şairlerinden bahsedeceğiz. ORKUN, 1951, Sayı: 30  <b>TÜRK DESTANI ÜZERİNDE İNCELEMELER: II TÜRK DESTANI ÜZERİNDE ÇALIŞANLAR</b><br/>
<br/>
		Benim bildiğime göre Türk destanı üzerinde ilk çalışan Türk, merhum Ziya Gök Alp'tir. Kendisi iyi bir şair  olmamakla beraber Türk destanının bazı parçalarını sade ve özlü bir dille nazma çekmiş ve bununla İlmî değil,  yalnız millî ve terbiyevî bir gaye gütmüştür. Fakat Gök Alp'in çocuklar için yazdığı ve aslına göre az çok  değiştirdiği manzum masallar ve destanlar hakikatte çocuklar için anlaşılabilecek manzumeler değildir. Bilhassa  bu alandaki ilk denemeleri daha çok sembolik mahiyette olduğundan ancak biraz edebî kültürü olan  münevverlerin anlayabileceği parçalardır.<br/>
<br/>
		Gök Alp'in vaktiyle ilkokul çocuklar için çıkan &quot;Çocuk Dünyası&quot; adlı haftalıkta &quot;Türk Tufanı&quot; başlığı ile yazdığı bir  manzume, Oğuz destanının değiştirilmiş bir şeklidir. Bu destanın aslında &quot;Kara Han&quot; Oğuz Han'ın babası olduğu  halde Gök Alp onu yabancı bir düşman haline sokmuş ve &quot;Kara Han&quot; kelimesini Türk'leri basan karanın bir  sembolü haline getirmiştir. Bu manzume &quot;Çocuk Dünyası&quot;nın 30 Mayıs 1329 (=1913) tarihli sayısında çıktığına  göre Gök Alp o zaman 37 yaşındaydı ve Türkoloji bakımından henüz olgunlaşmamıştı. O yalnız Balkan Harbinin  felaketle biten günlerinde maziden kuvvet almak ve istikbal için ümitli bulunmak gayesiyle bu manzumeyi  yazmıştı. Nitekim 58 beyitlik manzumenin son mısraları bunu açıkça göstermektedir:<br/>
<br/>
		Gerçek yalan içinde, Budur kalan içinde: Türkü kürü basmışken Oğuz onu bu dertten Kurtardı, verdi necat!  Başladı yeni hayat. Şimdi bizi al bastı; Camilere haç astı. Koptu kızıl kıyamet, Yeni güne alamet, Eğer bugün  Tanrıdan İsteyerek kol ve kan Çıkarmazsak bir Oğuz<br/>
<br/>
		Bilelim: Artık yoğuz!..<br/>
<br/>
		Gök Alp'in Birinci Cihan Harbi sırasında çıkan &quot;Kızıl Elma&quot; adlı şiir k itabında Türk destanının az çok işlenmiş<br/>
<br/>
		parçaları vardır. &quot;Ala geyik&quot; ve &quot;Ergenekon&quot; adlı parçalar tamamen veya kısmen Türk destanından alınmadır.  Hece vezninin yedisiyle yazılan &quot;Ala geyik&quot; manzumesi Gök Türkler'e ait Ergenekon destanının oldukça  değiştirilmiş bir şeklidir. Gök Alp burada Türkçe'sinin icaz kudretini en güzel şekilde ispat eden bir nazımadır.  Çıktım bir elmas oda, Dev şahini uykuda Gördüm; kestim başını. Dedim: &quot;Ey ifrit, hani Nerde dünya güzeli?&quot; Dedi:  &quot;Elinde eli&quot;. Döndüm, baktım bir Kırgız Elbiseli güzel kız Durmuş bakar yanımda, Şimşek çaktı canımda...<br/>
<br/>
		Bu manzumenin Ergenekon destanından alındığını gösteren kısmı son mısralardadır:<br/>
<br/>
		Geçtik nice da kaya; Geldik Demirkapıya, &quot;Açıl&quot; dedim, açıldı. Yol verince gizli yurt Aldı bizi bir Bozkurt, Kaf  Dağından geçirdi. Türkeli'ne getirdi.<br/>
<br/>
		Hecenin sekizlisiyle yazılan &quot;Ergenekon&quot; manzumesi ise şekil bakımından olduğu gibi muhtevası bakımından da  hem destan, hem de tarihtir, tik dörtlüklerinde Oğuz destanının malûm olan İslâmî şeklini ve Ergenekon  destanını anlatır. Gök Alp bu kısımları belli ki Ebülgazi Bahadır Hanın &quot;Türk Şeceresi&quot; adlı eserinden almıştır.  Daha sonraki dörtlükler ise Türk tarihinin bir özü halindedir.<br/>
<br/>
		Fakat Gök Alp, manzumelerini daima telkin maksadı ile yazdığı için, bunun sonunda da okuyuculara bir ders  vermeği ihmal etmemiştir:<br/>
<br/>
		Kırım, Kazan heder oldu! Tuna, Kafkas beter oldu! Türkistan'da neler oldu, İşitmedi kulağımız! Yurt girince yâd  eline Ergenekon oldu yine! Çıkmaz mı bir Börteçine? Nurlanmaz mı çırağımız?<br/>
<br/>
		Gök Alp, Kurtuluş savaşından sonra 1339'da (yâni 1923'de) çocuklar için neşrettiği manzume ve mansur  masallardan mürekkep &quot;Altın Işık&quot; adlı kitapta da bazı Türk destan parçalarını nazma almıştır. Altın Işıktaki  parçalar &quot;Dede Korkut' tan alınmıştır. Hecenin 4-4-3 vezniyle yazılan &quot;Deli Dumrul&quot; masalı aslında çok uygun ve  bermutat sade, güzel Türkçe iledir. Yine Dede Korkut' ta ki &quot;Tepegöz&quot; parçasının nazma çekilmiş şekli olan  &quot;Arslan Başat&quot; adlı uzun parça ise nazım tekniği ve sanat bakımından da, diğer manzumelerde görülen icaz  kudreti bakımından daha aşağıdır.<br/>
<br/>
		Ziya Gök Alp, muhtelif millî ve İçtimaî vazifelerin ihmal edildiği veya iyi görülmediği bir devirde yetişmiş milliyetçi  bir münevver olduğu ve bundan büyük bir ızdırap duyduğu için ihmal edilenlerin hepsini birden yapmağa  kalkmış, bu yüzden de yaptıklarının bir kısmı eksik ve yarım kalmıştır. Türk destanını yazmak hususundaki  teşebbüsü de böyledir. Bununla beraber bir çok sahalarda olduğu gibi bu sahada da ilk çığırı açmış olması onun  büyük şerefinden birisidir.<br/>
<br/>
		Gök Alp'tan sonra Türk destanı ile uğraşan mütefekkirlerden birisi Profesör Hilmi Ziyadır. 1340-1341 (=1924 -  1925) yıllarında yalnız 12 sayı olarak çıkan ve Anadoluculuk fikrini yaymaya uğraşan aylık &quot;Anadolu&quot; dergisinden  Türk destanı üzerindeki çalışmaların mahsullerini neşretmiştir. Hilmi Ziya o zaman galiba bir lise öğretmeni idi ve  Darülfünundan çıkalı pek az olmuştu. Anadoluculuk ülküsünün fikriyatını yayan ve millî tarihimizin adı, mevzuu,  milletimizin adı, Anadolu coğrafyası, millî bayram, Anadolu kadınlığı, Anadolu edebiyatı gibi sırf Anadolu'ya ait<br/>
<br/>
		şeylerle uğraşan, hatta milletimizin adını Anadolu milleti ve devleti de Anadolu cumhuriyeti diye adlandıran ve  hepsi de gençlerden mürekkep olan bu grup arasında Hilmi Ziya Türk destanı ile uğraşan tek kişidir.<br/>
<br/>
		O, bu mevzu ile 2 cihetten meşgul olmuştur: Hem bazı destan parçalarım uzun manzumeler halinde yazmış, hem  de destanı İlmî bir konu olarak ele alıp nasıl teşekkül ettiğini göstermiştir.<br/>
<br/>
		Hilmi Ziya'ya manzumelerinde başarı göstermiştir demlemez. Çünkü zaten şair değildir. &quot;Anadolu örfü ve  destanlar&quot; adı ile neşrettiği ve destanı ilmi olarak ele aldığı iki makalesinde de fazla muvaffak değildir. Çünkü  kendisi o zaman pek genç, ele aldığı mevzu da bizim için çok bakirdir. Bundan başka Hilmi Ziya, Anadolu  dergisinin prensibine uyarak işe Anadoluculuk kablîfikriyle başlamış bulunuyordu. Bu kablî fikrin onu bazı tarihî  gerçekleri göstermekten alıkoyduğu muhakkaktır.<br/>
<br/>
		Bununla beraber destanlar hakkında vardığı sonuç ve verdiği hüküm çok doğru ve yerindedir &quot;Galip veya  mağlûp, zengin veya fakir bütün milletlere mefkuresini gösteren, istikametlerini tâyin eden destanlardır.<br/>
<br/>
		ORKUN, 1951, Sayı: 31<br/>
<br/>
		<b>TÜRK DESTANI ÜZERİNDE İNCELEMELER: 3</b><br/>
<br/>
		<b>TÜRK DESTANINI TASNİF ETMEK TECRÜBESİ</b><br/>
<br/>
		Ziya Gök Alp ve Hilmi Ziyadan sonra Türk destanı üzerindeki çalışmalar daha İlmî ve daha metotlu olmuştur.  Başka milletlerin destanları hakkındaki eserleri inceleyerek Türk destanının İlmî tasnifini yapan ilk Türk, İstanbul  Üniversitesinde Türk tarihi okutan Profesör Zeki Velidi Togan'dır. Türk tarihi üzerindeki derin bilgi ve ihtisası  malûm olan ve Türkistan'ın batı ucu demek olan Başkurdistan'da doğarak bütün Orta Asya'yı İlmî ve siyasî  sebeplerle dolaşan Zeki Velidi Togan, Türkler'in henüz destanı devirde yaşayan boylan arasında da dolaşmanın  verdiği salâhiyetle millî destanlar üzerinde ciddiyetle durmuş ve bunu yaparken yalnız destanı işlemekle  kalmayarak eski destanlar vasıtasıyla tarihin bazı karanlık noktalarını aydınlatmasını da bilmiştir.<br/>
<br/>
		Profesör Zeki Velidi Togan'ın Türk destanı üzerindeki ilk mühim yazılan &quot;Atsız Mecmua&quot; da Çıkmıştır. Bu derginin  Mayıs, Haziran, Temmuz ve Eylül 1931 tarihlerinde çıkan 1,2,3 ve 5. sayılarında Türk destanının tasnifi&quot; adıyla  dört makale neşrederek millî destan üzerine dikkati çekmiş ve bu destanın nasıl işlenmesi icap ettiğini  göstermiştir.<br/>
<br/>
		Profesöre göre: Millî destanlar, tarihî vakaları tasvirden ziyade, milletin yüksek millî duygularım inikas  ettiren,tamamıyla veyahut az çok tarihe mûstenid bir ideal âlemi gösteren halk edebiyatı eserlerinden  ibarettir..&quot; Millî destanın teşekkülü için üç merhale lâzımdır:<br/>
<br/>
		Destanî ruhlu bir milletin muhtelif devirlerdeki maceralı hayatını halk airleri ufak parçalar halinde söyler.<br/>
<br/>
		Milletin tamamım ilgilendiren bir hâdise, bu muhtelif destan parçalarını bir mihver etrafında toplar.<br/>
<br/>
		3- Nihayet millette büyük bir medenî hareket olur ve o sırada çıkan münevver bir halk şairi bu parçaları  toplayarak millî destanı yaratır: (Yunan, Acem ve Fin destanları böyle teşekkül etmiştir.)<br/>
<br/>
		Profesör Zeki Velidi Togan'a göre Türkler ikinci devri bir kaç defa geçirmişlerdir. &quot;Bütün Türk milletinin  mefkuresini ve düşüncelerini bir yere toplayan destanlar bütün Türk milletini birleştiren Oğuz (Flun, Kun) ve  Çingiz vekayii gibi hâdiseler dolayısıyla husule gelmiş, fakat üçüncü devreye giremeyip büyük bir millî halk şairi  tarafından tespit edilerek muntazam millî destan şeklini alamamış ve üfûl edip gitmiştir. Bizde bu büyük  destanların ancak enkazı vardır.&quot;<br/>
<br/>
		Acaba bu eski büyük destanların enkazı yeni baştan düzenlenebilir mi? Destan zamanı geçmiş değil midir? Zeki  Velidi Togan, Avrupa için geçmiş olan destan devrinin Türkler için de geçmiş olduğunu kabul etmekle eraber  Avrupa'da çıkacağını daha o zaman (yani 1931'de) haber verdiği uzun çarpışmada, eski millî destanların Türk ve  Çin gibi milletlerin işine yarayacağını ilâveden de geri kalmamıştır. Ona göre bugünkü durum ve şartlar eski Türk  destanlarım tasnif etmeğe ve bunları millî terbiyeye esas edinmeye elverişli olmakla beraber mazimizi anlayış  hususunda aramızda bir istikrarın bulunmayışı da mühim bir engeldir.<br/>
<br/>
		Profesör Zeki Velidi Togan, Fatih Sultan Mehmet zamanına kadar Türkiye'de mevcut olan Çağatay hayranlığının  (ve tabiî bunun neticesi olan manevî Türk birliğinin) Mısır ve Suriye müverrihleri tarafından yapılan propaganda  ile kaybolduğunu ve yerini Çingiz ve Temir düşmanlığına bıraktığını söylüyor. Keza yine ona göre Safevîler'in Şiîlik  propagandası ve fuzulî İranlılık gayreti de millî tarih telâkkisi ile Türk destanını tehrib eden âmillerden biridir. Bu  mütalâalardan sonra Türk destanının ana çizgilerine geçen müverrih, bu destanı şöyle hülâsa ediyor:<br/>
<br/>
		Dişi bozkurt tarafından ilk Türk'ün yurdu Işık göl civarındaki Izık Art dağlarıdır. Türk'ün dört oğlu oluyor ve  bunlardan &quot;Tüng&quot; tuzu keşfediyor. Onun oğlu &quot;Alp Er Tunga&quot; ise Türk hükümdar sülâlelerinin kurucusu oluyor.  Bunun neslinden &quot;Alanca Kara Flan&quot; ahudan mis elde etmesini bulup ticareti kuruyor, ok ve yayla av avlanmasını  icat ediyor. Alanca Kara Handan sonra memleket Türk ve Oğuz, yahut Moğol ve Tatar diye ikiye ayrılıyor ve iki  nesil birbiriyle uzun mücadelelerde bulunuyor. Moğol neslinden Kara Hanın oğlu Oğuz Han (yahut Oğuz Ata)  büyük fütuhat yaparak cihangir oluyor ve veziri &quot;Uluğ Türk&quot; de aklın, tedbirin mümessili sayılıyor. Oğuz Handan  sonra oğlu Gün Han hükümdarlığa geçiyor ve bununla &quot;İrkil Hoca&quot; adındaki veziri şöhret buluyor. Gün Handan  sonra her biri 75-125 yıl hüküm süren 9 hükümdar daha geliyor ve hükümdarlık Oğuz sülâlesinden &quot;Buğra Han&quot;  sülâlesine geçiyor. Karahanlılar'ın destana geçmiş şekli olan Buğra Hanlar'dan sonra harikulade bir doğuşla  dünyaya gelen Cengiz Han başa geçiyor. Çengiz'in neslinden gelen bir kaç padişahtan sonra Temür, Toktamış ve  Edüge parçaları destanı tamamlıyor.<br/>
<br/>
		Profesör Zeki Velidi Togan, üzerinde fazla çalışmadığı için Batı Türklerinin, yani Türkiyeliler'le Azerbaycanlılar'ın  destanları hakkında fazla söz söylememiş, yalnız, Anadolu'da meşhur olan Battal Gazi ve Danişmend Gazi  destanlarının Türk destanı olmayıp İslâmî destanlar olduğunu söylemekle iktifa etmiştir.<br/>
<br/>
		Seyyid Battal Gazi hikâyesini, mevzuunu Anadolu'daki İslâm-Bizans kavg lar ndan almış olmakla beraber bu  kavgaların Selçuklular değil, daha önceki Araplar devrim terennüm ettiği ve kahramanları hep Arapça isimler<br/>
<br/>
		taşıdığı için hakikat bir Türk destanı manzarası göstermez. Her ne kadar Köprülüzade Fuat Bey 1926'da basılan  &quot;Türk Edebiyatı Tarihi&quot;nde bunu, Anadolu Türk destanlarının ilki diye göstermiş ve Anadolu'daki İslâm- Bizans  mücadelesi sırasında Emevî ve bilhassa Abbasî ordularındaki Türk unsuru arasında doğmuş olabileceğini iddia  etmişse de masal unsuru ile çok karışmış olan Battal Gazi hikâyesinin diğer Türk destanlarındaki umumî karakteri  göstermediği muhakkaktır. Anadolu'da ilkönce Araplarla, Rumlar, sonra Türkler'le Rumlar arasında asırlarca  süren dinî savaşları aksettirmiş olması itibariyle bunun öteki Türk destanlarından ayrıldığı, itiraz makamında, ileri  sürülebilirse de bu iddia da pek varit sayılamaz. Çünkü Müslüman olmayan Gürcü ve Abazalarla yapılan  savaşların hâtırasını saklayan Dede Korkut hikâyeleri de dinî bir karakter taşıdığı halde millî unsurdan da bir şey  kaybetmiş değildir ve zannımca Batı Türklerinin yani Türkiye, Irak ve Azerbaycan Türklerinin ilk destanî  mahsulleri de bu Dede Korkut hikâyeleridir.<br/>
<br/>
		Menşeini Türkistan'dan ve hattâ kısmen Gök Türkler çağından aldığı belli olmakla beraber Doğu Anadolu'da  mahallileşmiş, değişmiş, tekâmül etmiş olan bu hikâyeler Battal Gazi ile kıyas olunamayacak kadar millî ve  destanî karakter taşımaktadır. Bugün yalnız Anadolu Türkleri arasında malûm olan ve destanî mahiyet taşıyan  hikâyeleri doğrudan doğruya Anadolu Türkleri'nin destanı saymakta isabet olamayacağını zannediyorum.  Bunların başka milletlerden Türkler'e geçmiş olması ve Türkler'de yaşadığı halde asıl sahiplerince unutulmuş  bulunması pek muhtemeldir. Nitekim &quot;Alp ErTunga&quot; destanı da Türkler'in malı olduğu halde Türkler arasında  hemen hemen unutulmuş, fakat Türkler'den alınan zengin parçaları Firdevsî tarafından Şehnameye sokularak  İranlIlara mal edilmiştir.<br/>
<br/>
		Profesör Zeki Velidi Togan'ın Danişmend Gazi destanını da Türk destanı saymamasına gelince: Ben burada  değerli bilginin fikrine iştirak etmiyorum. Çünkü Battal Gazi'nin Araplar arasında yaşamış tarihî bir aslı olduğu  halde Danişmend Gazi herkesin bildiği on birinci asırdaki Anadolu Türk fatihlerinden biridir. Danişmend Gazi  destanının da eski karakteristik Türk destanlarına fazla benzemediği muhakkaktır. Zannımca bunun sebebi bu  hikâyenin destanlaşacak kadar bir şifahî ömür geçirmeden kitaba geçirilmiş olmasıdır. Bu iddiayı teyit edecek  diğer örnekleri de Osmanlı tarihinin başlangıcında görüyoruz: Ertuğrul Gazinin, çarpışan iki orduya rastlayarak  yenilmek üzere olana yardımı, Kur'an karşısında sabaha kadar ayakta durması, Osman Gazinin meşhur rüyası ve  bu rüyadan sonra &quot;Ede BalTnın kızı ile evlenmesi, Rumeli'ye sallarla geçiş vesaire hep tarihî birer aslı bulunan,  fakat destanlaşmanın bütün safhalarını ikmal etmeden önce tespit olunduğu için tarihle masal ve destan  arasında kalan vakalardır.<br/>
<br/>
		Âşık Paşazade, Oruç Bey gibi Osmanlı tarihlerinde ilk Osmanlılar'a ait vukuatın mühim bir kısmını tahrif edilmiş,  yanlış zapt edilmiş tarih saymak mümkün olduğu gibi destan saymak da mümkündür. Tıpkı Şehnamenin bazı  parçalarının tarihe tetabuk etmesi gibi, bunun böyle olması da zaruridir.<br/>
<br/>
		O halde Profesör Zeki Velidi’nin ihmal ettiği Batı Türkleri destanını tasnif etmek icap ederse bunu şimdilik Dede  Korkut, Danişmend Gazi, Adana Fethi ve ilk Osmanlılar'a ait parçalar olmak üzere sıralamak ve Köroğlu'nu da aslı  Türkistan'a ait olsa bile ya Danişmend Gaziden sonraya veya OsmanlIlardan önceye getirmek üzere bu işin  mütehassıslarına havale etmek icap eder.<br/>
<br/>
		Yabancı ülkelerden gelen zararlı neşriyatın büyüklere ve küçüklere ayrı ayrı pek kuvvetle hitap ettiği bugünlerde  millî destanların, acele ile de yapılmış olsa, büyük parçalarını vermek pek mühim bir millî hizmet olur.<br/>
<br/>
		ORKUN, 1951, Sayı: 32<br/>
<br/>
		<b>TÜRK DESTANI ÜZERİNDE İNCELEMELER: 4</b><br/>
<br/>
		<b>TÜRK DESTANINI NAZMA ÇEKMEK TEŞEBBÜSLERİ</b><br/>
<br/>
		Son zamanlarda Türk destanını manzum olarak yazmak teşebbüslerine de rastlıyoruz. Bu teşebbüsler Ziya Gök  Alp'in ilk defa denediği gibi küçük parçalar üzerinde değil, Türk destanıma büyük parçalan veya bütünü üzerinde  yapılmıştır. Millî destanı nazma çekmeğe uğraşanlar merhum Doktor Rıza Nur ve Öğretmen Basri Gocul olmak  üzere iki kişidir.<br/>
<br/>
		Millî hükümetin ilk maarif vekili olan Doktor Rıza Nur yirmi yılı gurbetlerde geçen maceralı hayatında pek çok  eser vermiş ve millî bir hizmet yapmalı için muhtelif mevzulara temas etmek lüzumunu duymuştur. Doktor Rıza  Nur bugün Türkiye'de tıbbî eserlerinden ziyade meşhur on iki ciltlik tarihiyle tanınmaktadır. Bu pedagojik eserin  13-14. ciltleri henüz neşrolunmadığı gibi Türk edebiyatına ait beş cilt tutan eserleri Ermeni tarihi, bazı opera  tercümeleri de yayınlanmış değildir. Bütün bunlardan başka onun bir de &quot;Oğuz Kağan Destam&quot;(l) vardır ki  merhumun son eseridir ve diğer birçokları gibi sırf Türklüğe hizmet gayesiyle kaleme alınmıştır.<br/>
<br/>
		Doktor Rıza Nur, Türk destanım başlan sona kadar bir bütün olarak yazmak teşebbüsüne girmemişse de ele  aldığı Oğuz Kağan destanını öteki Türk destanlarından aldığı bazı parçalarla zenginleştirmiş, ve 6100 mısraı aşan  büyük bir eser vücuda getirmiştir. Esere 1 Kasım 1937'de İskenderiye'de başlamış ve İstanbul'da 29 Ekim 1939'da  bitirmiştir. Destana yazdığı övünçte şöyle demektedir.<br/>
<br/>
		&quot;Bir milletin destanı, masalları nice asırlar sonra toplanır, tanzim edilir. Ben de birçok asır sonra Türk destanını  yazmak hevesine düştüm, Türk destanını, tetkik esnasında bunlardan topladım.<br/>
<br/>
		Uğuznameye esas yaptım. Topladıklarımı Paris'te 1932 yılında nesir ve iskelet halinde tespit ettim. Bu esasa güre  şiir olarak ve süsleyerek yazacaktım. O tarihten 1936 yılı başına kadar diğer eserlerimin işini bitirip de bu destana  başlayamadım. Hepsi bu tarihte bitti; lâkin başım çok yorgun düştü. Uzunca dinlenmek lazımdı. Başka türlü  çalışmak mümkün olmayacaktı. Bundan sonra bir taraftan eserlerimi bastırmakla, bir taraftan da yavaş yavaş bu  destanı yazmakla örümü geçirmeğe karar vermiştim.<br/>
<br/>
		Dinlenirken bazı neşriyat da yaptım. Böylece 1937 teşrinisanisinin ilk gününe geldim. Ben bu destanı şiir olarak  ve iyi yazabilmek için başım dinlenmiş, sıhhatini yolunda, gönlüm rahat ve cebim de para olsun dedim. Bu gün de  yine gurbetteyim. Yine elem içindeyim. Yine kafa yorgun, yine sıhhat bozuk, yine gönül üzgün ve perişan, yine  paranın benimle ünsiyetsizliği devamda. Baktım ki istediğim böyle bir devir bize gelmeyecek, bu bir zaten muhali  istemekti, artık bu tarihte yazmağa başladım. Dünya da ne kendin için, ne de başkası için hiçbir arzum, emelim  yoktur. Arzum sade bu. Bakalım kaç yılda bitireceğim? Ölmeden bitirirsem gözüm arkada kalmayarak bu  dünyadan giderim. Uzun yıllardan beri<br/>
<br/>
		Türk için, mukaddes Türklük için canımın içinde bin naz ve sevgi ile beslediğim, gönlümün en kıymetli köşesinde  aklı, fikri alan ve bütün varlığı kaplayıp tutan coşkun bir aşkın tatlı, altın kanatlı sırrı gibi sakladığım bu hizmeti de  görünceye kadar ölüm bana aman versin. Bu destanı sırf Türkçe yazmak mümkündü. Gönlüm de böyle istedi.  Millî destanlar saten böyle yazılır. Ancak böyle bir eseri bugün hiçbir Türk'ün anlayamayacağını düşünerek  vazgeçtim. Millet anlamazsa yazmakta ne fayda var? Ve yine böyle bir destan için bir dilde kelimeler uzun  zamandan beri işlenmiş, billurlaşmış, hazırlanmış bulunmalıdır. Arap ve Acem kelimeleri Türkçe'yi istilâ edip  yıktıktan sonra Türk kelimeleri bu meziyetleri kaybetmişlerdir. Sırf Türkçe yazmak için Türkçe kelimeler yeniden  işleninceye kadar beklemek lâzımdır. Demek henüz bunun vakti değil. Bununla beraber bunun mümkün en sade<br/>
<br/>
		dilde yazdım. Bu eserde eski Türkçe kelimelerden de pek çok bulunacaktır. Ecnebi kelimeler hem pek az, hem de  Türkçe'nin bünyesine girmiş, adapte olmuş kelimelerdir.&quot;<br/>
<br/>
		Rıza Nur, bundan sonra bu destanı yazarken atalar türesine uyarak mesnevi tarzında yazacağını, araya bazı ufak  mensur parçalar koyacağını söylüyor. Seçtiği vezin hecenin on birlisidir. Fakat bunu 6-5 yahut 4 -<br/>
<br/>
		4- 3 duraklı olarak değil, serbest yani duraksız olarak almıştır. Rıza Nur, bu usulün yeknesaklığı<br/>
<br/>
		gidereceğini söylüyorsa da bilâkis eserin ahengini zayıflatmıştır. Destanın içinde bazen kullandığı daha küçük  vezinler ise esere hakikaten Çeşni vermiş ve Rıza Nur bu küçük vezinlerde daha çok başarı göstermiştir. Meselâ  Uğuz'un Kıyatı (yani Ejderhayı) öldürmesi üzerine orman perilerinin onu övmesi hiç de fena değildir:<br/>
<br/>
		Bu Uğuz Kağan Elinde çağan, Duruşu hoştur Kolunda kalkan. Cıdası hele Elinde yaman. Bu Uguzdur, bu Acunu  yakan.<br/>
<br/>
		Hayran olur her Uğuza bakan. Kıyat geberdi, Sevindi orman...<br/>
<br/>
		Keza, başka bir yerde Kanturalı adındaki bir kahramanın savaştan önce övünmesi de muvaffak olmuş bir nazım  örneğidir:<br/>
<br/>
		Ben bir baturum, Düşkünüm şana. Ovalar, dağlar Bahçedir bana. Sahiptir evim Gökten tavana, Yemeğim avdır,  Susarım kana , Yumuşak yatak Gelmez arslana. Er dilerim ben Bugün düşmana. Bİr iş edeyim<br/>
<br/>
		Ki cihan ana..<br/>
<br/>
		Şu ufak örneklerden de görüldüğü üzere Rıza Nur hem eski kelimeleri, hem de gramer şekillerini kullanmaktadır.  Hele bazı yerlerde edebî Türkçe'de olmayan, ancak konuşmada dilimizde kullanılan şekilleri denemesi bize  oldukça garip gelmekledir, Meselâ &quot;ova kanla, leşle doldu&quot; diyecek yerde &quot;ova kannan, leşnen doldu&quot; demesini  epeyce yadırgamamak kabil değildir. Bununla beraber konuşurken çoğumuzun böyle söylediği ve &quot;benimle,  seninle&quot; diyecek yerde &quot;bennen, sennen&quot; dediği de muhakkaktır.<br/>
<br/>
		Eserin bölüm başlıkları şunlardır:<br/>
<br/>
		Başlangıç destanı yazmanın sebebi, Destana başlama, Ergenekona kapanış, Ergenekon'dan çıkış, Kara Hanın  kağanlığı, Uğuz Kağan'ın doğuşu, Uğuz evlenmesi, Uğuz'un şiiri, Uğuz Kağan'ın çocukluğu ve gençliği, Uğuz'un  kıyatla cengi, Uğuz'un şiiri, Uğuz'un âşık olup evlenmesi, Uğuz'un babası Kara Han'la cengi, Uğuz'un kağan oluşu,  Uğuz Kağan'ın evlenişi, Uğuz Kağan'ın dünya fethine çıkışı, ordunun tanzimi, Uğuz Kağan'ın orduya geçit yapışı,  Çin elçisinin gelişi, Uğuz Kağan'ın Çin'e dalışı, Uğuz Kağan öğüdü, Ulu vuruşgu (harb), Uğuz Kağanın Han Baluğu  (Pekini) alışı, Altın Kağan'dan Uğuz Kağan'a yumsap (elçi) gelişi, Uğuz Kağanın Urum üstüne yürüyüşü, Ulu  vuruşgu, Urus Beyin gelip Uğuz Kağan'a itaati ve Uğuz Kağan'ın Uruslara &quot;Saklab&quot; adı verişi, Uğuz Kağan'ın  düşünde ak ayı görüşü, Uğuz Kağan'ın İtil ırmağını geçişi ve Kıpçaklar, Uğuz Kağan'ın aygırının kaçışı ve Kartuklar,  Anahtarsız ev ve Kalamar, Mamakın ölümü, Uğuz Kağan'ın Çürçit üzerine yürüyüşü cenk kuru tayı, Ulu vuruşçu  kağnının icadı, Uğuz Kağan'ın Tangut üstüne yürüyüşü, Uğuz Kağan'ın Karahıtay üzerine yürüyüşü, Kalenin  muhasarası, İtbarağın Uğuz Kağan'a sığınması, Uğuz Kağanın doğuya dönüşü, Batı'ya dönüş ve Uğuz Kağanın  Kırgızlara varışı, Uğuz Kağan'ın Hinde yürüyüşü, Vuruşgu, Uğuz Kağan'ın Keşmir'i alışı ve Gün Hanın Sevim  Hanımla aşkı, Uğuz Kağan'ın yurda dönüşü, Uğuz Kağan'ın İran'ı alışı, Vuruşgu, Uğuz Kağan'ın Suriye'yi ve Mısırı  alışı, Altın yayla üç gümüş ok, Uğuz Kağan'ın oğullarına öğüdü ve yurdunu taksimi, Uğuz Kağan'ın ölümü, Uğuz<br/>
<br/>
		Kağan'ın yuğu, Uğuz Kağan'ın yakılması, Bark ve balballar, sagu (mersiye), Sonuç.<br/>
<br/>
		Rıza Nur esasen şair olmadığı için bu uzun destanda başarı göstermiştir, denemez. Eserin parça parça kuvvetli  yerleri bulunmakla beraber bütün zayıf kalmıştır. Bin türlü dert arasında ve ömrünün son yıllarında yazdığı bir  eser do zaten başka türlü olamazdı. Eserin asıl değerli tarafı yazılmasında ki gayedir. Namık Kemal ve Ziya Gök  Alp gibi Rıza Nur da muhtelif edebî nevilere sırf millî hizmet olsun diye başvurmuştur. Esasen onun tarih yazması,  meşhur operaları nazım olarak tercüme etmesi, Türk edebiyatı üzerinde çalışarak beş büyük cilt vücuda  getirmesi hep aynı maksatladır. Destanı yazmak için çektiği sıkıntıları da eserin sonuncu bölümünde şöyle  anlatmakladır:<br/>
<br/>
		Uğuz'un şairi saf Türk Rıza Nur<br/>
<br/>
		-Tanrıya bin kere şükür olunur- İstanbul'da, Taksim, Sülünpalasta (2)<br/>
<br/>
		Yalınız, perişan, bezgin ve hasta Tamamladı. Elti Türk'e armağan.., Paris'te, Mısırda sefalet içre, Türlü tehli ke  geçire geçire,<br/>
<br/>
		Bu destanı yazmak için çalıştım. Dert öyle oldu ki derde alıştım.<br/>
<br/>
		Milli gayeler uğrunda bu kadar didinen ve son devir tarihimizin birinci sınıf şahsiyetlerinden olan Doktor Rıza Nur  bugün yalnız göklerden değil, gönüllerden ve hafızalardan da uzak olarak Merkez Efendi Kabristanındaki  mütevazı mezarında dinlenmektedir. Taşında şu kelimeler kazılıdır.<br/>
<br/>
		Türklük için yaşadı, öldü. ORKUN, 1951, Sayı: 33<br/>
<br/>
		Rıza Nur umumi &quot;Oğuz&quot; söyleyişinin aksine! olarak &quot;Uğuz&quot; diye söyler ve yazardı.. Bugün Anadolu halkı arasında  her iki çekil de kullanılmaktadır.<br/>
<br/>
		Sülünpalas Taksimde Şehit Muhtar Caddesinde bir apartmandır. Rıza Nur burada ölmüştür.<br/>
<br/>
		<b>TÜRK DESTANI ÜZERİNDE İNCELEMELER; 5 KOPUZLAMA VE OĞUZLAMA</b><br/>
<br/>
		Birçoklarıma yadırgayacağı '&quot;Kopuzlama&quot; ve &quot;Oğuzlama&quot; kelimeleri, meçhul bir köy öğretmenin, manzum olarak  hazırlamak için yıllardır çalıştığı ve daha da çalışacağı Türk destanına verdiği isimlerdir.<br/>
<br/>
		&quot;Kopuz&quot;, bilindiği gibi bugünkü çöğür, bağlama ve sazın anası olan milli Türk s zı, &quot;Oğuz&quot; da büyük Türk ırkının en  mühim unsurlarından biri, yani bugün Anadolu, Azerbaycan ve Irak'ta yaşayan Türkler'in hemen umumiyetle  mensup bulundukları kavmin adıdır. O halde Kopuzlama ve Oğuzlama ne oluyor diye sorulacak. Acaba bu  kelimeler de Dil Kurumunun uydurduğu asılsız, fası sız şeyler mi diye düşünülecek.<br/>
<br/>
		Hayır, bunlar uydurulmuş değil, yaratılmış kelimelerdir. Nasıl &quot;yiğit&quot; mânasına gelen &quot;koçak'tan &quot;hamasî şiir&quot;  mânasına&quot;'koçaklama&quot; kapılmışsa, nasıl &quot;güzel&quot; den &quot;garanti şiir&quot; mânasına &quot;güzelleme&quot; yapılmışsa bu meçhul<br/>
<br/>
		köy öğretmeni de Kopuzlama ve Oğuzlama kelimelerini icat etmiştir.<br/>
<br/>
		Kopuzlama, kopuştun beraberliğiyle söylenen eski destanlara kıyasla Türk destanı, oğuzlama da Oğuz Türkleri'nin  destanı demektir. Halk şiirleri üzerinde, pek sathî bile olsa, biraz duranlar ikinci okuyuştan sonra Kopuzlama ve  Oğuzlama kelimelerine alışmaktadırlar.<br/>
<br/>
		Bu meçhul şair, belki de ilerde millî bir şöhretin sahibi olacak olan bu köy öğretmeni &quot;Basri Gocul&quot; adında bir  gençtir. Vaktiyle komünist Nazmı Hikmete karşı çıkarılmış bir iki küçük şiir risalesini hatırlıyorum. Ömrünü tek  ülküye, Türk destanını manzum olarak yazmak düşüncesine vermiştir ve tek gaye üzerinde koşan insanların çoğu  gibi onun da muvaffak olması pek muhtemeldir.<br/>
<br/>
		Her türlü yayınların pek bol, bol değil de müptezel olarak yapıldığı şu son zamanlarda şiirden ve şairlerden  bahseden münekkitlerin onun adım da söylediklerini hatırlıyorum. Münekkitler bunda belki haklıdırlar. Bütün  yazılanları görmek kabil olmadığı gibi yığınla yazılanlar arasında ölçülü bir tercih yapmak da imkânsızdır. Fakat  &quot;zaman&quot; iltimassız süzgecini kullanacak; zayıfları, değersizleri süzüp alacak; o zaman belki de bugün adı  anılmayanlardan bazıları edebiyat tarihine girecektir.<br/>
<br/>
		Ben, Basri Gocul için bu ihtimali varit görenlerdenim. Uğraştığı konunun heybeti ve haşmeti ile kendisindeki  nazıra tekniği ve şairlik kabiliyeti belki ilerde onun adını edebileştirecektir.<br/>
<br/>
		Şimdiye kadar bazı gazete ve dergilerde onun millî destanından bazı parçalar görüyorduk. Sonra Dil Kurumunun  bu destanı mükâfatlandırdığım işittik. Fakat Ahmet Cevat'ın tercüme ettiği millî Yunan destanını neşreden Türk  Dil Kurumu, Basri Gocul'un eserlerini neşretmeğe niyetli görünmedi. Nihayet geçen yılın sonunda bizzat şair  &quot;Örnekler&quot; diye bir kitapçık çıkararak Oğuzlama'nın bazı parçalarını umumî efkâra sundu. Kitapçılarda  satılmayan, ancak Mudurnu'daki (1) sahibinden tedariki mümkün olan bu kitaptan öğrendiğimize göre Basri  Gocul, Türk destanını manzum olarak yazmak düşüncesine bir sabit fikirle kendini vermiştir. Türk destanını iki cilt  halinde yazmıştır. Birinci cilt Kopuzlama adındadır ve &quot;Türk Han &quot;dan &quot;Çingiz Han'a kadar olan çağlan almaktadır,  ikinci cilt Oğuzlama'dır. Dede Korkut hikâyeleri bu ikinci cilttedir. İkinci cildin 10.000 mısradan fazla tuttuğunu  yine şairin ifadesinden öğreniyoruz.<br/>
<br/>
		Türk destanını nazma çekmek için yalnız şairliğin kâfi gelmeyeceğini, destanın ruhuna da nüfuz etmek gerekliğini  iyice takdir eden Basri Gocul millî destanlar üzerindeki yazıları dikkatle okumuş, onu iyice kavramıştır. Dede  Korkut'ta bir nevi serbest nazımla yazılmış olan manzumeleri âdeta restore ederek ortaya cidden başarılı  neticeler çıkarmaktadır.<br/>
<br/>
		Basri Gocul, Oğuzlama'yı hecenin muhtelif vezniyle yazmış ve 7,8, II, 12 hecelileri kullanmıştır. Eski Türkçe  kelimeler de az değildir. Fakat bu manzumelerde bir yapmacık, bir zorakilik yoktur. Meselâ şu yeltemeye, yani  hüküm manzumesine bakın:<br/>
<br/>
		Kiyir kiyir kişneşiyor Atlar yeri eşe eşe! Gün doğusu kızıllaştı; Yayılalım dağa, taşa! &quot;Tayma! Tayma&quot; naraları  Korku salsın uçar kuşa! Bîr uğurdan saldıralım Çarpıyorken oklar döşe! Gözümüzün pekliğinden Düşmanların aklı  şaşa! Hanlar, beyler aramızda; Emeğimiz gitmez boşa! Can kaygısı çekmek olmaz. Yazılanlar gelir başa! Kırılmakla  tükenmeyiz; Bakmamak üçe, beşe! Tunç topuzlar yüz dağıta. Kunt adalar bağır dese! Dabi kılıç çarpışından Baş,  bacaklar ayrı düşe! Cenk meydanı doluşunca Üşmelidir kuzgun leşe!<br/>
<br/>
		Tam hamasî bir şiir olan bu parçadaki &quot;kiyir kiyir kişneşmek&quot; bize hiç de yabancı gelmiyor. Mânâsını da hiçbir  sözlüğe bakmadan anlıyoruz. Keza &quot;tayma&quot;nın bir hücum narası olduğunu da kolayca fark ediyoruz. &quot;Döş&quot;  kelimesi bugün edebî dilde mevcut değildir. Fakat &quot;döl düş&quot; tabirinde kullanılıyor, &quot;döşek&quot; kelimesi de buradan  geliyor. Bir nevi kargı olan &quot;çıda&quot;, sözlüklerde kalmış bir kelime olmakla beraber bu manzumenin havası içinde  okuyanı yadırgatmıyor.<br/>
<br/>
		Görülüyor ki Basri Gocul halk şiiriyle haşır neşir olmuştur. Meselâ yukarıdakî parçanın:<br/>
<br/>
		Kırılmakla tükenmeyiz; Bakmamak üçe, beşe beyti, halk şairi &quot;Muhibbi'nin: Sayılamaz parmak ile. Tükenmeyiz  kırmak ile, Taşramızdan sormak ile Kimse bilmez halimizi dörtlüğünü hatırlatıyor. Keza &quot;yazılanlar gelir başa&quot;  mısraındaki fikir bütün halk edebiyatında, anonim edebiyatta, Türk halkında, müşterek olan bir fikirdir. Hatta  Sultan Cem bile:<br/>
<br/>
		Herkesin başına yazılan gelür, devrândur diye aynı fikri nazım olarak söylemiştir. Sondan bir önceki beyitte,  mısranın &quot;dahi&quot; kelimesiyle başlamanı da bize yabancı gelmiyor. Bu bakımdan Basri Gocul, merhum Rıza Nur'un<br/>
<br/>
		söylediği &quot;Türkçe kelimelerin bir destanı ifade edebilecek şekilde billûrlaşmasını sağlamış demektir. Hakikaten  öteki parçalarda da bu billûrlaşma göze çarpmaktadır. Sanki uzun zamanlardan beri Türkçe ile türlü destanlar<br/>
<br/>
		yazılıyormuş gibi gözüken îcâz kudreti Basri Gocul'da da olgunluğa doğru gidiyor, örnek olmak üzere  &quot;Kanturalı&quot;nın bir söylemesini alıyorum: Kanturalı tehlikeli bir maceraya atılmak üzeredir. Babası, oğlunu<br/>
<br/>
		vazgeçirmek için gideceği yerin korkunç sarplığından ahalisinin keskin nişancılığından, baş kesen cellâtlardan,  zindanlardan, insanı belâya sokan yosmalardan bahseder.<br/>
<br/>
		Kanturalı'nın cevabı şudur:<br/>
<br/>
		Yollardan korkar mıyım? Aygırım nal dökerdir. Okçudan korkar mıyım? Cebem temren bükerdir! Cellâttan korkar  mıyım? Yumruğum döş çökertir! Zindandan korkar mıyım? Yoldaşım kırk nökerdir! Yosmadan korkar mıyım?  Döneceğim bu yerdir!..<br/>
<br/>
		Kendisim millî destanın güzelliğine kaptıran için, Dede Korkut'taki tekrirlere benzeyen bu tekrarlamalar çok  hoştur. Millî kültürü olmayanların bundan zevk almayacağı tabiidir. Millî destanlar taammüm edip halka ve  ilkokul çocuklarına kadar yayıldıkça bundan alınan zevk de umumileşecek ve büyüyecektir. Çünkü zevk kısmen  muhit meselesidir. Eskiden makbul olmayan yarım kafiyeler bugün hoşumuza gittiği gibi destanlardaki ruh da  yarın beğenilecektir.<br/>
<br/>
		Bu bakımdan Basri Gocul bugün, belki kendisinin de farkına varmadığı, büyük bir iş üzerindedir. Acele etmeyişi,  yazdıklarım mütemadiyen değiştirmesi (bunu kendisi söylüyor), durmaksızın çalışması onun başarısını hazırlayan  sebeplerdendir. Kendisi şehirlerin gürültülü hayatından uzaktadır. Beynini ve<br/>
<br/>
		gönlünü dinleyebilecek bir muhit içindedir. Bundan dolayı eserine ihtirasla sarılması, ortaya koyabileceği en  yüksek değeri yaratabilmesi kabildir.<br/>
<br/>
		Şehnameler devri geçmiş değildir. Bugün başka milletlerde mensur destan olarak çok lirik tarihî romanlar  yazıldığına şahit oluyoruz. Biz ise her ikisini de başaracak bir tarihî çağda bulunuyoruz. Korkunç İçtimaî kasırgalar<br/>
<br/>
		arasında, oluşlar ve ölüşler ortasında yeni bir manevî nizama, yeni bir hamasî devre doğru gittiğimizi gösteren  alâmetler de var. Millî destan üzerindeki ümit verici çalışmalar bu alâmetlerden biridir.<br/>
<br/>
		ORKUN, 1951, sayı: 3 (1) Basri Gocul şimdi Bursa'dadır.<br/>
<br/>
		<b>EN ESKİ ZAMANA AİT TÜRK DESTANI ALP ER TUNGA DESTANI</b><br/>
<br/>
		Sakalar en eski Türkler olduğu için bunlara ait destanlar, en eski Türk tarihinin izlerini taşımaktadır. Sakaların,  Türkistan'daki yüksek hâkimiyetleri milâttan önce 7-4. asırlara ait olduğu için Saka destanı bu çağların tarihî  vukuatının destanlaşmış şeklinden başka bir şey değildir. Saka destanı iki parçadır: &quot;Alp Er Tunga&quot; ve &quot;Şu&quot;  parçaları. Bunlardan birincisi en eski Türkler'in İranlı Medyalılar ve Ahemenidlerle olan çarpışmalarının, İkincisi  de MakedonyalI Iskenderle savaşlarının hâtırasını taşımaktadır. Destana göre ikisi de Türk hükümdarıdır.<br/>
<br/>
		Türkler'in &quot;Alp Er Tunga&quot; veya &quot;Buku ilan&quot; yahut &quot;Bulca Han&quot; dedikleri bu millî destanî kahramana ait bizzat  Türkler tarafından yazılmış bir parça henüz ele geçmemiştir. Kaşgarlı Mahmut'un kitabında bazı manzum  parçalar vardır ama bunlar Alp Er Tunga vukuatına ait olmayıp onun hakkında yazılmış sagu yani mersiyelerdir.  Fakat Alp Er Tunga destanının İranlılar tarafından tespit edilen parçaları elimizdedir, İranlılar bu Türk  kahramanına &quot;Afrâsiyâb&quot; derler. Acem şairi Firdevsi, İran'ın destanî tarihi olan &quot;Şehname&quot; adlı büyük eserini  yazarken Afrâsiyab'dan çok bahsetmiştir. Afrâsiyâb'a ait parçaları yazarken Firdevsî yalnız İranlılar arasındaki  rivayetleri değil, Türkler arasındaki rivayetleri de görmüştür. Çünkü Firdevsî, Türk padişahı olan Gazneli  Mahmut'un sarayında ve bir Türk muhitinde bulunuyordu. Şehnâmede, Türk kahramanlarından bazılarına ait  isimlerin halis Türkçe olması da bunu ispat eder. Bununla beraber Alp Er Tunga'ya ait rivayetler, Türkler'le  Acemler arasında, hiç şüphesiz, birbirinden farklı şekilde yaşıyordu. Bilhassa Türkler'e ait isimlerin çoğu İran  rivayetlerinde acemleştirildi. Meselâ &quot;Alp ErTunga&quot;, Acem rivayetlerinde &quot;Afrâsiyâb&quot; olduğu gibi, Alp ErTunga'nın  kardeşi &quot;Alp Arız&quot; da &quot;Agrires&quot; olmuştur. Türk rivayetlerinde Alp ErTunga'nın kızının adı &quot;Kaz'dır.<br/>
<br/>
		Acem rivayetlerindeki iki kızının adı ise &quot;Ferangis&quot; ve &quot;Menîje&quot; dir. Buna mukabil Iran rivayetlerinde, Alp Er  Tunga'nın oğullarından birinin adı &quot;Kara Elan&quot;, bir kahramanın adı da &quot;Demür&quot; dür, yani halis Türkçe isimlerdir.  Asırlarca birbiriyle çarpışmış iki milletin destanlarının da birbirine tesir etmesi gayet tabiidir.<br/>
<br/>
		Aşağıda hülasasını verdiğimiz Alp Er Tunga destanı, Şehnameden alınmıştır. Yalnız Afrâsiyâb ve Agrires isimleri  yerine Türkçe'leri olan Alp Er Tunga ve Alp Arız konmuştur. Bu destan kahramanlarının Türkçe isimleri bazı  kitaplarda, meselâ Kaşgarlı Mahmut'un kitabında vardır.<br/>
<br/>
		İranlılar'ın görüşüne göre yazılmış olan ve Firdevsî'nin kaleminde büsbütün mübalağalı bir şekil alan bu destan,  tabiî, Türkler'in aleyhinedir. Böyle olduğu halde birçok yerlerinde Türk kahramanlığı itiraf olunmuştur. İranlılar  çok defa harikulade bir şekilde galip gelmektedirler.<br/>
<br/>
		Alp Er Tunga'nın bir de tarihî şahsiyeti vardır. Uzun zaman İranlılar'ın en büyük düşmanı olarak kalan, hattâ bir iki  defa İran'ı zaptederek sonunda ancak hile ile öldürülen Alp Er Tunga, Saltalar tarihinde, milâttan önce 624'te  İranlılar tarafından hile ile öldürülen Saka kahramanının destanda aldığı şahsiyetten başka bir şey değildir. Onun  destandaki şahsiyetine daha sonraki çağlarda, meselâ Gök Türkler çağında yaşamış olan bir takım Türk  kahramanlarının hâtıraları da eklenmiş olmakla beraber esas unsurlar Sakalar çağına aittir:<br/>
<br/>
		İran padişahı Minûçehr'in ölümünü haber alan Turan padişahı Peşeng Iran aleyhine savaş açmak için Türk<br/>
<br/>
		ulularını topladı: &quot;İranlılar'ın bize yaptıklarını biliyorsunuz. Türk'ün öç alma zamanı gelmiştir.&quot; dedi. Oğlu &quot;Alp Er  Tunga&quot; nın içinde öç alma duygulan kaynadı. Babasına: &quot;Ben aslanlarla çarpışabilecek kişiyim. İran'dan öç  almalıyız&quot; dedi. Boyu selvi gibi, göğsü ve kolları aslan gibi idi, fil kadar güçlü idi. Dili yırtıcı kılıç gibi idi.<br/>
<br/>
		Savaş hazırlıktan yapılırken Türk padişahının Öteki oğlu &quot;Alp Arız&quot; saraya gelip babasına: &quot;Baba! Sen Türkler'in en  büyüğüsün. Minüçehr öldü. Amaİran ordusunun büyük kahra anları var. İsyan etmeyelim. Edersek ülkemiz  yıkılıp gider&quot; dedi. Peşeng, oğluna şöyle cevap verdi: &quot;Alp Er Tunga avda aslan, savaşta savaş filidir. Bahadır bir  timsahtır. Atalarının öcünü almalıdır, Sen onunla birlik ol.<br/>
<br/>
		Ovalarda otlar yeşerince ordularımızı &quot;Amul’a yürütün. İran'ı atlarınıza çiğnetin. Suları kana boyayın.&quot;<br/>
<br/>
		Baharda Türk ordusu Alp Er Tunga'nın buyruğunda Iran üzerine yürüdü. Dehistan'a geldi, iki ordu karşılaştı. Türk  kahramanlarından Barman İranlılar'a doğru ilerleyip er diledi. Iran kumandanı ordusuna baktı. Gençlerden kimse  kıyışamadı. Yalnız kumandanın kardeşi Kûbad atıldı. Fakat yaşlıydı. Kardeşi ona dedi ki: &quot;Barman genç, aslan  yürekli bir atlıdır. Boyu güneşe kadar uzamıştır. Sen yaşlısın. Kan, ak saçlarını kızartırsa yiğitlerimiz ürker. Fakat  Kûbad dinlemedi: &quot;insan av, ölüm onun avcısıdır.&quot; diyerek savaşa çıktı. Barman ona: &quot;Başını bana veriyorsun.  Biraz daha bekleseydin. daha iyiydi. Çünkü zaman zaten senin hayatına kastetmiştir&quot; dedi. Kûbad: &quot;Ben zaten  dünyadan payımı almış bulunuyorum&quot; diye karşılık vererek atını saldırdı. Sabahtan akşama kadar uğraştılar.  Sonunda Barman kargı ile Kûbad'ı vurup devirerek Alp Er Tunga'nın yanına zaferle döndü. Bunu görünce İran  ordusu ilerledi, iki ordu birbirine girdi. Cihanın görmediği, bir savaş oldu. Alp Er Tunga üstün geldi, İranlılar dikiş  tutturamayıp dağıldılar, İran padişahı iki oğlunu memlekete göndererek kadınları Zâve dağına yollattı.<br/>
<br/>
		Türk ve Iran orduları iki gün dinlendikten sonra üçüncü gün Alp Er Tunga yeniden saldırdı. Iran büyükleri ölü ve  yaralı olarak savaş alanını doldurdular. Geceleyin İranlılar bozuldu. Bunu görünce Iran padişahı ve başkumandanı  Dehistan kalesine sığındılar. Alp Er Tunga kaleyi kuşattı, İran padişahı kaleyi bırakıp giderken ardına düşen Alp Er  Tunga onu tutsak etti.<br/>
<br/>
		İran'a tâbi Kabil ülkesinin padişahı olan kahraman &quot;Zâl&quot; İranlIların yardımına geldi. Büyük savaşlar yaparak Türk  ordularını bozdu. Bundan öfkelenen Alp Er Tunga, tutsak bulunan İran padişahını kılıçla öldürdü, öteki tutsakları  da öldürecekti. Fakat kardeşi Alp Arız vazgeçirdi. Tutsakları &quot;Sarı&quot;ya göndererek hapsettirdi. Kendisi de  Dehistandan &quot;Rey&quot;e gelerek Iran tacını giydi. Iran ülkesine padişah oldu. Fakat &quot;Sarı&quot;daki tutsakların kaçmasına  sebep olduğu için kardeşi Alp Arızı öldürdü.<br/>
<br/>
		İran tahtına Zev geçtiği zaman iki ordu yine karşı karşıya gelip beş ay vuruştular. Ortalıkta kıtlık oldu. Sonunda  insanlık bitmesin diye barış yaptılar. İran'ın Şimal ülkeleri Turan'ın oldu.<br/>
<br/>
		Fakat Zev ölünce Alp Er Tunga yine İran'a saldırdı. Kardeşi Alp Arızı öldürdüğü için babası kendisine dargındı.  Fakat yeni İran padişahı da ölüp Iran tahtı yine boş kalınca Turan padişahı Peşeng, oğlu Alp<br/>
<br/>
		Er Tunga'ya yine haber yolladı. Ceyhun'u geçerek Iran tahtına oturmasını bildirdi. İranlılar Türk ordusunun  geleceğini duyunca korkup &quot;Zâl&quot;e başvurdular. Zâl artık kocadığını söyleyerek oğlu Rüstem'i yolladı. İki ordunun  öncüleri arasındaki karşılaşmada Rüstem Türkler'i yenerek Keykubâd'ı İran tahtına çıkardı. Asıl orduların  çarpışmasında ise Rüstem Alp Er Tunga ile karşı karşıya geldi. Alp ErTunga'yı yenecekken Türk bahadırları onu  kurtardılar. Rüstem bîr hamlede 1160 Türk kahramanını öldürdüğü için Türkler yenildiler. Ceyhun'u geçtiler. Alp<br/>
<br/>
		Er Tunga babasının yanına döndü. Babasını barışa kandırdılar. Barış yaptılar.<br/>
<br/>
		Iran tahtına Keykavus geçtikten sonra Araplar isyan ettiler. Fakat galip gelen Keykavus bir ziyafette sarhoş  edilerek bağlandı. Bu haber İran'ı karmakarışık etti. Alp Er Tunga büyük bir ordu ile Arapların üzerine atılarak  onları yendi. Türk ordusu İran'a yayılarak herkesi tutsak etmeye başladı, İranlılar yine Zâl'den yardım istediler.  Zâl Araplar'da tutsak olan Keykâvus'u kurtararak onların ordularını da kendi ordusuna katıktan sonra Türkler'e  yöneldi. Kanlı bîr savaşta Turanlılar'ın yarısı öldü. Alp Er Tunga yenilerek kaçtı.<br/>
<br/>
		Bir gün İran'ın yedi ünlü pehlivanı Rüstem'e, Turan'a giderek Alp Er Tunga'nın avlağında avlanmağı teklif ettiler.  Şirahs civarındaki bir avlağa gidip yedi gün kaldılar. Alp Er Tunga bunu duyunca ordusuyla geldi. Teke tek  dövüşlerde Türk pehlivanları İranlılar'a üstün geldilerse de işe Rüstem karışınca yedi pehlivanı ile birlikte Türk  ordusunu dağıttı. Hattâ az kalsın Alp Er Tunga da tutsak oluyordu.<br/>
<br/>
		Keykâvus İran'da eğlenceler, aşk oyunları ile uğraşırken Alp Er Tunga Türk atlılarıyla ilerledi. Bu haber Keykavus'a  geldi. Oğlu Siyâvuş ile Rüstem'i Türkler'e karşı yolladı. Türk öncülerini yenerek Belh kalesini aldılar. Bu sırada  kötü bir rüya görüp bunu tabir ettiren Alp Er Tunga, beylerin fikrini de alarak İranlılar'la barış yaptı. Onlara  rehineler verdi. Buhara, Semerkant ve Çaç şehirlerini bırakıp &quot;Gang&quot; şehrine çekildi.<br/>
<br/>
		Fakat bu barışı istemeyen Keykâvus, Rüstem'e ve Siyâvuş'a kızıp kötü muamele ettiğinden Rüstem kendi ülkesine  çekildi Siyâvuş'ta Alp ErTunga'ya sığındı. Türkler'in payitahtı olan Gang şehrine kadar büyük saygı görerek geldi.  Kendini çok sevdirdi. Hattâ Türk kahramanlarından &quot;Pirân&quot;ın kızı ile ve biraz sonra da Alp ErTunga'nın büyük kızı  olan güzel &quot;Ferengis&quot; ile evlendi.<br/>
<br/>
		Piran'ın kızından bir oğlu oldu. Adını Keyhüsrev koydular.<br/>
<br/>
		Bir müddet sonra Siyavuş'u çekemeyenler Alp ErTunga'ya aleyhinde sözler söyleyerek aralarını açtılar. Siyâvuş  öldürüldü. Bunun üzerine Rüstem yine ortaya çıktı. İlk çarpışmada Alp Er Tunga'nın oğlu &quot;Sarka&quot;yı öldürdüler.  Alp Er Tunga bunun öcünü almak için bizzat yürüdü. Fakat savaşı İranlılar kazanarak onu Çin denizine kadar  kaçardılar. Rüstem Turanlılar'ı nerede bulduysa öldürüp altı yıl Turan'da kaldıktan sonra çekilip yurduna geldi.<br/>
<br/>
		Alp Er Tunga Turan'ın yıkıldığını, Türkler'in öldürüldüğünü görünce kan ağladı. Öç almaya ant içti. Ordu  toplayarak İran'a girdi. Ekinleri yaktı. İran'a hâkim oldu. Kıtlık çıkarak İranlılar açlıktan yedi yıl kırıldılar. Bunun  önüne geçip İran'ı kurtarmak için Keyhüsrev'i Turan'dan kaçırdılar. Keykâvus, torunu Keyhüsrev'e tahtı bıraktı.  Keyhüsrev Alp Er Tunga'dan öç almak için ordusunu hazırladı. Fakat bu ordu daha Alp Er Tunga ile karşılaşmadan  bozuldu. Keyhüsrev yine ordu yolladı. Türkler'den Bazur adında birisi büyü yaparak dağlara kar yağdırdı,  İranlılar'ın elleri tutmaz oldu. Böylelikle Iran ordusunu doğrattılar, İranlılar yine Rüstem'i yolladılar. Harikulade  savaşlardan sonra Rüstem Türk ordusunu bozup Türk ordusunda bulunan Çin hakanını da tutsak etti.<br/>
<br/>
		Alp Er Tunga bu haberi alınca çok üzüldü. Uluları toplayıp danıştı. Bunlar: &quot;Ne yapalım! Çin, Saklap orduları  bozulduysa Turan ordusuna birşey olmadı. Anamız bizi ölmek için doğurdu&quot; dediler. Alp Er Tunga hazırlığa  başladı. Oğlu &quot;Side&quot; onun maneviyatın yükseltti. Bu savaşa Turan ordusu tarafından, Çin dağlarında oturan  &quot;Pûlâdvend&quot; adın da bir cin de ordusuyla iştirak etti. Iran pehlivanlarını yendiyse de sonunda Rüstem'e yenildi.  Bunun üzerine Turan ve İran orduları çarpıştı. İranlılar kazandı. Alp Er Tunga kaçtı. Bundan sonra Keyhüsrev  dünyanın üçte ikisine hâkim oldu. Bir gün sarayında şarap içerken Turan sınırından İranlılar gelip Turanlılar'ın<br/>
<br/>
		kendilerine zarar verdiğini söylediler. Keyhüsrev bu işi halletmek için Iran kahramanlarından &quot;Bîjen&quot;i gönderdi.  Bîjen sınırda ve Turan tarafındaki bir ormanda, yanındaki güzel kızlarla eğlenen 'Menîje&quot; yi gördü. Menîje, Alp  ErTunga'nın kızıydı. Birbirlerini sevdiler. Menîje onu turana, sarayına götürdü. Alp Er Tunga bunu duyunca çok  öfkelendi. Bîjeni kuyuya hapsetti. Kızını da kovdu. İran padişahı genç kumandanının gelmediğini görünce yine  Rüstemi yolladı. Rüstem tüccar kılığında Türk payitahtına kadar gitti. Bîjeni kurtardığı gibi Alp Er Tunga'nın da  sarayını basarak onu kaçırdı. Menîje'yi İran'a gönderdi. Alp Er Tunga ise yeniden ordu yığarak yürüdü.İran  ordusunun arkasında &quot;Bîsütun&quot; dağı vardı. Yine Rüstem'in sayesinde İranlılar bu savaşı kazandılar. Alp Er Tunga,  Karluğa kadar kaçtı. Beylerine dedi ki: &quot;Ben dünyaya buyruğumu geçiriyordum. Minûçehr zamanında bile İran  Turan'a denk olamamıştı. Fakat bugün İranlılar hayatımı sarayımda bile tehdit ediyorlar, iyi bir öç almayı  düşünüyorum. Bin kere bin bir Türk ve Çin ordusuyla yürüyelim.&quot; Toplanmağa başladılar. Fakat bizzat Alp  ErTunga'nın iştirak etmediği ilk savaşı İranlılar kazandılar, İran padişahı asıl Alp Er Tunga'yı yok etmek istiyordu.  Yeniden her yandan ordular toplayarak ilerledi. Alp Er Tunga bin kere bin ordusunun üçle ikisini toplamıştı.  &quot;Beykent&quot; şehrinde oturuyordu. Karargâhında pars derisinden çadırlar vardı. Kendisi altınlı ve mücevherli bir  taht üzerinde idi. Karargâhın önünde birçok kahramanların bayrakları dikili idi. ileriye gönderdiği ordunun  bozulduğunu duyunca başı döndü. Öç almadan dönmemeğe ant içti. Oğlu &quot;Kara Han'a ordusunun yarısını  vererek Buhara'ya gönderdi. Oğullarından Side (ki asıl adı Peşeng idi), Cehen, Afrâsiyâb, Girdegîr ve oğlu &quot;İlâ'nın  oğlu Güheylâ bu orduda idiler. Çiğil, Taraz, Oğuz, Karluk ve Türkmenler çerisîni teşkil ediyordu. İki ordu  karşılaşınca ilk önce Iran padişahı Keyhüsrevle Alp Er Tunga'nın oğlu Side teke tek dövüştüler. Şide öldü. Alp Er  Tunga bunu duyunca saçlarını yoldu. Ertesi gün iki ordu akşama kadar savaşıp ayrıldılar. Daha ertesi gün yine  çarpışıldı. Alp Er Tunga kükremiş gibi saldırıyordu. İran'ın büyük pehlivanlarından birkaçını öldürdü. Keyhüsrev'le  Alp Er Tunga kaşı karşıya geldiler. Fakat Turan pehlivanları onun İran padişahıyla dövüşmesini istemeyerek atının  dizgininden tutup geri götürdüler. O gece Alp Er Tunga ordusunu alıp Ceyhun'un ötesine geçti. Kara Hanın  ordusuyla birleşip Buhara'ya geldi. Biraz dinlendiler. Sonra payitahtı olan Gang'a geldi. Bu şehir cennet gibiydi.  Toprağı mis, tuğlaları altındı. Her yerden ordular çağırdı. Bu sırada casusları Keyhüsrev Ceyhun'u geçti diye  bildirdiler. Keyhüsrev ilk önce Suğda geldi. Bir ay kalıp itaate aldı. Yineilerledi.<br/>
<br/>
		Türkler İranlılar'a su vermiyorlar, ordunun arkasında yalnız kalmış İranlı bulurlarsa öldürüyorlardı. Keyhüsrev de  önüne çıkan saray, kale, kadın, erkek ne bulursa yok ediyordu. İki ordu &quot;Gülzariyun&quot; ırmağı kıyısında karşılaştılar.  Birbirine girdiler. Alp Er Tunga'nın ordusunda Keyhüsrev'e korku gelmişti. Ordunun arkasına çekilip Tanrı'ya  yalvardı. Derhal bir fırtına kopup tozları Turan ordusuna doğru atmaya başladı. Türkler bozuldular. Fakat Alp Er  Tunga kaçmak isteyenleri öldürerek ordusunu durdurdu. Dönüp yine savaştılar. Gece çökünce iki ordu ayrıldı.  Alp Er Tunga ertesi gün yine çarpışacaktı. Fakat kendisine gelen bir haberci oğlu Kara Han'ın ordusundan bir Kara  Han'ın sağ kaldığını bildirdi. Bunun üzerine ağırlıklarını bile toplamadan hızla ordusu ile çöle atıldı, Rüstem'i  vurmak istiyordu. Keyhüsrev bunu Rüstem'e bildirdiği gibi kendisi de onun ardına düştü. Alp Er Tunga Gang'a  gelip Rüstem'e baskın yapmak istediyse de onun tetikte olduğunu görerek vazgeçti. Şehre girdi. Bu kalabalık  şehrin kalesi o kadar yüksekti ki üstünden kartal bile uçamazdı. İçinde yiyecek boldu. Her köşesinde kaynaklar,  havuzlar vardı. Havuzlar bir ok atımı boyunda ve eninde idi. Güzel bahçeleri, saraylarıyla bir cennetti. Alp Er  Tunga ordusuyla Gang'a kapandı. Çin padişahına da mektup yazıp yardım diledi, Keyhüsrev de ordusuyla gelerek  Rüstem'e katıldı. Kalenin çevresinde hendekler kazdırdı. Odunlar yığıp katranla ateş verdiler. Duvarlar yıkıldı.  Şehre hücumla girdiler. Herkesi öldürdüler. Alp Er Tunga sarayının altındaki gizli yoldan 200 beyi ile kaçarak  kurtuldu. Çin padişahının yanına gitti. Çin hakanı büyük bir ordu hazırlamıştı. Bunu duyan Türkler her tarafta Alp  Er Tunga'nın yanına gidiyorlardı. Keyhüsrev Gang'a bir kumandan bırakıp Alp Er Tunga'nın üzerine yürüdü.  Karşılaştılar. Alp Er Tunga ona bir mektup yazarak insanlardan uzak ve kendisinin beğeneceği bir yerde teke tek  dövüşmeyi teklif etti. Keyhüsrev kabul etmedi. O gün iki ordu akşama kadar çarpıştı. Gece olunca Keyhüsrev,  ordusunun önüne hendekler kazdırdı. Bir kısım kuvvetlerini Türk ordusunun gerisine gönderdi. Türkler gece  baskını yapıp hendeğe düştüler. Arkalarındaki kuvvetler de pusudan çıktı. Türk ordusunu yendiler. Alp Er Tunga  kalan çerisiyle çöle çekildi. Keyhüsrev Gang'a döndü. Çin padişahı da Keyhüsrev'den korkarak ona elçi gönderdi.  Keyhüsrev Alp Er Tunga'yı bir daha yanına almamak şartıyla onunla barıştı. Alp Er Tunga bunu işitince perişan bir  halde çöle çekildi. Zere denizine geldi. Bu ucu bucağı olmayan bir denizdi Orada bir gemici vardı; &quot;Ey padişah! Bu<br/>
<br/>
		derin denizi geçemezsin. 78 yaşındayım. Bunu bir geminin geçtiğini görmedim.&quot; dedi.<br/>
<br/>
		Alp Er Tunga: 'Tutsak olmaktansa ölmek yektir&quot; diye cevap verdi. Bir gemi yüzdürttü. Binip yelken açtılar.  &quot;Gangidiz&quot; şehrine vardılar. Alp Er Tunga orada &quot;Geçmişi düşünmeyelim. Talih yine bana döner&quot; diyerek yatıp  uyudu. Keyhüsrev, Alp Er Tunga'nın suyu geçtiğini haber aldı. Hazırlıklar yaparak bir takım ülkeleri aldıktan sonra  Zere denizinin kıyısına geldi. Yedi ayda denizi geçtiler. Gangidizi aldılar. Bulduklarını kestilerse de Alp Er Tunga  gizlice kaçtı. Keyhüsrev Turan'ın payitahtı olan Gang'a geldi. Alp Er Tunga'yı soruşturdu. Kimse bilmiyordu.  Halbuki bu sıralarda o yiyeceksiz, içeceksiz dolaşıyordu. Kayalık bir dağın tepesinde bir mağarayı kendine ev  yapmıştı. Bu mağarada insanlardan uzak yaşayan &quot;Hûm&quot; adında biri vardı. Bir gün mağarada bir ses işitti. Alp Er  Tunga kendi kendine talihine yanıyordu. Bu sözlerin Türkçe olmasından yabancının kim olduğunu anlayan Hûm  ona hücum ederek tutsak etti. Fakat o yine kaçarak suya atladı. Keyhüsrev bu işi duydu. Hile ile Alp Er Tunga'yı  sudan çıkararak öldürdüler.<br/>
<br/>
		30 ikinci Teşrin 1941, Maltepe, Çınaraltı, 19-11, Sayı: 18<br/>
<br/>
		<b>DEDE KORKUT KİTABI HAKKINDA - ÇİFTÇİOĞLU H. NİHÂL TÜRKİYAT ENSTİTÜSÜ ASİSTANLARINDAN</b><br/>
<br/>
		Dede Korkut kitabının muhtelif cihetlerden olan ehemmiyetleri arasında, bir de onun lisanının daha eski ve daha  yeni metinlerle olan benzeyişinin tetkik ve mukayesesi meselesi vardır. Bu tetkik ve mukayese Türkler'in  muhtelif devirlerde lisanî tâbirleri ne dereceye kadar saklayabildiğini göstereceği gibi, daha eski devirlerde  yaşayan ve etnik mahiyeti katiyetle taayyün etmemiş bulunan Türk zümrelerinin birbiriyle olan münasebetlerini  meydana çıkarabileceği veya çıkmasına yardım edeceği için de ehemmiyetlidir.<br/>
<br/>
		Mesela: Gök Türkler'in Oğuzlar'dan olup olmadıkları meselesi bugün katiyetle hallolunmuş değildir. Bir kısım  âlimler, meselâ Profesör Barthold (bakınız: Orta Asya Türk tarihi hakkında dersler, s. 6,34) bunları Oğuzla 'dan  sayıyor. Profesör Köprülüzade Mehmet Fuat Bey de bu fikri kabul edenler arasındadır. Halbuki bazıları, meselâ  Profesör Zeki Velîdi Bey bunu kabul etmiyor. Birincilerin başlıca istinat ettiği delil Orhun âbidelerinde kağanın  Oğuzlar hakkında &quot;Kentü budunun&quot; (kendi milletim) tâbirini kullanmış olmasıyla âbidelerin lisanî  hususiyetlerinden bazılarının (meselâ &quot;miş&quot;=&quot;mış&quot; edatı gibi) Oğuzca olmasıdır. Zekî Velîdi Bey &quot;Kentü budunun&quot;  kelimelerini &quot;bana tâbi halk&quot; şeklinde anlayarak bunların Oğuz lehçesine yakın olan lisanı hususiyetleri de o  zaman Türk-Uygur-Oğuz lehçelerinin hepsinden bazı unsurlar almış olan edebî bir Türk lehçesinin teşekkül etmiş  olmasıyla izah ediyor.<br/>
<br/>
		Eğer Orhun abideleriyle Dede Korkut'un lisanı inceden inceye mukayese olunsaydı o zaman mesele daha aydınlık  olarak anlaşılır ve Orhunca'nın da Dede Korkut lisanının anası olup olmadığı anlaşılırdı.<br/>
<br/>
		Ben burada bu büyük mesele ile uğraşacak değilim. Yalnız Orhun âbidelerindeki bir ibare ile Dede Korkut'taki bir  ibare arasındaki benzeyişe dikkati celp edeceğim: &quot;Kültigin&quot; âbidesinde &quot;Bilge Kağan&quot;, kardeşinin ölümünden  şöyle bahseder!<br/>
<br/>
		İnim Kültigin Kargak boldı. Özim sıqındım. Körür közim körmazlaf, bilir bilgim bilimaz-tag boldı. (I. şimal, 10;  Thomsen, isncriptions deTorkhon, 1/3)<br/>
<br/>
		Dede Korkut kitabında (Deli Dumrul hikâyesi, 88) da Deli Dumrul Azrail'e şöyle hitap ediyor;<br/>
<br/>
		Çan (?) na haybatlü qorcasan Qapucular sani Körmadi Çavuşlar sani tuymadı Manüm kürür<br/>
<br/>
		közlarüm körmaz oldı Tutar manüm aliarüm tutmaz oldı(l)<br/>
<br/>
		Bu iki ifadeden Orhun abidesindeki &quot;körür közüm körmez teg, bilir biligim bilmez teg boldı&quot; ibaresiyle Dede  Korkut'taki &quot;menüm körür közlerüm körmez oldı, tutar menüm ellerüm tutmaz oldu,&quot; ibaresi arasında büyük ve  göze çarpıcı bir benzeyiş var.<br/>
<br/>
		Bu benzeyiş tek başına Orhun Türkleri'nin oğuzluğunu veya Dede Korkut lisanının Orhunca'nın devamı olduğunu  hiç şüphesiz gösteremez. Bu ancak aynı tabirlerin Türkler arasında ne kadar uzun müddet yaşadığım, yani kavmî -  millî ananelerin kuvvetini gösterebilir. Bu gibi bariz benzeyişlere Uygur ve Hakaniye lehçesi metinlerinde de  tesadüf olunursa o zaman Orhunca'nın Oğuzca'nın anası olduğu o kadar kuvvetle söylenemez. Diğer taraftan  Dede Korkut'la Orhunca üzerinde yapılacak dikkatli bir tetkik böyle birçok benzeyişleri daha meydana çıkarırsa  bu da ayrıca dikkate değer. Ve nihayet Orhun Âbidesindeki hususiyetlere sonraki şark ve garp lehçelerinde çok  tesadüf olunması veya pek az rast gelinmesi de o zaman müşterek bir Türk edebî dili olduğunu söyleyenlere hak  verdirecek bir keyfiyet olur.<br/>
<br/>
		Azerbaycan Yurt Bilgisi ,1932, Sayı: 2<br/>
<br/>
		(1) Dede Korkut kitabının yazıldığı zamanda (hocam Köprülüzade Fuat beyin fikrine göre XIV. asır), şark  Türkçe'sinde &quot;K&quot; ile başlayan kelimelerin henüz &quot;g&quot; ile telâffuz, olundukları bence malûm olmadığından &quot;g&quot; ile  başlayan kelimeleri &quot;köz&quot;, &quot;körür&quot; şeklinde kabul eltim.<br/>
<br/>
		<b>KİTAP TAHLİLİ - DEDE KORKUT </b>&quot;Aylı Kurt&quot; neşriyatının beşinci olarak Orhan Şaik Gökyay tarafından neşrolunan  Dede Korkut umumiyetle Türkiyat âlemi için mühim bîr hâdise teşkil edilmektedir. Büyük hacımda 250 sayfalık  bir eser olan bu kitabın basılışının iki yıl sürdüğünü söylemek, ona verilen emeğin derecesini göstermeğe kâfidir.  Eserin değerini arttıran diğer bîr nokta da müellifin, bu eseri, hiç bir müessesenin yardımı olmaksızın, kendi  parası ve vesaiti ile ortaya koymuş olmasıdır.<br/>
<br/>
		Eserin başında, Rus Arkeoloji Cemiyeti mecmualarından alınan iki fotoğraf vardır ki Dede Korkut mezarının  önden ve arkadan alınmış resimlerini göstermektedir. Kitap &quot;başlangıç&quot; ve &quot;metin&quot;den ibarettir. Başlangıç şu  bölümlere ayrılmaktadır:<br/>
<br/>
		I- Kitap Hakkında. Burada kitabın asıl nüshası hakkında malûmat ve metinde kullandığı transkripsiyon harflerine  dair izahat veriyor.<br/>
<br/>
		II- Bibliyografya. Yabancı dillerde ve Türkçe'de Dede Korkut'tan bahseden bütün yazılar tarih sırasıyla sayılmakta  ve bazıları hakkında kısa hükümler verilmektedir. Mühim yanlışlara da işaret olunmaktadır. Orhan Şaik Gökyay,  Dede Korkut'tan bahseden eser ve makaleler olarak yabancı dillerde 13, Türkçe'de 20 yazı saymaktadır.<br/>
<br/>
		III- Dede Korkut'un Şahsiyeti. Müellif bu bölümde Reşîdeddin, Bayatlı Mahmut oğlu Haşan Ebulgazi Bahadır<br/>
<br/>
		Han, Alişîr Nevâyî, Târih-i Dost Sultan, Berlin Kral Kütüphanesindeki &quot;Atalar Sözü&quot; ve Bayburtlu Osman gibi  müelliflerin ve eserlerin tarihî bir şahıs olarak Dede Korkut hakkında verdikleri malûmatı metin ve tercümeleriyle  birlikle aynen neşrettikten sonra halk edebiyatında Dede Korkut adının geçtiği yerleri kaydediyor ve Dede Korkut  mezarları hakkında malûmat veriyor.<br/>
<br/>
		Dede Korkut Hikâyelerinin Tespiti Tarihi. Bu bölümde, Orhan Şaik Gökyay bu hikâyelerin ne zaman tespit  olunduğu hakkındaki muhtelif fikirleri mukayese ediyor.<br/>
<br/>
		Dede Korkut Hikâyelerinden Bugün Yaşamakta olanlar. Bu bölümde, Anadolu'da hâlâ yaşamakta olan Bey Böyrek  hikâyesinin Safranbolu, Cebelibereket, Bayburt, Beyşehir, İstanbul, Karakalpak, Kazak rivayetlerini; Deli  Dumrul'un Antalya rivayetini ve cenuptaki Tepegöz rivayetini zikretmektedir.<br/>
<br/>
		Hikâyelerden Neşredilmiş Olanlar: Burada Ziya Gök Alp, İbrahim Necmi, Veled Celebi ve Tahsin Demiray  tarafından şimdiye kadar neşrolunan Dede Korkut hikâyeleri kaydedilmekte ve İbrahim Necmi'nin Kadro  mecmuasında neşrettiği Deli Dumrul ve Kanturalı hikâyelerinde ki pek fahiş yanlışlara işaret olunmaktadır.<br/>
<br/>
		Metin kısmının transkripsiyonunda &quot;kaf&quot;tı&quot;, &quot;sağır nun&quot;. &quot;hı&quot;, ve &quot;kapalı üstün&quot; için ayrı işaretler kullanılmıştır.  Bunlar zaruridir. &quot;T&quot; harfini kullanmaktaki zaruret hu harfin eskiden &quot;d&quot; gibi mi, yoksa &quot;t&quot; gibi mi okunduğunun  bilinmemesinden dolayıdır. Eskiden &quot;dağ&quot; ve &quot;taş&quot; kelimelerinin ikisi de &quot;ti&quot; ile yazılırdı. Fakat birini &quot;d&quot;, birini &quot;t&quot;  olarak okurduk. Eski zamanlarda bu harfin nasıl okunduğu malûm değildir. Onun için eski metinlerin  transkripsiyonunda bu harfe ayrı bir işaret tahsisi etmek mecburidir.<br/>
<br/>
		&quot;Sat&quot; harfi için neden ayrı bir işaret tahsis etmediği müelliften sorulamaz. Çünkü bu harfin Türkçe'de &quot;s&quot;den  başka ses vermesine imkân yoktur. Esasen pek az istisna ile, Dede Korkut Kitabında da &quot;s&quot; harfi için Orhun  elifbasının sessizler sistemi mevcuttur. Yani &quot;s&quot; sesi veren &quot;sin&quot; ve &quot;sat&quot; harflerinden birincisi kendisiyle aynı  hecedeki sesli harfi ince okuttuğu halde İkincisi kalın okutuyor. Bu kaideyi bozan istisnalar ise müşterisinin  acemiliğinden olsa gerektir. Nitekim Orhun kitabelerinde, bilhassa Tonyukuk kitabesinde de böyle imlâ  bozuklukları vardır.<br/>
<br/>
		Transkripsiyonda Orhan Şaik Gökyay'ın tenkit olunacağı yegâne cihet &quot;gayın&quot; harfi için ayrı bir şekil  kullanmayışıdır. Malûmdur ki eski Türkçe'de &quot;yumuşak g&quot; dediğimiz &quot;ğ&quot; harfi yoktur, Orhan Şaik Gökyay &quot;g&quot;  harfini &quot;farisî kef dediğimiz harf için kullanmıştır. &quot;Gayın&quot; içinde &quot;ğ&quot; işaretini almıştır.<br/>
<br/>
		Fakat &quot;gayın&quot; harfi başa geldiği zaman &quot;ğ&quot; yerine &quot;g&quot; harfini kullanmıştır. Meselâ Dede Korkut metninin birinci  sayfasının 21. satırındaki &quot;kara goç&quot; böyle yazılmıştır. Halbuki bunun &quot;ğoç&quot; diye yazılması icap ederdi. O zamanda  şimdiki alfabemize göre garip bir şey olurdu.<br/>
<br/>
		Dede Korkut'un on iki hikâyesinden sonra Topkapı Sarayı'nda bulunup &quot;Türk Arkeologya Ve Etnografya  Dergisi'nin ikinci sayısında Rıdvan Nafiz tarafından imzasız olarak neşrolunan Oğuz namenin transkripsiyonu  vardır. Dört sayfa tutan bu parça Rıdvan Nafizin okuyuşundan daha doğrudur. Şüpheli yerleri müellif haşiyelerde  eski imlâsı ile göstermiştir.<br/>
<br/>
		Kitabın en sonunda da Dede Korkut'ta geçen kelimelerin lûgatçesi ve indeksi vardır. Transkripsiyonda hiç<br/>
<br/>
		şüphesiz bazı yanlışlar olmuştur. Benim dikkatimi çeken kusurlardan biri kitapta daima &quot;ağayıl&quot; şeklinde geçen  kelimeyi Orhan Saik Gökyay'ın &quot;ağıl&quot; şeklinde transkripsiyonlaştırmasıdır. Müellif bu şekli ihtiyar etmesinin  sebebi olarak da müracaat ettiği lügat kitaplarının hiçbirinde ağıl mânâsına olarak &quot;ağayıl&quot; kelimesinin  bulunmayışını gösteriyor. Halbuki bu kâfi bir sebep değildir. Kelime transkripsiyonda &quot;ağayıl&quot; şeklinde gösterilip  bunun yanlış olması ihtimali haşiyede zikredilseydi bence daha doğru olurdu.<br/>
<br/>
		Hitap edatı olan ve kitapta mere şeklinde yazılan kelimenin &quot;mere&quot; olarak kabul olunması da zannımca hatâdır.  Kitapta bir iki yerde mare şeklinde yazıldığı için müellif bu şekli kabul etmekte ise de bunun daha sonraki  Osmanlı metinlerinde ve günümüzde &quot;bire=bre&quot; şeklinde kullanılan edatın eski okunuşundan başka bir şey  olmadığı teslim olunur.<br/>
<br/>
		Müellifin tenkit olunabileceği diğer bir nokta da Bayındur Harun babasının adının iki yerde ayrı imlâ ile  yazılmasıdır. Halbuki asıl metinde ikisi de birdir ve kam gan şeklinde yazılmıştır. Bu isim, &quot;Dirse Han Oğlu Buğaç  Han Hikâyesi'nde (sayfa 3) &quot;Kara Han&quot;, 'Bamsı Beyrek Hikâyesinde (sayfa 25) ise &quot;Kam Gan&quot; imlâsı ile kabul  olunmuştur. Orhan Şaik Gökyay'ı &quot;gan&quot; kelimesini &quot;han&quot; yapmağa sevk eden sebep lügatlerde &quot;gan&quot; diye bir  kelimenin bulunmayışı ve &quot;Kam'ı ayrı bir isim olarak kabul etmek temayülüdür. Fakat acaba burada &quot;kam&quot; ve  &quot;gan&quot; iki ayrı kelime midir? Yoksa &quot;Kamgan&quot; şeklinde yalnız bir isim midir? Bu kelime Gök Türk kağanlarından  meşhur &quot;İlteriş Kutluğ Kağan&quot; kardeşi ve halefi &quot;Kapağan Kağan&quot;ın adını hatıra getirmektedir. Malûmdur ki Bilge  Tonyukuk kitabesinde bu kelime &quot;kpgn&quot; imlâsı ile yazılmaktadır, ihtimal ki doğru okunuşu da &quot;Kapgan&quot;dır. Acaba  &quot;Kamgan&quot;, bu ismin başka bir telâffuzu olamaz mı? Bu sözlerimle, Bayındur Han'ın babası, Kapagan Kağanla aynı  şahsiyettir demek istemiyorum. İsmin aynı olması ihtimalini varit görüyorum. Dede Korkut'ta insan ismi olarak  &quot;Kabıkkan=Kabakkan&quot; da geçmekte ve Karamanlı Nişancı Mehmet Paşa tarihinde Osman Gazi'nin beşinci göbek  atası olarak sayılan kbk elb'ını hatırlatmaktadır.<br/>
<br/>
		Orhan Şaik Gökyay lûgatçeye metindeki bütün kelimeleri almamıştır. Pek malûm ve meşhur olan bazı kelimeleri  lûgatçeye alarak kitabı büyütmek istememiştir. Bir de lûgatçeye aldığı kelimelerin metindeki sayfa ve satırlarını  gösterseydi daha iyi olurdu. Bununla beraber bu işi yapmayışını ilmi bir kusur diye gösteremeyiz.<br/>
<br/>
		Müellifin bu büyük ve muvaffak olmuş eseriyle Dede Korkut üzerindeki mesai bitmiş değildir. Bilâkis bu kitapla  Dede Korkut üzerinde yapılacak incelemeler için ancak şimdi müsait bir zemin hazırlanmıştır. Orhan Şaik  Gökyay'ın yıllarca süren emeğine rağmen hiç şüphesiz Dede Korkut'a dair daha pek çok maddeler bulunacaktır.  Nitekim daha şimdiden onun elinde, kitaba yetiştirilememiş iki yeni madde daha vardır. Hiç şüphesiz Dede  Korkut üzerinde Orhan Şaik Gökyay kadar çalışacak kimseler lâzımdır. Müellifin hazırladığı bu eserden sonra artık  Dede Korkut üzerinde feyizli bir çalışma devrinin başlayacağını umabiliriz, bu çalışmaların sahası her halde pek  geniş olacaktır. Meselâ: Dede Korkut'ta adı geçen şahıslardan, hiç olmazsa bir kısmının, tarihî şahsiyetler olup  olmadığı pek mühim bir meseledir. Orhan Şaik Gökyay bazılarının tarihî olduğunu göstermiştir. Her halde  Profesör Abdülkadir İnan’ın söylediği gibî bu isimler Şamanizm'den kalan mabutların adlan değildir. Zaten kafi ve  muayyen coğrafi adların zikrolunuşu Dede Korkut hikâyelerine pek kuvvetli bit tarihî çeşni vermektedir. Batı  GökTürkleri'nin tarihini iyice incelemek ve Selçuk devrine ait isimler üzerinde uğraşmak Dede Korkut'un birçok  meçhul noktalarını aydınlatacaktır.<br/>
<br/>
		Sonra, Dede Korkut Türk dilinin tarihî grameri bakımından da incelenmesi elzem bir eserdir. En pürüzsüz bir halk  Türkçe'siyle yazılan bu kitap, ileriki dil faaliyetleri için Orhun abideleri ve Dîvânı Lügat it-Türk'teki şiirlerle birlikte  ana kaynaklardır. Uygur metinleri, bu bakımdan, bunlar kadar mühim değildir. Çünkü yabancı dil ve  medeniyetlerin tesirinde kalan Türkler tarafından meydana konduğu için lügat ve nahiv bakımından yabancı  tesirler gösterir. Bu saydığımız üç temel taşı ise hemen hiç bir yabancı tesir göstermeyen Türk eserleridir.<br/>
<br/>
		Dede Korkut'un diğer bir mühim ciheti de eski Oğuzlar'ın İçtimaî hayalı hakkında bol bol malumat vermesidir.  Burada Türkler'in hukukî örflerinden, izdivaç âdetlerinden harp usullerine ve nasıl selâm verdiklerine kadar  birçok şeyleri öğrenmek kabildir.<br/>
<br/>
		Dede Korkut kitabı estetik bakımından da tetkik olunmalıdır. Hamasî ve lirik ifadeler bakımından zengin olan  Dede Korkut'tan millî edebî sanatları çıkarmak mümkündür. Ondaki edebî sanatları bulup neşretmek pek faydalı  olacaktır ki bunu da bilhassa Doktor Ali Nihat Tarlan'dan bekliyoruz.<br/>
<br/>
		Dede Korkut'ta Türk nazmı meselesi de büyük himmetler istiyor. Kazan nesir gibi yazılmış olan parçalarda da  manzum kısımların bulunduğu göze çarpmaktadır. 11. asırda yazılmış olan Dîvânı Lügat it-Türk’te muntazam  vezin ve kafiyeli manzum parçalar bulunurken 13-14. asırda yazılmış olan Dede Korkut'taki manzum parçaların  daha iptidaî oluşu beni şöyle bir düşünceye sevk etmektedir: Acaba İslamiyet'ten önceki Türkler'de de biri Dede  Korkut'takiler gibi halk şiiri, diğeri Dîvânı Lügat it- Türk'tekiler gibi klâsik şiir olarak iki türlü nazım mı  bulunuyordu? Bu fikrimi teyit edecek bazı deliller vardır: Kazak, Kırgız, Altay Türkleri gibi bazı Türkler'de bugün  mevcut olan nazım Dede Korkut'un nazmına çok benzemektedir. Dede Korkut nazımlarında mısranın esas vezni  7-8 veya 4+4+4 hecelidir. Fakat kafiye ve mânâ icabı bu vezin çok defa bozulmaktadır. Kazak ve Kırgızlar'da da bir  çok destanlar yedili ile yazıldığı halde mısraların bir kısmı 8,9 heceli olabiliyor. Bu son devir Kazak şiiri artık  muntazam bir şekle girmeğe başlamıştır.<br/>
<br/>
		İhtimal ki birkaç yıl sonra katî olarak düzgün yedili vezin teşekkül edecektir. Kazak şiirinin güzümüz önündeki bu  tekâmülü bize Dede Korkut'taki manzum parçaların bu nazmın daha eski ve iptidaî bir şekli olması ihtimalini  düşündürüyor.<br/>
<br/>
		Hâlbuki Dîvânı Lügat it-Türk'teki şiirler gayet muntazamdır. İhtimal ki o bir havas edebiyatı idi. Yahut da  mütekamil ve medenî Karahanlı Türkleri'nin edebiyatı olduğu için muntazam bir şekil girmişti. Her halde Anadolu  saz şairlerinin eserleri Dede Korkut namının devamı değil, belki Dîvânı Lügat it-Türk'teki manzum eserlerin  devamıdır. Buna mukabil bazı masallardaki müsecca tekerlemelerde Dede Korkut nazmının bozulmuş izlerini  bulmak kabildir zannındayım.<br/>
<br/>
		***<br/>
<br/>
		Millî kültürü yaymak bakımından bu kitabın metin kısmının liselerde okutulması pek faydalı olur. Yahut liseler  için ayrı bir basımı hazırlanmalıdır.<br/>
<br/>
		Orhan Şaik Gökyay birçok maddî fedakarlıklarla böyle bir kitabı bastırdığı için de ayrıca tebrike lâyıktır.<br/>
<br/>
		Dede Korkut'un neşri Türk irfanına pek büyük bir hizmettir. Orhan Şaîk Gökyay vazifesini muvaffakiyetle  başarmıştır. Bugün için bundan daha iyisi de yapılamazdı. Müellifin bu eserinin değerini anlamak için Dede  Korkut hikâyelerinden ikisini, Bay İbrahim Necini Dilmen'in Kadro mecmuasında neşrettiği iki Dede Korkut  hikâyesiyle mukayese etmek kâfidir.<br/>
<br/>
		Bundan başka Dede Korkut metninin pek az yanlışla neşredilebilmiş olması bile başlı başına bir muvaffakiyettir.  Bu muvaffakiyetin haftada 24 saat dersten arta kalan zamanlarda elde edildiğini düşünmek ise onun derecesini  tayin için iyi bir mikyastır. Esere fazla değer veren bîr hususiyet ve müellifin iddiasız ve mütevazı olması ve  kendisine az veya çok yardım edenlerin adını yerlerinde, pek samimî ve dürüst bir hareketle anmış olmasıdır.<br/>
<br/>
		Hakikî bir ilim adamının bu doğru hareketine hayret edilemezse de, bizim gibi hakikati üstattan öğrenmeyerek,  yeniden ve kendi kendine keşfetmek mecburiyetinde kalanlar için Orhan Şaik Gökyay'ın ilim sahasındaki dürüst  ve namuslu hareketi muazzam bir inkılâptır.<br/>
<br/>
		Yücel, 1939, Sayı: 48<br/>
<br/>
		<b>BÖLÜM 5: DİL MESELESİ</b><br/>
<br/>
		<b>DİL MESELESİ</b><br/>
<br/>
		Kültürümüzün yılan hikâyelerinden biri de dil meselesidir. Eskiden zaman zaman alevlenen dil münakaşaları  şimdi bir Dil Kurumunun devamlı faaliyeti dolayısıyla daimi bir münakaşa mevzuu olmuştur. Her halde, fikirlerin  dil meselesinde olduğu kadar dağınık bulunduğu saha pek azdır. Dil ve ona bağlı imlâ işlerindeki kargaşalık  acıklıdır. Mazbut imlâsı, edebî dili ve ıstılahları olmayan bir millet medenî olduğunu iddia edemez. Bu işleri ele  alacak makam ciddiyetle hareket eder ve gevşeklik göstermezse bu acıklı durumdan kurtulmuş oluruz.<br/>
<br/>
		Bana bu yazıyı yazdıran sebep &quot;Çığır&quot; dergisinin 112'inci sayısındaki bir makale oldu. Şair Faik Ali Ozansoy'un &quot;Dil  hakkında bir kaç perişan söz&quot; başlıklı yazısını münakaşa mevzusu yapacak değerde bulduğum bu satırları  yazıyorum. Eski dille âdeta Abdülhak Hâmidvari şiirler yazacak kadar şiir kudreti gösteren Faik Âli beyi ben birinci  Dil Kurultayında tanımıştım. Birçoklarını samimîfikirlerini söylemekten çekindikleri o Kurultayda Faik Âli bey,  umumî havaya aykırı olan fikirlerini cesaret ve asabiyetle söylemişti. Gerçi fikirlerinin hiçbirisine iştirak  etmemiştim. Fakat bugün eski dil dediğimiz dille güzel şiirler yazmış, eski dilin dehasını bizden daha iyi kavranmış  bir şair için dildeki yenilik cereyanına karşı durmaktaki mânevi zarureti de anlamıştım, şte şimdi bu yazımla  fikirlerine itiraz edeceğim şair, medenî cesaretine hayranlık duyduğum bir Türk edibi olduğu için mazur  görmesini dileyerek söze başlayacağım.<br/>
<br/>
		Faik Ali bey, yabancı kökten gelmiş birçok kelimeleri Türkçe sayıyor ve iddiasını kuvvetlendirmek için de o  yabancı kelimelere benzeyen Türkçe kelimeleri sıralıyor. Meselâ &quot;sinir&quot; Türkçe olunca buna benzeyen &quot;fikir&quot; ve  &quot;şiir&quot; de Türkçe'dir. Keza Türkçe'deki &quot;çevre&quot;ye benzeyen &quot;devre&quot; ve yine Türkçe'deki &quot;is&quot; ve &quot;sis'e benzeyen  &quot;his&quot; de Türkçe'dir.<br/>
<br/>
		Bu fikrin doğru olmadığı meydandadır, Türkler ela gözlüdür, diye diğer elâ gözlü milletlerin de Türk olması nasıl  icap etmiyorsa bir takım kelimeler de Türk fonetiğine uygun oldukları için öylece Türk kelimesi sayılmazlar. Faik  Ali bey birinci Dil Kurultayında &quot;menşeleri ne olursa olsun mânâlarını bugün âlim, cahil herkesin idrak ve daima  istimal ettiği kelimeler bugün artık öz Türkçe kadar kendi malımız, kendi servetimizdir&quot; dememiş miydi? O halde  sayın şairden soralım: &quot;Fikir&quot; kelimesini cahil Türkler'in hepsi bilir mi? Bilmez... Demek ki Faik Ali beyin kendi  koyduğu prensibe göre fikir kelimesini Türkçe saymaya imkân yoktur. &quot;Ş ir&quot; kelimesi ise hiçbir zaman Türkçe  olamaz. Çünkü Faik Ali bey de pek iyi bilir ki Türkçe'de iki tane sesli harf yan yana gelmez. &quot;His&quot; kelimesine  gelince; bu kelime dilimizdeki bozguncu beşinci kol mensuplarından biridir. İlk bakışta yapısı Türkçe'ye benzediği<br/>
<br/>
		halde bazen da yabancılığını ve bozgunculuğunu açığa vurmaktadır. Bu kelimeyi harekeleyiniz. Yani &quot;mefûlünbih  mefülünileyh veya müzafünileyh haline getiriniz, &quot;hissî&quot;, &quot;hisse&quot;, &quot;hissin&quot; şekillerini alır. Görülüyor ki kelimenin  yapısına birer fazla &quot;s&quot; harfi gelmektedir. Halbuki Türkçe &quot;is&quot; ve &quot;sis&quot; kelimelerinde bu yoktur. Bunlar  harekelendiği zaman &quot;isi, ise. isin, sisi, sise, sisin&quot; şekillerini alırlar. Demek ki &quot;his&quot; kelimesi bazen Türkçe'ye  benzediği halde bazen da Arap damarı tutunca dilimizin kaidelerini bozmaktan çekinmiyor. Bunun gibi  Arapça'dan gelme &quot;hak&quot;, &quot;sır&quot;, &quot;şer&quot;, &quot;zan&quot; kelimeleri de arasıra şeddelenmekte ve şedde yalnız Arapça'ya  yakıştığı için de dilimizde yabancı karakterlerini saklamaktadır. Bunların yanında her bakımdan Türkçe'nin  kanunlarına uyanlar da vardır. Fakat yabancı kelimeler hakkında &quot;tenkil kanunu&quot; çıkarken bunlardan bazılarına  iltimas yapmak doğru değildir. İltimas ne de olsa gayri ahlâki bir harekettir.<br/>
<br/>
		Ben her dilin başka dillerden kelime alarak zenginleştiği hakkındaki düşünceye iştirak etmiyorum. Yabancı  göçmenler nasıl bir milletin nüfusunu çoğaltmazsa yabancı sözler de dili zenginleştirmez. Nasıl, yabancıların  birtakım Türkler'le karışarak Türkleştiği halde birtakımı da yabancı olarak kalmışsa yabancı sözlerin de birazı  Türkleşebilir. Fakat çoğu Türk dili üzerinde yara olarak kalır ve nitekim kalmıştır. Memleketimizde bazı sahalar  için yabancı mütehassıslar getirirsek bundan belki istifade ederiz. Fakat memleketin her sahasını mütehassıslarla  doldurursak bunun sonu nereye varır? Bir örnekle göstermek icap ederse mübalâğaya kalmadan diyebiliriz ki  Türkçe'nin bugünkü durumu; kiralı, nazırları, kumandanları, valileri, doktorları, mühendisleri, öğretmenleri hep  yabancı milletlerden alınmış bir devletin sonunun nereye varacağı bellidir. Türkçe de bugünkü haliyle kalırsa  hiçbir zaman gelişemeyecek, geri bir dil olarak kaldığı için de Türk milletinin ilerlemesi ne engel olacaktır. Çünkü  dili geri olan bir millet başka sahalarda ileri olamaz.<br/>
<br/>
		Türk ırkının, dilini saklamak ve korumak kabiliyeti esasen pek yüksektir. Meselâ Batı Türkistan'ın şimalînde  yaşayan Kazak Türkleri yarı göçebe halinde dört beş milyon kişi oldukları halde çok millî bîr dilleri vardır. Kazaklar  gayet sessiz, normal insanlar oldukları için fazla münakaşa etmezler. Kazaklığa, Kazak diline aykırı bir şey  uydurmak hiç birinin aklına gelmez. Yeni yeni aldıkları ilimlerin ıstılahları hep Kazakçadır. Dillerine yabancı bir  kelimenin girmesine imkân yoktur. Girer ama Kazaklaşmak şartıyla girer. Meselâ Kazaklar Müslüman oldukları  için peygamberin adını çok kullanırlar. Fakat onlarda &quot;Muhammed&quot; yahut bizde olduğu gibi &quot;Mehmet&quot; adını  boşuna aramayınız. Muhammed, Kazağın dilinde &quot;Membet&quot; olmuştur. &quot;Ebülhayır&quot; ve &quot;Cihangir&quot; isimleri &quot;Abılay&quot;  ve &quot;Çangır&quot; olmuştur. Flele 'Seyit Ahmet'i dünyada tanıyamazsınız. Çünkü &quot;Saydak&quot; şekline girmiştir. Artık bu  Abılayların, Membetlerin, Cangırların Saydakların Kazakça olmadığını iddia etmek kimsenin aklından geçmez  değil mi? Hattâ Kazaklar &quot;Allah&quot;ı bile &quot;Alda&quot; yapmışlardır. Çünkü Kazak ağzınd yan yana gelen iki &quot;L&quot; den İkincisi  &quot;d&quot; olur. &quot;Fİ&quot; harfi ise hiç yoktur. Bunun için de &quot;Allah&quot; &quot;Alda&quot; olacaktır. Hiçbir Kazak münevveri bu kelimelerin  aslında nasılsa yine öyle söylenmesini teklif etmez. Flattâ Kazaklar bu hususta daha ileri gitmişlerdir. Yabancı has  isimleri bile kazaklaştırmışlardır. Meselâ Almanca'dan tercüme olunmuş bir kitabın üstündeki &quot;Müldür&quot; adının  hangi Almana ait olduğu Almanya'da aransa, hatta &quot;Müldür&quot;ü bulana para mükâfatı ve tonluk payesi vaat olunsa  acaba bu şahıs bulunabilirmi?<br/>
<br/>
		Sanırım ki bulunamaz. Çünkü bu &quot;Müldür&quot; Almanlarda pek çok kullanılan &quot;Müller&quot; adının Kazaklaştırılmış şeklidir  ki Kazak fonetik kanunlarına uymak için bu hale girmek mecburiyetinde kalmıştır.<br/>
<br/>
		Kazaklar böyle yapıyorlar diye onları kabalık ve gerilikle itham etmeğe hakkımız yoktur. Kazaklar bu karakterleri  sayesinde en güç şartlar altında bile Türklüklerini saklayabilmişlerdir. Kazaklar müstakil olsalardı her halde  ilerileri en parlak bir halk olurlardı. Fler şeyi kendi kanunlarına uyduran, başkasına hiç aldırış etmeyen, yalnız  kendi türesi içinde yaşayan bir millet elbette yükselir ve başkalarını yutar.<br/>
<br/>
		Biz Türkiye Türkleri ise, maalesef, münevverlerimizin yanlış görüşü ve telâkkisi dolayısı ile bu üstünlük vasfımızı  kaybetmişizdir. Bizim münevverlerimiz asırlardan beri yabancı kelimelere saygı göstermekle vakit geçirdikleri için<br/>
<br/>
		dilimize giren bunca kelime yabancı göçmen gibi kalmış ve Türkçe'yi kemirip sömürmüştür.<br/>
<br/>
		Sayın Faik Ali bey bile doğrusu &quot;tecribe&quot; olan kelimeyi &quot;tecrübe&quot; diye söylememizi &quot;fahiş ve çirkin bir yanlış&quot;  telakki ediyor. Muhterem şair dilleri zamanın inkişaf ettirip tasfiye ettiğini söylediği halde zamanla &quot;tecribe&quot;nin  &quot;tecrübe&quot; olacağını kabul etmiyor. Her halde bunun sebebi Arap diline karşı duyduğu saygı olacaktır. Şimdi ben  de çıkıp kendisine desem ki &quot;kardeş&quot; demek fahiş ve çirkin bir yanlıştır. Çünkü bunun aslı &quot;karındaş&quot;tır. Hele  &quot;elma&quot; demek dile sayısızlıktır. Çünkü Türkçe'nin sesli harfler kanununa uymaz, bunun aslı &quot;alma&quot; daha eski şekli  de &quot;almıla&quot;dır. Bundan sonra böyle diyelim mi acaba Faik Ali bey bana hak verir mi? O Arapça kelimelerin  hukukunu müdafaa ederken ben de Türkçe kelimelerin hakkını korursam haksızlık mı ederim? İşte, sayın şairin  en çok itiraz ettiğim fikri budur.<br/>
<br/>
		&quot;Tecrübe&quot;nin aslı &quot;tecribe&quot; imiş. Ne çıkar? İnsanın da aslı maymunmuş. Bunun için insanlara maymun mu  diyelim? Değiştirilmemesi bu kadar asabiyetle müdafaa olunan şeyler ancak mukaddesattır.<br/>
<br/>
		Üstüne titreyeceğimiz çok mukaddesatımız var. Bunların yanında birkaç Arapça sözün lâfı mı olur?  Bununla beraber sayın şair Faik Ali'den ayrıldığım nokta bir takım kelimelerin Türkçe sayılıp sayılamayacağı<br/>
<br/>
		meselesi değildir. Biz birbirimizden pek derin görüş ayrılığı, daha doğrusu hareket noktası ayrılığı ile ayrıyız.  Mesele basit birkaç kelime meselesi değildir. Mesele bir milletin kendine olan inancı veya başkalarının  kendinden üstünlüğünü kabul meselesidir. Kendimize güvenimiz varsa, üstün olduğumuzu kabul ediyorsak  dilimiz Türkleşecektir. Başkaları bizden üstün diye düşünüyorsak dilimiz yavaş yavaş Türklüğünü kaybedecektir.  Dilimiz nasıl Türkleşir diye sormayınız. Bu dil insan iradesiyle Türkleşecektir. Bir dile insan iradesiyle kelime  sokmak kabil değildir, düşüncesi tamamıyla yanlıştır. Bu dil vaktiyle münevverlerin iradesiyle nasıl Türklüğünü  kaybederek melez bir hale geldiyse yine münevverleri iradesiyle benliğini bulacaktır. Arapça'dan Acemce'den  giren kelimelerin vaktiyle Türkçe'de karşılığı yok mu idi? Hemen hepsinin karşılığı vardı. Fakat Arapça ve  Acemce'lerini kullandıkları için bu Türkçe sözler unutuldu. Evvelce aleyhimize cereyan etmiş olan bir dil vetiresi  bugün neden lehimize cereyan etmesin? Biz inançla ve samimiyetle istersek bu iş olacak, hem de pek çabuk  olacaktır.<br/>
<br/>
		Sayın Faik Âli beyden beni uydurma sözlere taraftar sanmamasını rica ederim. İlmî yolda yürünmesini ve işin dil  bilginlerine bırakılmasını isterim. Bazılarının iddia ettikleri gibi dilîmizin Türkleşmesi işinin sanatkârlara  bırakılmasında doğru bulmam. Bir sanatkâr dile nihayet iki üç kelime sokabilir. Halbuki bu dava iki üç kelimelik  dâva değildir. Sonra, dile kelime s kacak sanatkâ la da milli kültür ve milli imanın aynı zamanda mevcut olması  lâzımdır. Hani öyle sanatkar? Millî destanları, Orhun yazıtlarını, Kaşgarlı Mahmut'un kitabını, Dede Korkut'u, Türk  tarihini âdeta ezbere bilen, onlardaki ruhu kendi ruhunda sindirmiş sanatkârlar nerede? Bunlar tabiî bir gün  yetişecektir. Fakat onlar yetişinceye kadar ilim gözüyle dil işinin tasfiyesine girişilse fena mı olur?<br/>
<br/>
		Bana öyle geliyor ki birçokları gibi sayın Faik Ali beyin itirazları da fikri olmaktan ziyade hissî bir kaynağa  dayanıyor. Yani değerli şair, alıştığı, güzel mahsuller verdiği eski dili bırakarak yeni bir dile alışmaktaki güçlüğü  takdir ettiği için bir muhafazakârlık duygusuyla hareket ediyor. Bir de, yeni dil ortaya çıkınca kendisinin şair Faik  Ali değil, Türk edebiyatına hiçbir şey vermemiş bir Faik Ali oluvermesinden çekiniyor. Muhterem şair bu  korkusunda haksızdır. Çünkü dil ne kadar Türkleşirse Türkleşsin eski edebiyat yine bizim öz edebiyatımızdır ve  Faik Ali de orada kazanmış olduğu yeri asla kaybetmeyecektir.<br/>
<br/>
		Çınaraltı, II Temmuz 1942, Sayı: 42<br/>
<br/>
		<b>TÜRK DİLİ</b><br/>
<br/>
		Dil bir milletin en değerli malıdır.<br/>
<br/>
		Ordusunu kaybeden bir millet tehlikededir. İstiklâlini kaybeden millet korkunç bir felâkete düşmüştür. Dilini  kaybeden milletse yok olmuş demektir.<br/>
<br/>
		İstiklâlini kaybeden milletlerin dillerini kıskançlıkla saklamak sayesinde bir zaman sonra yine dirilebildiğini tarih  bize söylüyor. Halbuki dilini kaybeden bir milletin yine dirildiğine dair bir misal göstermiyor.<br/>
<br/>
		Kudretli Asurî devleti ve milleti mahvoldu. Dilini de kaybettiği için yalnız tarih kitaplarında okunan bir varlık  olarak kaldı. Asurîlerin onda biri kadar kudretli ve ehemmiyetli olmayan birçok milletler (Lehler, Çekler,  Romenler, Sırplar, Bulgarlar, Finler, vesaire) ise dillerini saklamak sayesinde asırlardan sonra yine dirilebildiler.<br/>
<br/>
		Türk dili en eski çağlarda çobandan kağana kadar aynı biçimde konuşulan ve anlaşılan güçlü ve temiz bir dildi.  İçinde yabancı söz ve kaide yoktu.<br/>
<br/>
		Halbuki sekizinci asrın sonlarına doğru, Çin payitahtını zapteden bir Türk kağanı, milletini kumanda ile  Manihaizm dinine soktuktan sonra dil eski safiyetini kaybetmeye başladı. Yeni dine ve yeni dînle gelen yeni  medeniyete ait birçok sözler dile girdi. Fakat o zaman dilin bu bozuluşu mevziî kaldı.<br/>
<br/>
		Asıl büyük bozuluş bundan iki asır sonra oldu: Yeni bir Türk hakanı yine kumanda ile milletini İslamiyet'e sokarak  Türkler'e yine medeniyet değiştirtince yeni din ve yeni medeniyetin sözleri Türk dilini bürüdü. Dilimize önce  &quot;Allah&quot; girerek &quot;Tanrıyı kovdu. Arkasından &quot;Muhammed&quot; geldi. Sonra din dilinden olduğu için müsamaha ile  karşılanan kilise halinde cümleler ve terkipler dilimize doldu.<br/>
<br/>
		Bugün de yeni bir medeniyete giriyoruz. Fakat bu sefer geçmişteki acı derslerden uslanmış görünüyoruz. Bu  sefer de batı medeniyetinin mümessili olan dillerin dilimizi bozmasına müsaade etmeyeceğiz.<br/>
<br/>
		Türk dili bütün dillerden daha zengin ve daha temiz olacaktır. Dilimize konacak bütün yeni sözler Türk kökünden  gelecektir. Beynelmilel ıstılah yok... Biz komünistliği, kozmopolitliği, masonluğu, vatansızlığı hatırlatan  beynelmilel sözünden tiksiniyoruz. Dünyada yabana dilden söz almamış hiç bir dil yoktur demek kuvvetli bir itiraz  değildir. Böyle hiç bir dil olmadığı halde Türkçe'nin böyle olması fena mıdır?<br/>
<br/>
		Bu iş başarılamaz diyen bedbinler var... Ne çıkar? Biz yüzde yüz yapmak için çalışırız. Yüzde yetmiş muvaffak  olursak kayıp mı ederiz?<br/>
<br/>
		Dili bütün dillerden saf bir Türk milleti hayatın bir sahasında bütün mîlletlerden güçlü demektir. Hayatın bütün  sabalarında bütün milletlerden üstün olmaya azmeden bir millet için &quot;en değerli mal&quot; olan dilini bütün dillere  üstün kılmak kaygım çok görülemez.<br/>
<br/>
		Yarınki En Büyük Türkiye'nin ordusu bütün ordulardan güçlü, tekniği bütün milletlerden yüksek, edebiyata her  memleketten üstün, dili de her dilden zengin ve temiz olacaktır,<br/>
<br/>
		Dil işlerimiz geç kalmıştır. O'nu hızlandırmalıyız.<br/>
<br/>
		Türk genci! Bu işle senin vazifen yazı ve konuşma dilinde yapabildiğin kadar az yabancı söz kullanmak, sana  gösterilecek yeni Türkçe sözleri ezberleyerek benimsemek ve bu işin büyük ülküden bir parça olduğunu daima  hatırlamaktır.<br/>
<br/>
		ORHUN, Sayı: 2<br/>
<br/>
		<b>EDEBÎ DİL</b><br/>
<br/>
		Medeni milletlerin dilleriyle iptidaî toplulukların dillerini birbirinden ayırteden en büyük fark medenî dillerin çok  geç ve güç değişmesine karşılık ötekilerin kısa zamanda tanınmaz hale gelmesidir. Bunun sebebi birincilerde  yazının ve ortaklaşa bir edebî dilin var oluşudur. Ortaklaşa edebî dil, söyleyişin değişmemesini sağlayan bir ilaçtır.  Yahut, söyleyiş değişse bile yazının (imlânın) aynı kalması sayesinde insanlar ve nesiller arasındaki bağlantıyı  kuran bir faktördür.<br/>
<br/>
		Bir milletin bütün fertleri aynı şekilde konuşamaz. Buna fizyoloji, iklim, görenek ve çevre engeldir. Bölgelerin,  şehirlerin konuşmaları arasında fark vardır. Dilciler, bir ailede bile herkesin aynı şekilde konuşmadığını söyler. Bu  farkların çoğalarak iki komşu şehir halkının bile birbirleri için anlaşılmaz ayrı diller konuşmasını önleyen başlıca  sebep edebî yazı dilidir. Edebi yazı dili sayesinde bir milletin aydınları, okumuşları kelimeleri aynı şekilde okuyup  söyleyerek bir tek ortak dilin varolmasını sağlarlar. Bu da millî birliğin temel şartlarından biridir.<br/>
<br/>
		Bir milletin içinde hangi dilin yahut lehçe veya ağzın ortak edebî dil olacağı meselesini zaman ve o milletin kültür  akışı tayin eder.<br/>
<br/>
		Türkiye'deki edebî dil, İstanbul Türkçe'sidir. Bu, İstanbul’un bit imtiyazı değil, Osmanlı Cihan İmparatorluğu  çağında, imparatorluğun her yanından gelerek kültür ve saltanat merkezinde birleşen büyük edebiyatçıların  ortaya koyduğu bir eserdir, İstanbul Türkçe'sinde hem Anadolu'nun, hem de Rumeli'nin tesiri vardır. Bu dile  Arapça ve Farsça'dan bir çok, Balkan dilleriyle Macarca ve İtalyanca'dan bir hayli kelime girmesine rağmen yapı  aynı kalmış, yani Gök Türkler zamanındaki cümle yapısı değişmemiştir.<br/>
<br/>
		Her mîlletin edebî dili mutlaka başkentte konuşulan ağız değildir, Edebî Fransızca Paris'te doğduğu halde edebî  Almanca ne Viyana'da, ne de Berlin'de değil, Almanya'nın kuzeylerinde doğmuştur.<br/>
<br/>
		İstanbul Türkçe'si yavaş yavaş Türkiye dışına taşarak bütün Türkler'in edebî dili olmak istidadım gösteriyordu.  Kırım Türkleri'nden Gaspıralı İsmail Bey'in himmetiyle Kırım, Kazan ve Türkistan Türkleri'ne doğru ilerleyen bu  yayılışı 1917 komünist ihtilâli önledi. &quot;Milletle e hürriyet&quot; gibi tarihin en iğrenç yalanıyla ortaya atılan Bolşevikler<br/>
<br/>
		daha başlangıçtan itibaren milletleri. Özellikle çok korktukları Türkler'i yutup Ruslaştırmak için her türlü  düzenbazlıklara başvurdular. Türkistanlılar'ın ortaklaşa edebî dili alan Nevâyîlerin, Buhurların güzel  Çağatayca'sını ortadan kaldırarak mahallî ağızları ayrı dil diye öne sürdüler. Bunların alfabelerini iki defa  değiştirerek birbirleriyle anlaşmalarını önlemeye çalıştılar. Bir yandan da Türkiye Türkçe'sinin Türkistanlılarla  ortaklığını kesmek Türkçe'sinin Türkistanlılarla ortaklığını kesmek için edebî ve kültürel korsanlığa başlayarak  &quot;yeni akımlar&quot;, &quot;ileri hamleler&quot; dîye Türkçe'nin yapısını bozmaya uğraştılar.<br/>
<br/>
		Her taşın altında komünist arayanlardan değiliz. Fakat Türkçe'yi yıkmaya çalışan akımın Türkiye'de Moskofçular  tarafından nasıl desteklendiğini hor günkü gazete yazılarında görüyoruz. Türkçe'nin kaidelerine, zevkine,  selikasına tamamıyla aykırı düşen uydurmaca kelimeler yetmiyormuş gibi hain ve iğrenç bir düşünce alıp  yürümüştür. Cemiyet hayatındaki &quot;taklit kanunu&quot; dolayısıyla milli şuurdan ve kültürden mahrum birçok kimse de  bu tersine cümleye rağbet etmekte, Türkçe ve edebiyat öğretmenleri arasındaki &quot;ilericiler&quot; de bunu teşvik  eylemektedir.<br/>
<br/>
		Türkçe cümlede fiil sona gelir. Bu, şaşmaz bir kaidedir, İsmet Paşa’nın &quot;değişmez genel başkanlığı&quot; değişir, fakat  Türkçe'nin bu kaidesi değişmez. Bektaşi'nin namazı gibi, &quot;fiili ortaya gelirsek kıyamet mi kopar&quot; diyecekler.  Kıyamet kopmaz, milletin malı olan dile saygısızdık olur ve o zaman şu sorular da pek kolaylıkla ileri sürülebilir:<br/>
<br/>
		Grameri kaldırıp çocukları güçlükten kurtarsak ne olur?<br/>
<br/>
		İmtihanı kaldırıp öğrenciler arasında seviye farkı yaratmasak ve yıl kaybına sebep olmasak ne olur?<br/>
<br/>
		Bir zenginden beş on lira çalmakla o adam yoksul düşmeyeceği için böyle küçük hırsızlıkları mubah görsek ne  olur?<br/>
<br/>
		Bayrak, Türkler'i başka milletlerden ayırdığı ve büyük insanlık idealine aykırı düştüğü için bayrağı kaldırsak ne  olur?<br/>
<br/>
		Bu sorular gitgide daha korkunçlaşmak suretiyle ileriye doğru uzatılabilir.<br/>
<br/>
		Dil, bir milletin binlerce yılda yaratıp işlediği bir zekâ ve duygu hâzinesidir. Yetmiş seksen milyon Türk'ü birbirine  ve bizi binlerce yıllık geçmişe bağlayan sosyal bir türedir, insan uzviyetinin en mühim ve değerli parçası olan  beyin nasıl sağlam bir mahfaza içinde korunuyorsa, bir milletin en değerli varlığı olan dil de millî şuurun çelik  kalesi ardında öylece saklanmalıdır. Unutmamalı ki bir millet, ordusunu kaybederse büyük bir tehlikede,  devletini kaybederse korkunç bîr felâkette, fakat dilini kaybederse ölümün kucağındadır.<br/>
<br/>
		Bu dilin en temel kaidesi olan &quot;fiilin sona gelmesi&quot;ni değiştirmekle cümle yapısını bozanlar bununla güzel bir  söyleyiş yaptıklarını sanıyorlarsa kendilerine bildirelim ki sadece gülünç ve iğrenç oluyorlar, fiilin başa veya  ortaya gelmesi ya şiirde, ya da nesrin pek ender bazı hallerinde (heyecan, öfke, sevinç gibi) caizdir. Fakat iki üç  cümlede bir bu kaideyi bozmak, Türkçe'yi yutmak için yapılan sinsi bir davranıştan başka bir şey değildir.<br/>
<br/>
		Türkçe'nin bu şekilde tahribine İstanbul Radyosundaki bir kadın spiker de katılmaktadır. Öteki spikerlerde bozuk  cümle tertibi olmadığı halde bunun daima aynı yanlışı yapması, bu hatanın radyo idaresi tarafından değil, spiker  tarafından yapıldığı intibaını uyandırıyor.<br/>
<br/>
		Kara ordusunun kuruluşunun 604. yıl dönümünü (?!) kutlamak için yapılan radyo yayanını bu kadın spiker &quot;kara  ordusunun 604. yılını kutladık bugün&quot; diye bi irdi. Bunun doğru u &quot;bugün kara ordusunun 704. yıl dönümünü  kutladık&quot; olacaktı.<br/>
<br/>
		Bu ve bunun gibi birçok örnek, edebî dilin tahrip olunduğunu, millî dil yerine kötü bir halk dili konulmak islediğini  gösteriyor.<br/>
<br/>
		Ve Millî Eğitim Bakanlığı, büyümek için olacak, uyuyor. (1 Aralık 1968), ÖTÜKEN, 1968, Sayı: 12<br/>
<br/>
		<b>BOZULAN TÜRKÇE</b><br/>
<br/>
		Türkiye'de millî ülkünün hükümetler eliyle yok edilmesinden ve millî eğitimin başına uzun yıllar  kozmopolit un urlar n gelmesinden son a kültürün bütün alanlarında olduğu gibi &quot;dil&quot;de de bir  yozlaşmanın ve soysuzlaşmanın başladığı bilinen, görülen bir gerçektir.<br/>
<br/>
		Türkçe'yi Türkleştirmekle, Türkçeleştiriyoruz diye bozmanın birbirine karıştırıldığı zamanımızda, ortada görülen  manzara aklın, mantığın ve bilginin saf dışı edilmesidir.<br/>
<br/>
		Halk Partisi hükümetleri zamanında okullardan Türkçe gramerin yıllarca kaldırılması neticesinde doğru Türkçe  yazamayan birkaç nesil türediği gibi, Türkçe'yi Türkçeleştirmek bahanesiyle yapılan bozmaların sonucu da  ortaya dil diye gülünç bir ûcûbe çıkarması olmuştur.<br/>
<br/>
		Türkçe'yi yanlış kullanma hastalığı, bir zamanlar, Mareşal Fevzi Çakmak'ın Genel Kurmay Başkanlığı sırasında  askerlik terimlerini makul ve mantıklı bir anlayışla, bilgi ile Türkçeleştiren orduya da bulaşmıştır. Bunun en belirli  örneği rütbe adlarında görülmektedir. Eskiden &quot;piyade yüzbaşısı&quot;, &quot;piyade binbaşısı&quot;, &quot;topçu albayı&quot; denirken ve  şüphesiz doğrusu da bu iken şimdi &quot;piyade yüzbaşı&quot;, &quot;piyade binbaşı&quot;, &quot;topçu albay&quot; denilmektedir. &quot;Piyade&quot; ve  &quot;topçu&quot; kelimeleri hem isim, hem de sıfat olduğu için, diyelim ki bu rütbe İsimlerinde sıfat olarak ele alınmış ve  &quot;piyade yüzbaşı&quot; diyerek bir sıfat tamlaması {= sıfat terkibi) vücuda getirilmiştir. Fakat &quot;istihkâm&quot;, &quot;muhabere&quot;,  &quot;tank&quot;, &quot;güverte&quot;, &quot;makine&quot;, &quot;hava&quot; gibi sıfat tarafı olmayıp yalnız isim olan kelimelerle rütbeler bir araya gelince  ortaya &quot;makine albay&quot;, &quot;hava general&quot; gibi Türkçe'nin kaidelerine ve selikasına asla uymayan, yanlış ve acayip  terkipler ortaya çıkmaktadır.<br/>
<br/>
		Bu yanlışın tevil tarafı, gerekçesi yoktur. Kısaltmak için yapıldığı da söylenemez. Kutlu bir varlık olan dil,  kısaltmak, zamandan kazanmak için bozulamaz.<br/>
<br/>
		Bugünkü Türkçe'de iki isim yan yana gelip toplu bir mânâ belirttiği zaman ya ikisi, ya da en aşağı biri takı alır:<br/>
<br/>
		Türk Cumhuriyeti, Türk Bayrağı, evin kapısı, milletin gözbebeği gibi. Bunların Türk Cumhuriyet, Türk Bayrak, ev  kapı, millet göz bebek haline getirilmesi nasıl bir facia ise tank albay, güverte binbaşı da aynı şeydir.<br/>
<br/>
		İki isim yan yana geldiği halde ikisi de takı almazsa birinci isim, sıfat olarak kullanılmış demektir. &quot;Demir kapı&quot;,  &quot;gümüş kutu&quot; terkipleri kullanılış bakımından &quot;büyük yapı&quot; veya &quot;küçük kutu&quot; terkiplerinden farklı değildir.<br/>
<br/>
		Coğrafya isimlerinde ikisi de takı almayan isimler &quot;isim terkibi&quot; olmak halini kaybedip kaynaşmışlar, tek kelime  haline gelmişler, &quot;birleşik isim&quot; olmuşlardır: Kadıköy, Göztepe. Tınaztepe, Adatepe gibi...<br/>
<br/>
		Türkçe'yi yabancı ve lüzumsuz; kelimelerden temizlerken güdülecek prensip önce Türkiye Türkçe'sinden, sonra  öteki Türkçelerden kelime almak olmadığı takdirde Türkçe'nin kaidelerine, kanunlarına, dil zevkine uymak şartıyla  kelime türetmekti.<br/>
<br/>
		Acemler böyle yapıyorlar. Son zamanlarda imparatoriçe veya kraliçe karşılığı olarak &quot;Ferah Dîbâ&quot; için  kullandıkları &quot;şehbânû&quot; kelimesi bunlardan biridir. Farsça'nın zevkine uygundur. İlk işiten de anlar.<br/>
<br/>
		Bizde ise böyle dil zevki gibi noktalara aldıran yok. &quot;İnkılâp&quot; yerine uydurulan &quot;devrim&quot; ile &quot;hayat&quot; yerine  uydurulan &quot;yaşantı&quot; hiç şüphesiz Türkçe'yi hiç bilmeyen cehele-i fecerenin kariha-i sabihasından çıkmıştır.  Türkistan Türkçe'sinde &quot;inkılap&quot; karşılığı zaten mevcut olan &quot;Özgeriş&quot; kelimesi alınsaydı, &quot;başka&quot; demek olan  &quot;özge&quot;den çıktığı, &quot;başkalaştırmak&quot; mânâsına gelen &quot;özgermek'ten yapıldığı için hem doğru türetilmiş olacak,  hem de hiç olmazsa eski edebiyatı bilenler tarafından hiç yadırganmadan kabul edilecekti?<br/>
<br/>
		Bunun gibi &quot;hayat&quot; kelimesinin Türkçe'si olarak zaten eski metinlerde bulunan &quot;dirlik&quot; kabul olunsaydı &quot;yaşantıya  hiç lüzum kalmayacak, &quot;hayat&quot;ı atmak isteyenlerin eline de mantıkî bir koz vermiş olacaktı.<br/>
<br/>
		Böyle yapılmadı. Şimdi herkes dili istediği gibi kullanıyor. Bu, istediği gibi kullanma yalnız şahıslara münhasır  kalmayıp resmî dairelere de giriyor, iş yalnız kelime uydurmakla kalsa iyi. Türkçe'nin yapısı, grameri de bozuluyor  ve Millî Eğitim Bakanlığı, Yemlîha'yı kıskandıracak tatlı bir uyku ile uyumasına devam ediyor.<br/>
<br/>
		Eski Kültür Müsteşarı Adnan Ötüken'in &quot;Türk Dili İçin Mücadele&quot; başlığı altında yayınladığı iki broşür, bu facianın  artık durdurulması için atılmış ilk adım sayılabilir. Adnan Ötüken'in memlekete bir Millî Kütüphane kazandırmış  olan şahsiyettir. Bu bakımdan hizmeti büyüktür. Türklüğe hizmetinin en büyük delili ise kültür müsteşarlığı  sırasında solcuların ona &quot;kültür düşmanı kültür müsteşarı&quot; lakabını takmalarıdır. Hiç şüphesiz uydurma ve iğrenç  &quot;tilcik&quot;lerle, &quot;tüm&quot;lerle, &quot;ya da&quot;larla konuşan kültür maskaraları Adnan Ötüken'in kültürünü ve mîllî kültüre  hizmetini anlayamazlar, anlasalar da satılmış oldukları merkezlerin direktifi dolayısıyla kabul edemezlerdi<br/>
<br/>
		Türkçe'nin bugünkü acıklı durumu karşısında çok şey yazılabilirse de burada, yayılmak istidadı gösteren bir  tanesinin işaret ederek geçeceğim ve söylenecek başka şeyleri ileriye bırakacağım.<br/>
<br/>
		Türkçe'nin bir kaidesi de şudur:<br/>
<br/>
		Şahıs zamirleri &quot;ile&quot;, &quot;gibi&quot;, &quot;için&quot;, &quot;kadar&quot;, kelimeleriyle birleştikleri zaman genetif haline geçerler. Yani &quot;benle&quot;  yerine &quot;benimle&quot; dendiği gibi &quot;ben gibi&quot; yerine de &quot;benim gibi&quot; demek icap eder.<br/>
<br/>
		Yeni nesillerin benimle, seninle, onunla yerine benle, şenle, onla, diye konuşması Hıristiyan azınlıkların<br/>
<br/>
		Türkçe'sine benzemekte ve insanı Türkçe'den iğrendirmektedir. Gençlere bir ders olmak üzere burada bu  kaidenin listesini veriyorum.<br/>
<br/>
		<b>Yanlış Doğru</b><br/>
<br/>
		Benle Benimle Şenle Seninle Onla Onunla Bizle Bizimle Sizle Sizinle Ben gibi Benim gibi Sen gibi Senin gibi O gibi  Onun gibi Biz gibi Bizim gibi Siz gibi Sizin gibi Ben kadar Benim kadar Sen kadar Senin kadar O kadar Onun kadar  Biz kadar Bizim kadar Siz kadar Sizin kadar Ben için Benim için Sen için Senin için O için Onun için Biz için Bizim  için Siz için Sizin için<br/>
<br/>
		Zamirin sonuna çoğul takısı gelince bu kaide yürümüyor: Onlarla, onlar gibi, onlar kadar, onlar için. İşaret  sıfatlarında da bu kaide yürürlükle değildir; o kadar, bu kadar, şu kadar, o gibi, bu gibi, şu gibi...<br/>
<br/>
		Türkçe yazan gençlerin bu kaideye dikkat etmelerini, konuşurken de böyle konuşmalarını kendilerinden rica  ederim.<br/>
<br/>
		ÖTÜKEN, 30 Ekim 1968, Sayı: II<br/>
<br/>
		<b>DİLİMİZİ TÜRKLEŞTİRMEK İÇİN AMELÎ YOLLAR</b><br/>
<br/>
		Türkçe'yi Türkleştirmek için uğraşmak ilk bakışta garip gibi gözükse de bugünkü Türkçe'nin melez bir dil olduğu  ve Türkleşmeye muhtaç bulunduğu da bir hakikat... Bütün tarih boyunca Türkçe üç büyük buhran geçirdi. Bu üç  buhran, Türkler'in kabul ettiği üç medeniyetle birlikte dilimize yayılan üç yabancı istilâdan doğdu.<br/>
<br/>
		Birinci buhran sekizinci asrın sonlarında başladı. Türkler'in Manihaizm dinini kabul etmeleri dolayısıyla yeni dinin  ıstılahları Türkçe'ye doldu. Başka dillerden Türkçe'ye çevrilen bir çok eserlerde Türk dilinin kaideleri dikkate  alınmayarak gramer berbat edildi. Uygurca eserlerde bunun bir çok örneklerini görüyoruz. Bu eserlerde fiillerin  başa geldiği cümlelerle Türk dili berbat edilmiştir. İhtimal ki mütercimler Türk değildi, yahut asıl metinlere sadık  kalmak kaygısıyla Türk dilinin kaidelerine ehemmiyet verilmiyordu.<br/>
<br/>
		Bununla beraber bu ilk buhran hafif geçti. Çünkü Türkler'in hepsi Manihaist olmamış ve bu bozuk edebî dil bütün  Türkler arasına yayılmamıştı,<br/>
<br/>
		İkinci buhran on birinci asırda başladı. Türkler onuncu asrın ortasında, yığın halinde, İslâmiyet'i kabul ettikten  sonra on birinci asırdan başlayarak yeni bir edebiyat vücuda getirdiler. îslâmiyet'in Türklük üzerindeki tesiri  Manihaizm'den çok kuvvetli olduğu için buhran birincisinden daha geniş oldu.<br/>
<br/>
		Bu sefer Türkler, dinî dil olarak Arapça'nın ve edebî dil olarak da Acemce'nin tesirine maruz bulunuyorlardı. İki  dilin birden tesirine maruz kalmak Türkçe için iyi mi, kötü mü oldu? Bu ayrı bir meseledir. Acaba yalnız  Arapça'nın tesirine maruz kalsaydı, Türkçe daha mı az müteessir olacaktı? Yoksa Arapça ve acemce birbirlerinin  tesirlerini kısmen azalttıkları için iki dilin birden tesirine maruz kalmak Türkçe'nin lehine mi olmuştur? Buna  şimdilik cevap veremeyeceğim. Fakat şu muhakkak ki Arap ve Acem dilleri edebî dilimizi tamamen  melezleştirmiş, halk dilimizi ise yoksullaştırmıştır.<br/>
<br/>
		Gerçi, Osmanlıca dediğimiz dil kudretli bir lisandı: Kendisine mahsus ve tercüme edilemeyecek incelikleri vardı.  Fakat acaba Türkçe kendi şartları içinde inkişaf etseydi bundan daha mı geri kalacaktı? Orhun âbidelerinde. Dede  Korkut masallarında. Aşık Paşa Zade tarihinde Türkiye'nin kendi şartları içinde inkişaf imkânını bulsaydı pek  olgun bir dil haline geleceğini teslim etmemek imkânsızdır. Bundan başka Osmanlıca dediğimiz dil pek zengin bile  olsa, un olduğu için devam edemedi ve yerini bugünkü yoksul dile bırakarak çekildi, gitti.<br/>
<br/>
		Üçüncü buhran ise son yılların hadisesidir ve batı medeniyetine kati olarak girmek için uğraştığımız bu devirde  batı medeniyetini temsil eden dillerin Türkçe'yi tehdit etmeleri şeklinde tecellî etmiştir.<br/>
<br/>
		Fransızca ve İngilizce kelimelerin, terkiplerin Türkçe'yi alabildiğine bozmaları şeklinde devam etmektedir. Bunun,  öteki ikisinden daim tehlikeli olduğu meydandadır. Çünkü diğerlerinde Türkçe'yi istilâ eden diller mukaddes bir  yolla, dinle geliyorlardı. Şimdi ise İngilizce ve Fransızca dinî dil oldukları için gelmiyorlar. Yalnız kültür dili sıfatı ile  geliyorlar, ilk ikisinde yabancı dil istilâsının tehlikesi bilinmiyordu. Bugün ise bu tehlike bilindiği halde geliyor.  Aleyhlerine savaş açıldığı, yazılar yazıldığı halde dilimizi istilâ ediyorlar. Bunun ne büyük bir tehlike olduğunu  söylemeğe hiç lüzum yok. Çünkü millet nihayet kan ve dil demektir, istiklâlini kaybeden bir millet dîrilebilir. Fakat  dilini kaybeden millet yok olmuş demektir.<br/>
<br/>
		Bugün tezatlar içinde bulunuyoruz. Dilde Türkçülük yapmak fikirleri bu kadar kuvvetli iken bir yanda dili  baltalamak da en feci şekilde devam ediyor. Meselâ gazetelerde &quot;Sosyete Şilep&quot; diye bir &quot;yük gemisi  cemiyeti&quot;nin adı sık sık geçti. Tamamıyla Fransızca olan bu isim asrîlik, şıklık, kibarlık olsun diye konulmuştu.  Resmî makamlardan buna hiç bir itiraz yapılmadı. Memleketi bir alay &quot;palas&quot; bürüdü, &quot;İnci Palas&quot;, &quot;Ankara Palas&quot;  seklinde garip apartman isimleri çoğaldı. Nihayet sokak isimleri de tıpkı Yahudi satıcıların söylediği gibi resmî  daireler tarafından bile kullanılır oldu: &quot;Çanakkale Sokak&quot;, &quot;Çilek Sokak&quot; gibi Türkçe terkipler aldı yürüdü. Dilimiz  Türkçelikten çıkmış, Avrupaî bir hal almak yolunu tutmuştu. Halbuki o sıralarda dilimizdeki bütün yabancı  kelimeleri atıp yerine Türkçelerini koymak için kuvvetli bir cereyan başlamış, hattâ bütün millet seferber edilerek  kelime bulmaya davet edilmişti. Bu işle ifrata gidilmeseydi, bir iki ayda dilimizden bir kaç bin kelime atılarak  yerine binlerce yeni kelime sokmak gibi imkânsız bir düşünce ardında koşulmasaydı muvaffak olunacaktı. Fakat  ifrat her şeyi bozdu.<br/>
<br/>
		Bugün dil işinde korkunç bir kargaşalık içinde bulunuyoruz. Devlet ciddî şekilde işe karışmazsa bu kargaşalığın  biteceği yoktur. Uzun uzun münakaşalardan, kongrelerden, komisyonlardan hiçbir netice alınamayacağı için  süratle tatbik olunacak amelî çareler düşünmeğe mecburuz. Dilimizi Türkçeleştirmek için neler yapılması  gerektiği hakkındaki düşüncelerimi aşağıya yazıyorum:<br/>
<br/>
		1) Bu işe devletimizin adı ile başlamalıyız. &quot;Türkiye&quot; Türkçe bir kelime değildir. Osmanlı padişahları kendilerini  &quot;Türkistan&quot; padişahı sayarlardı. Türkistan, Anadolu mânâsına kullanılırdı. Namık Kemalde &quot;Türkiye&quot; yerine  &quot;Türkistan&quot; kelimesini kullanmıştır. &quot;Türkiye&quot;, yabancıların bizim ülkemize verdikleri adın başka bir söyleniş  şeklidir. Fransızca &quot;Turquie&quot; ve İtalyanca &quot;Türchia&quot; sözlerinden alınmıştır.<br/>
<br/>
		Türkistan kelimesinin sonundaki &quot;İstan&quot; da acemce bir ektir. Fakat daha çok Türkleşmiştir. Bununla beraber<br/>
<br/>
		benim şahsî kanaatimce devletimizin adı &quot;Türkeli&quot; olmalıdır. Çünkü &quot;El&quot; hem memleket, hem devlet, hem de  millet mânâsına gelen güzel ve özlü sözlerimizden biridir, Almanlar &quot;land&quot; sözünü nasıl hem memleket, hem de  vilâyet mânâsında kullanıyorlarsa, biz de &quot;El&quot; kelimesini hem vilâyet, hem memleket mânâsında kullanabiliriz.<br/>
<br/>
		2) Devlet teşkilatındaki bütün müessese, rütbe, unvan, memuriyet adları Türkleştirilmelidir. Bu isimlerin  yenileri halka ne kadar aykırı gelirse gelsin kabul olunur. Konuşma dilinde olan kelimeleri değiştirmek ne  kadar güçse, resmî yerlere ve unvanlara ait kelimeleri değiştirmek de o kadar kolaydır. Meselâ  Reisicumhur. Başvekil, Vekil, Millet Meclisi, Belediye, Vilâyet, Kaza, Nahiye, Vali, Kaymakam, Müdür, Hâkim,  Mahkeme, İcra, Maliye, Adliye vesaire gibi yüzlerce kelime Türkçe değildir. Bunların karşılıkları bulunup  kullanılması kanunla mecburi kılındıktan sonra halk buna herhalde ister istemez alışacaktır. Bu kelimelerin  karşılıkları aranırken şimdi kullandığımız şekillerin tercüme yoluna gidilmelidir. Meselâ &quot;Vekil&quot; yerine,  &quot;Nazır&quot;ın tercümesi olarak &quot;Bakan&quot; denilmiş, fakat bu kelime beğenilmemişti. Bunların karşılıkları bulunurken  eski Türkler'in bu mevkilere hangi adı verdikleri düşünülmelidir. Meselâ &quot;Başvekil&quot;in karşılığı olarak  Karahanlılar zamanında kullanılan ve hükümdardan sonraki en yüksek devlet nazırı mânâsına gelen &quot;yuğruş&quot;  kelimesi fena mıdır? Keza Gök Türkler'de ve Uygurlar'da nazır demek olan &quot;Tarkan&quot; sözünü alarak vekil yerine  kullansak çirkin mi olur? Bütün bu isimler derlenip toplandığı zaman bizi tatmin edecek kadar zengin olduğu  görülecek ve Türkçe'nin yapısına uymayan yabancı sözler yerine pek güzel Türkçe karşılıkları bulunacaktır.<br/>
<br/>
		3) Bütün İlmî ıstılahlar Türkçeleştirilmeli ve bu ıstılahlarla yazılmış yeni kitaplar süratle bastırılmalıdır. Gerçi  üniversitede bir terim komisyonu varsa da bu komisyon Türkçü bir zihniyetle hareket etmemektedir.  Ortaokullar ve liseler için Türkçe ıstılahlar hazırlanırken üniversitede Arapça mı, Lâtince mi meselesi  münakaşa edilmektedir.<br/>
<br/>
		Türk yurdunda Türk ilmini yapacak gençleri Türkçe sözler ve ıstılahlarla okutup yetiştirmeliyiz. Arapça, yunanca,  Lâtince ıstılah almağı düşünmek, fikir esaretinden başka bir şey değildir. Diri bir milletin diri lisanı dururken ölü  dillerden kelime almak niçin düşünülüyor? Avrupa milletleri ıstılahlarını Lâtince ve Yunanca köklerden alırken  dünya başka şartlar altında idi ve nihayet Avrupa milletleri de Latinler ve Yunanlılar gibi Hint- Avrupa  milletlerinden olduğu için dillerinin yapısı birbirine uyuyordu. Bugün ise aynı şartlar ve aynı görüş tarzı yoktur.  Bundan başka Türkçe, Turan dillerinden olduğu için dil yapısı Avrupa milletlerinin dil yapısına uymaz. Meselâ  &quot;jeoloji&quot; kelimesi Türkçe'nin hiç bir zaman hazmedemeyeceği bir kelimedir. Çünkü bir kere ahenk kaidesine  uymaz. Yâni içindeki sesli harflerin ikisi ince, ikisi kalın olduğu için Türkçe ile bağdaşmaz. Sonra Türkçe'de iki sesli  harf yan yana gelmediği halde burada &quot;e&quot; ve &quot;o&quot; harfleri yan yana gelerek Türk dilinin yapısına uymayan bir  aykırılık hasıl etmiştir. Bundan başka Türkçe'de &quot;o&quot; harfi yalnız ilk heceye gelebildiği halde bu kelimede ikinci v e  üçüncü hecelere gelmiştir ve nihayet Türkçe'de &quot;j&quot; harfi olmadığı halde bunda iki tane &quot;j&quot; harfi vardır.<br/>
<br/>
		İlim ıstılahlarını alırken müthiş tezatlar içinde bulunduğumuzun hiç farkında değiliz. Geographie, geometrie ve  geologie kelimelerinin üçü de aynı kökten yâni &quot;yer&quot; mânâsına gelen &quot;geo&quot; dan alındığı halde biz birinin  coğrafya, birini geometri, birini de jeoloji şeklinde almış bulunuyoruz. Niçin? Bu işler keyifle mi olacak? Öyle ise  herkes kendi keyfine gittiği gibi söyler ve bundan da, her keyifli işin sonunda olduğu gibi, disiplin ve kuvvet  yerine kargaşalık ve kuvvetsizlik doğar. Halbuki bizim dilimizde &quot;logie&quot; ve &quot;graphie&quot;nin karşılığı olarak &quot;bilip;&quot; ve  &quot;bitig&quot; sözleri vardır. Bunları iki ek diye kabul edersek birçok ilimlerin adlarını Türkçeleştirmek kabil olur. Meselâ  &quot;etnoloji&quot; ve &quot;jeoloji&quot; yerine &quot;ilbilig&quot; ve &quot;yarbilig&quot; desek, &quot;etnografya&quot; ve &quot;kozmografya&quot; için de &quot;ilbitig&quot; ve  &quot;açunbitig&quot; karşılıklarını kabul etsek ve böylelikle bütün ilimleri Türkleştirsek fena mı olur? Herhalde &quot;bilig&quot;,  &quot;loji&quot;den daha gayri değildir.<br/>
<br/>
		Talebe ve münevverler içinde Türkçeleri, ötekilerden daha güç ve çapraşık sayılamaz. Türk dilinin hâkimiyetini  istiyorsak bu yoldan gitmeliyiz. Yok, Arapça'nın ve Frenkçe'nin üstünlüğünü tanıyacaksak o zaman münakaşa  boşunadır. Çünkü hem milliyetperver olmak, hem de Arapça'nın veya Latince'nin şu veya bu sahadaki  üstünlüğünü tanımak mantıkla değil, keyifle izah olunabilen bir meseledir. Araya keyif karışınca da münakaşa  beyhude olur.<br/>
<br/>
		Bütün müessese ve teşkilât isimleri kanunla Türkçeleştirilmeli, müeyyide olarak büyük para cezaları konmalıdır.<br/>
<br/>
		Soyadları Türkçeleştirilmeli, Türkçe soyadı diye ortaya çıkan acayiplikler men olunmalıdır. Bundan sonra doğacak  Türk çocuklarının Türkçe isimler taşıması kanun haline getirilmelidir.<br/>
<br/>
		6) 3-4 kişilik ehliyetli bir dil heyeti kurularak Türkçe'si bulunabilecek kelimeler bu heyete tespit ettirilmeli, sonra  yavaş yavaş bu kelimelerin kullanılması memlekette mecburî kılınmalıdır. Gazetelerde, kitaplarda bu kelimeleri  kullanmayan yazıcılara Türk diline saygısızlık göstermiş, oturak ceza verilmelidir. &quot;Türk dilini koruma kanunu&quot;  yapılarak lokantalarda, mağazalarda, çarşılarda, ilânlarda, sinemalarda yapılan Türkçe katliâmına nihayet  verilmeli, müeyyide olarak büyük para cefaları konmalıdır.<br/>
<br/>
		Türkiye'nin vilâyetleri, o vilâyetlerin fâtihleri olan kahramanların adlarıyla adlandırılmak; Orhaneli, Kocaeli gibi  isimler bütün memlekete teşmil edilmelidir.&quot; Böylelikle vilâyetlerin isimleri Türkleşirken millî mefahirimize de  değer vermiş oluruz.<br/>
<br/>
		İlkokullardan başlayarak bütün mektep kitapları büyük bir dikkatle ve Türkçülük zihniyeti ile yeniden hazırlanmalı  ve bu seferki dil inkılâbı kâfi olacağı için öğretmenlere düşen büyük vazife de kendilerine anlatılmalıdır.<br/>
<br/>
		Yeni ihtiyaçların doğurduğu yeni kelimeler Frenkçe'den alınmayarak mutlaka bunun karşılığını bulmalı ve bunu  bir prensip haline getirilmelidir.<br/>
<br/>
		Nazarî sahada kalındıkça Türk dilinin beklenen zaferi kazanmasına imkân yoktur. Çınaraltı, 1941, Sayı:5  <b>TÜRK DİLİNDE EKLER VE KÖKLER</b><br/>
<br/>
		Eski Türkçü ve dilcilerden Besim Atalay Bey &quot;Türk Dilinde Ekler ve Kökler Üzerinde Bir Deneme&quot; adında 380  sayfalık mühim bir eser neşretti. Dîvânü Lügat it-Türk müterciminin bu eseri yeni bir dil kurultayının toplanacağı  şu haftalarda herhalde Türk dilinin gücüne ve gelişme kabiliyetine inananların elinde kuvvetli bir silâh olacaktır.  Çünkü bir dil, kelimeleri ve tasrifleri çoğaldıkça enginleşir. Kelime yapmak için bir tek yol da ekleri ve kökleri  kullanarak yeni şekiller icat etmektir. Eski dil kurultayları İlmî hareket etmemişlerdi. Şimdi ise elde basılmış  birçok eserler bulunduğu için her halde pek İlmî ve ciddi münakaşalar olacak ve bundan, umarız ki, Türk dili için  hayırlı sonuçlar doğacaktır.<br/>
<br/>
		Besim Atalay Bey, kitabın başlangıcında Türk dilinin, âdeta felsefî diyebileceğimiz bazı meseleleini kısa ve açık<br/>
<br/>
		sözlerle anlatıyor. Türkçe'de &quot;önek&quot; olup olmadığını soruşturan bilgin, bir takım dilcilerin Türkçe'de önek  olduğunu iddia ederek örnekler verdiklerini söylüyor ve sonunda &quot;bu davayı kabul taraflısı değilim. Fakat  büsbütün bir yana atmak a istemiyorum. Bu bir ihtiyatsızlık olabilir. Fler hangi bir mesele için etraflıca  araştırılmadan hüküm vermek doğru değildir&quot; diyor.<br/>
<br/>
		Besim Atalay Bey'in bu hususta hakkı vardır. Meselâ bugünkü Türkçe'de tekit sıfatları yapılırken ekler öne  geliyor; &quot;kıp-kızıl, yem-yeşil, sır-sıklam, kas-katı&quot; gibi. Gerçi bu tekit sıfatı şekli, Türkçe'nin sonraki bir çağına  aittir. Gök Türkçe'de yoktur. Fakat acaba bu, yabancı dilerin tesiriyle mi doğmuştur? Yoksa doğrudan doğruya  Türkçe'nin yapısına ait bir mesele midir? Türkçe'nin Gök Türkler'den daha önceki çağına ait metinler elde yoktur.  Belki Çin kütüphanelerinin incelenmesi neticesinde böyle böyle metinler ele geçecek ve ihtimal bunlardan, eski  Türkçe'de örnek olduğu meydana çıkacaktır.<br/>
<br/>
		Siyenpilerin bir kolu olup Şimalî Çin'de devlet kurmuş olan Tabgaç&quot; (Çince'si-&quot;Topa&quot;)lar medenî bir unsur olduğu  için belki kendi dillerinin kamuslarını meydana getirmişlerdir ve ihtimal bunlar bir gün meydana çıkacaktır.<br/>
<br/>
		Türkçe'de yüzlerce ek olduğunu Besim Atalay Bey bu kitabıyla bize gösteriyor. Flele fiilden çıkan ekler  bakımından Türkçe'nin ne kadar zengin olduğunu övünç ve sevinçle görüyoruz.<br/>
<br/>
		Acaba bu bine yakın ekin bugün hepsini kullanarak yeni kelimeler yapmak mümkün müdür? Bugün unutulmuş,  ölü hale gelmiş eklerin bir faydası olur mu? Bunları çıkarınca da geriye kalan ekler bakımından Türkçe zengin bir  dil midir?<br/>
<br/>
		Zaten bugünkü dil münakaşalarının da ruhu buradadır. Bir kısım ölü ekle in e kelimelerin dirilmeyeceğini  söyleyerek başka dillerden kelime almak taraflısı oluyorlar. Bir kısım ise eski sözlerin diriltilerek Türkçe'nin saf  Türkçe haline gelmesini, yabancı hiç bir unsura muhtaç olmamasını istiyorlar. Ben ikinci fikre taraftarım ve ölü  İbrani dili bile dirildikten sonra, kahraman bir ırkın dili olarak yaşayan Türkçe'deki ölü kelimelerin biz istersek,  dirilebileceğine inancım var. Yalnız şunu da derhal söyleyeyim ki yeni kelimeler yapılırken bunların Türk dili  kaidelerine uygun olmasını isterim. Uydurma &quot;üçgen&quot; bana uydurma olmayan &quot;müselles&quot;ten daha yakın geliyor.  Fakat &quot;yardirektör&quot;ü veya &quot;işyar&quot;ı, dünya yerinden yıkılsa, Türkçe diye kabul etmem. Besim Atalay Bey esasen en  ifrata gittiği yerlerde bile ilme aykırı bir iddiada bulunmamıştır. O &quot;reis&quot; yerine &quot;başkan&quot; kelimesine ileri sürerken  bu kelimeyi bazı bilginimsiler gibi uydurmuyor, bunu Dîvân ü Lügat it-Türk'ten alıyor. Hattâ Dîvân ü Lügat it -  Türk'ün bîr kelime endeksini yapmış olan C. Brockelmann &quot;budun başganı&quot; terkibini &quot;halkın führeri&quot; diye  tercüme etmektedir. (Mittel Türkischer VVortschatz nach Mabmud al Kaşgris Divan Lügat at-Türk, s. 32). Şimdi  Türkçülük adına çıkıp da Türkiye'nin devlet reislerini reisicumhur veya şef gibi Türkçe olmayan isimler yerine  kısaca ve Türkçe &quot;başkan&quot; desek diye bir teklifte bulunsak bu makul mudur, değil midir? İlmî midir, bilgisizce bir  iddia mıdır? İşte meydan, isteyen buyursun, münakaşa edelim...<br/>
<br/>
		İmanlı Türkçü Besim Atalay, kitabında mukadder sorulara cevap vererek Türkçe'de bir ekin bazen birkaç ayrı  mâna ifade etmesinin bir mahzur olmadığını; Arapça, Farsça, Yunanca, İngilizce ve Fransızca'da da bunun böyle  olduğunu gösteriyor.<br/>
<br/>
		Değerli bilgin bu kitabı yazmak için 85 kaynağa başvurmuştur. Kitabın sonunda gösterilen bu kaynakların bir  kısmı tek nüsha, bir kısmı da yabancı dillerden tercümesi Dil Kurumunda bulunan eserlerdir. Muhakkak ki Dil  Kurumunun en verimli azası Besim Atalay'dır. Divân ü Lügat it-Türk tercümesinden, &quot;Türkçe'de Men- Man  Lâhikası»ndan ve bahsettiğimiz bu eserden sonra iki mühim eseri daha çıkacaktır ki biri Et-Tuhfet-üz- Zekiyye<br/>
<br/>
		tercümesi, biri de Kuran, tercümesidir, Türkçü ilim erbabına, düşen vazife bu eserleri iyi niyetle ve İlmî olarak  tenkit etmek, böylelikle Türk diline hizmet etmektir.<br/>
<br/>
		(7 Hazinin 1942), Çınaraltı, 1942, Sayı: 38<br/>
<br/>
		<b>KÜLTÜR DAVASININ BAŞI</b><br/>
<br/>
		Gözümüz daima yükseklerdedir. Her işimizi büyük, heybetli yapmak isteriz. Küçük işlere tenezzül etmeyiz. Yeni  kurulan bir daireye eşya mı alınacak? İlk akla gelen şey maroken koltuklardır. Müdürün yazı masası pek lükstür.  Haftada 40-50 imza atmaktan başka işi olmayan daire şefinin hokka takımı en pahalı cinstendir.<br/>
<br/>
		Millet Meclisi mi yapacağız? Halk, yokluk içinde bunalırken milyonlarca liralık bir yapı yapmak isteriz. Gözümüz  lüksten başkasını görmez. Lüks mevki, lüks kamara, lüks eşya, lüks hayat...<br/>
<br/>
		Ama bu işler diğer işlerle muvazene halinde değilmiş. Onu düşünen kim?<br/>
<br/>
		Kültür hareketi mi yapacağız? Evvelâ klâsikleri tercüme ile başlarız. Yunan klâsikleri, Lâtin klâsikleri, Acem ve  Arap klâsikleri. Alman, İngiliz, Fransız, Macar, İtalyan İskandinav klasikleri, hattâ Rus klâsikleri (!) dilimize çevrilir.  Bu klâsikler sayesinde dehşetli bir fikrî intibah olacağına, hümanizm yoluyla kalkınacağımıza inanılır. Ama bu  klâsikler asıl metinlerinden değil de, ikinci elden tercüme olunuyormuş... Zararı yok. Ama bu klâsikler arasında  hiç Türk klâsiği yokmu Ne çıkar?... Ha Türk, ha Lâtin, ha Osmanlı, ha Moskof hepsi bir değil mi?.. Maksadımız  insanı sevmektir. Milliyetçilik yapacak değiliz ya... Bize yabancı âlemlerin ilmini, fikrini, duygusunu, dehâsını,  güzelliğini, estetiğini getirecek eserleri gençliğe yığın yığın verelim... Bak yirmi yıla kalmaz, bizde de nasıl bir  sanat ve fikir hayatı başlar.<br/>
<br/>
		Biz klâsikleri tercüme edip iki bin yıl önceki Yunan mucizesini burada da benzetmeye çabalarken henüz mazbut  bîr imlâmız olmadığının farkında değiliz, Gözümüz o kadar yükseklerde ki, imlâ gibi ehemmiyetsiz şeylere aldırış  bile etmiyoruz. Hem ne çıkar?. Harf inkılâbı yaptık. İmlâyı kolaylaştırdık. Konuştuğumuz gibi yazacağız, işin güç  tarafı kaldı mı ki?..<br/>
<br/>
		İşte bu çökertici zihniyetle 20 yıl kadar bir zaman geçirdikten sonra nihayet bugün gayet acayip bir cemiyet  haline geldik: Medenî, fakat imlâsız bir cemiyet... İyi veya kötü kendimizi medenî saymakla her halde haksızlık  etmiyoruz. Fakat dünyada bizden başka imlâsız bir medenî cemiyet olmadığını da düşünmüyoruz. Bulgarca'nın,  Ermenice'nin, Gürcüce'nin, hattâ Arnavutça'nın imlâsı var. Türkçe'nin yok. Sebep? O malûm değil. O halde bunun  önüne şimdiye kadar niçin geçilmedi? O da belli değil.<br/>
<br/>
		Devletin resmî bir imlâsı, olmadıktan sonra halkın olur mu? Daha rejimin bile imlâsı tespit olunmadı. Cumhuriyet  mi, cümhuriyet mî? Bazen öyle, bazen böyle. Dil Kurumu da büyük işlerle meşgul olduğu ve bilmem kaç ciltlik  mukayeseli Türk lügati ve grameri yapmak istediği için imlâya bir düzen veremedi. Yeni harfler kabul olunurken  acele ile yapılan imlâ lügati bugün itibardan düşmüştür..<br/>
<br/>
		Mevcudu da yoktur. Olsa da işe yaramaz. Çünkü eksiktir. Mekteplerde belli bir imlâ sistemi mevcut değildir.<br/>
<br/>
		Çünkü öğretmenlerin imlâsı yoktur. Velhasıl herkesin, her gazetenin, her müessesenin ayrı imlâsı vardır. Medenî  bîr millet için bundan daha büyük bir ayıp tasavvur olunamaz. Burada örnekler vererek sözü uzatmak  istemiyorum. Böyle giderse, Millî Eğitim Bakanlığı bu işe bir çare bulmazsa Türkiye'de ya hiç imlâ olmayacak,  yahut muhtelif müesseselerin ve grupların ayrı yan imlâları olacaktır.<br/>
<br/>
		Lütfen, büyük çapta işlerden vazgeçerek, biraz da küçük işlerle, imlâ gibi ehemmiyetsiz meselelerle uğraşalım.  Küçük işleri yapamayanların büyük işlerden bahsetmesi abestir.<br/>
<br/>
		Unutmayalım ki imlânın istikrarsız olmasında da millî düşmanlarımızın rolü vardır. Moskova'nın ajanları, imlâda  dahi müttehit olmayalım, tek millet olmanın şartlarından birine malik bulunmayalım diye, imlâmızın bugünkü  haşin manzarayı almasında başlıca âmil olmuşlardır. Yine unutmayalım ki ilk okullarla liselerde ayrı yazı  sisteminin takip olunmasında da düşmanlarımızın büyük payı vardır. Bir milletin arasındaki bağlar başka nasıl  çözülür? Nesiller arasına dil farkı, yazı farkı, imlâ farkı, âdet farkı sokmakla değil mi? İşte bunların hepsi  yapılmıştır. Gözümüzü açmazsak bu çözüntü korkunç bir şekil alacak ve klâsikler mucizevarî bir şekilde milleti  kalkındıramayacaktır.<br/>
<br/>
		Atom asrında Yunan ve hele Rus klâsiklerinden (!), millî kalkınma mucizesi bekleyen zavallıların çoğalması büyük  bir felâkettir. Tanrı Türk milletini bu felâketten korusun.<br/>
<br/>
		Altınışık, 25 Temmuz 1947, Sayı: 7<br/>
<br/>
		<b>TÜRKÇÜLERE BİRİNCİ TEKLİF</b><br/>
<br/>
		Türkçülüğü nazariye olmaktan kurtarıp hayata tatbik edebilmek için artık daha hızla harekete geçmeliyiz. İlk  düşüneceğimiz şey Türkiye'de Türk kültürünü hâkim kılmak, yabancı tesirleri silkip atmaktır. Bunun için her  sayımızda Türkçüler'e teklifler yapacak ve tekliflerimizi kendimiz de titizlikle tatbik edeceğiz. Bugün ileri  sürdüğümüz birinci teklif şudur: &quot;Numara&quot; kelimesinin kısaltılmış şekli olarak &quot;Nu&quot;yu kabul ediyoruz. Bunu &quot;No&quot;  olarak yazmayı reddediyoruz. Çünkü &quot;No , bunun Fransızca kısaltılmış şeklidir. Fransızlar, kendi dillerindeki  &quot;numero&quot; kelimesinin ilk ve on harflerini alarak &quot;No.&quot; şeklini bulmuşlardır. Nitekim Almanlar da kendi dillerinde  numara demek olan &quot;Nummer'in baş ve son harflerini alarak &quot;Nr.&quot; şeklini kullanır olmuşlardır. Biz onlara uyarak,  yanı ilk ve son harfleri olarak &quot;Na&quot; yi kullanamayız. Çünkü bu işaret bize &quot;numarayı&quot; hatırlatmaz. Halbuki &quot;Nu&quot;  şekli aklımıza derhal &quot;numara&quot;yı getirir. Yabancı kültüre ait olan şeyleri faydasız ve lüzumsuz yere kullanmak  ancak bir &quot;aşağılık duygusunun sonucu olabilir. Onun bütün Türkçüler'e &quot;Nu.&quot; şeklini kullanmayı teklif ediyoruz.<br/>
<br/>
		ORKUN, 1950, Sayı: 2<br/>
<br/>
		<b>TÜRKÇÜLERE İKİNCİ TEKLİF</b><br/>
<br/>
		Elifbamızın dördüncü harfi &quot;Ç&quot; dir. Böyle olduğu halde hemen her yerde, bir şeyin maddeleri harflerle sıralandığı  zaman a,b.c, sırası takip olunuyor. Böylelikle yine Fransız alfabesi sırasını takip ederek yabancı kültürün tesiri  altında kalıyoruz. Meselâ okullarda çok şubeli sınıflar a,b,c,d, e şubeleri adını alıyor. Halbuki a,b,c,ç,d şubeleri<br/>
<br/>
		adını alması gerek. Türkçüler bundan sonra bu gibi yerlerde elifbamızın sırasına uyarak yabancının tesirini  atmaya çalışmalıdır. Bu sıra takip olunurken ’ğ&quot; ve &quot;ı&quot; harfleri de atlanmamalı, yalnız kendi elifbamız göz önünde  tutulmalıdır. Yazıda Frenk alfabesi sırasını takip etmekle Frenk adı taşımak arasında fark yoktur.<br/>
<br/>
		ORKUN, 1950, Sayı: 3<br/>
<br/>
		<b>TÜRKÇÜLERE ÜÇÜNCÜ TEKLİF </b>&quot;Şark&quot;, &quot;garp&quot;, &quot;şimal&quot;, &quot;cenup&quot; kelimelerinin Türkçeleri okul kitaplarında  &quot;doğu&quot;, &quot;batı&quot;, &quot;kuzey&quot;, &quot;güney&quot; olarak geçmektedir. Biz de bunu kabul ediyoruz. &quot;Doğu&quot; ve &quot;Batı&quot; eskiden beri<br/>
<br/>
		biliniyordu. &quot;Kuzey&quot;, &quot;Güney&quot; kelimeleri de uydurma değil, Anadolu'da kullanılan sözlerdir. &quot;Şimal&quot; anlamına  Anadolu'da &quot;kuz&quot; ve &quot;tüney&quot;, &quot;cenup&quot; anlamına da &quot;güney&quot; kelimeleri vardır. Bunlar çok eski kelimeler olup  kökleri Gök Türkler çağına kadar gider. Bizce &quot;şimal&quot; kelimesinin karşılığı olarak &quot;kuz&quot; gibi tek heceli bir kelime  alınsaydı daha iyi olurdu. Fakat lüzumsuz ve faydasız tartışmalarla vakit geçirecek zamanda değiliz. Bu dört  kelimeyi kabul ediyoruz. &quot;Şimali şarkî yerine &quot;kuzey-doğu&quot;, &quot;şimalî garbi&quot; yerine &quot;kuzeybatı&quot;, &quot;cenubu şarkî&quot;  yerine &quot;güneydoğu&quot;, &quot;cenubu garbı&quot; yerine de &quot;güneybatı&quot; karşılıklarını kabul ediyoruz. Bunları aralarında bi rer  çizgi koyarak yazacağız. Bütün Türkçü arkadaş ve ülküdaşlarımızın da böyle kullanmalarını teklif ediyoruz. Flep  birlikte yürürsek Türkçülük muzaffer olacaktır. Biz hep böyle yazarsak küçük Türkler böyle okuyacak ve bizim,  eskiye alışkanlık dolayısıyla biraz güçlük çekerek söylediğimiz bu kelimeleri onlar benimseyerek ve kolaylıkla  söyleyip yazacaklardır.<br/>
<br/>
		ORKUN, 1950, Sayı: 4<br/>
<br/>
		<b>TÜRKÇÜLERE DÖRDÜNCÜ TEKLİF</b><br/>
<br/>
		Türkçe'yi başka dillerden ayıran bir hususiyet, sıfat tamlamalarında sıfatın mutlaka isimden önce gelmesidir:  Büyük ırk, yiğit asker, bir okul, beşinci alay gibi... Bundan dolayı biz aynı adı taşıyan hükümdarları birbirlerinden  ayırmak için, sıfatları başa getirerek &quot;Birinci Mehmet&quot;,. &quot;İkinci Murat&quot;, &quot;Üçüncü Selim&quot; deriz. İsimlerin başına  gelen sayı sıfatlarını rakamla göstermek gerekince Lâtin rakamından sonra bir nokta koyarak hükümdarın adını  yazmak icap eder: 1. Mehmet. 11. Murat, III. Selim gibi,.. Nitekim ordumuzda da birlikler bu şekilde gösterilir: 5.  Alay, II. Tabur gibi... Halbuki epey zamandan beri dilimize aykırı ve Frenkperestlik neticesi olarak Mehmet 11,  Murat III şekillerinde garibeler yazıldığını görüyoruz.<br/>
<br/>
		Hatta bu garibeler okulların resmî kitaplarına ve hatta İslam Ansiklopedisine kadar girmiştir, İslâm  Ansiklopedisini hazırlayanlar arasında dilciler de bulunduğu halde Türkçe'nin böyle bir kırgına uğratılması millî  bir talihsizliktir ve sözde aydınların nasıl Frenk tesirinde kalarak millî benliklerinden uzaklaştığını açığa  vurmaktadır. Biz, övüncümüz olan dilimizi yabancı tesirlerinden korumak istediğimiz için bu sözleri daima  rakamları başa getirerek yazacağız. Bütün Türkçülerin de bu haklı teklifimizi kabul edeceklerinden eminiz. Çünkü  I. Mehmet'e &quot;Mehmet I&quot; demek, &quot;Napolyon I&quot; şeklinin tesirinde kalarak padişahlarımızın adlarını gâvurlaştırmak  demektir kî bu da millî şuur eksiklisinden başka bir şey değildir.<br/>
<br/>
		ORKUN, 1950, Sayı: 5<br/>
<br/>
		<b>X MESELESİ</b><br/>
<br/>
		Bir gazete okuyucusunun, elifbamıza &quot;x&quot; ve &quot;w&quot; harflerinin de alınıp alınmaması hakkında ortaya sürdüğü  düşünce epey dallandı budaklandı. Birçok kimselerin ve bu arada üniversite hocalarından bazılarının fikirleri  soruldu. Netice itibarıyla bazıları ecnebî adların asıl imlâsıyla, bazıları da bizim okuyuşumuza göre yazılması icap  ettiğini söylediler.<br/>
<br/>
		Halbuki elifbamızın eksikliği, tamamlığı mütalaa olunurken düşünülecek başka noktalar vardır. O da bugünkü  harflerimizin dildeki bütün sesleri çıkarıp çıkarmadığı ve imlâmızın bu haliyle, zengin bir dile yaraşıp yaraşmadığı  meselesidir.<br/>
<br/>
		Bugünkü elifbamız bugünkü Türkçe için çok eksiktir. Bazen iki sedayı bir tek şekille gösterdiğimiz için dilimizin  zenginliği kaybolmaktadır. Hele iki harfimiz vardır ki onlar için ayrı işaretler kabul olunmadıkça Türkçe'de birçok  iltibaslarını önüne geçmek kabil olmayacak, netice itibarıyla da dilimiz yoksul bir dil halinde kalacaktır. Bu iki harf  &quot;açık e&quot; dediğimiz &quot;a&quot; harfiyle &quot;sağır nun&quot; dediğimiz &quot;g&quot; harfidir. Bugünkü Türkçe'de &quot;e&quot; ve &quot;a&quot; sedaları için yalnız  bir tek &quot;e&quot; şekli kabul olunmuştur. Halbuki &quot;e&quot; harfi &quot;a&quot; den ayrı ve &quot;i&quot; ye yakın bir sestir. Bu yüzden birçok ayrı<br/>
<br/>
		kelimeler aynı imlâ ile yazılmakladır. Meselâ: Memleket mânâsına gelen &quot;el&quot; ile, insanın bir uzun olan &quot;el&quot;in  imlâsı aynıdır. Halbuki telâffuz itibarıyla birincisini &quot;el&quot; diye, İkincisini &quot;al&quot; diye yazmamız lâzımdır. Keza &quot;ekmek&quot;  imlâsıyla yazdığımız iki kelime vardır ki hakikatte birini ekmek (malûm gıda), ötekini &quot;ekmâk&quot; (tohum) diye  telâffuz ediyoruz. Bu misaller pek ziyade çoğaltılabilir. Sayfaların müsaadesizliği yüzünden şimdilik buna lüzum  görmüyoruz.<br/>
<br/>
		&quot;Sağır nun&quot; meselesine gelince: Bu ötekinden daha mühimdir. Bir kere İstanbul Türkleri müstesna olmak üzere  hemen bütün dünya Türkleri bu harfi telaffuz ederler. Türkçe'de daha v,f,h,c harfleri yokken (yani sekizinci  asırda) kullanılan bu çok eski harfi yeni elifbamıza almayınca yine ikişer ikişer birçok sözleri aynı imlâ ile yazmak  mecburiyeti karşısında kalıyoruz, işte birkaç misal: ben (zamir) ben (insan vücudundaki siyah leke) = doğrusu:  beh son (doğan çocuğun) zarı son (nihayet) = doğrusu: son<br/>
<br/>
		on (sayı) on (şifa) = doğrusu: oh ban (banmaktan emir sigası) ban (ezan) = hah in (hayvan yuvası) in (feryat) =  doğrusu: İh<br/>
<br/>
		Fakat iş yalnız birkaç sözün imlâsıyla da kalmıyor. Bazen tam bir cümleden mânâ çıkarmak da güçleşiyor.  &quot;Ahmet'i al, evine git&quot; dediğimiz zaman &quot;evine&quot; kelimesinin hakikî mânâsı, yani Ahmet'in evi mi, yoksa  muhatabın evi mi olduğu anlaşılmıyor. Halbuki sağır nunu kullansak bu cümlenin &quot;Ahmet'i al, evine git&quot; veya  &quot;Ahmet'i al, evine git&quot; şeklinde yazılışına göre mânasını anlamak kabil olurdu. Görülüyor ki sağır nun bakımından  şimdiki elifbamız eskisinden daha geridir.<br/>
<br/>
		Filvaki bu iki harfi de ilâve edince elifbamızın güçleşeceği muhakkaktır. Fakat eğer yeni harfleri kabul etmekten  maksat yalnız kolayca öğrenilmesini temin etmek olsaydı bu itiraz kuvvetli sayılabilirdi.<br/>
<br/>
		Halbuki yeni harfleri kabul etmekten maksat bilhassa ve her şeyden önce garp medeniyeti çerçevesine girmekti.  Çünkü Arap harfleri kaldıkça dilde, imlâda ve yazıda yeni medeniyete uymayacaktık. Bunun için bu itiraz o kadar  varit değildir. Eğer maksat yalnız kolayca öğrenmek olsaydı o zaman doğrudan doğruya konuşulduğu gibi yazmak  prensibini kabul etmek icap ederdi.<br/>
<br/>
		Meselâ o zaman sonu &quot;n&quot; ile biten sözlerin cemilerinin &quot;ler, lar&quot; edatıyla değil, &quot;ner, nar&quot; edatıyla yapılması icap  ederdi. Çünkü bugün ekseriyet güvercin, insan kelimelerini cemilerinin güvercinner, insannar şekillerinde<br/>
<br/>
		söylüyor. Fakat bunu yapmak kolaylık olsun diye dilin disiplinini bozmak olurdu.<br/>
<br/>
		Halbuki biz kolaylık olsun diye dilimizi zenginleştiren iki harfimizi feda etlik. Hem de bu harflerden birisi (yani  sağır nun) yalnız Türkler'e mahsus bir harf olup on birinci asırda yaşayan Kaşgarlı Mahmut'un da söylediği gibi  Türkler'den başkası tarafından telaffuz olunmayalı, yani Türkler'i başkalarından ayıran bir harfti.<br/>
<br/>
		Yeni harfleri kabul eden sabık Dil Encümeninin azalan arasında Ragıp Hulûsi Bey'den başka lisaniyatçı yoktu.  Alaylı lisaniyatçılardan, ediplerden, şairlerden mürekkep olan bir encümenden zaten daha İlmî bir netice  beklenemezdi.<br/>
<br/>
		Memleketin dil mütehassıslarının dikkatini celp ederiz: Henüz vakit geçmemiştir. Bu &quot;a&quot; ve &quot;h&quot; harfleri  meselesini halletsinler. Bunlar kabul olunmazsa Türkçe kafiyen zengin bir dil olmayacaktır.<br/>
<br/>
		İmla meselesini de ayrı bir makalede mütalaa edeceğiz. ORHUN, 1934, Sayı: 3<br/>
<br/>
		<b>BÖLÜM 6: TENKİT VE TANITMA &quot;ZADE&quot; DEĞİL, &quot;OĞUL&quot; </b>&quot;Bin Temel Eser&quot; arasında dili, günümüzün  Türkçe'sine çevrilerek tarafımdan hazırlanan &quot;Aşıkpaşaoğlu Tarihi&quot; için yazılan bir tenkit cidden canımı sıktı, Bir  ilini ve ihtisas konusu olan böyle bir yazıyı, hiç bir şey bilmeden yazan bir insana cevap vermek mecburiyet»  elbette ki can sılacı olacaktı. Tercüman gibi çok satışlı ve ciddi bir gazetede çıkması dolayısıyla cevap vermek  lüzumunu duyduğum yazıdaki iddialar şöyle:<br/>
<br/>
		Bu eserin müellifi &quot;Âşıkpaşazade&quot; olduğu halde ben &quot;Aşıkpaşaoğlu&quot; demişim. Sebebi &quot;zade&quot; kelimesinin kafatası  ölçülerini beğenmeyişim imiş. Yani burada ırkçılık yapmışım.<br/>
<br/>
		&quot;Oğul&quot; kelimesi &quot;zade&quot;nin yerini tutamazmış. Çünkü &quot;zade&quot; o soya dahil erkek mânâsına da gelirmiş. Bu sebeple  &quot;Aşıkpaşaoğlu&quot; denirse bu zatın &quot;Âşık Paşa&quot;nın oğlu olduğu mânâsı çıkarmış.<br/>
<br/>
		3- &quot;Zade’yi &quot;oğul&quot; yapınca Türkçe olmayan &quot;Aşık&quot; yerine &quot;tutkun&quot;; &quot;paşa&quot; yerine &quot;orbay&quot;; &quot;tarih&quot; yerine &quot;gecik,  bilim&quot; demek mantıkî olurmuş. Hatta o zaman &quot;Fuzûlî&quot;ye &quot;gereksiz, &quot;Nâbi&quot;yû &quot;yok yok&quot; talan demek gerekirmiş.<br/>
<br/>
		Âşıkpaşazade’ye &quot;Aşıkpaşaoğlu&quot; demek benim bir anlık kaprisim neticesi imiş. Halbuki en aşırı dil özleştirmecileri  bile şimdiye kadar özel isimlere dokunmak cüretini gösterememiş.<br/>
<br/>
		Haydi, ben böyle büyük bir hatâ işlemişim; ya Bin Temel Eser'i kontrol edenler arasında bunu gören kimse neden  çıkmamış?<br/>
<br/>
		* * *<br/>
<br/>
		Kemâl Ayaldı'nın (yani tenkit sahibinin) Türkoloji alanında hiçbir şey bilmediği, bu yasayı gelişigüzel sırf boy  göstermek için yazdığı her satırından belli oluyor. Bilhassa böyle bir yazıda bulun-ması gereken ciddiyetten  mahrum oluşu, Aşıkpaşaoğlu yerine Tutkunorbayoğlu demek gerekir kabilinden şaklabanlıklar etmesi ele almak  istediği konunun vakarına tezat teşkil ediyor. Şimdi, ona bazı şeyler öğretmek için aşağıdaki satırları yazıyorum:<br/>
<br/>
		A) Oğul ve zade kelimeleri Türkçe ve Farsça'da aynı mânâya gelmekle beraber Türkçe'de, zade kelimesi zamanla  biraz değişik bir mânâ almış, &quot;zade-lik&quot; te bir asalet tevehhüm edilmiştir. Nitekim &quot;zade&quot;nin çoğulu olan  &quot;zadegan&quot; tamamıyla asilzadeler ve asil sınıf anlamında kullanılmıştır.<br/>
<br/>
		Koza &quot;oğul&quot; kelimesi, kendisinden önce gelen kelimeyle bitiştiği zaman soyadı, ayrı yazıldığı zaman evlât  mânâsını taşımaktadır. Aydınoğlu Umur Bey, Aydınoğlu ailesinden Umur Bey demektir.<br/>
<br/>
		Askerlikte kullanılan Dursun oğlu Mehmet ise Dursun adındaki adamın oğlu Mehmet mânasına gelir.<br/>
<br/>
		Ortaçağ ve Yeniçağ Türkleri arasında, zamanlarına mahsus bir aşağılık kompleksi ile gerek sahipleri, gerekse  başkaları tarafından değiştirilip zadeli soyadı haline getirilen aile isimleri bu kaideyi bozmaz.<br/>
<br/>
		B) Bin Temel Eser arasında tarihini yayınlamadığım müellife Aşıkpaşaoğlu diyen ilk yazar ben değilim, Hicrî  1008'de ölen tanınmış Şeyhislâm ve tarihçi Hoca Sadeddin bu tarihçiden Aşıkpaşaoğlu&quot; diye bahsetmiş  (Tâcüttevârih, 1.365), 1068'de ölen Solakoğlu Mehmet Hemdemî Çelebi de kendi tarihinin 170'inci sayfasında  yine Aşıkpaşaoğlu adını kullanmıştır. Tabiî, bütün kültürü gündelik gazete haberlerine dayanan Ayaldı'nın  bunlardan haberi olmadığı için, kim bilir hangi art düşüncelerin tesiriyle çirkin ve gülünç hücumunu  yapmaktan çekinmemiştir.<br/>
<br/>
		Oğlu ve zade meselesi bu kadar da değildir. Yavuz ve Kanunî çağlarının iki büyük devlet adamı olup Celâlzade  diye anılan Mustafa ve Salih kardeşlerin de aslında &quot;Celâloğlu&quot; diye adlandığı, büyük kardeş olan Koca Nişancı  Mustafa Çelebi'nin mezar taşındaki yazıyla ortaya çıkmaktadır. Koca Nişancı, mezar taşında &quot;Celâloğlu&quot; diye  anılmaktır. (Belleten, 87. sayı, 399, sayfa).<br/>
<br/>
		Kemalpaşazade veya İbni Kemal diye tanınan Türk bilgininin doğru soyadı ise &quot;Kemalpaşaoğlu&quot;dur. Üniversite  Kütüphanesindeki Türkçe Yazmalar arasında bulunan 1942 numaralı divanının başında, tezhip içinde &quot;Divân- ı  Kemalpaşaoğlu&quot; yazılmış bulunduğu gibi Şehit Ali Paşa Kütüphanesindeki 884 numaralı Sadrüşşerîa'nın &quot;Vikaye  Şerhi&quot;nde, metin dışında ve 225 numaralı yaprağın B yüzünde:<br/>
<br/>
		Ekabir-i ulemâdan Kemalpaşaoğlu Hazreti.&quot; ibaresi vardır.<br/>
<br/>
		Son çağ vakanüvislerinden Cevdet Paşa, Rumeli Valisi Hüseyin Paşa için meşhur tarihinin bir yerinde (XI, 47)  &quot;Kavanoszade Hüseyin Paşa&quot; dediği halde, biraz aşağıda (XI, 59) &quot;Kavanosoğlu<br/>
<br/>
		Hüseyin Paşa&quot; demiştir. Demek ki ikisi de birdir.<br/>
<br/>
		Osmanlı Müellifleri sahibi Bursalı Tahir Bey bu hususta daha da ileri gitmekt dir. Osmanlı tarihçilerinden olup  1208'de ölen Cizyedarzade Bahaaddin Ahmet Efendi'yi &quot;Haraççıoğlu&quot; olarak göstermektedir (Osmanlı Müellifleri  III, 30). Her ne kadar haraç kelimesi de aslında Arapça ise de cizye gibi bilinmedik bir söz olmayıp halka kadar  inmiş olduğundan Türkçeleşmiş olmakla müellif bunu almakta tereddüt göstermemiştir.<br/>
<br/>
		Görülüyor ki &quot;oğlu-zade&quot; meselesi benim icadım değildir. Eskilerin çoğu bunu asıl şekliyle yazmış, bir kısmı ise  Arapça ve Farsça'yı Türkçe'den üstün görmenin verdiği gafletle &quot;zade&quot;yi tercih etmiş bununla değerlendikleri  kuruntusuna kapılmıştır.<br/>
<br/>
		Türklerde soyadının daima &quot;oğlu&quot; ile kullanıldığı hanedan isimleriyle de sabittir; Osmanoğlu, Karamanoğlu,  Aydınoğlu, Çengizoğlu gibi... &quot;Oğlu&quot; ile biten soyadları ailenin yalnız erkekleri için değil, kadınları için de kullanılır.  Bugün Türkiye'de yaşayan Osmanlı prensesleri &quot;Osmanoğlu&quot; soyadını kullanmaktadır. Hatta bunlardan biri,  Sultan Hamit'in kızlarından merhum Ayşe Sultan'ın 1960 yılında Güven Basım ve Yayınevi tarafından basılan  &quot;Babam Abdülhamit&quot; adlı kitabındaki imzası &quot;Ayşe Osmanoğlu&quot;dur.<br/>
<br/>
		Sırası gelmişken Kemâl Ayaldı'ya bir şey daha öğreteyim: &quot;Oğul&quot; kelimesi bugün her ne kadar erkek evlât  mânâsında kullanılıyorsa da aslında bu kelime sadece evlât demek olup Orkun yazıtlarından öylece geçmekte ve  &quot;Urı oğul&quot;(= erkek evlât), &quot;kız oğul&quot; (= kız evlât) şeklînde kullanılmaktadır. Hatta bugün bile kullanılan &quot;kız oğlan  kız&quot; deyiminde Orkun yazıtlarındaki dilin izleri gözükmektedir.<br/>
<br/>
		Bilmem, Bay Kemâl Ayaldı'nın Orkun yazıtlarından haberi var mı?<br/>
<br/>
		Yukarıdaki açıklamalardan sonra ortaya şu gerçek çıkmaktadır: Ben &quot;zade'yi &quot;oğul&quot; yapmış değil, &quot;zade&quot; şekline  haksız ve zoraki olarak sokulmuş bulunan &quot;oğul&quot;u asliyetine irca etmişimdir. Yani burada Kemâl Ayaldızade'nin  ürktüğü kafatasçılık yoktur ve kaç defa söylediğimiz, anlaşılan daha pek çok kere tekrarlayacağımız gibi  Türkiye'de bir tek kafatasçı vardır: O da Atatürk'tür.<br/>
<br/>
		Kemâl Ayaldi, &quot;zade&quot;yi &quot;oğul&quot; yaptıktan sonra, Türkçe olmadıkları için &quot;âşık&quot;, &quot;paşa&quot; ve &quot;tarih&quot; kelimelerinin de  Türkçeleştirilmesi gerektiğini söyleyerek bu kelimelere Türkçe (!) karşılıklar buluyor, &quot;âşık&quot; yerine &quot;tutkun&quot;,  &quot;paşa&quot; yerine &quot;orbay&quot;, &quot;tarih&quot; yerine de &quot;gecik bilim&quot; diyerek &quot;Aşıkpaşaoğlu Tarihî&quot; yerine &quot;Tutkunorbay Gecik  Bilimi&quot; demek gerektiğini ileri sürüyor. Maksat ciddi olarak bir fikri tartışmaksa bu türlü maskaralıklara lüzum  yoktu. Çünkü ben ne son yılların ortaya döktüğü, çoğu solcu olan özleştiricilerdenim, ne de sınırımı aşarak  bildiklerim dışında nazariye ileri süren iddialı bir insanım. Eski bir tarihçinin Arapçılık-Acemcilik kompleksiyle  değiştirilmiş soyadını orijinal Türk şekliyle söylemekten ve bunu söylerken ben den öncekilere istinat etmekten  başka bir şey yapmadım.<br/>
<br/>
		Sovyetlerde yaşayan Türkler'in soyadları yıllardan ve hatta asırlardan beri Rusça bir takı olan &quot;ef, yet, of &quot; ile  söyleniyor diye onları &quot;oğlu&quot; şekline sokmak nasıl bir suç veya İlmî yanlış sayılmazsa Arapça &quot;İbn&quot; veya Farsça  &quot;zade&quot; ile söylenen soyadlarını Türkçeleştirmek de kusur değil, aksine millî bir hizmettir.<br/>
<br/>
		Son yılların AzerbaycanlI müelliflerden, Ağaoglulu Ahmet'le Başkurt tarihçi Zeki Velidi'nin Rusya'da iken soyadları  &quot;Agayef&quot; ve &quot;Velidor idi. Bağımsız devletlerinin toprağına gelip de Ağaoğlu ve Velidi olmakla, bugün ikisi de  ölmüş bulunan bu Türkler kötü mü yaptılar? Beynelmilel güreş karşılaşmalarında Rus ve Bulgar takımlarında  bulunan Aliyefler, Mehmetoflar böylece anılıyor diye onların Alioğlu veya Mehmetoğlu olduğu hakikati ortadan  kalkar mı?<br/>
<br/>
		Bay Kemâl Ayaldi, şimdiye kadar en aşırı özleştirmecilerin bile özel isimlere dokunmadığını, benim bunu da  yaptığımı iddia ediyor. Bu da yalan. Tartışma konusu olan müverrihin adı &quot;Ahmet&quot;tir.<br/>
<br/>
		Değiştirmiş değilim. Soyadındaki sahte &quot;zade&quot;yi doğrusu olan &quot;oğlu&quot; şekline, daha öncekilere uyarak, irca ettim  Türkiye'de özel isim değiştiren tek kişi Atatürk'tür: Adana mebusu Zamir Bey'in adını &quot;Damar&quot;, Kâzım Özalp'in  oğlu İlterin adını da Teoman yapmıştır.<br/>
<br/>
		Şimdi bu tenkidi yapan Ayaldı'nın kültür seviyesini göstermek için bazı örnekler vereceğim:<br/>
<br/>
		1) Kemâl Ayaldi, tenkidinin başında diyor ki &quot;Eserin düzenleyicisi tarafından sahibine mahlas değiştirilmiş ve  Aşıkpaşaoğlu Tarihi oluvermiş.&quot;<br/>
<br/>
		Bu ibareden anlaşıldığına göre Kemâl Ayaldi &quot;mahlâs&quot;ın ne demek olduğunu bilmiyor. Haydi bir zahmete daha  katlanıp kendisine onu da öğretelim: &quot;Mahlas&quot; şairlerin şiirde kullandığı takma addır. Fuzûlî, Nâbi, Nedim gibi. Bu  şairlerin asıl adları başkadır. Ben burada söylemeyeyim de kendisi bir bilene sorup öğrensin, belki o zaman  aklında iyi kalır da müstakbel tenkitlerinde daha başarılı olur.<br/>
<br/>
		2) Ayaldı'nın gayet orijinal, misli bulunmaz bir namus telâkkisi var. Yazısında şöyle diyor.&quot;... Haydi yazar canı  istedi, yaptı diyelim! Ama Bin Temel Eser Seçim Heyeti diye, büyük büyük zevattan müteşekkil bîr heyet de  var benim bildiğim. Onlardan birinin olsun meşhur tarihçimize karşı hürmet hissi yok mu? İllâ bu mübarek zat  mezarından kalkıp yazarın yakasına yapışmak, kendi işini, kendi namusunu kendisi mi temizlemeli?&quot;<br/>
<br/>
		Gördünüz mü namus telâkkisini? Kendisine Aşıkpaşaoğlu dedik diye namusu elden giden müverrih mezarından  kalkacak, benim yakama yapışacak ve namusunu temizleyecek. Demek ki ben Aşıkpaşaoğlu demekle onun  namusuna taarruz etmişim. Ne şahane fikir.. Ne muhteşem prensip..<br/>
<br/>
		3) Yüksek tenkitlerini sıralarken &quot;zade&quot; yerine &quot;oğlu&quot; kullanıldı diye bundan sonra &quot;Fuzûlî&quot; yerine  &quot;gereksiz&quot;, &quot;Nâbî&quot; yerine de &quot;yok yok&quot; demek icap edeceğini söylemekten kendini alamıyor. Fuzûlî adını<br/>
<br/>
		kendisine bırakarak &quot;Nâbî&quot; hakkında da onu biraz aydınlatalım: Nâbî onun sandığı gibi &quot;nâ&quot; ile &quot;bî&quot;den ibaret  değil, &quot;saf&quot; mânâsına yelen &quot;nâb&quot;ın mensubiyet şeklidir.<br/>
<br/>
		4) Meğer ben bir de cinayet işlemişim. Kemâl Ayaldı'nın özene bezene yazdığı tenkidininsonlarında şu cümle var:  Bu kabil cinayetlerin vebalini gelecek nesiller hepimizin omuzlarına yükleyecektir.<br/>
<br/>
		Anlaşılan bu zat cinayetin de mânâsını bilmiyor. Yahut, kendisine telkin edilen bu yazıyı yazmakla ne kadar  gülünç ve zavallı olacağını idrak edemiyor.<br/>
<br/>
		Ben Aşıkpaşaoğlu Tarihi'ni 1949'da bir defa daha, asıl dili ile ve transkripsiyonla da neşretmiştim. O, popüler<br/>
<br/>
		değil, İlmî bir neşirdi. Ne Türkiye'de, ne de Batı ilim âleminde kimse Aşıkpaşaoğlu adına itiraz etmedi. Flatta şu  son haftalarda, Fatih'in sadrazamlarından Mahmut Paşa hakkında bir eser yayınlayan Ahmet Banoğlu bu eserinin  sonuna &quot;Aşıkpaşaoğlu Tarihine Göre Mahmut Paşa&quot; başlıklı bir bölüm ekleyerek benim neşrettiğim Aşıkpaşaoğlu  Tarihindeki Mahmut Paşa'ya ait bolümü aynen kitabına aldı. Tarihçi olan, yıllardır bu konuda yazılar yazan  Banoğlu'nun da bu konuda bir itirazı olmamıştır.<br/>
<br/>
		Şimdi sözü bitirelim: Ticarette vurgunculuk olur, amailimde olmaz. Aylarca emek çekilerek hazırlanmış bir kitabı  on dakikalık çırpıştırma ile yok etmeye kalkanlar ilmin sert şamarını yerler ve İlmî haysiyetleri varsa bundan  sonra okuyup öğrenmeden, bir konuya nüfuz etmeden kalem oynatmaya kalkmazlar.<br/>
<br/>
		ÖTÜKEN, 25 Eylül 1970, Sayı: 10<br/>
<br/>
		<b>EDEBİYAT FAKÜLTESİ TALEBE CEMİYETİNİN DEĞERLİ BİR İŞİ</b><br/>
<br/>
		Edebiyat Fakültesi Talebe Cemiyeti, Edebiyat Fakültesi Talebe Mecmuası adında bir mecmua neşretti, öteki  talebe cemiyetleri gibi edebiyatçılar da şimdiye kadar pek verimli işlere girişmiyorlar, yalnız danslı çay, balo,  mezun arkadaşlar şerefine kır eğlencesi, yeni profesörler şerefine Yalova seyahati gibi sönük hareketlerle iktifa<br/>
<br/>
		ediyorlardı. Bu sefer çıkardıkları mecmua ise attık bu gençlerin müspet ve faydalı işlerle uğraşmaya başladıklarını  göstermek itibarıyla sevinilecek bir eserdir. 70 sayfalık mecmuada maksadı anlatan kısa bir ilk sözden sonra şu  yazılar var:<br/>
<br/>
		Şükrü Ahmet Bey (edebiyattan): Bizde Türkçülük Cereyanının Kaynaklan (S. 5-15) Fevzi'ye Aptullah Hanım  (edebiyattan): Fuzulî'nin Gazellerine dair (S. 16- 23)<br/>
<br/>
		M. Reşat Bey (coğrafyadan): Büyük Sanayide Beyaz Kömürün mevkii (S. 24-33) Tolunay Hanım (tarihten):  Türklerde İslamiyet'ten Önce Destanı Tarih (S. 3-1-56) Adnan Cemil Bey (felsefeden):'Psikanaliz ve Terbiyedeki  Rolü (S. 57- 71)<br/>
<br/>
		Ne yazık ki mecmuanın sonunda, 72. sayfayı baştan baş dolduran bir de yanlış doğru cetveli var. Hâlâ yanlışsız bir  kitap veya mecmua çıkaramayışımız bizim için bir eksikliktir. Hem de millî bir eksiklik...<br/>
<br/>
		Çünkü bu yanlışların büyük bir kısmı da imlâmızın hâlâ mazbut olmayışından ileri geliyor.<br/>
<br/>
		Mecmuanın muhteviyatına gelince, mevzularını anlayabildiklerim için şunu cesaretle söyleyebilirim ki bu yazılar  yalnız değerli toplamalar ve hülâsalar değil, aynı zamanda orijinal yazılardır. Ben Edebiyat Fakültesinin Edebiyat  zümresinden yetiştim. Benim sınıfım o zamana kadar kî sınıfların en kuvvetlisiydi. Şunu memnuniyetle itiraf  ederim ki biz talebe iken bu kadar olgun eserler verecek bir kabiliyette değildik. Üniversiteye yıl başında getirilen  Yahudi hocalar kendi ilimlerini bu talebeye bir yılda verecek kadar cömert olmasalar gerektir. Onun için  talebenin bu İlmî terakkisinin sebeplerini kendinde aramak icap eder.<br/>
<br/>
		Bu mecmuada imzası olan beş gençten iki tanesi hanımdır ki ikisini de tanıyorum. Bu münasebetle şu kadar  söylemekten kendimi alamayacağım ki üniversite kızları arasında bu gibi ciddî mesaî mahsulü verenler daima  boyasız, süssüz ve sade olanlardan çıkıyor. Ötekiler boyanmaktan başka bir kabiliyet gösteremiyorlar.<br/>
<br/>
		Genç edebiyatçıların, mecmualarının ikinci sayısını daha iyi (yani imlâ yanlışı daha az) ve büyük çıkarmalarını  temenni etmeliyiz. Ben onlardan bazılarının yaptığı sömestr vazifelerini bilirim ki, orijinal olmamakla beraber,  kendi arkadaşları için hocalarının üç yıllık lâklâkıyatından daha istifadelidir. Aynı zamanda bu mecmualar liselerin  son sınıf talebeleri arasında da epey okunur sanırım.<br/>
<br/>
		Talebe Cemiyeti bu mecmualardan birer tane de bazı eski darülfünun hocalarına yollarsa onlar da şimdiye kadar  halledemedikleri bilmeceyi öğrenmiş olurlar.<br/>
<br/>
		Kır gezintileri bahsine gelince artık bunun askerî yürüyüşler mahiyetinde olmasını, Çanakkale yürüyüşünün pek  şanlı olmakla beraber kısa geleceğini ve bundan dolayı o kadar şanlı olmayan, fakat daha uzun olan yürüyüşlere,  meselâ bir Antalya yürüyüşüne hazırlanmak icap ettiğini Edebiyat talebesine arkadaşça hatırlatırım.<br/>
<br/>
		ORHUN, 1934, Sayı: 7<br/>
<br/>
		<b>BİZİM RADYO VE HOPARLÖRLERİ</b><br/>
<br/>
		Yukarıdaki başlık, Türkiye'deki aşırı solun iç yüzünü açıklamakla tanınmış Açlan Sayılgan'ın son eserinin adıdır.  Yıllardır &quot;Bizim Radyo&quot; adı ile Türkiye aleyhinde yayın yapan korsan radyonun söyledikleriyle bizdeki aşırı sol  gazete, dergi ve yazarların yazdıkları arasındaki, son derece dikkate değer benzerlikleri konu edinen bu kitap, bu  hususta verdiği toplu bilgi ile Türk aydınlarına yararlı, gafilleri uyarıcı ve hainleri kızdırıcı bir nitelik taşımaktadır.<br/>
<br/>
		Kitaptan öğrendiğimize göre Komünist Doğu Almanya'nın Leipzig şehrinde faaliyet gösteren &quot;Bizim Radyo&quot; 15  Mart 1958'de yayına başlamış, &quot;Hürriyet&quot; gazetesi 19 Martta bu radyoyu haber vermiştir. Radyonun ilk yöneticisi  bir numaralı vatan haini Nâzım Hikmet, onun 1963'teki ölümünden sonra da Gizli Komünist Partisi Başkanı olan  ve yine Türkiye'den kaçan Zeki Baştırmar'dır ki Yakup Demir takma adını taşımaktadır.<br/>
<br/>
		Açlan Sayılgan'ın verdiği bilgiye göre Bizim Radyonun asıl yöneticisi Profesör Herbert Melzig'dir. Aslında bir  komünist ajanı olduğu halde Nazilerin, arasına karışarak yükselmiş, ikinci Cihan Savaşında Ankara'da profesörlük  yapmış, 1945'ten sonra gerçek hüviyeti ile ortaya çıkmıştır.<br/>
<br/>
		&quot;Bizim Radyo&quot;nun Türkiye'ye yaptığı bütün yayın daima yıkıcıdır. Bu sebeple Millî Birlik Komitesi idaresini olduğu  gibi, İnönü Koalisyon Hükümetini, Suat Hayri Ürgüplü Hükümetini de hicvetmekten geri kalmamıştır. Bugün de  aynı şekilde neşriyatını AP iktidarına karşı yapmaktadır.<br/>
<br/>
		Açlan Sayılgan'ın eserinde asıl mühim olan nokta Bizim Radyo'nun neşriyatı ile bizdeki solcu gazete ve dergilerin  ağız birliğidir. Kitabın büyük kısmı bu benzerliğin örnekleriyle doludur.<br/>
<br/>
		Bugün birçok devletler gibi, Türkiye tarafından da tanınmamış bulunan Doğu Almanya Hükümeti, gerçekten  Rusya'nın bir peykinden, hattâ sömürgesinden başka bir şey değildir. Doğu Almanya'nın Leipzig şehrindeki bu  korsan radyo da, tabiî Rusya'nın izni ve direktifi ile yayın yapmaktadır. Şimdi Rusya ile aramızın sözde düzelmiş<br/>
<br/>
		bulunduğu, karşılıklı ziyaretlerin yapıldığı, Rusların bazı fabrikalar için bize krediler açtığı bir devirde bu korsan  radyonun hâlâ Türkiye aleyhinde neşriyat yapması, Sovyetlerle, herhangi bir devletle yapıla gelen şekilde iyi  ilişkiler kurabileceğini iddia edenlerin veya böyle sananların ne kadar yanıldıklarını gösteren emsalsiz bir tanıktır.  Varşova Paktı devletlerinde basın hürriyeti olmadığı, hele devletten ayrı bir radyonun bulunmadığı malûmdur.  Macaristan ve<br/>
<br/>
		Çekoslovakya işgalleri de Pakt devletlerinin Rusya istemedikçe herhangi bir harekette bulunmayacaklarını bütün  dünyaya ispat etmiştir.<br/>
<br/>
		Demek ki Rusya izin vermese kukla Doğu Almanya'nın bir şehrindeki gizli (!) radyo Türkiye aleyhinde yayın  yapamaz. Peki, dostluk nerde kaldı? Barış içinde birlikte yaşamak bu mu?<br/>
<br/>
		Bu kitabın okunmasını bütün aydınlara; astsubaylara, öğretmenlere, üniversitelilere tavsiye ediyorum. Çok kişi  bunları zaten bilir ama böyle hepsinin toplu bir halde bulunması gözleri daha çok açıyor ve bu ibret verici  manzara insanı derin derin düşündürüyor...<br/>
<br/>
		ÖTÜKEN, 1970, Sayı: I<br/>
<br/>
		İKİ MÜHİM MESELE<br/>
<br/>
		Son zamanlarda iki Türk bilgini tarafından iki mühim eser neşrolundu. Memleketimizin ilmine övünç verecek  kadar değerli olan bu iki eserden biri dil bilgini Besim Atalay tarafından yapılan Dîvan û Lügat it- Türk tercümesi,  ötekide tarih bilgini Uzunçarşılı-Oğlu İsmail Hakkı tarafından yazılan &quot;Osmanlı Teşkilâtına Medhal&quot; dır.<br/>
<br/>
		Kaşgarlı Mahmut'un ölmez eseri olan ve Arapça yazılan &quot;Dîvan û Lügat it-Türk&quot; dil, edebiyat, tarih, coğrafya,  etnografya bakımlarından pek mühim bir kitap olup Türk irfanının en yüksek âbidelerindendir. Biz Saka  destanının parçalarını, en eski Türk şairi olan &quot;Çuçu&quot; yu, on birinci asırdaki Türk boylarını, Karahanlılar çağının bir  çok teşkilâtını, on birinci asır edebiyatının zengin örneklerini ancak bu eser sayesinde öğrenebiliyoruz, ilk Türk  haritası da yine bu eserdedir. Büyük bir Türk milliyetperveri olan Kaşgarlı Mahmut, herhalde adına âbide  dikilecek değerde büyük Türkler'den biridir. Hiç değilse edebiyat fakültesi dershanelerinden biri onun adını  almalıdır. Üç ciltlik koca bir eser olan Dîvân ü Lügat ît-Türk’ün tek yazma ı, ömrünü ve servetini, yazma kitap  toplamağa vermiş olan Türk bilgini merhum Ali Emîrî tarafından bulunup alınarak Ali Emîrî kütüphanesine  konmuş ve sonra metin olarak Türk bilgini Kilisli Rıfat tarafından basılmıştı. Fakat hem kitabın Arapça olması,  hem de basımında bâzı yanlışlıklar yapılması dolayısıyla geniş, yığın tarafından istifade edilemiyordu.<br/>
<br/>
		Birkaç defa Türkçe'ye çevrilmesi için yapılan teşebbüsler boşa çıktığından millî kütüphanemiz büyük bir servetten  mahrum kalmıştı. İşte bu eksiği, eski bir Türkçü olan dil bilgini Besim Atalay tamamlamıştır. &quot;Dîvân ü Lügat it -  Türk'ü tercüme için Türkçe'yi ve Arapça'yı iyi bilmek şart olduğu gibi içi Türklük ateşiyle de yanmak lâzımdır.  Besim Atalay bu üç şartı kendinde toplamış olduğu için tercüme işi, ehline düşmüş demektir.<br/>
<br/>
		Aslı üç cilt eserin üç cildi de tercüme olunmuş, dördüncü cilt olarak asıl metnin fotoğrafı neşrolunmuştur. Besim  Atalay bu faksimileye &quot;Tıpkıbasım&quot; adını vermiştir. Türk fonetiğine uygun olan bu söz hiç şüphesiz faksimile'den  daha iyidir. Kelimelerin elifba sırası ile fihristini ihtiva edecek olan bir beşinci cilt de çıkarılacaktır.<br/>
<br/>
		&quot;Dîvân ü Lügat it-Türk&quot; de 700 kadar kelime olup dil yenileşmesi bakımından pek çok istifade edeceğimiz bir  kitaptır. Ayrıca eski Türklerin kültür ve medeniyeti hakkında da mühim malûmat vermektedir. Meselâ &quot;ütü&quot;  kelimesinin eski şekli olan &quot;ütük&quot; hakkında şu sözler yazılıdır: &quot;Mala biçiminde bir demir parçasıdır ki dikiş yerini  yatırmak için kızdırılarak elbise üzerine bastırılır&quot;. Demek ki 10-11. asır Türkleri ütüyü biliyorlardı. Bu, onların  yüksek bir maddî kültür seviyesinde olduklarını gösterir. Acaba ütünün mucitleri Türkler midir? Mendili icat  edenler Uygurlar olduğu gibi ütünün ilk önce Karahanlılar tarafından kullanılmış olması pek muhtemeldir.<br/>
<br/>
		&quot;Dîvân&quot;da dikkati çeken kelimelerden biri de &quot;Bakır sokum&quot;dur kî &quot;Merih&quot; demektir. Yıldızların ayrı adları olması  da bir milletin kültürce yüksekliğini gösteren delillerden biridir. Akrabalığa, hayvanlara, otlara, eşya ve âletlere  âit pek güzel isimler on birinci asır Türk cemiyetinin ileriliğini ispat etmektedir. Velhasıl bu kitap kültürümüzün  bir hâzinesidir. Bu hâzineyi bize kazandıran Besim Atalay Bey Türklüğe büyük bir hizmette bulunmuştur. Yine  onun himmetiyle, kelimeler harf sırası ile dizildikten sonra kitaptan istifade büsbütün kolaylaşacaktır.<br/>
<br/>
		Besim Atalay &quot;Maraş tarihi ve coğrafyası&quot;, &quot;Türk büyükleri ve adları&quot; gibi bir takım telif eserlerin de sahibidir.  Fakat muhakkak ki O Türk ilmi ve edebiyatı tarihinde &quot;Dîvân ü Lügat it-Türk&quot;ün mütercimi olarak anılacaktır.<br/>
<br/>
		Kaşgarlı Mahmut'un haritasının büyütülerek mükemmel bir şekilde basılmasını ve Türk okullarına yayılmasını da  Besim Atalay'ın yüce himmetinden beklemek hakkımızdır.<br/>
<br/>
		Uzunçarşılı-Oğlu İsmail Hakkı Bey, yıllardan beri Anadolu Türk tarihi ile uğraşan değerli bir bilgindir. Bilhassa  kitabeler ve Anadolu şehirlerinin tarihleri üzerindeki özlü eserleriyle tanınmıştır. Sivas ve Kütahya şehirleri  hakkındaki değerli eserlerinden sonra son olarak &quot;Anadolu beylikleri&quot; adlı eserini yazmıştı. Burada bahis mevzuu  ettiğimiz eseri ise I ciltlik &quot;Osmanlı Teşkilât Tarihi&quot; adlı eserinin mukaddimesidir. OsmanlIların medenî bakımdan  müteessir oldukları Selçuklular, Anadolu beylikleri ve Kölemenler'in teşkilâtlarından toplu ve sistemli bir şekilde  bahsetmektedir. Bir övünç olan bu cilt, İsmail Hakkı Bey'in ele aldığı mevzuu ne kadar temelli tuttuğunu gösterir.  Değerli bilginin arşivde nasıl yılmadan, bıkmadan çalıştığını bilenler zaten kendisinden başka türlü bir eser  bekleyemezlerdi. 545 sayfalık koca bir eser olan bu övünçte Abbasilerden başlayarak büyük Selçuklularda,  Anadolu Selçuklularında Anadolu beyliklerinde, İlhanlılar'da, Karakoyunlu ve Akkoyunlular'da ve Kölemenlerdeki  bütün teşkilât pek güzel ve sistemli bir şekilde anlatılmıştır.<br/>
<br/>
		İsmail Hakkı Bey'in tarih Belleten'i ile İslâm Ansiklopedisinde yazdığı mühim makaleleri okuyanlar onun bir  mevzuu nasıl aydınlık olarak kaleme aldığını bilirler. Osmanlı Devleti teşkilâtına medhalde de aynı açık ve sistemli  dil kullanılmış, şimdiye kadar bizim için pek çapraşık mevzular gibi gözüken teşkilât meseleleri icap ettiği kadar  tafsilâtla anlatılmıştır. Kitabın sonun 10 sayfa tutan bibliyografya, eserin nasıl bir emek mahsulü olduğunu  göstermektedir. Şunu da bilhassa işaret ederek söylemeliyim ki Uzunçarşılı-Oğlu İsmail Hakkı Bey'in gösterdiği  bibliyografya, hakkiyle gösterilmiş bibliyografyadır. Bununla ne demek istediğimi ilim ve ahlâk sahipleri iyi  anlarlar.<br/>
<br/>
		Bu mühim eserin öteki ciltleri çıktığı zaman tarihimizin pek büyük bir boşluğu dolmuş olacaktır. Büyük işler  memleket ve ilim aşkıyla yapılabilir. Üstat İsmail Hakkı da millî ve İlmî bir aşkla sıhhatinden bile feda ederek  ortaya böyle koca bir âbide koymuştur. O'nun, bundan başka bâzı mühim mevzular üzerinde de çalıştığını  biliyoruz. Ciddî bir ilim adamı olduğu için önceden eserlerini reklâm etmemektedir. Tarihle uğraşanlar onun  eserlerini ancak çıktıktan sonra öğrenmektedir.<br/>
<br/>
		Bu yazım dolayısıyla umumun dikkâtini bir noktaya çekmekten kendimi alamayacağım: Bize pek değerli eserler  kazandırdıklarından bahsettiğim iki bilgin de, ırk bakımından, su katılmamış Türk'tür.<br/>
<br/>
		Çınaraltı, 1941, Sayı: 17<br/>
<br/>
		<b>BÜYÜK BİR YANLIŞLIK</b><br/>
<br/>
		Üç yıldan beri çıkmakta olan &quot;Türk Kültürü&quot; dergisinin Türk kültürüne, Türk milletine, bir kelime Türklüğe yaptığı  büyük hizmetler ne kadar büyükse derginin gördüğü büyük rağbet de yarına güvenle bakmak için o derece  kuvvetli bir sebeptir. Bu derginin yanında &quot;Hayat&quot; müessesesinin yayınlanmakta olduğu aylık Tarih Mecmuasının  ve Yılmaz Öztuna tarafından şimdiye kadar 7 cildi çıkarılan Türkiye Tarihi’nin aydınlar tarafından gördüğü itibar,  milletin ciddi eserlere, kendi kültürüne ve geçmişe karşı duyduğu derin ilginin güzel ve sağlam belirtileridir. Bu  türlü eserleri yayınlayanların çok titiz ve dikkatli olmaları, bazı türlü yanlışlardan şiddetle kaçınmaları bir dinin  ilkeleri nasıl sokulamazsa yabancı bir kültürün Türk kültürü olduğunu ileri sürmek de o kadar yakışıksız olur.  Milletler bu gibi noktalarda çok titizdirler ve titiz olmaya da mecburdurlar.<br/>
<br/>
		Fatih, Türk tarihinin en büyük kişilerinden biridir. Onu cihan tarihinin en büyüklerinden biri, hatta en büyüğü  diye kabul edenler de vardır. Fakat Fatih, &quot;Kardeş öldürme &quot;yi kanun haline sokan padişahtır. Günümüzün  düşünüşü ile bu korkunç kanuna bakarak Fatih'i yüksek yerinden indirip yere çalmak pek kolaydır. Fakat  Türkler'in en eski çağlardan beri bir hanedan kanunu kuramadıkları, bu yüzden prenslerin daima taht kavgasına  girerek devleti bölünmek tehlikesiyle yüz yüze getirdikleri, özellikle Yıldırım Beyazıt'tan sonra bunun acıklı  örnekleri görüldüğü düşünülünce Fatih'e hak vermemek ve 'Kardeş<br/>
<br/>
		Öldürme&quot; kanununu, devleti parçalamaktan kurtarmak için düşünülmüş, acı bir çare diye kabul etmemek elden  gelmez.<br/>
<br/>
		&quot;Türk Kültürü&quot; dergisinin Ağustos sayısı &quot;zaferler&quot; sayısı olarak hazırlanmış ve büyük bir nüsha olarak  yayınlanmıştır. Tarihimizin türlü çağlarına ait zaferlerin bir araya toplanması elbette lüzumlu ve faydalı bir iştir.  Böyle bir eseri her ortaokul ve lise öğrencisine ezberletircesine okutmak da yapılmasını istediğimiz güzel bir  davranıştır. Fakat Türk zaferleri arasında &quot;Otlukbeli&quot; ve &quot;Çaldıran'ın da anılması millî şuur bakımından  bağışlanması imkânsız bir suçtur.<br/>
<br/>
		&quot;Otlukbeli&quot; savaşı Fatih'in OsmanlIlarıyla Uzun Flasan'ın Akkoyunluları arasında yapılmıştı ve Akkoyunlu ordusu  Osmanlı ordusundan daha Türk'tü. Çünkü Osmanlı ordusunda birkaç bin devşirme bulunduğu halde Akkoyunlu  ordusu baştanbaşa Türkmenler'den kurulmuştu. Bundan başka bugünkü Türkiye'nin yarısı, Fatih'te ise yarısı da  Uzun Flasan'da idi. Bu durum karşısında, yabancı milletlere karşı kazanılmış zaferler arasında bir kardeş kavgasını  da anmanın yeri var mıydı? Tıpkı bunun gibi bir kardeş kavgası olan Çaldıran savaşı burada yazılmalı mıydı?  &quot;Çaldıran&quot;, &quot;Otlukbeli&quot; ve daha öncesine giderek &quot;Çukurova&quot; savaşı yiğitlik örneği olarak daima anılacak  vuruşmalar olmakla beraber bunları Türk çocuklarına acı kardeş kavgaları diye göstermek ve bundan yarın için  dersler çıkarmak dururken sanki başka bir millete karsı kazanılmış zaferlerimiz gibi onlarla birlikte sıralamak  yanlıştır.<br/>
<br/>
		Hele bu yanlışı yapan &quot;Türk Kültürü&quot; dergisi olunca yanlışlık korkunç denecek kadar üzücü oluyor. Türk  Kültürü'nün, bu yanlışı düzeltmesini bekliyoruz.<br/>
<br/>
		ÖTÜKEN, 1965, Sayı: 21<br/>
<br/>
		<b>SESSİZ HİZMETLER</b><br/>
<br/>
		Türkiye'de siyasî ve İçtimaî alanlarda bir gürültü ve kargaşalık alabildiğine giderken kendi köşelerine çekilmiş bazı  vatandaşların yurtlarına, milletlerine sessizce hizmette bulunduklarını görmek, sıkıntılar arasında biraz huzur  verici oluyor. Evvelce bir defa dokunduğum bu konuya şimdi bir daha gelmek istiyorum:<br/>
<br/>
		1) Atatürk Üniversitesi'nin çalışkan öğretim üyelerinden M. Kaya Bilgegil, &quot;Ziya Paşa Üzerinde Bir Araştırma&quot;  adlı 570 sayfalık bir kitap neşretti. Eserlerin değerinin sayfa sayısıyla verilemeyeceği muhakkaksa da baştanbaşa  vesikalar, mukayeseler ve incelemelerle dolu olan bir kitaptaki sayfa sayısı da herhalde değer unsuruna  eklenebilir. Çünkü Bilgegil bu incelemesini yapmak için İngiltere'ye kadar giderek Ziya Paşa'nın oradaki hayatı  bakımından ehemmiyetli bazı vesikaları ilk defa ortaya koymuş ve Ziya Paşa hakkında şimdiye kadar yapılan  incelemelerin en mükemmelini vücuda getirmiştir. Tanzimat Çağı Edebiyatı oldukça kısa bir devreyi içine almak  ve üzerinde duranlar hayli kalabalık olmakla beraber derinliğine inebilenler pek az olmuştur. Bunlar da başlıca iki  kişi olup biri Ankara'da Fevziye A. Tansel, biri de Erzurum'da Kaya Bilgegil'dir.<br/>
<br/>
		Bilgegil bu eseri hazırlamak için İngiliz kaynaklarına, Başbakanlık Arşivine, Londra'daki Türk Büyük Elçiliği  Arşivine, Fransızca eserlere, vilâyet gazetelerine, yabancı gazetelere, yıllıklara kadar uzanmış, ele aldığı konu için  en küçük bilginin bulunduğu eserleri bile ihmal etmemiştir.<br/>
<br/>
		Bilgegil daha 1959'da yayınladığı &quot;Abdülhak Hâmid'de Allah Fikri&quot; adlı incelemesiyle de, ele aldığı konulardaki  derine gidiş kabiliyetini göstermişti. Ziya Paşa hakkındaki bu son eseri ise, zannederim, Türk Edebiyatı Tarihinde  klâsik bir ana kaynak olarak kalacaktır.<br/>
<br/>
		İlim adamı, gazetelere siyasî makaleler yazan parti kavgalarına karışan adam değildir. Fler ilim adamının da siyasî  bir temayülü olması tabiidir. Flatta bir partiye karşı aşırı taraftarlığı da bulunabilir. Fakat bu duygusunu mücadele  haline getirmez. Bu duyguları mücadele haline getirenler ilme bir şey katmaktan âciz, profesörlüğü şantaj  vasıtası yapan sokak profesörleridir. Gerçekten ilim adamı ise ilme yeni bir şey katan adamdır ve galiba  yönetmeliklerde bu kayıt da vardır. Lise öğrencisi olduğu zamanlarda bile ilim aşkını göstermiş olan Bilgegil,  yaşının olgunlaştığı bu yıllarda kendisinden beklenenleri vermeye başlamıştır. Tebrik ederiz.<br/>
<br/>
		2) &quot;Şevket Rado&quot;, Yirmi sekiz Mehmet Çelebi'nin Fransa Sefaretnamesi'ni bir miktar sadeleştirerek ve o çağa ait  güzel ve bol resimler koyarak &quot;Yirmi sekiz Mehmet Çelebinin F an a Seyahatnamesi&quot; adıyla yayınladı.<br/>
<br/>
		Eski eserlerimizi yeni harflere çevirerek ve dilimizi bugünkü neslin anlayacağı hale getirerek basmak büyük bir  hizmettir. Bir milletin çocukları kültür, edebiyat ve sanat eserleri diye yalnız tercümeleri okursa &quot;benim  milletimin eseri yok mu?&quot; diye aşağılık duygusuna kapılabilir. Nitekim kapılanları bol bol görüyoruz. Bu bakımdan  Şevket Rado'nun bu eseri büyük bir millî hizmettir. Daha önce de Barbaros'un hâtıralarını aynı şekilde, Hayat  Tarih Mecmuası &quot;nda yayınlamıştı.<br/>
<br/>
		Taha Toros'un bir mukaddimesiyle çıkan seyahatname büyük boyda, birinci hamur kâğıda basılmış, 80 sayfalık  bir eser olup dipnotlarında gerekli açıklamalar ve hicrî tarihlerin milâdiye çevrilişleri istifadeyi kolaylaştırıyor.  Türk ve Fransız kaynaklarından alınan o zamana ait resimlerin nefis baskıları eseri cidden güzelleştirmiş ve  okumayı zevkli hale getirmiştir.<br/>
<br/>
		Devletçe &quot;1000 Temel Eser&quot;in basıldığı şu sıralarda, bu işin ehli olduğunu ortaya koyan Şevket Rado'ya da mühim  kaynaklardan biri hazırlatılamaz mı?<br/>
<br/>
		Söz Şevket Rado'ya gelmişken onun yeni öğrendiğim bir özelliğini de söylemeden geçemeyeceğim: Şevket Rado  eskiden, 1930-19407arda şairmiş ve soyadı kanunundan önce, bunları okuldaki adı ile, &quot;Şevket Hıfzı&quot; imzasıyla  neşredermiş. Eski zamanın şairi, bugünün fikir adamı Şevket Rado, bu eski manzumeleri &quot;Şiirler&quot; adı ile toplayıp  bastırmış ve şiire yönelişinin tarihçesini de eserinin başına koymuş.<br/>
<br/>
		Burada mühim bir noktaya işaret etmek istiyorum: Şevket Rado'ya şiir zevkini veren Fransızca öğretmeni  Nurullah Ataç olmuş.<br/>
<br/>
		Nurullah Ataç, edebî kültürü ne olursa olsun anormal bir insandı. Öztürkçe diye uydurma dili ortaya ilk  atanlardan biri ve belki birincisidir. Şevket Rado'nun yerinde iradesi ve karakteri zayıf birisi bulunsaydı bu  anormal öğretmenin tesirinde kalarak yazacağı şiirler, bugün örneklerini bol bol gördüğümüz ucubelerden ibaret  kalırdı. Halbuki Şevket Rado'nun (yani Şevket Hıfzı'nın) şiirleri hece vezninin pürüzsüz örnekleridir ve çoğunda,  maraziliğe kaçmayan gençlik hassasiyetinin izleri vardı. Fakat ben Şevket Rado'nun &quot;şiir devrini&quot; aşıp &quot;şuur devri&quot;  ne girmesinden memnunum. Şiirde kalsaydı memlekete bugünkü kadar faydalı olamayacaktı. Bugün şiirden çok  fikre muhtacız da ondan...<br/>
<br/>
		3) &quot;Yeni Yayınlar&quot; Ankara'da 11 yıldır çıkan bibliyografya dergisidir. Muharrem Mercanlıgil tarafından  çıkarılmaktadırlar, Mercanlıgil bîr vakitler Millî Kütüphane'de çalışırdı. Şimdi asıl mesleği olan öğretmenliğini  yapmakta imiş. Derginin başlıca görevi, yeni çıkan eserleri tanıtmak ve kitap bilgisi hakkında kısa, özlü yazılar  koymaktır. Ben bu eserin her nüshasını elimde renkli bir kalem olduğu halde karıştırır, beni ilgilendiren yeni  eserlerin yanına renkli bir çarpı çizer, sonradan o eseri edinmek için hazırlık yaparım. Bu işi de gecenin geç  saatine, yorulduğum zamana bırakır, böylece dinlenmiş olurum. 1970'in Aralık ayına ait sayıyı da aynı tempo ile  karıştıra karıştı ra son sayfaya gelince birdenbire içim zehirle doldu: Kara çerçeve içinde &quot;Turgut Mercanlıgil&quot;  (24.9.1965-5.12.1970) başlıklı bir yazıt. Yedi yaşında hayata veda eden bir yavrunun, Muharrem Mercanlıgil'in  oğlunun acı haberi ve altında şu sade, fakat gönülden kopmuş olduğu için çok tesirli satırlar:<br/>
<br/>
		Oğuz soyunun duru güzeli, pehlivan yavrum, oğul Turgut'um, yanıma gelmedin. Masamı karıştırmadın. Sesini  duyurmadın. Turgut'um gitti. Kitapları okuyamadan gittin. Senin için biriktirdiğim kutular dolusu pullara  bakamadan gittin. Para-madalya-nişan koleksiyonumuzla meşgul olacak duruma gelemeden gittin. Dede'nin  İstiklal Madalyası'nı göğsüne takamadan gittin. Ölümün de güzeldi. Altın ipek saçlarını ellerimle düzelttim.  Boncuk gözlerin gene gülüyordu. Gürbüz yavrum gittin. Bir şey söyleyemeden, bir yazı yazamadan gittin,  melekler gibi; Afşin Sançar gibi, Çetin E. Güney gibi, Doğan Kardeş gibi uçup gittin. Oğul Turgut'um bizi bırakıp  gittin. Annen, doğum tarihini, hatıra olsun diye bir kitabın kapağına bastırmıştı. Ölümünü yazmak da bana  mukaddermiş. Dedem, cepheden yazdığı son mektubunda, babama &quot;ciğer köşem oğlum&quot; demiş. Babam da bana  öyle yazardı. Ben de sana diyorum.<br/>
<br/>
		Yavrum Turgut'um, &quot;Ciğer köşem oğlum&quot; benim. Muharrem MERCANLIGİL<br/>
<br/>
		Sessiz hizmet edenlerden bahsederken, yazımın böyle acıyla bileceğini düşünebilir miydim? Hele yazıda  Afşin'den bahsedilmesi beni çok içlendirdi ve Orhun Yazıtlarındaki &quot;Zamanı Tanrı yapar.<br/>
<br/>
		İnsanlar hep ölmek üzere doğmuştur&quot; cümlelerini hatırlayarak &quot;Ölümlerde ne büyük haksızlıklar oluyor&quot; dîye  düşündüm.<br/>
<br/>
		Tanrı'nın esirgenliği küçük Turgut Mercanlıgil'in üzerine olsun. ÖTÜKEN, 1971, Sayı: 2<br/>
<br/>
		<b>SOLUN 94 YILI</b><br/>
<br/>
		Türk fikir bayatına &quot;İnkar Fırtınası&quot; adlı eseriyle giren Açlan Sayılgan, memleketimizdeki solculuk ve komünizm  üzerinde esaslı eserler verdikten sonra nihayet &quot;Sol'un 94 yılı&quot; adındaki büyük kitabını yayımladı, &quot;inkâr  Fırtınasında belirttiği gibi, kendisi bir zamanlar komünistlerin arasına girip samimi olarak onlarla çalışmış, fakat  bu fikrin bir &quot;haksızlığa uğramış insanları kurtarmak&quot; kaygısıyla değil, &quot;Moskova'ya ajanlık etmek&quot; niyetiyle  yürütüldüğünü görünce bir kâbustan silkinir gibi kendine gelip aralarından ayrılmış ve vatan düşmanı olduğunu  anladığı komünizmin karşısına dikilmiştir. Vaktiyle aralarında bulunmuş olması dolayısıyla Açlan Sayılgan'ın  komünizm hakkındaki düşüncelerinin hususî bir değeri vardır. Uzmanlar dışında, başkalarının göremediği,  sezemediği taktik ve maksatlarını anlar. Bundan başka çok okuyan bir fikir adamı olmak sebebiyle de  komünizmin Türkiye'de ve dünyadaki durumunu iyi bilir. Nitekim &quot;Solun 94 Yılı&quot; Türkiye'de 1871-1965 yılları  arasındaki solculuğu anlatmakla beraber dünya komünizminin bizdekilerle olan ilişkisini de gözden  kaçırmamakladır.<br/>
<br/>
		Bibliyografya ve endeksiyle birlikte 512 sayfa tutan kitabın sonunda, numarasız bir formada tanınmış  komünistlerin resimleri, en son sayfada da kitabın fihristi bulunmaktadır.<br/>
<br/>
		Kitabın &quot;Giriş&quot; bölümünde (s. 7-14) müellifin Türkiye'deki sosyalistler hakkındaki görüşleri ilgi çekicidir. Açlan  Sayılgan'a göre 1960'tan sonra başlayan sosyalist gelişmesi henüz &quot;moda&quot; vasfını taşımakta, taktik ve stratejileri  fantezi olmaktan ileri gidememekte, Nurettin Topçu'nun özel sosyalizmi ise bu fikrin ilkelerini Peygamberde  bulmaktadır. Memleketimizin her alanındaki davranışları ve fikirlerin modayı ve fanteziyi aşamadığını düşünmek  Açlan Sayılgan'ın hükmündeki doğruluğu teyit etmektedir. Üniversiteler, endüstrileşmek, beş yıllık planlar,  partiler arası mücadelelerde de aynı fanteziyi görmekteyiz.<br/>
<br/>
		Buna karşılık &quot;Tanzimat&quot; hakkındaki hükmüne katılamıyoruz. Açlan Sayılgan şöyle diyor: &quot;Tanzimat, Osmanlı  Devleti'ni o güne kadar iktisaden de bağımsız tutmağa çalışan gruplara karşı, Avrupa sermayesinin Osmanlı  İmparatorluğu içinde iş görmesini sağlayabilmek için yapılmış bir harekettir.&quot;<br/>
<br/>
		Tanzimat hareketinin sonunda Avrupa sermayesinin Türkiye'ye girerek milleti sömürmüş olması bu hareketin  onlar hesabına yapılmış olduğunu göstermez. Pusuda bekleyen Avrupa sermayesinin bundan faydalandığını  ortaya koyar. Bir örnek vermek için 27 Mayıs 1960 hareketini gösterebiliriz: Bu hareketten aşırı sollar ve  komünistler faydalanmış, su yüzüne çıkmış. Millet Meclisine kadar girmiş ve propagandasını aralıksız  sürdürmüştür. Fakat 27 Mayıs hareketi onları için yapılmış değildir.<br/>
<br/>
		İhtilâllerden, darbelerden, karışıklıklardan, hattâ seçim kavgalarından yabancıların, azınlıkların, şer kuvvetlerinin  faydalandığı sosyal bir gerçektir. Buna da bîr örnek vermek için Amerika'yı gösterebiliriz. Amerikan milletinin<br/>
<br/>
		çoğunluğu tarafından sevilmediği ve kendilerinden sayılmadığı muhakkak olan zenciler her seçimde, oylarını  kazanmak isleyen partilerin verdiği tavizlerle, biraz daha hak kazanmaktadır.<br/>
<br/>
		Müellif, II. Abdülhamit'in durumunu ve tutumunu objektif olarak mütalâa ederken düşündürücü bir bilgi de  veriyor: &quot;Jön Türkler hareketi gizli olarak yürütülürken, dış yardım kaynaklan İngilizler ve Fransızlar, bilhassa  İngilizler Mason locaları idi&quot; diyor. Jön Türkler tarihe vatansever olarak geçmiştir. Acaba, kendi rejimini, bu rejim  kötü bile olsa, yıkmak için yabancılardan para almak hainlik değil de normal bir davranış mıdır? İnsan  topluluğunu insan yapan bir takım nizamlar ve kaideler hesaba katılır, bu nizamların başında beşerî ve ferdî ahlâk  bulunduğu düşünülürse bu davranışa normaldir denilemez. İngiltere ve Fransa gibi o zamanki Türkiye'yi yok  etmeye çalışan devletlerin fertlerinden veya derneklerinden para almak ahlâkî bir hareket değildir. Ahlâkî  olmayan hareket öldürücü bir hastalığın mikrobu gibidir. Bir yere girdi mi oradan hayır gelmez. Jön Türk  hareketinin sonu malûmdur.<br/>
<br/>
		Eserin bize anlattığına göre Osmanlı İmparatorluğundaki ilk sosyalist hareketler Gayri Türkler tarafından  başlatılmıştır. Marksist fikir hareketlerini ilk öne sürenler Ermeni komitalarıdır. Osmanlı tarihinde kanlı birer iz  bırakmış olan Hınçak ve Taşnak komitaları, Marksizm'in Türkiye'de ilk mümessilleridir. İkinci Meşrutiyette  Osmanlı İmparatorluğu'nun Rumeli bölgesinde de sosyalizm Bulgarlar, Yunanlılar ve Yahudiler sırasında  yayılmıştı. Müellif bu durumu şu satırlarla ifade ediyor: &quot;Şunu hemen belirtelim ki Osmanlı imparatorluğu  içindeki sosyalist kaynaşmalar Türk unsurunun hareketi olmayıp Yahudi, Rum, Bulgarların bir hareketi idi. Türkler  yalnız İstanbul'da küçük bir azınlık olarak sosyalist fikirlere ilgi gösterdiler&quot; (s. 26)<br/>
<br/>
		Açlan Sayılgan, ilk sosyalist şahıslara ait bilgi verirken hazmedilmemiş bir sosyalizmin insanları nerelere  sürüklediğine dair örnekler de gösteriyor. İlk sosyalistlerden Baha Tevfik (1884-1914), müellifin ifadesine göre  &quot;Milliyetçilik aleyhtarı idi. Balkan bozgununun sebebini milliyetçilikte buluyordu. Türk tarihi ve mazisi onun için  Yeniçeri kavgalarından ibaretti&quot;. Türk tarihi hakkında bu kadar sakat görüşü olan bir adamın devlet nizamı ve  millet geleceği üzerindeki fikirleri elbette hiçbir değer taşımayacaktı. Tabiî ilimlerde bilgi sahibi olmasına rağmen  tarih ve edebiyat hakkında hiçbir şey bilmemesi Baha Tevfik'i gülünç hükümlere sürüklemiş &quot;mazi gibi milliyet de  istibdaddır&quot; diyip işin içinden çıkmıştır.<br/>
<br/>
		Meşhur Sadrazam Küçük Sait Paşa'nın oğlu olan Ali Namık (1885-1953) ise köklü bir aileden gelmenin ve iyi eğitim  görmenin tesiriyle olacak, daha mantıkî düşünüyordu. Ali Namık, sınıf savaşının mutlaka gerekli olmadığına,  bundan fayda yerine zarar doğacağına inanmaktadır. Grevlerin aleyhindedir.<br/>
<br/>
		Grevle sağlanacak refahın sağlam olmadığına kabildir. Yapılması gerekli iş reform hareketidir, Ali Namık mülkiyeti  millileştirmenin tedrici olmasına taraftardır.<br/>
<br/>
		Nüzhet Sabit (1883-1919) ise sosyalistten çok Türkçü ve Turancıdır. Onun &quot;Kırk Beş Bin Tunguz&quot; ve &quot;Tomris'in  Rüyası&quot; adlı büyük hikayeleri tam bir Turancı görüşüyle yazılmıştır. Açlan Sayılgan'ın bu hikâyeleri görmediği  anlaşılıyor.<br/>
<br/>
		Sosyalizmin çağımızda gaye değil, vasıta ve alet olarak kullanıldığını Açlan Sayılgan da kabul ederek eserinin  birinci bölümünde (s. 53-54) bunu şöylece açıklıyor:<br/>
<br/>
		Osmanlı İmparatorluğu'nun ilk işçi sendikaları Selanik'te kurulmuştu. Üyelerinin çoğunluğu Ermeni, Yahudi,  Bulgar ve Rum'du. Sosyalist olarak Meclis-i Mebus'ân a girmiş mb slar da bu sosyalist teşekküller tarafından  desteklenmiş Bulgar ve Ermeniler idi. Daha doğrusu sosyalizm, Bulgar ve Ermeni milliyetçilerinin ellerinde<br/>
<br/>
		kurtuluş bayrağı idi. Yahudiler (Siyonizm) için ise paye Filistin'de bir vatan elde etmek idi. Bundan dolayı Osmanlı  imparatorluğu'nun parçalanması, Bulgar ve Ermeni Komitacılarının sosyalist olmakla birlikte Osmanlı Sosyalist  Fırkası'na itibar etmeyişlerinin nedeni, gayelerinin sosyalizm olmadığına delildir, istiklâl peşinde koşan Bulgar ve  Ermeni milliyetçileri kendilerini &quot;Osmanlı&quot; hissetmiyorlardı. Bu milliyetçi grupların, sosyalizmi, kurtuluşları için  vasıta almaları Marksın mazlumların hâkim sınıflardan öç alma duygusuna bağlanabilir.<br/>
<br/>
		Tarihî bir gerçek olan bu satırları, Türkiye'de yaşayan herkesi bu vatanın halis evlâtları sayan ganilere ithaf  ediyorum. Felâketlerden ibret almayanlar için tarihin hayat hakkı tanımadığını bir kere daha hatırlatırım.<br/>
<br/>
		Sosyalistlerin iç yününü gösteren bir diğer örnek de uzun müddet Paris'te yaşamış olan Doktor Nevzat adında bir  orijinal sosyalistin millî bir davadaki görüşüdür. Bu sosyalist 1913'te yazdığı &quot;Ahaliye Davet&quot; adlı risalede  Edirne'nin Bulgaristan'a verilmesini istiyordu (s. 60)<br/>
<br/>
		Açlan Sayılgan &quot;Soldaki Çatlaklar&quot; adlı eserinde belirttiği gibi bu eserinde de komünistlerin ikiye ayrıldığını, bir  kısmının Ortodoks yani aşırı ve mutaassıp grup, bir kısmının da mahallicilik güden daha makul bir zümre  olduğunu ortaya koyuyor. Önünde sonunda komünizmin de parçalanacağı bir zaruretidir. Tito hareketiyle  başlayan, Rus ve Çin komünizmleri şeklinde rekabetle gelişen, Romanya ve Çekoslovakya'nın kendilerini  sıyırdıkları komünizm Rusya'da bile eski vahşetini kaybetmiş, Macar ihtilâlinde ordu sevk eden Ruslar, Çeklere  karşı aciz kalmıştır, insanlık tarihinin büyük ve tabiî bir mahsulü olan milliyet ne kuvvetle, ne de karşı ideoloji ile  ortadan kaldırılamaz. Rusya, sonun başlangıcındadır. Yani parçalanmaya mahkûmdur. Onun süper devlet olması  bu parçalanmayı önleyemez. İmparatorlukların kemali zevaldir. İkinci Cihan Savaşı başlarken tek süper devlet  olan İngiltere'nin bugünkü durumu bu hakikati ortaya koymaktadır.<br/>
<br/>
		Fakat Rusya'nın zevale mahkûmiyeti, daha bir süre birçok insanın ona bağlanmasına engel olamayacaktır.<br/>
<br/>
		Açlan Sayılgan'ın eserinde Türkiye Komünist Partisi'ne başkanlık edenler hakkında verilen bilgi bir yönden çok  ibret vericidir. Malûm olduğu üzere komünistlerdeki hiyerarşi bir tuhaftır. Sovyet devletinin protokolünde bir  numaralı şahsiyet parti genel sekreteridir. İkincisi başbakan, üçüncüsü devlet başkamdir. Bu sebeple komünist  partisinde genel sekreter gerçekte partinin başkanı demektir. Komünist hücrelerinde de başkana sekreter denir.  Türkiye Komünist Partisine başkanlık edenlerden en mühimi ve körü körüne Rusya taraftarı olan İkincisi Doktor  Şefik Hüsnü Değmer ve Nazım Hikmet Verzanski'dir. Tuhaf bir tesadüfle bunların ikisi de Türk menşeli değildir.  Şefik Hüsnü, Selanikli Yahudi dönmesi; Nazım Hikmet ise PolonyalIdır.<br/>
<br/>
		Komünist hareketine karışmış, gizli komünist partisine başkanlık etmiş birçok kimsenin adı Açlan Sayılgan'ın  eserinde sıralanıyor. Bunlardan bir haylisinin bir mahallicilik yünü olduğu belirtiliyor. Yani onlar Şefik Hüsnü ve  Nazım Hikmet gibi kürü körüne Moskova aleti olmuyorlar da hiç olmazsa komünizmin Türkiye şartlarına  uydurulması üzerinde bazı fikirler ileri sürüyorlar. Bunun sebebi nedir? Acaba Şefik Hüsnü ve Nazmı Hikmet Türk  soyundan olmadıkları, kendilerini Türk duymadıkları için mi bu milletin bekası ile hiç ilgili görünmüyorlar? Bu  konu, üzerinde durulmaya değecek kadar mühimdir. Bir etüt olarak işlenmelidir. En mutaassıp komünistlerden  Sabıka Zekeriya'nın da bir Selanik Yahudi dönmesi oluşu, adları sayılanlar arasında Gayrı Türkler'in bir hayli  bulunuşu dikkatten kaçacak gibi değildir.<br/>
<br/>
		Komünizme bulaşmış olanlar arasında sonradan hükümette ve Halk Partisi’nde veya devlet memuriyetinde  bulunmuş şahıslar da dikkati çekiyor: Prof. Hamit Sadi, Prof. Ali Yar, Halk Partisi’nin Maliye Bakanı Nurullah Esat  Sümer, Tarih Kurumu Başkanı Şevket Aziz Kansu bunlardandır. Daha sonraki devrelerde Sadrettin Celâl, Haşan Ali  Ediz, Sabahattin Ali, Mahsur Tekin gibi komünistlere devlet teşkilâtında yer verilmesi, Sadri Etem’in mebus  yapılması ve daha bunun gibi bir yığın davranışlar Halk Partisi hükümetlerinin ileriyi iyi göremediklerini ispat  eder. Meselâ Sadrettin Celâl gibi Komintern’den emir alan ve Türkiye'de Gizli Komünist Partisi'ni harekete  geçiren birisinin Yüksek Öğretmen Okulunda pedagoji öğretmeni ve üniversitede profesör yapılması bağışlanır  bir gaflet değildir. Aynı kısa görüşlülük Demokrat Parti iktidarında da devam etmiş genel af sırasında  komünistlerin de bundan faydalanmasını Demokrat Parti içindeki sollar bir hile ile sağlamışlardır.<br/>
<br/>
		Devlet başındakilerin bu türlü yanlış davranışlarını milletler çeker. Sadrettin Celâl'in öğretmenliği ve profesörlüğü  sırasında komünizmin ne olduğu, Türkiye hakkındaki niyetleri artık iyice anlaşılmıştı. Böyle olduğu halde  Moskova'ya bağlı bir adamın öğretmenlik gibi tesirli bir alana yerleştirilmesi aklın alacağı işlerden değildir.<br/>
<br/>
		Çoktan beri Türk kamu oyunca bilindiği ve Açlan Sayılgan'ın kitabında da yazıldığı gibi Ruslar, komünizmin ilk  aylarında başlayarak Türkiye'de de propaganda faaliyetine başlamışlar ve Türkiye'yi kolay bir oldu-bitti ile  kündeden atıp komünistleştirmek istemişlerdir. Başlangıçta komünizmin ne olduğu bilinmiyor, Lenin'in  yalanlarını inananlar bu rejimin milletlere istiklâl, insanlara hürriyet getirdiğine kanıyordu. Gerçekte Lenin bir kin  ve intikam grubunun mümessilidir. Gayeye vurmak için her türlü vasıtaya başvurmaktan çekinmez ve onun için  ahlâk kaidesi diye de bir şey yoktur. Lenin hakkında Prof. Zeki Velidi Togan'dan işittiğim bir fıkrayı burada  zikretmekte fayda vardır;<br/>
<br/>
		Bolşevik ihtilâlin başında Rusya imparatorluğu karmakarışık bir durumda iken Zeki Velidi Togan bir gün Lenin'le  yaptığı bir konuşmada lüzum görerek ona: &quot;Atalarımız sözlerinde duran insanlardı&quot; demiş, Lenin buna:  &quot;Atalarınız çok budala insanlarmış&quot; diye karşılık vermiştir. Komünizmin başı ve ruhu olan adamın bu cevabı  komünizmin ruhunu göstermeye kâfidir. Oysa ki insanlık söz ve şeref üzerine kurulu bir topluluktur. Bunun gibi,  doktor Şefik Hüsnü de siyasetle uğraşmayacağına dair söz vererek Türkiye'ye döndüğü halde bu şeref sözünü  hiçe sayarak derhal komünist faaliyetine başlamıştır (s. 228).<br/>
<br/>
		Lenin'e herkesin inandığı bir çağda Mustafa Kemal Paşa onu şüpheyle karşılamış, hakkında bir şey bilmediği  komünizmi öğrenmek için Rusya'ya, Baku kongresine adamlar göndermiş, anlayacağını anlamış, Ruslardan  faydalanmak için komünist oluyor gibi gözükmüş, hattâ bir gün Vekiller Heyetinde &quot;komünist olacağız&quot; diyerek  bu sözün Ruslar tarafından duyulmasını sağlamış, bir komünist partisi kurarak bu cereyanı kontrol altına almış,  nihayet, Ruslardan alacağını aldıktan sonra komünist partisini kapatıp komünistleri mahkemelere sevk etmiştir.  Meşhur: &quot;Türk âleminin en büyük düşmanı komünizmdir. Her görüldüğü yerde ezilme&quot; sözünü bu sırada  söylemiştir. Onun içindir ki komünistler Atatürk'ten nefret ederler. Mustafa Kemal Paşa'nın Kurtuluş Savaşı  sırasında çok büyük bir enerji ve zekâ eseri göstererek herkesten, her şeyden faydalandığı hakkındaki görüşe  Açlan Sayılgan yeni bir nokta daha ekliyor: Arif Oruç'un Çerkez Ethem ve Komünizm hakkında Atatürk'e ajanlık  etmiş olabileceğini iddia ediyor (s. 144 ve 149).<br/>
<br/>
		Yine Açlan Sayılgan'dan öğrendiğimize göre Türk Komünist Partisi, Sovyet elçiliğinden para yardımı görmüştür (s.  185). Dar gelirli kimseler tarafıdan çıkarılan ve hemen hiç satılmayıp parasız dağıtılan bir sürü derginin zihinlerde  yaratığı soru işareti böylece cevabını bulmuş oluyor. Zamanımızda İstanbul ve Ankara gibi büyük şehirlerde sırf  Sovyetlerden aldıkları para ile geçinen ve görevleri, işaret aldıkları zaman kargaşalık çıkarmak olan insanlar<br/>
<br/>
		bulunduğu hakkındaki söylentiler, sırf bir tahmin ve kuruntudan ibaret olmasa gerekti. Komünistler tutuklandığı  zaman Moskova'dan onlara para yardımı yapılması da (s. 189) ayrı bir delildir.<br/>
<br/>
		Açlan Sayılgan'ın eserinde dikkate çarpan diğer mühim bir nokta da hükümet dairelerinin komünizme karşı olan  tutumlarındaki gevşekliktir. Nazım Hikmet'in Bursa'da hapiste iken şehri gezdiği, gezdirildiği artık gizli kapaklı bir  şey değildir. Bir zamanlar Türkiye Komünist Partisi'nin başkanlığını yapmış olan Haşan Ali Edîz'in de 1931'de  partiyi hapishaneden idare ettiği hakkındaki bilgi (s. 200), üzerinde ibretle durulmaya değer bir keyfiyettir.  Demek ki o zaman Türkiye'de devlet dairelerinde disiplin ve kontrol diye bir şey yoktu. Halbuki tek parti çağının  daha sıkı olması gerekirdi.<br/>
<br/>
		Eserde dikkate çarpan bir başka nokta da &quot;İleri Demokrat Cephesi&quot; adlı komünist teşekkülünün programındaki  &quot;Milli Birlik&quot; tâbiridir, (s. 252) Bu programda ileri hamlelerden korkmayan bir &quot;Millî Birlik&quot; etrafında  toplanmaktan bahsediliyor ve &quot;Yaşasın İleri Demokratlar Cephesi etrafında millî birlik&quot; diye bitiriliyor. Bu milli  birlik tabiri bizi ister istemez 1960 yılına götürüyor. Hatırlanacağı üzere &quot;Millî Birlik Komitası&quot; kurulduğu zaman  Sovyetler resmen başvurarak &quot;Millî Birlik&quot;le neyin kastedildiğini sormuşlardı. Kendilerine Türk milletinin bir fikir  etrafında birliği demek olduğu cevabı verilmişti. Acaba Ruslar bu &quot;Millî Birlik&quot; deyiminden ümide mi  düşmüşlerdi? Yoksa &quot;Millî Birlik&quot; adını teklif edenler komite üyeleri arasında bugün artık iyice sola, aşırı sola  kaymış olan üyeler midir?<br/>
<br/>
		Bunun aydınlığa çıkması herhalde faydalıdır.<br/>
<br/>
		&quot;İleri Demokrat Cephesi&quot;ni kuranların nasıl bir gaflet içinde oldukları dış siyasete ait düşüncelerinde belli oluyor,  (s. 257) Şu satırlara bakın: &quot;Millî istiklalimizin temelleri Sosyalist Sovyet Cumhuriyetleri Birliği ile sıkı bir dostluk  ve iş birliği gayesinde atılmış olduğundan bundan sonra da istiklâlimizi sağlamlaştırabilmemizin ilk ve son şartı bu  dostluk ve iş birliğinin, eskisinden de daha sistemli ve samimî bir tarzda devam ettirilmesidir. Bu ise beşeriyet  üzerinde Faşist belasını defetmekte ve insanlara ve milletlere serbestlik ve istiklâl içinde sınırsız terakki imkânları  sağlamakta bu kadar katî bir rol oynamakta olan bu büyük komşu devlete, içten dost ve onun yüzde yüz itimat  edeceği şahsiyetlerden mürekkep bir hükümeti başımıza getirmekle ancak kabildir.&quot;<br/>
<br/>
		Bu zavallılar (Sovyet ajanları değilse zavallılar denebilir) nasıl oluyordu da gün gibi aşikâr olan gerçekleri  göremiyorlardı? Nasıl oluyordu da Sovyetlerin milletlere ve insanlara hürriyet değil, ölüm ve tutsaklık getirdiğini  anlamıyorlardı? O tarihte Macaristan faciası olmamıştı ama Türkistan ve Azerbaycan trajedileri devam ediyordu.  Üstelik Rusya küçük Baltık devletlerini (Estonya, Letonya, Litvanya) haritadan silmiş, Finlandiya'nın beşte birini  almış, kendi öz vatandaşı olan Ruslardan yüz binlerce aydın insanı boğazlamış, bizden de Boğazlarda üs ve doğu  illerimizden üçünü istemişti.<br/>
<br/>
		Milletlere ve insanlara sınırsız terakki imkânları sağlamak bu mu idi? Katin ormanında öldürülen on bin PolonyalI<br/>
<br/>
		subayın faciası gibi bir vahşeti tarih görmüş müydü? Bu &quot;İleri&quot; kafalılar, siyaset alanında yalnız bir tek devlete  bağlanmak diye bir şey olamayacağını bilmiyorlar mıydı? Çarların vârisi olan Sovyetlerin sıcak denizler<br/>
<br/>
		hayalînden haberleri yok muydu?<br/>
<br/>
		&quot;Sosyalist&quot; veya &quot;İlerici&quot; diye kurulan derneklerin nasıl bir komünist oyuncağı haline geldiği hakkında da Açlan  Sayılgan'ın kitabında ibret verici bilgiler vardır: Meselâ 1946'da kurulan &quot;Türkiye Gençler Derneği&quot;nin 206  üyesinden 43 tanesi gizli Komünist Partisi'nin üyesidir ve esasen dernek de gizli Komünist Partisi'nin gençlik  teşkilâtı olarak kurulmuştu, (s. 260-261) Yalnız bu örnek bile günümüzde kendilerini sosyalist akıma kaptıran  gençlerin gözünü açsa gerekir. Bu gençler daima, bu işlerde bir perde arkası olup olmadığını düşünmeli,  heyecanla değil, muhakeme ile hareket etmelidir.<br/>
<br/>
		Üniversiteye kadar gelmiş bir genç, ciddî konularda duygularını bir yana bırakıp aklıyla hareket etmesini<br/>
<br/>
		bilmelidir.<br/>
<br/>
		Açlan Sayılgan'ın mühim eseri hakkında daha fazla söz söylemeye lüzum görmüyor, mutlaka okunmasını tavsiye  ile iktifa ediyorum. Bu kitap Tevetoğlu'nun kitabı ile birlikte bir bütün teşkil et mekte, hainliklerin ve gafletlerin  tablosunu çizmektedir.<br/>
<br/>
		Kitabın tenkit edeceğimiz tarafları da vardır. Eserin sonundaki resimlerden Şevket Süreyya Aydemir'in resminin  altında yazılan &quot;Memleketçi (milliyetçi) sosyalizmin teoricisi&quot; ibare i üzerinde durmak istiyoruz. Şevket  Süreyya'nın milliyetçiliği bize şüpheli geliyor. Birkaç defa Moskovacı tertiple re girmiş olması, zaman zaman  gösterdiği milliyetçi karakteri gölgeliyor. &quot;Memleketçi&quot; olması öteki komünistlerden daha uyanık ve gerçekçi  olduğunu göstermekten ileri gidemez. Bir adamın milliyetçi ve gerçek memleketçi olması için şaşmaz bir ölçü  vardır: Bir Türk-Rus çatışmasında, hattâ bu çatışmada Türkiye haksız bile olsa Şevket Süreyya kayıtsız- şartsız<br/>
<br/>
		Türkiye safında mıdır ? Bunu kesin olarak bilmeden onun mîlliyetçiğini kabul edemeyiz. Aynı tereddüdü Doğan  Avcıoğlu için de gösteriyoruz. Sosyal adalet konusunu ilk defa öne süren bizim &quot;Türkçü&quot; ülkümüze &quot;faşizm&quot; adını  takanlara güvenmemekte haklıyız. Bu iki teoricinin yapacakları açıklamaları dergimiz memnuniyetle  yayımlayacaktır.<br/>
<br/>
		Açlan Sayılgan'ın eserinde maalesef imlâ yanlışları da vardır. Birde 49. sayfadaki &quot;Hüknen&quot; ve &quot;Kont Ostrogot&quot;un  doğruları &quot;Hügnen&quot; ve &quot;Kont Ostorog&quot; olacağı gibi 136. sayfada, bugünün terimiyle &quot;asteğmen&quot; olarak açıklanan  &quot;mülâzim-i evvel&quot; asteğmen değil, &quot;üsteğmen &quot;dir.<br/>
<br/>
		Değerli fikir adamı Açlan Sayılgan'ın bu konudaki eserlerinin devam edeceği ve bize pek çok gerçekleri öğreteceği  şüphesizdir. Bunları bekliyoruz.<br/>
<br/>
		(25 Temmuz. 1968), ÖTÜKEN, 1968, Sayı: 8<br/>
<br/>
		<b>TÜRKİYE'DE SOSYALİST VE KOMÜNİST FAALİYETLERİ</b><br/>
<br/>
		Doktor Tevetoğlu Fethi, 1944-1945 yıllarında, o zamanki Halk Partisi hükümetinin ve onun Millî Şefinin Türkçülük  düşmanı seferinde, sanık san-dalyesine şerefle oturanlardan biridir. Türkiye'de birçok defa yapılan komünist  tutuklamalarında, sanıklar birbirleri aleyhinde bulunup birbirlerini ihbar ettikleri, bu yüzden birbirlerine  düştükleri, bugün de düşman bölüntülere ayrıldıkları halde 1944'ün Türkçüleri, hemen tam mevcutla aynı hizada  bulunuyorlar. Tesadüfün şevkiyle aralarına karışmış ve duruşmalarda Halk Partisi kimlik kartını göstererek  kendisini kurtarmaya çalışmış, veya sonradan ülküden dönmüş bir iki karakter düşkünü dışında Türkçüler yine o  Türkçülerdir.<br/>
<br/>
		O Türkçülerden biri olan Tevetoğlu bugün Türk devletinde oldukça yüksek bir mevki işgal etmekte, Samsun  senatörü bulunmaktadır. Eski bir Askerî Tıbbiyeli olduğu için milliyetçiliğin köklü ocaklarının birinde yetişmiş  olması ve otuz yıllık bir süreden beri aynı konu üzerinde sebatlı ve metotlu olarak durması Tevetoğlu'nu tıpkı  Darende Köylü İlhan gibi bir &quot;uzman&quot; seviyesine yükseltmiş, yurtta ve dünyada komünizm üzerindeki<br/>
<br/>
		toplantıların aranılır adamı haline getirmiştir. 1967de &quot;Türkiye'de Sosyalist ve Komünist Faaliyetler&quot; adıyla  yayınladığı büyük kitap ise onu artık cumhuriyet çağının tarihçileri arasına sokmuştur. Edebî, sosyal ve siyasî pek  çok eserleri arasında bu sonuncusu Tevetoğlu'na kesin şahsiyetini kazandıracak ve eseri siyasî ve İçtimaî  tarihimizin ana kaynaklarından biri olarak Türk kütüphanesine girecektir.<br/>
<br/>
		Bu 720 sayfalık büyük eseri ortaya çıktığı günden beri komünistlerin hücumuna uğramıştır. Daha da uğrayacaktır.  Bunu eserin kuvvetinde ve komünistlere indirdiği darbede aramak lâzımdır. Karanlıkta yasamayı seven  baykuşlar, üzerlerine çevrilen ışıldaktan elbette sevinecek değillerdir. Yalnız iki sayfalık önsözündeki satırlar bile  onları çılgına döndürecek kadar kuvvetli ve tesirlidir. Bu kuvvet, solcuların neden Tevetoğlu'na düşman  olduklarını, niçin en bayağı iftiraları atacak kadar alçaklaşıp rezilleştiklerini ortaya koymaktadır. Çünkü onların  başlıca silâhı yalan ve iftiradır.<br/>
<br/>
		Tevetoğlu'nun eseri zengin bibliyografyası, endeksi, tasnif ve tertibi ile metotlu olarak yazılmış bir tarihtir. Bu  eseri hazırlamak için nasıl çalıştığını bilenlerce takdir duygularını ibzal etmek tabiidir.<br/>
<br/>
		Tevetoğlu eski bir Türkçü olduğu için komünizme düşmandır. Fakat bu düşmanlık onun objektif bir tarihçi  olmasına engel teşkil etmemiştir. Ortaya koyduğu elgelerle bu komünizmin nasıl bir vatan ve millet düşmanlığı  olduğunu kesinlikle ispat etmiştir. Türkiye'de ilk sosyalist derneklerinin kuruluşunda 1960 yılına kadarki elli yıl  içinde resmî veya gizli olarak faaliyet gösteren sosyalist ve komünist teşekkülleri birer birer ele alınmış, vatan  aleyhtarı davranışları indirtilmiş, akıbetleri açıklanmıştır.<br/>
<br/>
		Eserin bölümlerini sıralayacak değilim. Yalnız baştan sona mutlaka okunmasını tavsiye edeceğim. Sabahın  beşinde kalkmak suretiyle aylarca süren bîr çalışmanın parlak neticesi, fikirleri aydınlatmak, gafil gözleri açmak  bakımından çok başarılı bir eserdir. Birçok bölümleri Türkçülere her bakımdan hak verdirecek niteliktedir.  Sosyalist ve komünist fikirlere saplananlar arasında Gayrı Türkler'in sayı çokluğu, üzerinde durulmaya değer bir  noktadır. Selanik Dönmeleri, Slavlar, Rum Dönmeleri, Ermenilergöze çarpmaktadır.<br/>
<br/>
		Göze çarpan diğer bir özelliği, eserin konusunu teşkil eden 1910-1960 yılları arasındaki olaylarla günümüzdeki  komünist faaliyetleri arasındaki büyük benzerliktir. Tâbirler, benzetmeler, taktik, metot aynıdır. Hattâ şahısların  bir kısmı da aynıdır. Tevetoğlu'nun da belirttiği gibi komünistler sıkıyı görünce dönmek, birbirini haber vermek,  fakat elverişli ortam bulunca yine namussuzluğa başlamak babında cidden üstattırlar. Haysiyetleri yoktur. Bu  yüzden girgindirler. Girgin oldukları için de başarı sağlarlar. Buna örnek olarak Sabahattin Ali'yi gösterebilirim:  Rejim ve Atatürk aleyhtarı bir manzumesinden dolayı mahkûm olup çıktıktan sonra bir iş almak için Mîllî Eğitim  Bakanlığına baş vurmuş, kendisine &quot;fikrini değiştirdiğini ispat et&quot; demişler, o da &quot;Son Aşkım&quot; diye bir manzume  yazıp Atatürk'ün aşkıyla yanıp kavrulduğunu ilân etmiş ve işe alınmıştır. Buna benzer olayların çokluğundan  dolayı, tabiî, komünistleri sorumlu tutmak doğru olmaz. Suç, hiç şüphesiz, onlara devlet kapısında yer veren  hükümetlerdedir. Bu hükümetler de yine, bilindiği gibi, İsmet Paşa zamanının hükümetleridir.<br/>
<br/>
		Mahkûm edilmiş komünistlere Kadro dergisini çıkartarak ilk başyazısını yazan adam Başbakan İsmet İnönü'dür.  Bu acı hâtıra dolayısıyladır ki &quot;ortanın solu&quot; nazariyesi şüphe ile karşılanmakta, Turhan Feyzioğlu, Tahsin  Banguoğlu gibi Halk Partisine çok sadık profesörler kopmaktadır. Bu kopmaları &quot;komprador&quot;, &quot;Amerikancı&quot; gibi  bayat teranelerle mânâlandırmaya kalkmak şüphesiz çok basit ve zekâdan mahrum, izahlardır.<br/>
<br/>
		Tevetoğlu'nun kitabında, solcuların son yıllardaki hezeyanlarını cevaplandıran çok şeyler vardır. Meselâ  Atatürk'ün &quot;komünizmin her görüldüğü yerde ezilmesi&quot; hakkındaki sözlerini söylenmemiş gibi göstermeye<br/>
<br/>
		çabalamak bu hezeyanların mühimlerindendir. Kitabın 429-430 ve 436-437. sayfalarında bu husustaki  açıklamalar, Atatürk'ün tarihi hitabesinin 7 Ağustos 1920 tarihli Cumhuriyet, Milliyet ve İkdam gazetelerinde  yayınlandığının belirtilmesi su götürmez tarihî bir delildir. Atatürk devrinde onun söylemediği sözlerin kendisine  isnadını düşünebilmek, düşünme kabiliyetinden mahrum olmakla eşittir. Atatürk'ü yıkamayacaklarını anladıkları  için kendilerine mal etmeye çalışmak gibi gülünç ve zavallı bir iddianın peşindedirler. Bu ve buna benzer bütün  boş iddiaları top yekûn çürüten deliller Tevetoğlu tarafından kitapta yerli yerine oturtulmuştur.<br/>
<br/>
		Böyle kitaplar; araştırıcıları, meraklıları, öğrenmek isteyenleri ve amatörleri türlü türlü dergi ve gazeteleri  karıştırmak külfetinden kurtardığı gibi hafızalardan silinen, fakat üzerinde durulması gereken olayları ve şahıslan  da hatırlatır. Bu bakımdan eserin 444. sayfası unutmuş olduğumuz bir noktayı hatırlattı: Sicilli solcuların Kadro  dergisinde meğer, her tasın altından çıkan, okkalarla şiir yazarak Türk şiir kralı Filorinalı Nâzım'in hayrülhalefi  payesini kazanan Behçet Kemal de yazı yazmış.<br/>
<br/>
		Tevetoğlu'nun bu çok mühim eserini okumak, son yılların olaylarını anlamak için şarttır. Türk milletinin büyük  enerjisine rağmen yeterli yolun niçin alınmadığının sırrı bu kitapta kendiliğinden açığa vuruluyor. Çünkü vatan  hainleri, sicilliler teşvik ve himaye görerek Türkiye'yi baltalamak, onu Moskof sömürgesi haline getirmek için açık  ve gizli çalışmışlardır. Anayasanın gediklerinden faydalanarak bugün de bu hainliklerine devam etmektedirler.  Halk Partisi çağında öğretmen, gazeteci, profesör, mebus, yüksek memur olarak işe yerleştirilenlerin tahribatı  korkunç olmuştur. Tevetoğlu bu korkunç sahneye ışık tutmaktadır.<br/>
<br/>
		Eser üzerindeki düşüncemizin özeti şudur Tevetoğlu'nun diğer eserleri elbette zamanın tasfiyesine uğrayacak.  Fakat o, bu ölmez eseriyle gelecek yüzyılların Türk tarihçileri arasında daima anılacaktır.<br/>
<br/>
		OTUKEN, 1968, Sayı: 7<br/>
<br/>
		<b>MÜHİM BİR DERGİ</b><br/>
<br/>
		Türkiye'nin birçok şehirlerinde çıkarılmakta olan türlü türlü dergiler arasında memlekete faydalı olanları,  başlarında ciddi birer ilim adamı bulunanlardır. Kâğıt israfından, değersiz yazılar neşrinden başka bir şeye  yaramayan, dergiler yanında, hakikî ilim tevazuu ile çalışarak ortaya pek cîddi neticeler koyan bu dergiler,  Türkiye'nin ilim tarihinde (1) mühim bir yer tutacaklardır.<br/>
<br/>
		Şimdiye kadar Fevziye Abdullah'ın, tabir caizse, mistik şahsiyetinin idaresinde çıkmakta olan &quot;Ülkü&quot;  mecmuası bunlardan biri idi. Değerli bir edebiyat öğretmeni olan Fevziye Abdullah kendi mütevazı  şahsiyetini hiç ileri sürmeden mecmuayı pek iyi idare ediyor, her zaman için aranacak telif ve tercüme  makaleler Ülkü'yü bir Türkiyat hâzinesi haline getiriyordu. Fevziye Abdullah derginin başından çekildikten sonra  Ülkü bu vasfını kaybetti.<br/>
<br/>
		Kars'ta çıkmakta olan &quot;Doğuş&quot; da bize değerli edebiyat ve halk bilgisi malzemesi veren bir dergiydi. Mahallî  incelemeleriyle dikkati çeken ve Kara Lisesinde Türkçe öğretmeni olan Fahrettin Çelik bu derginin ruhunu teşkil<br/>
<br/>
		ediyordu, Fahrettin Çelik çekildikten sonra mecmua çıkmaz oldu.<br/>
<br/>
		İsparta Halkevinin çıkarmakta olduğu &quot;Ün&quot;, İstanbul'da Türkçe öğretmeni olan Hikmet Turhan Dağlıoğlu  tarafından idare edilmekle olan ve İsparta vilâyetinin tarih, coğrafya, edebiyat ve halkiyatına ait zengin  makaleleri ihtiva etmektedir.<br/>
<br/>
		Ve nihayet İstanbul'da Eminönü Halkevi'nin çıkarmakta olduğu &quot;Halk Bilgisi Haberleri&quot; de âdeta bir halkiyat  hâzinesi sayılacak makalelerini muntazaman neşretmek bakımından hiç şüphesiz en başta gelmekte ve bunu da,  resmî sıfatı ne olursa olsun, hakiki hüviyeti bir edebiyatçı olan Mehmet Halit Bayrı idare etmektedir.<br/>
<br/>
		Benim burada bahis mevzuu etmek istediğim dergi ise bunların hiç biri değildir. Burada, nedense hiç dikkati celp  etmeyen, halbuki pek mühim millî ve mahallî neşriyat yapmakta olan Konya Halkevi mecmuasından bahsetmek  istiyorum. Adı &quot;Konya&quot; olan ve yine kendi köşesinde sessizce çalışan Mes'ud Koman tarafından idare edilen bu  dergi, İlk sayılarının kötü basla ile çıkmış olmasına rağmen pek mühimdir. Konya Kütüphanesi müdürü olan  Mes'ud Koman şimdiye kadar 36 sayısı çıkmış olan bu dergi ile memleket ilmine hizmet etmiştir.<br/>
<br/>
		Aylık &quot;Konya&quot; dergisinin ilk sayısı 1936 Eylülünde çıkmıştır. İlk 13 sayısı muntazam olarak çıktıktan sonra biraz  aksaklık geçirmiş ve 14-15-16-17-18-19-20-21-22-23-24-25-26-27-28-29, sayıları ikişer ikişer tek nüsha halinde  çıkmıştır. Fakat bu sayılardan sonra mecmua birdenbire mükemmelleşmiş; 30, 31, 32, 33,34,35 ve 36 sayılar  yalnız içindeki yazılar bakımından değil, baskı bakımından da iyi ve güzel bir şekilde çıkmıştır. Bilhassa bu son  sayılarda eski harflerle basılmış birçok metinlerin bulunması Konya dergisi için bir muvaffakiyettir. Yine ilk  sayılarından başlayarak her nüsha kaymak kağıt üzerine Konya âbidelerinden birçoklarının fotoğraflarının  basılmış olması da Mes'ud Koman'ın ciddî mesaisini ispat eder.<br/>
<br/>
		Derginin içindekilere gelince, bunların içinde en mühimleri şunlardır 'Aksarayî'nin merhum Haşan Fehmi Turgal  tarafından Türkçe'ye çevrilen tez eresi, yani Selçuk tarihî. &quot;Şikar&quot; tarihi.<br/>
<br/>
		Konya'nın, Hititler çağından başlayarak en esiri tarihi hakkında Fikret Baştak tarafından makaleler silsilesi.  Merhum Haşan Fehmi Turgal'ın &quot;Ibn-i Bibi&quot;den yaptığı tercümeler.<br/>
<br/>
		Mes'ud Koman'ın &quot;Konya çevresinde Oğuzlar'a ait köyler&quot; için yazdığı makale.<br/>
<br/>
		Yine Haşan Fehmi Turgal'ın &quot;Zafernâme&quot; den tercüme ettiği &quot;Temürün Anadoludaki hareketlerine ait bölümler.<br/>
<br/>
		Yine Haşan Fehmi Turgal'ın &quot;Müneccimbaşı'dan yaptığı muhtelif tercümeler. Ferit Uğur'un yeni bir &quot;Tevârîh-i Âl -i  Karaman&quot; hakkındaki yazısı.<br/>
<br/>
		9- Eski Anadolu'nun dini tarihi hakkında &quot;Azer&quot;in makale serisi.<br/>
<br/>
		&quot;Naci Fikret Baştak&quot; tarafından meşkur &quot;Eflâki1 tezkeresinden yapılan tercümeler.<br/>
<br/>
		Mes'ud Koman ve Ferit Uğur tarafından yazılan &quot;Celâleddin Karatay&quot; hakkındaki makale (Bu makalenin  sonundaki bibliyografya gayet mühimdir; çünkü Mes'ud Koman ilim dünyasınca tamamen meçhul olup kendisi  tarafından Konya'da bulunup satın alınan tek nüshalı yazmalardan pek kısa olarak bahsetmektedir.)<br/>
<br/>
		Bunlardan başka Konyalı bilgin Abdülkadir (İstanbul'da Evkaf Müzesi Müdürü), Doktor Süheyl Ünver, Mes'ud  Koman, Ferit Uğur ve diğerleri tarafından yazılan birçok küçük not ve makaleler içinde de mühimleri ve  değerlileri pek çoktur. Meselâ 13. asır Anadolu Türk şairlerinde olan Hoca Dehhani'nin asıl adının Mehmet  olduğunu, Tarsus'un Dehan köyünden çıktığını, henüz ele geçmemiş olan Selçuk tarihinin, adının &quot;Vekayi-ül -  Ezmân min Sehâm id-Dehân&quot; olduğunu Mes'ud Koman'ın bir makalesinden öğreniyoruz. Mes'ud Koman bunu  ispat ederken gecen yıl ele geçirdiği yegane nüshalı yazmalardan Tezkiret-ül-İber vel-Asâr fî bahs il-Umemvel -  Emsâr&quot;a istinat etmektedir ki 765 (1364) yılında İbrahim oğlu Şerif tarafından Arapça yazılan bu eser pek  mühimdir.<br/>
<br/>
		* * *<br/>
<br/>
		Birçok şehir ve kasabalarımızda çıkan dergi ve gazetelerde tarih, edebiyat, etnografya ve halkiyat bakımından  pek mühim yazıların çıktığını görüyoruz. Hattâ bazen hiç umulmadık bir gazetede, yalnız bir defaya mahsus  olmak üzere, böyle bir yazının çıktığı da oluyor. Yazık ki kötü baskı ile ve tanınmamış gazetelerde çıkan bu yazılar  unutulup gidiyor ve onlardan edilen istifade az oluyor. Konya dergisi gibi ciddî ve tanınmış bir dergide çıkan  yazıların büsbütün unutulmasına imkan yoksa da bunların daha iyi basımla, daha umumî olarak istifadeye arz  edilmesi memleket hesabına daha iyi olurdu.<br/>
<br/>
		Bugün kâğıt buhranı dolayısıyla birçok dergiler çıkamıyor. Maalesef bunlar arasında en faydalı olanlar da  bulunuyor. Acaba Halkevlerinin merkezî idaresi nerdeyse, o merkez kendi kırk kadar mecmuasının şimdiye kadar  yaptığı neşriyattan Türkiyat İlmî bakımından değerli olanlarını tasnif ettirip müelliflerinin ilâve ve düzeltmeleriyle  birkaç cilt halinde yeniden bastıramaz mı? Böylelikle bu neşriyat hem unutulmaktan kurtulur, hem çalışmak  isteyenler toplu bir kaynak bulur, hem de Halkevleri ortaya müspet bir iş koyarak kendi lehine prop ganda  yapmış olu du. Kâğıt buhranı dolayısıyla şimdi buna imkân yoksa, hiç olmazsa makalelerin tasnifi ve düzeltilmesi  işi bitirilerek neşre hazır bir halde bulundurulamaz mı? Günün buhranları çalışmalara engel olmamalıdır.Yoksa  hiçbir ciddi iş yapmağa imkân kalmaz.<br/>
<br/>
		Çınaraltı, 1942, Sayı: 27 (1) Burada &quot;ilim&quot; derken, tabiî &quot;Türk İlmi&quot;ni yani &quot;Türkiyat&quot;ı kastediyorum.  <b>BÜYÜK BİR TÜRKÇÜNÜN HATIRASININ KUTLANMASI</b><br/>
<br/>
		Kırım Türklerinin ileri gelenlerinden Cafer Seydahmet Bey'in Gaspıralı İsmail Bey adındaki büyük eseri pek  yakında in işar edecektir. Rus telaff zuyla Gasprinski diye tanıdığımız İsmail Bey bugün Ankara'ya ve yarın  Yedisuya heykeli dikilecek büyük Türklerden biridir. Ne yazık kî onu Türkiye gençliği henüz lâzım olduğu kadar  tanımıyor. Yoksa muhakkak ki Namık Kemal ve Ziya Gök Alp'le beraber onun için de bir ihtifal yapardı. İsmail Bey,  o zaman için en ileri bir düstur olan dilde, fikirde, işte, birlik düsturuyla ortaya atılarak ölünceye kadar bunun için  çalışmış ülkücü birTürk'tür. Denilebilir ki bugün Ruslar'ın muhtelif Türk lehçelerini birbirinden ayırarak Türk  Milleti'ni parçalamak siyasetleri bir mukavemete, bir dil mukavemetine çarpıyorsa, bunda en büyük şeref payı  İsmail Bey'indir. Eğer dış elli Türk münevverleri şimdiye kadar, Cafer Seydahmet Bey'in bu çıkacak olan eseri gibi<br/>
<br/>
		kitaplarla buranın halkına müspet ve yerinde telkinler yapsalardı, kurtulmamış Türk elleri bütün Türkiye için  çoktan Kızıl Elma olurdu. Fakat henüz gecikilmiş değildir. Ben eminim ki Cafer Bey'in bu kitabını okuyan her  Türkiyeli genç Gaspıralı'yı sevecek ve Kırım haritasına, gözlerinde parlayan başka bir manâ ile bakacaktır. Eğer bir  zaman sonra bu gencin eline Kırım'a ait başka bir kitap verilirse o genç bazı zamanlarda İskenderun ve Antakya  dedikten sonra bir de Kırım diyecektir. Zaten tarihte Türkiye ve Kırım iki ayrı varlık değildi. Bunlar iki kardeş varlık  mıydı? Hayır, kardeş değil, bunlar bir tek varlıktı.<br/>
<br/>
		Burada bir Sultan, orda bir Han bulunuyordu. Fakat bu neyi ifade eder? Bu bütün eski Türk hükümetlerinde  görülen bir ademi merkeziyetçiliğin neticesiydi. Eğer arada bir ayrılık olsaydı, Osmanlı sülâlesinin bitmesi  ihtimalleri karşısında Kırım ilanlarının Türkiye Sultanı yapılması düşünülür müydü?<br/>
<br/>
		Büyüklerimiz için böyle monografiler yazılmasına çok muhtacız. Bir millet, bir vatan, bir devlet daima yapılan,  tamir olunan ve yükselen büyük bir bina demektir. Bu binada o millet fertlerinin hepsinin emeği vardır. Büyük  emeği olanlar, o binaya çok taş koyanlar veya büyük tamirler yapanlar ise büyük adamlardır.<br/>
<br/>
		Gaspıralı'nın emeği düşünülürse ona henüz lâyık olduğu mevkiin verilmediği ve bu vazifenin de gençliğe düştüğü  teslim olunur.<br/>
<br/>
		ORHUN, 1934. Sayı: 7<br/>
<br/>
	</body>
</html>