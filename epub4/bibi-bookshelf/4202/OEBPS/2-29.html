<html xmlns="http://www.w3.org/1999/xhtml">
	<head>
		<title>2-29.html</title>
		<link href="template.css" rel="stylesheet" type="text/css"/>
<meta content="urn:uuid:893c7571-67fe-4a8c-af27-688410ca5a55" name="Adept.expected.resource"/>
	</head>
	<body>
		<div id="x2-29.html" xml:lang="tr-TR">
			<div class="Basic-Text-Frame">
				<p class="bolum" id="toc_marker-30" xml:lang="en-GB">Otuzuncu Makale</p>
				<p class="paragraf para-style-override-3"/>
				<p class="paragraf para-style-override-3"/>
				<p class="paragraf para-style-override-3">Bu sözleri duyan ova kuşlarının ciğerleri kan kesildi. Hepsi de başlarını eğdiler.</p>
				<p class="paragraf para-style-override-3">Bu çekilmesi zor olan yayın, öyle bir avuç güçsüz kuvvetsiz kişinin kolunun harcı olmadığını hepsi de anladı.</p>
				<p class="paragraf para-style-override-3">Bu sözleri duyunca kararları kalmadı. O konakta bir haylisi öldü gitti.</p>
				<p class="paragraf para-style-override-3">Öbür kuşlar hayretler içinde bu konaktan yola düştüler.</p>
				<p class="paragraf para-style-override-3">4455 Yıllarca yokuşlarda, inişlerde uçtular. O yolda uzun bir ömür harcettiler.</p>
				<p class="paragraf para-style-override-3">Bu yolda onlara yüz gösteren şeyleri anlatmaya imkân mı var?</p>
				<p class="paragraf para-style-override-3">Sen de bir gün olur, bu yola düşersen, sarp geçitlerini birer birer görür, anlarsın.</p>
				<p class="paragraf para-style-override-3">İşte o vakit onların başına gelenleri anlar, ne hale düştüklerini, nasıl dönüp dolaştıklarını apaydın bilirsin.</p>
				<p class="paragraf para-style-override-3">Nihayet o kuşların pek azı tapıya varabildi.</p>
				<p class="paragraf para-style-override-3">4460 O kuşların pek azı o makama erişti. Binde biri ancak yol aldı, oraya vardı.</p>
				<p class="paragraf para-style-override-3">Bir kısmı denizlerde boğulup kaldı. Bir kısmı yollarda kaybolup gitti.</p>
				<p class="paragraf para-style-override-3">Bazısı yüce dağların tepelerinde sıcaktan susuz can verdi.</p>
				<p class="paragraf para-style-override-3">Bazısının güneşin hararetiyle kanatları yandı, yürekleri kebap oldu.</p>
				<p class="paragraf para-style-override-3">Bir kısmını da yoldaki aslanlar, kaplanlar bir an içinde rezilce paraladılar, mahvettiler.</p>
				<p class="paragraf para-style-override-3">Bazısıysa kötü suların çamurlarına saplanıp kayboldu gitti.</p>
				<p class="paragraf para-style-override-3">Bazıları o çöllerde susadılar. Dudakları kupkuru olarak denize vardılar, yine de eziyetlerle susuz öldüler!</p>
				<p class="paragraf para-style-override-3">Bir kısmı bir tane sevdasıyla delicesine kendisini öldürdü.</p>
				<p class="paragraf para-style-override-3">Bir kısmı ağır hastalıklara uğradı, geri kalıp kafileden ayrıldı.</p>
				<p class="paragraf para-style-override-3">Bir kısmı yoldaki acayip şeylere daldı, oralarda kalakaldı.</p>
				<p class="paragraf para-style-override-3">Bir kısmı da seyre, çalgıya, çengiye kapıldı; başını eğdi, varacağı yeri aramadan vazgeçti.</p>
				<p class="paragraf para-style-override-3">Nihayet yüz binlerce kuştan ancak bir tanesi dönmedi. Bu suretle oraya yalnız otuz kuş varabildi.</p>
				<p class="paragraf para-style-override-3">Yola giden kuşlar bir âlemi dolduruyordu. Fakat nihayet otuz kuş oraya vardı.</p>
				<p class="paragraf para-style-override-3">Gönülleri kırık, canları ezgin, bedenleri yorgun, kolsuz kanatsız kalmış, hasta ve perişan bir halde otuz kuş.</p>
				<p class="paragraf para-style-override-3">Öyle bir tapı gördüler ki, anlatılmasının imkânı yok. Aklın idrakinden çok yüce!</p>
				<p class="paragraf para-style-override-3">O âlemde bir kere istiğna kıvılcımı çakıp parladı mı, bir solukta yüzlerce âlemi yakıyor!</p>
				<p class="paragraf para-style-override-3">Yüz binlerce güneş, yüz binlerce ay ve yıldızla.</p>
				<p class="paragraf para-style-override-3">Hep bir arada... bunları görüp şaşırdılar... Zerre gibi ayaklarını vurarak kalakaldılar!</p>
				<p class="paragraf para-style-override-3">Hepsi de, “Ne şaşılacak şey,” dediler; “güneş bile bu tapıda bir zerre gibi mahvolmuş.</p>
				<p class="paragraf para-style-override-3">Nerde biz burada görüneceğiz? Kim bize aldırış edecek? Yazık oldu yoldaki emeklerimize...</p>
				<p class="paragraf para-style-override-3">Kendimizden ümit kestik artık. Burası sandığımız âlemden değilmiş!</p>
				<p class="paragraf para-style-override-3">Burada dokuz kat gök, bir zerrecik topraktan ibaret. Artık biz, ha olmuşuz, ha olmamışız; kimin umurunda?”</p>
				<p class="paragraf para-style-override-3">Bütün kuşlar ümitsiz, gönülsüz bir hale geldi. Adeta yarı kesilmiş kuşlara döndüler.</p>
				<p class="paragraf para-style-override-3">Mahvoldular, kendilerini kaybettiler, varlıkları hiç kalmadı. Böylece yine bir zaman gelip geçti.</p>
				<p class="paragraf para-style-override-3">Nihayet o yüce tapıdan ansızın bir yüce çavuş çıkageldi.</p>
				<p class="paragraf para-style-override-3">Perişan bir hale düşen, kolsuz kanatsız, cansız gönülsüz kalan, tenleri yanıp eriyen bu biçare otuz kuşu gördü.</p>
				<p class="paragraf para-style-override-3">Hepsi de tepeden tırnağa kadar şaşırmış kalmıştı. Ellerinde bir şeyleri yoktu. Kolsuz kanatsız bir haldeydiler.</p>
				<p class="paragraf para-style-override-3">Dedi ki: “Ey kavim, kendinize gelin! Hangi şehirdensiniz siz? Bu konağa niçin geldiniz?</p>
				<p class="paragraf para-style-override-3">Elinizde ne kâr var, ne ziyan. Bu çeşit kuşlar içinde sizin adınız ne, yeriniz yurdunuz neresi?</p>
				<p class="paragraf para-style-override-3">Âlemde size kim derler? Siz bir avuç güçsüz kuvvetsiz kuşsunuz, buraya ne yapmaya geldiniz?”</p>
				<p class="paragraf para-style-override-3">Hepsi birden, “Biz buraya, Simurg padişahımız olsun diye geldik.</p>
				<p class="paragraf para-style-override-3">Hepimiz de bu tapının biçareleriyiz. O yolun âşıkları, kararsızlarıyız.</p>
				<p class="paragraf para-style-override-3">Bir müddettir ki, bu yola düştük Binlerce kuştuk, ancak otuzumuz kaldı, bu tapıya gelebildi.</p>
				<p class="paragraf para-style-override-3">Bu tapıda huzura ereriz ümidiyle uzak yollardan geldik</p>
				<p class="paragraf para-style-override-3">Umarız ki, padişahımız zahmetimizi takdir eder de nihayet bize lütuflarda bulunur, derdimize derman olur.”</p>
				<p class="paragraf para-style-override-3">Çavuş dedi ki: “A başı dönmüş sersemler, a çamur haline gelmiş, gönül kanına bulanmış biçareler,</p>
				<p class="paragraf para-style-override-3">Siz âlemde ister olun, ister olmayın; zaten ebedi padişah odur.</p>
				<p class="paragraf para-style-override-3">Yüz binlerce cihan ordularla dolsa, hepsi de bu padişahın tapısında bir karınca değerindedir ancak!</p>
				<p class="paragraf para-style-override-3">Sizden bir soluktan başka ne çıkabilir ki? Siz bir avuç yok yoksuldan ibaretsiniz. Dönün geriye!”</p>
				<p class="paragraf para-style-override-3">Bu sözden öyle bir meyus oldular ki, her biri adeta öldü, hiç yaşamamışa döndü!</p>
				<p class="paragraf para-style-override-3"><span>Hep birden dediler ki: “Eğer bu ulu padişah, bizi horlukla gerisingeri yollar, yine yollara düşürürse, eyvah bize!</span></p>
				<p class="paragraf para-style-override-3">Fakat ondan kimseye bir kötülük gelemez ki, hatta birisini aşağılatsa bile, bu aşağılık, değil mi ki ondan geliyor, yüceliktir!”</p>
				<p class="anabaslik" id="toc_marker-30-1" xml:lang="en-GB">Hikâye</p>
				<p class="paragraf para-style-override-3">Mecnun dedi ki: “Bütün yeryüzündekiler, her an bana aferin deseler, her an beni beğenseler ne çıkar?</p>
				<p class="paragraf para-style-override-3">Ben kimsenin takdirini istemem. Benim methim, Leylâ’nın sövüp saymasıdır, bu yeter bana!</p>
				<p class="paragraf para-style-override-3">Onun bir sövmesi, yüzlerce övgüden daha hoştur. Onun adı, âlem saltanatından daha iyidir!</p>
				<p class="paragraf para-style-override-3">Ey aziz, sana yolumu yordamımı söyledim işte. Horlasa da ne çıkar ki?”</p>
				<p class="paragraf para-style-override-3">Yücelik kıvılcımı çaktı mı, bütün canları kökünden yaktı, yandırdı mı...</p>
				<p class="paragraf para-style-override-3">Can yüzlerce elemle yanıp giderse, ne olur ki? Yanıp gittikten sonra yüceliğin ne faydası var, horluğun ne zararı?</p>
				<p class="paragraf para-style-override-3">Kuşlar, o yanıp yakılan biçareler, bu sefer dile gelip dediler ki: “Canımızı, yanıp tutuşan ateşe atmaya hazırız biz.</p>
				<p class="paragraf para-style-override-3">Hiç pervane, ateşten bezer mi? Onun huzuru ateştedir zaten.</p>
				<p class="paragraf para-style-override-3">Sevgilinin vuslatına erişemesek de, bari yanarız. İşte bu da bir iştir!</p>
				<p class="paragraf para-style-override-3">Bu tapıya erişmemiz mümkün değilse bile geri dönmeyi gönlümüz istemiyor!”</p>
				<p class="anabaslik" id="toc_marker-30-2" xml:lang="en-GB">Hikâye</p>
				<p class="paragraf para-style-override-3"><span>Bütün uçan mahlukat, pervanenin yanıp yakıldığını görerek</span></p>
				<p class="paragraf para-style-override-3">Hep birden dediler ki: “A zayıf pervane, niceye bir tatlı canınla oynayacaksın?</p>
				<p class="paragraf para-style-override-3">Öyle de mumun vuslatına erişemeyeceksin, böyle de... bari bu olmayacak şey uğrunda bilgisizlikle can verme!”</p>
				<p class="paragraf para-style-override-3">Pervane bu sözü duyunca, sarhoş ve harap bir hale geldi. Derhal cevap verdi:</p>
				<p class="paragraf para-style-override-3">“Evet ama, ona varamasam bile arıyor, soruyorum ya. Âşıka bu da kâfidir.”</p>
				<p class="paragraf para-style-override-3">Oradaki kuşların hepsi de Simurg’un aşkının eriydiler. Ercesine gelmişler, baştan ayağa kadar derde dalmışlardı.</p>
				<p class="paragraf para-style-override-3">Naz ve istiğna hadden aşırıydı ama, yeniden yeniye lütuflar da vardı.</p>
				<p class="paragraf para-style-override-3">Bir lütuf müjdecisi gelip bir kapı açtı, her anda yüzlerce perdeyi açıp bunları içeriye aldı.</p>
				<p class="paragraf para-style-override-3">Hepsini yakınlık mesnedine oturttular; heybet ve yücelik tahtına geçirdiler.</p>
				<p class="paragraf para-style-override-3">Hepsinin önüne bir kâğıt koydular, “Bunları sonuna kadar süzün, okuyun.” dediler.</p>
				<p class="paragraf para-style-override-3">O kâğıtlarda ne yazılıydı? Misal olarak söyleyeceğimiz şu hikâyeden belli olur:</p>
				<p class="anabaslik" id="toc_marker-30-3" xml:lang="en-GB"><span>Hikâye</span></p>
				<p class="paragraf para-style-override-3">Güzelliğine kem göz değmesin diye, önünde yıldızların bile çöreotu gibi yanıp yakıldığı Yusuf’u on kardeşi satılığa çıkardılar.</p>
				<p class="paragraf para-style-override-3">Mısır azizi, Yusuf’u onlardan alırken fiyatı pek ucuz buldu. Caymasınlar diye, sattıklarına dair onlardan bir kâğıt istedi.</p>
				<p class="paragraf para-style-override-3">Onlara bir satış kâğıdı yazdırdı; on kardeşi de şahit tuttu.</p>
				<p class="paragraf para-style-override-3">Aziz, Yusuf’u alınca, o satış kâğıdı da Yusuf’un eline geçti.</p>
				<p class="paragraf para-style-override-3">Nihayet Yusuf padişah olunca, on kardeş oraya geldiler.</p>
				<p class="paragraf para-style-override-3">Yusuf’u gördüler, ama tanımadılar. Huzuruna vardılar;</p>
				<p class="paragraf para-style-override-3">Canlarına bir çare aradılar. Şereflerinden vazgeçtiler, ekmek istediler.</p>
				<p class="paragraf para-style-override-3">Yusuf-u Sıddıyk dedi ki: “Ben de İbranice yazılmış bir yazı var;</p>
				<p class="paragraf para-style-override-3">Adamlarımdan hiç kimse okuyamadı. Siz okuyabilirseniz, size birçok ekmek veririm.”</p>
				<p class="paragraf para-style-override-3">Hepsi de İbranice bildiklerinden sevindiler, “Padişahım, getir yazıyı.” dediler.</p>
				<p class="paragraf para-style-override-3">Yusuf onların yazdıkları kâğıdı onlara verince, bedenlerine bir titremedir düştü.</p>
				<p class="paragraf para-style-override-3">Ne o yazıyı okuyabildiler, ne de bu hususta bir şey söyleyebildiler.</p>
				<p class="paragraf para-style-override-3">Hepsi dertlendiler, eseflendiler. Yusuf’a yaptıklarını düşünüp perişan oldular.</p>
				<p class="paragraf para-style-override-3">Hepsinin de dilleri tutuldu. Bu işe adamakıllı canları sıkıldı.</p>
				<p class="paragraf para-style-override-3">Yusuf dedi ki: “Sanki aklınız başınızdan gitti. Tam kâğıdı okuyacağınız zaman neden böyle sustunuz kaldınız?”</p>
				<p class="paragraf para-style-override-3">Dediler ki: “Ölsek, boynumuz vurulsa, bu kâğıdı okumadan yeğ!”</p>
				<p class="paragraf para-style-override-3">O otuz kuş da önlerine konan kâğıtlardaki yazılara bakınca bu hale geldiler işte.</p>
				<p class="paragraf para-style-override-3"><span>Başlarına gelenlerin hepsi güç şeylerdi; fakat bu onlara hepsinden güç geldi. O tutsaklar, kâğıtlara bir iyice bakınca</span></p>
				<p class="paragraf para-style-override-3">Gördüler ki, ne yapmışlar, ne etmişlerse, hepsi de önden sona kadar o kâğıtlarda yazılı!</p>
				<p class="paragraf para-style-override-3">Bir yol düzüp gitmişler, Yusuflarını onlar da kuyuya atmışlardı!</p>
				<p class="paragraf para-style-override-3">Fakat çaresiz, Yusuf’un padişah olacak, senden ileri geçecek, sana hüküm yürütecektir.</p>
				<p class="paragraf para-style-override-3">Sen de sonunda hem yoksul düşecek, hem aç kalacak, onun önüne çırçıplak çıkacaksın!</p>
				<p class="paragraf para-style-override-3">Mademki sonunda işin ona düşecek, neden onu ucuza satarsın ki?</p>
				<p class="paragraf para-style-override-3">O kuşların utanmadan canları tamamıyla yok oldu, tenleri tutyaya döndü.</p>
				<p class="paragraf para-style-override-3">Her şeyden temizlenip arındılar da, ondan sonra o tapının nuru ile hepsi yeniden can buldular.</p>
				<p class="paragraf para-style-override-3">Yine yeniden can bulup, yeniden kul kesildiler. Yine bir başka çeşit hayranlığa düştüler.</p>
				<p class="paragraf para-style-override-3">Eskiden yaptıkları da, yapmadıkları da temizlendi, hatırlarından silinip arındı.</p>
				<p class="paragraf para-style-override-3">Yakınlık güneşi doğdu, üstlerine ışık saldı. Onun ışığıyla hepsinin de canı parladı.</p>
				<p class="paragraf para-style-override-3">Cihan Simurg’unun yüzü aksetti, o anda o nurun aksiyle Simurg’un yüzünü gördüler.</p>
				<p class="paragraf para-style-override-3">Fakat Simurg’a bakınca gördüler ki, Simurg o otuz kuştan ibaret. Bunda şüphe yok!</p>
				<p class="paragraf para-style-override-3">Başları döndü; şaşırıp kaldılar; ne olduklarını bir türlü anlayamadılar.</p>
				<p class="paragraf para-style-override-3">Kendilerini Simurg olarak gördüler. Esasen sen Simurg’sun, Simurg senden ibarettir.</p>
				<p class="paragraf para-style-override-3">Kuşlar Simurg’a bakınca orada ancak kendilerini gördüler.</p>
				<p class="paragraf para-style-override-3">Kendilerine bakınca da orada Simurg’u gördüler!</p>
				<p class="paragraf para-style-override-3">Bir anda Simurg’a da baktılar, kendilerine de. Bu sefer her iki bakışta da gördükleri, eksiksiz artıksız bir Simurg’dan ibaretti!</p>
				<p class="paragraf para-style-override-3">Yusuf’un canını horlukla yakıp yandırmışlar, sonra da onu değersiz bir pula satıvermişlerdi!</p>
				<p class="paragraf para-style-override-3">A adam olmayan yoksul, sen bilmiyorsun ama, her an bir Yusuf’u satıp durmadasın.</p>
				<p class="paragraf para-style-override-3">Bu oydu, o da bu! Bunu iki âlemde de bir kimse bile duymamış, işitmemiştir!</p>
				<p class="paragraf para-style-override-3">Hepsi de hayret denizine daldı. Kendilerini düşüncesiz bir düşünceye kaptırdılar!</p>
				<p class="paragraf para-style-override-3">Bu hali hiç anlamadılar. Dilsiz dudaksız o tapıdan sordular.</p>
				<p class="paragraf para-style-override-3">Bu pek gizli şeyin ne olduğunu sordular. Benlik senlik ahvalini öğrenmek istediler.</p>
				<p class="paragraf para-style-override-3">O tapıdan dilsiz dudaksız bir ses geldi: “Güneşe benzeyen bu tapı, bir aynadır.</p>
				<p class="paragraf para-style-override-3">Kim gelir, bakarsa, orada kendisini görür. Kendisi candan, tenden ibarettir; orada da canını, tenini seyreder!</p>
				<p class="paragraf para-style-override-3">Siz buraya otuz kuş olarak geldiniz. Bu aynada da otuz suret peydahlandı.</p>
				<p class="paragraf para-style-override-3">Kırk yahut elli kuş gelse, kendilerinden varlık perdesi kalktı mı, kırk yahut elli kuş görürler!</p>
				<p class="paragraf para-style-override-3">Daha çok kuş gelse, yine kendilerini görür, kendilerini seyrederler!</p>
				<p class="paragraf para-style-override-3">Yoksa kimde o göz var ki, bizi görebilsin. Bir adamın gözü nasıl olur da ta Süreyya burcuna varır, o yıldız kümesini açıkça görür!</p>
				<p class="paragraf para-style-override-3">Demirci örsünü kaldırıp götüren bir karınca, dişiyle bir fil yakalayıp taşıyan sinek gördün mü hiç?</p>
				<p class="paragraf para-style-override-3">Önce ne bilirsen bil; gördün mü anlarsın ki, görgün, bildiğine hiç benzemiyor. Dediğin, işittiğin sözler de ondan bambaşka!</p>
				<p class="paragraf para-style-override-3">Herkes bizim ef’al vadimizde yürümüş gitmiş, sıfat ve zat vadisine gelince uyumuş kalmıştır!</p>
				<p class="paragraf para-style-override-3">Bunca vadiler, bu kadar adam gördünüz;</p>
				<p class="paragraf para-style-override-3">Nihayet otuzunuz da hayretlere dalıp kaldınız. Ne gönlünüz kaldı, ne sabrınız; hayran oldunuz, hayran!</p>
				<p class="paragraf para-style-override-3">Fakat asıl biz, Simurg olmaya layıkız. Çünkü hakikaten simurguz biz!</p>
				<p class="paragraf para-style-override-3">Yüzlerce yüceliğe erdiniz, yüzlerce naz ve naim elde ettiniz de bizde mahvoldunuz. Sonra da yine bizde kendinizi buldunuz!”</p>
				<p class="paragraf para-style-override-3">Hâsılı, onda ebedi olarak mahvoldular. Gölge, güneşte kaybolup gitti vesselam!</p>
				<p class="paragraf para-style-override-3">Yolda giderlerken birçok söz söylüyorlardı. Fakat o tapıya vardılar mı, ne söz kaldı, ne ses. Ne baş kaldı, ne beyin!</p>
				<p class="paragraf para-style-override-3">Hulâsa burada söz kısaldı, söylemeye imkân yok. Kılavuz da kalmadı, yolcu da, hatta yol da!</p>
				<p class="anabaslik" id="toc_marker-30-4" xml:lang="en-GB"><span>Hikâye</span></p>
				<p class="paragraf para-style-override-3">Bir ateş yakıp Hallac’ı içine attılar. Tamamıyla yandı, kül oldu.</p>
				<p class="paragraf para-style-override-3">Bir âşık eline bir sopa alıp o külün başına oturdu.</p>
				<p class="paragraf para-style-override-3">Külü karıştırmaya, dilini ateş gibi açıp</p>
				<p class="paragraf para-style-override-3">Söylenmeye başladı. Diyordu ki: Doğru söyleyin, o Ene’l Hak diyen nerde?</p>
				<p class="paragraf para-style-override-3">Ne söylediysen, ne duyduysan, ne bildiysen, ne gördüysen hepsi de</p>
				<p class="paragraf para-style-override-3">Masalın başlangıcından başka bir şey değil! Mahvol, mahvol... yerin bu yıkık yer değil senin!</p>
				<p class="paragraf para-style-override-3">Asıl gerek, hiçbir şeye aldırış etmeyen tertemiz asıl gerek. Feri olmuş, olmamış; ne zararı var</p>
				<p class="paragraf para-style-override-3">Mademki hakiki güneş zeval bulmuyor; söyle: Ne zerre kalsın, ne gölge.</p>
			</div>
		</div>
	</body>
</html>