<html xmlns="http://www.w3.org/1999/xhtml">
	<head>
		<title>2-7.html</title>
		<link href="template.css" rel="stylesheet" type="text/css"/>
<meta content="urn:uuid:893c7571-67fe-4a8c-af27-688410ca5a55" name="Adept.expected.resource"/>
	</head>
	<body>
		<div id="x2-7.html" xml:lang="tr-TR">
			<div class="Basic-Text-Frame">
				<p class="bolum" id="toc_marker-8" xml:lang="en-GB">Yedinci Makale</p>
				<p class="paragraf para-style-override-3"/>
				<p class="paragraf para-style-override-3"/>
				<p class="paragraf para-style-override-3">Yolun dehşetinden bütün kuşların kanatları, kanlara bulandı, ah etmeye başladılar.</p>
				<p class="paragraf para-style-override-3">Yolu görüyorlardı, fakat derman ortada yoktu!</p>
				<p class="paragraf para-style-override-3">O yolda öyle bir istiğna yeli esmekteydi ki, adeta göklere dayanmakta, göklere omuz vurmaktaydı!</p>
				<p class="paragraf para-style-override-3">Orası öyle bir ıssız yoldu ki, orada felek tavusu bile hiçe sayılmaktaydı.</p>
				<p class="paragraf para-style-override-3">Artık âlemde bir an bile başka bir kuşun bu yola gitmeye takatı mı olur; kudreti mi bulunur?</p>
				<p class="paragraf para-style-override-3">Kuşlar yoldan korkunca, hepsi bir araya geldiler;</p>
				<p class="paragraf para-style-override-3">Hüthütün huzuruna varıp kendilerinden geçmiş, kendilerini kaybetmiş bir halde</p>
				<p class="paragraf para-style-override-3">Dediler ki: “Ey yol bilen, padişah huzuruna edepsizce varılmaz.</p>
				<p class="paragraf para-style-override-3">Sen bir hayli zaman Süleyman huzuruna vardın... padişah tapısında bulundun.</p>
				<p class="paragraf para-style-override-3">Huzur edep ve âdetlerini... korku ve tehlike makamlarını tamamıyla bilirsin.</p>
				<p class="paragraf para-style-override-3">Bu yolun inişini, yokuşunu görmüşsün... âlemin etrafında bir hayli dönüp dolaşmışsın.</p>
				<p class="paragraf para-style-override-3">Reyimiz şu: Mademki sen bize başbuğ oldun, bizim idaremizi eline aldın,</p>
				<p class="paragraf para-style-override-3">Şuracıkta mimbere çık... kavminin yol azığını düz!</p>
				<p class="paragraf para-style-override-3">Padişahlar huzurunda riayet edilmesi icap eden edep ve erkânı anlat... çünkü bu yolculuk, bilgisizlikle olmayacak.</p>
				<p class="paragraf para-style-override-3">Her birimizin gönlünde bir şey olmayarak gitmek gerek.</p>
				<p class="paragraf para-style-override-3">Sana müşküllerimizi soralım da gönlümüzdeki şu şüphe kalksın!</p>
				<p class="paragraf para-style-override-3">Önce gönlümüzdeki müşkülleri hallet de ondan sonra adamakıllı bir azimle yola düşelim.</p>
				<p class="paragraf para-style-override-3">Zira bu yol, biliyoruz ki, pek uzun... içimizde şüphe varken nurlanmıyor, ışıklanmıyor.</p>
				<p class="paragraf para-style-override-3">Gönlümüz rahatlanınca yola düzülür, gönülsüz, bedensiz o kapıya baş koruz.”</p>
				<p class="anabaslik" id="toc_marker-8-1" xml:lang="en-GB"><span>Hüthütün, Kuşların Müşküllerini Halletmesi</span></p>
				<p class="paragraf para-style-override-3">Bunun üzerine hüthüt kürsüye çıkıp söze başladı.</p>
				<p class="paragraf para-style-override-3">Başına tacını urunmuş, tahtına çıkmıştı... kim yüzünü gördüyse, bahtı yüceldi, talihi açıldı.</p>
				<p class="paragraf para-style-override-3">Hüthütün huzurunda kuşlar, yüz binlerce saftan fazla saf oldular.</p>
				<p class="paragraf para-style-override-3">Bülbülle kumru da beraberce ırlamak için huzura geldiler.</p>
				<p class="paragraf para-style-override-3">İkisi de nağmeye başladı... nağmelerinden âleme gulgule düştü.</p>
				<p class="paragraf para-style-override-3">Seslerini duyan, kararsız bir hale geldi, kendinden geçti!</p>
				<p class="paragraf para-style-override-3">Herkes başka bir halete düştü... ne kimse tamamıyla kendisinden geçmişti... ne de kimse kendisindeydi!</p>
				<p class="paragraf para-style-override-3">Bundan sonra hüthüt söze başladı; manaların yüzünden perdeyi açtı.</p>
			</div>
		</div>
	</body>
</html>