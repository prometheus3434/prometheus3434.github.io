<html xmlns="http://www.w3.org/1999/xhtml">
	<head>
		<title>2-24.html</title>
		<link href="template.css" rel="stylesheet" type="text/css"/>
<meta content="urn:uuid:893c7571-67fe-4a8c-af27-688410ca5a55" name="Adept.expected.resource"/>
	</head>
	<body>
		<div id="x2-24.html" xml:lang="tr-TR">
			<div class="Basic-Text-Frame">
				<p class="bolum" id="toc_marker-25" xml:lang="en-GB">Yirmi Beşinci Makale</p>
				<p class="paragraf para-style-override-3"/>
				<p class="paragraf para-style-override-3"/>
				<p class="paragraf para-style-override-3">Başka bir kuş da hüthüte şu sözleri söyledi: “Ben sanmıyorum ki, bütün yüceliği elde ettim...</p>
				<p class="paragraf para-style-override-3">Erişeceğim yüceliğe eriştim. Müşkül riyazatlarda bulundum.</p>
				<p class="paragraf para-style-override-3">İşim burada düzene girdi; artık buradan gitmem güçtür.</p>
				<p class="paragraf para-style-override-3">Bir adam hazineden vazgeçti, gözünü definelerden çekti mi, zahmetlerle, meşakkatlerle dağlara, ovalara düşer!”</p>
				<p class="anabaslik" id="toc_marker-25-1" xml:lang="en-GB"><span>Hüthütün Cevabı</span></p>
				<p class="paragraf para-style-override-3">Hüthüt dedi ki: “Ey İblis gibi mağrur tabiatlı, benliğe çok düşme; muradından geç!</p>
				<p class="paragraf para-style-override-3">Sen kendi hayaline düşmüş, aldanmış; marifet arılığından ırak düşmüşsün!</p>
				<p class="paragraf para-style-override-3">Nefis, canına fırsat bulup musallat olmuş; Şeytan beynine girip oturmuş!</p>
				<p class="paragraf para-style-override-3">Sen bir zanna tutulmuş, tepeden tırnağa kadar zannın, şüphenin ta kendisi olmuşsun!</p>
				<p class="paragraf para-style-override-3">Yolda bir nura sahip oluyorsan, o sana ateş kesilir, bir zevk elde edersen, o hakikatte senin zannındır, şüphendir,</p>
				<p class="paragraf para-style-override-3">Senin vecit ve hal sandığın, bir hayalden başka bir şey değildir, ne söylersen söyle, hepsi de olmayacak şey!</p>
				<p class="paragraf para-style-override-3">Yolun bu aydınlığına aldanma, nefsin seninledir; uyan, gafil olma!</p>
				<p class="paragraf para-style-override-3">Peşinde böyle bir düşmanı olur, düşmanın elinde de kılıç bulunursa, hiç adam emin olarak oturup dincelebilir mi?</p>
				<p class="paragraf para-style-override-3">Nefsinden bir nur peyda olursa, kapılma... çaresini bulmaya çalış, akrebin sançmasına bile kereviz dermandır!</p>
				<p class="paragraf para-style-override-3">Sen pis nura aldanma, mademki güneş değilsin, ancak zerre ol, ululanma sakın!</p>
				<p class="paragraf para-style-override-3">Ne yolun karanlığından ümitsizliğe düş, ne yolun nuruna kapılıp güneşlik taslamaya, kalkış!</p>
				<p class="paragraf para-style-override-3">Sen kendi zannına kapılıp kaldıkça, ilerlemen de bir pula değmez, gerilemen de!</p>
				<p class="paragraf para-style-override-3">Zannın, vehmin yok oldu mu, işte o vakit elinde yokluktan başka bir şey kalmaz!</p>
				<p class="paragraf para-style-override-3">Sende varlıktan bir zerre bile kalsa, kâfir ve putperest olursun!</p>
				<p class="paragraf para-style-override-3">Bir an bile varlıkla görünsen, derhal önden arttan ok yağmuruna tutulursun.</p>
				<p class="paragraf para-style-override-3">Var oldukça canına türlü zahmetler gelecektir, dayan! Her an yüzlerce belaya boyun ver!</p>
				<p class="paragraf para-style-override-3">Varlıkla göründükçe, felek ensene yüzlerce dert ve elem sillesi vurur!</p>
				<p class="anabaslik" id="toc_marker-25-2" xml:lang="en-GB"><span>Hikâye</span></p>
				<p class="paragraf para-style-override-3">Şeyh Ebubekr-i Nişaburî, tekkesinden çıkmış, dervişleriyle bir yere gidiyordu.</p>
				<p class="paragraf para-style-override-3">Şeyh önde merkebe binmiş gidiyor, ardından da dervişler geliyordu. Birdenbire eşek, kuvvetlice bir yellendi.</p>
				<p class="paragraf para-style-override-3"><span>Şeyh bu sesten vecde geldi, bir nara attı, elbisesini yırttı.</span></p>
				<p class="paragraf para-style-override-3">Hem dervişler, hem de kim gördüyse, şeyhin bu halini hoş görmedi, beğenmedi.</p>
				<p class="paragraf para-style-override-3">Bir zaman sonra birisi, “Neden eşeğin yellenmesinden vecde geldin, hallendin?” diye sordu.</p>
				<p class="paragraf para-style-override-3">Şeyh dedi ki: “O gün şöyle bir baktım, yol kapanmıştı adeta; dervişlerim yolu doldurmuştu.</p>
				<p class="paragraf para-style-override-3">Önümde de dervişler vardı, ardımda da. Kendi kendime, hakikaten de Bayezid’ten aşağı değilim ben!</p>
				<p class="paragraf para-style-override-3">Bugün nasıl dervişlerimle kalkmış, debdebeyle yola düşmüşsem</p>
				<p class="paragraf para-style-override-3">Şüphe yok, yarın da naz ve naimle başım yücelerde, mahşer sahrasına giderim, dedim.</p>
				<p class="paragraf para-style-override-3">Ben tam bu düşüncedeyken eşek yelleniverdi!</p>
				<p class="paragraf para-style-override-3">Yani bu çeşit saçma düşüncelere dalana, bu türlü beyhude laflara kapılana, eşek bir osurukla cevap veriyordu!</p>
				<p class="paragraf para-style-override-3">Bu yüzden canıma bir ateştir düştü; tam hallenecek zamandı, vecde geldim, hallendim.”</p>
				<p class="paragraf para-style-override-3">Sen ululuğa düşüp kaldıkça, hakikatten pek uzaklarda kalırsın, pek uzaklarda.</p>
				<p class="paragraf para-style-override-3">Ululanmayı yık, gururunu yak; hatta sana bir huzur geldiyse, onu bile yak, yandır!<span class="char-style-override-1">2</span></p>
				<p class="paragraf para-style-override-3">Ey her an başka bir boyaya boyanan, senin her kılının dibinde bir başka Firavun var!</p>
				<p class="paragraf para-style-override-3">Sen de varlıktan bir zerre bile kalmış olsa, münafıklıktan yüzlerce nişane kalmış demektir.</p>
				<p class="paragraf para-style-override-3">Benlikten kurtulup emin olsan, iki âleme de düşman kesilirsin!</p>
				<p class="paragraf para-style-override-3"><span>Bir günceğiz bende yok olsan, yokluğa ersen, bütün gece karanlıklarda kalsan bile aydınlanır, apaydın olursun!</span></p>
				<p class="paragraf para-style-override-3">A benlikle yüzlerce belalara uğrayan, ben deme de İblis’in şerrine müptela olma!</p>
				<p class="anabaslik" id="toc_marker-25-3" xml:lang="en-GB">Hikâye</p>
				<p class="paragraf para-style-override-3">Ulu Tanrı, Musa’ya gizlice dedi ki: “İblis’ten de gizli bir şey öğren!”</p>
				<p class="paragraf para-style-override-3">Musa yolda İblis’i görünce, İblis’ten bir gizli şey, bir nişane öğrenmek istedi.</p>
				<p class="paragraf para-style-override-3">İblis dedi ki: “Daima şu sözü hatırında tut; ben ben deme de, benim gibi olma!”</p>
				<p class="paragraf para-style-override-3">Sende bir kıl ucu kadar bile varlık, benlik olursa, kâfirsin; sende kulluk yoktur!</p>
				<p class="paragraf para-style-override-3">Yolun sonu muratsızlıktadır; erin şöhreti, adının kötüye çıkmasındadır!</p>
				<p class="paragraf para-style-override-3">Çünkü bu yolda murada erdin mi, derhal o anda sende yüzlerce varlık, benlik baş gösterir!</p>
				<p class="anabaslik" id="toc_marker-25-4" xml:lang="en-GB">Hikâye</p>
				<p class="paragraf para-style-override-3">Temiz dinli bir er dedi ki: İlk yola girenin karanlıklarda kalması, hiçbir şey görmemesi daha iyidir.</p>
				<p class="paragraf para-style-override-3">Bu suretle tamamen ihsan ve lütuf denizine dalıp yok olur, varlığa hiçbir bağlantısı kalmaz.</p>
				<p class="paragraf para-style-override-3">Çünkü gözüne bir şey görünürse, aldanır, varlığa düşer; o an kâfir olur.</p>
				<p class="paragraf para-style-override-3">Sendeki haset ve kızgınlığı sen görmezsin, ama erlerin gözü görür.</p>
				<p class="paragraf para-style-override-3">Sende ejderhalarla dolu bir külhan var; sense gafletle onları salmış koyvermişsin!</p>
				<p class="paragraf para-style-override-3">Gece gündüz o ejderhaları beslemeye koyulmuş, onlara yiyecek yemek, yatacak yer hazırlamaya dalmışsın!</p>
				<p class="paragraf para-style-override-3">** Aslın toprakla kandan meydana gelmiştir; şaşılacak şey şu ki, ikisi de hem pistir, hem haram!</p>
				<p class="paragraf para-style-override-3">Fakat onlar, asana pek yakın olduğundan hem pis görünmede, hem ehemmiyetsiz!</p>
				<p class="paragraf para-style-override-3">Gönülden uzak, duyguya yakın olan her şey, şüphe yok ki, hem haramdır, hem pis!<span class="char-style-override-1">3</span></p>
				<p class="paragraf para-style-override-3">Mademki içinde böyle bir pis şey olduğunu görüyorsun; neden böyle gafletlere dalmış, oturup duruyorsun?</p>
				<p class="anabaslik" id="toc_marker-25-5" xml:lang="en-GB">Hikâye</p>
				<p class="paragraf para-style-override-3">Bir şeyhin yanında bir pis köpek vardı; şeyh, o köpekten hiç çekinmez, dokunmasın diye eteğini toplamazdı.</p>
				<p class="paragraf para-style-override-3">Birisi, “Ey temiz ve ulu kişi,” dedi, “neden bu köpekten çekinmiyorsun?”</p>
				<p class="paragraf para-style-override-3">Şeyh dedi ki: “Bu köpeğin dışı pis; halbuki benim içimdeki pislik görünmüyor.</p>
				<p class="paragraf para-style-override-3">Onun dışında bulunup görünen pislik bu yoksulun içindedir ve gizlidir.</p>
				<p class="paragraf para-style-override-3">İçim köpeğin dışı gibi pis olduktan sonra, niçin ondan kaçayım? O da benimle eş!”</p>
				<p class="paragraf para-style-override-3">Pek ehemmiyetsiz bir şey bile mademki yolunu kesiyor; ister dağ olsun, ister saman çöpü; hepsi bir!</p>
				<p class="anabaslik" id="toc_marker-25-6" xml:lang="en-GB">Hikâye</p>
				<p class="paragraf para-style-override-3">Tanrı kelimi Musa’nın zamanında, gece gündüz daima ibadette bulunan birisi vardı.</p>
				<p class="paragraf para-style-override-3">Bu kadar ibadette bulunduğu halde, zerre kadar gönlünde bir zevk, bir açıklık hâsıl olmaz; gönül güneşinin parlaklığını bir türlü bulamazdı.</p>
				<p class="paragraf para-style-override-3">O iyi adamın pek büyük bir sakalı vardı. Arada bir sakalını tarardı.</p>
				<p class="paragraf para-style-override-3">Bir gün uzaktan Musa’yı gördü. Yanına varıp dedi ki: “Ey Tur dağı tecellisine sahip olan.</p>
				<p class="paragraf para-style-override-3">Tanrı hakkı için bir sor Tanrı’dan; neden benim ne zevkim var, ne halim?”</p>
				<p class="paragraf para-style-override-3">Kelim, Tur’a gelince, Tanrı’dan bunu da sordu. Tanrı, “Dur,” dedi;</p>
				<p class="paragraf para-style-override-3">“O, bizim vuslat incimizi elde edemedi, yok yoksul bir halde kaldı; daima sakalıyla meşgul olup durdu.”</p>
				<p class="paragraf para-style-override-3">Musa bunu söyleyince, adamcağız hem sakalını yolar, hem ağlardı.</p>
				<p class="paragraf para-style-override-3">Cebrail derhal gelip Musa’ya dedi ki: “Şimdi de yine sakalıyla meşgul!</p>
				<p class="paragraf para-style-override-3">Sakalını süsler, bezerse, teşvişlere düşer; yolmaya kalkışırsa, yine sakalıyla meşgul oluyor demektir.”</p>
				<p class="paragraf para-style-override-3">Onsuz bir nefes bile almak hatadır. Ondan geri kaldıktan sonra, ister sola sap da geri kal, ister sağ!</p>
				<p class="paragraf para-style-override-3">Ey daha sakalından vazgeçmeyen ve kanlarla dolu denize dalıp gark olan,</p>
				<p class="paragraf para-style-override-3">Önce sakalından geçersen, bu denizi aşma hususundaki niyetin doğrulur, doğru olur.</p>
				<p class="paragraf para-style-override-3">Yoksa bu sakalla denize dalarsan, sakalını bile terk edemezsin sen!</p>
				<p class="anabaslik" id="toc_marker-25-7" xml:lang="en-GB">Hikâye</p>
				<p class="paragraf para-style-override-3">Bir ahmak adamın pek büyük bir sakalı vardı. Adam bir gün nasılsa denize düştü, boğulmak üzereydi.</p>
				<p class="paragraf para-style-override-3">Kıyıdan bir adamcağız onu gördü, bağırdı: “Boynundan torbayı çıkar yahu!”</p>
				<p class="paragraf para-style-override-3">Adam dedi ki: “O torba değil, sakalım. Sakal da değil, başımın belası!”</p>
				<p class="paragraf para-style-override-3">Kıyıdaki, “Pek hoş, beğendim doğrusu.” dedi. “Sakalın buysa, halin de budur. Debelenme öyleyse, batıp gebereceksin işte!”</p>
				<p class="paragraf para-style-override-3">Ey keçi gibi sakalından utanmayan, sıkılıp arlanmayan,</p>
				<p class="paragraf para-style-override-3">Sende nefis ve şeytan varsa, sen de Firavun’a, Hâman’a uydun demektir; çünkü nefis ve Şeytan, sana göre Firavun ve Hâman’dır.</p>
				<p class="paragraf para-style-override-3">Musa gibi varlıktan geç de, ondan sonra Firavun’un sakalına yapış!</p>
				<p class="paragraf para-style-override-3">Bu Firavun’un sakalını sımsıkı tut, çek; ercesine onunla savaşa giriş!</p>
				<p class="paragraf para-style-override-3">Yola ayak bas, sakalını bırak... bu sakal yüzünden ne vakte dek yolda kalacaksın; ne zamana kadar varacağın yere varamayacaksın?</p>
				<p class="paragraf para-style-override-3">Din yolunda er olanın, sakalını tarayacak tarağı yoktur!</p>
				<p class="paragraf para-style-override-3">O, ne gönül kanından başka su bulur, ne gönülden başka bir kebap!</p>
				<p class="paragraf para-style-override-3">Bez yıkayıcı olsa, güneş yüzü görmez... çiftçi olsa tarlasına buluttan yağmur yağmaz!</p>
				<p class="paragraf para-style-override-3">Sen de yaranı (sakalını) bil de, sakalını sofra yaygısı yap, yerlere döşe!</p>
				<p class="anabaslik" id="toc_marker-25-8" xml:lang="en-GB"><span>Hikâye</span></p>
				<p class="paragraf para-style-override-3">Bir sofi, arada bir çamaşır yıkamaya kalktı mı, hava bulutlanır, bütün âlem kapkara kesilirdi.</p>
				<p class="paragraf para-style-override-3">Buluttan, yağıştan yüzlerce derde giriyordu, ama elbisesi de adamakıllı kirlenmişti.</p>
				<p class="paragraf para-style-override-3">Çaresiz çöven almak için bakkala gitti. Derhal hava bulandı, bulutlandı.</p>
				<p class="paragraf para-style-override-3">Sofi dedi ki: “A bulut, neden peydahlandın? Yürü git... ben kuru üzüm alacağım!</p>
				<p class="paragraf para-style-override-3">Bu kuru üzümü de ondan gizli alıyorum; sen ne geliyorsun? Çöven almıyorum ki!</p>
				<p class="paragraf para-style-override-3">Senin yüzünden ne kadar çöveni yerlere döktüm. Kaç kere elimi sabundan yudum, arıttım!”</p>
				<p class="paragraf para-style-override-3">Bir an olsun gönül huzurundan mahrum oldun mu, derhal gaflet gelir çatar, gafil olur kalırsın!</p>
			</div>
		</div>
	</body>
</html>