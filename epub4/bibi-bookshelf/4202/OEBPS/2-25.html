<html xmlns="http://www.w3.org/1999/xhtml">
	<head>
		<title>2-25.html</title>
		<link href="template.css" rel="stylesheet" type="text/css"/>
<meta content="urn:uuid:893c7571-67fe-4a8c-af27-688410ca5a55" name="Adept.expected.resource"/>
	</head>
	<body>
		<div id="x2-25.html" xml:lang="tr-TR">
			<div class="Basic-Text-Frame">
				<p class="bolum" id="toc_marker-26" xml:lang="en-GB">Yirmi Altıncı Makale</p>
				<p class="paragraf para-style-override-3"/>
				<p class="paragraf para-style-override-3"/>
				<p class="paragraf para-style-override-3">Bir başka kuş da hüthüte dedi ki: “Ey şöhret sahibi, seferde ne ile gönlümü şad edeyim?</p>
				<p class="paragraf para-style-override-3">Söylersen perişanlığım azalır; birazcık aklım başıma gelir de öyle yola giderim.</p>
				<p class="paragraf para-style-override-3">Uzak ve uzun yolda ere, dinine, malına nerden zarar gelecek? Bunu bilmek gerektir. Bilmeli, doğruyu elde etmeli ki, yoldan da bıkmasın, yolculuktan da!</p>
				<p class="paragraf para-style-override-3">Halbuki ben gayb âleminden bir bilgiye sahip olmadığımdan, halk hep beni ayıplamakta, ayıbımı görüp beni reddetmekte!”</p>
				<p class="anabaslik" id="toc_marker-26-1" xml:lang="en-GB"><span>Hüthütün Cevabı</span></p>
				<p class="paragraf para-style-override-3">Hüthüt dedi ki: “Sağ oldukça onunla şad ol, neşelen... ne derlerse desinler, hiç kimseye aldırış etme!</p>
				<p class="paragraf para-style-override-3">Mademki canın, onunla şad olabilecektir; gamdan vazgeç, canını onunla neşelendiriver!</p>
				<p class="paragraf para-style-override-3">İki âlemde de erlerin neşesi onunladır. Bu dönüp duran gök kubbenin hayatı onunla kaimdir.</p>
				<p class="paragraf para-style-override-3">Sen de gayret et de onun neşesine dal, o neşeyle diril. Gök gibi onun şevkiyle dönmeye koyul!</p>
				<p class="paragraf para-style-override-3">A adam olmayan, ondan daha iyi ne vardır ki, bir nefes bile onunla şad olasın? Söyle.</p>
				<p class="anabaslik" id="toc_marker-26-2" xml:lang="en-GB"><span>Hikâye</span></p>
				<p class="paragraf para-style-override-3">Dağlarda, ormanlarda gece gündüz kaplanlarla oturur, düşer kalkar acayip bir deli vardı.</p>
				<p class="paragraf para-style-override-3">Arada bir onda tuhaf bir hal zuhur eder, oraya birisi gitti mi, kendinden geçer;</p>
				<p class="paragraf para-style-override-3"><span>Yirmi gün o halde kalır, hali değişir, başka bir hale girerdi.</span></p>
				<p class="paragraf para-style-override-3">Tam yirmi gün sabah çağından akşama kadar oynar ve dinlenmeden boyuna şöyle söylerdi:</p>
				<p class="paragraf para-style-override-3">“İkimiz de yalnızız. Ne dert var, ne tasa! Hep neşeden ibaret. Ne gam var, ne keder!”</p>
				<p class="paragraf para-style-override-3">Gönlü onunla beraber olan nasıl olur da ölür? Gönlünü ona ver. Sevgili, gönlü sever!</p>
				<p class="paragraf para-style-override-3">Gönlün onun aşkına müptela olur, onun iştiyakına tutulursa, ölmezsin. Ölüm asla sana yakışmaz!</p>
				<p class="anabaslik" id="toc_marker-26-3" xml:lang="en-GB"><span>Hikâye</span></p>
				<p class="paragraf para-style-override-3">Bir âşık, ölüm zamanı ağlamaya koyuldu. “Bu ağlama neden?” diye sordular.</p>
				<p class="paragraf para-style-override-3">Dedi ki: “İlkbahar bulutu gibi ağlamaktayım. Sebebi de şu: Şimdicek ölmem lazım.</p>
				<p class="paragraf para-style-override-3">Halbuki gönlüm onda. Nasıl olur da ölürüm? Bunun için ağlasam da yaraşır şimdi!”</p>
				<p class="paragraf para-style-override-3">Bir dostu, “Gönlün mademki onda. Ölsen bile, iyi bir halde öleceksin demektir.” dedi.</p>
				<p class="paragraf para-style-override-3">Adam dedi ki: “Gönlü Tanrı’da olan nasıl ölür? Ölüm, nasıl olur da ona gelip çatabilir?</p>
				<p class="paragraf para-style-override-3">Gönlüm daima onun vuslatında. Ee, artık ölmeme imkân yok demektir!”</p>
				<p class="paragraf para-style-override-3">Sen de bir an olsun bu sırra erip neşelenirsen, onun hazinesini elde edersin. Onun hazinesi de, âlem hazinesinden bile iyidir!</p>
				<p class="paragraf para-style-override-3">Onun varlığıyla gönlünü şad eden, varlıktan kurtulur, hür olur.</p>
				<p class="paragraf para-style-override-3">Sevgiliden ebedi bir neşe elde et de, gül gibi derine sığmaz bir hale gel, açıl!</p>
				<p class="anabaslik" id="toc_marker-26-4" xml:lang="en-GB"><span>Hikâye</span></p>
				<p class="paragraf para-style-override-3">Bir aziz dedi ki: Yetmiş yıldır neşelenir, neşeden hallenir, nazlanırım.</p>
				<p class="paragraf para-style-override-3">** Mum gibi yanıp yakılan bir gönlüm var. Tenim yanmaya başladı mı, özür dilemeye başlarım.</p>
				<p class="paragraf para-style-override-3">Böyle bir güzelim Tanrımız var; biz de onun Tanrılığına gönül vermiş, bağlanmışız.</p>
				<p class="paragraf para-style-override-3">Fakat sen, halkın ayıbını aradıkça, nasıl olur da gayb güzelliğiyle neşelenirsin?</p>
				<p class="paragraf para-style-override-3">Sen ayıp gören gözle ayıp aradıkça, gaybı nereden göreceksin?</p>
				<p class="paragraf para-style-override-3">Önce halkın ayıbından kurtul da, sonra mutlak olan gayb âleminin aşkıyla neşelen!</p>
				<p class="paragraf para-style-override-3">Başkalarının ayıbında kılı kırk yararsın; ama sana kendi ayıbını söylesem görmezsin, kör kesilirsin!</p>
				<p class="paragraf para-style-override-3">Kendi ayıbını görsen, onunla uğraşsan, yine ayıplısın demektir, ama makbul olursun hiç olmazsa.</p>
				<p class="paragraf para-style-override-3">* Yürü; başkalarının ayıbından dilini kes de, iki âlemde de makbul ol!</p>
				<p class="anabaslik" id="toc_marker-26-5" xml:lang="en-GB"><span>Hikâye</span></p>
				<p class="paragraf para-style-override-3">Bir sarhoş vardı; tamamıyla yıkılmış, aklı başından gitmiş, tamamıyla işi bitmişti.</p>
				<p class="paragraf para-style-override-3">O kadar saf ve tortulu şarap içmişti ki, sarhoşluktan başını, ayağını kaybetmiş gitmişti.</p>
				<p class="paragraf para-style-override-3"><span>Bir ayık adam ona acıdı, bir çuval bulup onu içine koydu.</span></p>
				<p class="paragraf para-style-override-3">Yerine götürmek üzere sırtladı, yürümeye başladı. Yolda bir başka sarhoşa rastladılar.</p>
				<p class="paragraf para-style-override-3">O sarhoş önüne gelene sataşıyor, bir hayli sarhoşluklarda bulunuyordu.</p>
				<p class="paragraf para-style-override-3">Çuvaldaki, onun bu halini görünce dayanamadı,</p>
				<p class="paragraf para-style-override-3">Dedi ki: “A evi yıkılasıca, bir iki kadeh az içeydin de, benim gibi rahatça gideydin, olmaz mıydı?”</p>
				<p class="paragraf para-style-override-3">Sarhoş, kendi sarhoşluğunu görmedi de onun sarhoşluğunu gördü. Hepimizin hali de bundan ileri bir şey değil!</p>
				<p class="paragraf para-style-override-3">Sen ayıbı görüyorsun, çünkü âşık değilsin; bu şiveye, bu edaya liyakatın yok!</p>
				<p class="paragraf para-style-override-3">Eğer bir zerrecik aşk eserini elde etseydin, bütün ayıpları, hüner olarak görürdün!</p>
				<p class="anabaslik" id="toc_marker-26-6" xml:lang="en-GB"><span>Hikâye</span></p>
				<p class="paragraf para-style-override-3">Aslan yürekli, düşmanına üstün gelir yiğit bir er vardı. Tam beş yıl bir kadına âşık oldu.</p>
				<p class="paragraf para-style-override-3">O güzel kadının gözünde bir tırnak ucu kadar ak vardı.</p>
				<p class="paragraf para-style-override-3">Adam ona baka baka doyamıyordu, ama bir türlü de kadının gözündeki akı göremiyordu.</p>
				<p class="paragraf para-style-override-3">Adam iyice âşıktı; kendinden geçmişti adeta. Sevgilinin gözündeki ayıptan haberi mi olabilir ki?</p>
				<p class="paragraf para-style-override-3">Bir müddet sonra adamın aşkı azalmaya, o derde bir derman belirmeye başladı.</p>
				<p class="paragraf para-style-override-3">Kadına olan aşkı azalıp işi kolaylaşınca</p>
				<p class="paragraf para-style-override-3">Kadının gözündeki akı gördü; dedi ki: “Gözündeki bu ak da ne zaman peydahlandı?”</p>
				<p class="paragraf para-style-override-3">Kadın dedi ki: “Bana olan aşkının azalmaya başladığı zaman! Gözüme tam o zaman ak düştü!”</p>
				<p class="paragraf para-style-override-3">Senin aşkın azalınca, benim gözümde de bu ak peydahlandı.</p>
				<p class="paragraf para-style-override-3">Vesveselere düşer, gönlünü bulandırır durursun, ama a gönül gözü kör adam, bir kerecik de kendi ayıbını gör!</p>
				<p class="paragraf para-style-override-3">Niceye bir başkalarının ayıbını açıp duracaksın? Kendi ayıbını da bir kere olsun yeninde, koynunda arasana!</p>
				<p class="paragraf para-style-override-3">Kendi ayıbını yüklendin de o yükün ağırlığını duydun mu, artık başkalarının ayıbıyla uğraşamazsın ki!</p>
				<p class="anabaslik" id="toc_marker-26-7" xml:lang="en-GB"><span>Hikâye</span></p>
				<p class="paragraf para-style-override-3">Muhtesip, bir sarhoşu adamakıllı dövmeye koyulmuştu. Sarhoş dedi ki: “A muhtesip, pek o kadar üstüme varına!</p>
				<p class="paragraf para-style-override-3"><span>Eğer haram olan her şey, adamı sarhoş edip yere yıksaydı</span></p>
				<p class="paragraf para-style-override-3">Emin ol, benden fazla sarhoş olurdun; fakat kimse kendi ayıbını görmez.</p>
				<p class="paragraf para-style-override-3">Beni dövmede, bana zulmetmede bundan ileriye gitme. Birazcık da kendinden ibret al, insafa gel!”</p>
				<p class="paragraf para-style-override-3">Kendi kendisini terbiye edebilen, başkalarını da terbiye edebilir. Kendi kendisine yardımı dokunanın iyi kötü, başkalarına da yardımı dokunabilir.</p>
			</div>
		</div>
	</body>
</html>