<html xmlns="http://www.w3.org/1999/xhtml">
	<head>
		<title>2-5.html</title>
		<link href="template.css" rel="stylesheet" type="text/css"/>
<meta content="urn:uuid:893c7571-67fe-4a8c-af27-688410ca5a55" name="Adept.expected.resource"/>
	</head>
	<body>
		<div id="x2-5.html" xml:lang="tr-TR">
			<div class="Basic-Text-Frame">
				<p class="bolum" id="toc_marker-6" xml:lang="en-GB">Beşinci Makale</p>
				<p class="paragraf para-style-override-3"/>
				<p class="paragraf para-style-override-3"/>
				<p class="paragraf para-style-override-3">Kuşlar, bu sözleri duyunca hemen adeta canlarını terk ettiler</p>
				<p class="paragraf para-style-override-3">Simurg, kuşların gönüllerinden sabrı, kararı aldı; aşkları birken yüz bin oldu.</p>
				<p class="paragraf para-style-override-3">Yola düşmeyi kurdular, adamakıllı niyetlendiler, bu yolu aşmaya karar verip çevikleştiler.</p>
				<p class="paragraf para-style-override-3">Hepsi de dediler ki: “Şimdicek ortada işimizi görecek, bizi idare edecek bir kılavuz lazım bize.</p>
				<p class="paragraf para-style-override-3">Bize yolumuzu göstersin, yolda bize kılavuz olsun. Çünkü insan, kendi kendisine ulu olamaz, ululuk edemez.</p>
				<p class="paragraf para-style-override-3">Bu yolda aziz bir hâkim gerek ki, bu büyük ve derin denizi aşabilelim.</p>
				<p class="paragraf para-style-override-3">Bu hâkime can ve gönülden uyalım, fermanını tutalım da belki yolumuz Kafdağı’na varır.</p>
				<p class="paragraf para-style-override-3">Artık bu arada lafı bırakalım da belki Kafdağı’na yol bulur, oraya varırız.</p>
				<p class="paragraf para-style-override-3">Bu suretle zerre, ulu güneşe ulaşır... Simurg’un gölgesi üstümüze düşer.</p>
				<p class="paragraf para-style-override-3">Nihayet, kimse kendi kendisine hâkim olamaz... kura çekelim... yolu ancak bu.</p>
				<p class="paragraf para-style-override-3">Kura kime düşerse, ulu olur... biz küçük kuşlara başbuğluk eder.” dediler.</p>
				<p class="paragraf para-style-override-3">Söz buraya varınca, adeta akılları başlarından gitti... hepsi de sustular.</p>
				<p class="paragraf para-style-override-3">İşleri kuraya kalınca, o kararsızlara bir karardır, bir sükûnettir geldi.</p>
				<p class="paragraf para-style-override-3">Kura çektiler... tam yerinde olarak âşık hüthüte isabet etti.</p>
				<p class="paragraf para-style-override-3">Hepsi de onu kendilerine kılavuz yaptılar... ne buyuruyorsa, canla başla yerine getiriyorlardı.</p>
				<p class="paragraf para-style-override-3">“O, ulumuzdur... bu yolda bize başbuğdur, yol göstericidir.” diye ahdettiler.</p>
				<p class="paragraf para-style-override-3">“Hüküm onun hükmüdür; ferman onun fermanı... ondan ne canımızı esirgeriz, ne tenimizi.” dediler.</p>
			</div>
		</div>
	</body>
</html>