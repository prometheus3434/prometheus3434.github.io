<html xmlns="http://www.w3.org/1999/xhtml">
	<head>
		<title>2-32.html</title>
		<link href="template.css" rel="stylesheet" type="text/css"/>
<meta content="urn:uuid:893c7571-67fe-4a8c-af27-688410ca5a55" name="Adept.expected.resource"/>
	</head>
	<body>
		<div id="x2-32.html" xml:lang="tr-TR">
			<div class="Basic-Text-Frame">
				<p class="bolum" id="toc_marker-33" xml:lang="en-GB">Açılama</p>
				<p class="paragraf para-style-override-3"/>
				<p class="paragraf para-style-override-3"/>
				<p class="paragraf para-style-override-3">(B harfi beyte işarettir.)</p>
				<p class="paragraf para-style-override-3"/>
				<p class="paragraf para-style-override-3"><span class="u" xml:lang="en-GB">B. 6.</span> “O, öyle bir Tanrı’dır ki gökleri ve yeri altı günde yarattı... bunlardan önce arşı, su üstündeydi...” Sure 11 (Hûd), 7’nci ayet. Kur’an’da birçok ayette âlemin altı günde yaratıldığı anılır. Bu inanış Tevrat’tan gelmedir. Tanrı âlemi pazar günü yaratmaya başlamış, cuma günü insanı yaratarak yaratışı tamamlamış, yedinci gün olan cumartesi günü istirahat etmiştir (Tekvin, birinci bab, 1-31). 6’ncı beyitteki iki harf, “ol” kelimesinin Arapçası olan ve Arap alfabesindeki k, n harflerinden meydana gelen “kün”dür. Mesnevi, I. basım, c. 1, s. 306-307, b. 3708-3709’un izahına bakınız.</p>
				<p class="paragraf para-style-override-3"><span class="u" xml:lang="en-GB">B. 13.</span> Sivrisinek, Nemrud’un burnundan beynine girmiş, o da kafasını tokmaklata tokmaklata ölmüş gitmiştir. Mesnevi, c. 1, s. 116, b. 1189’un izahına bakınız.</p>
				<p class="paragraf para-style-override-3"><span class="u" xml:lang="en-GB">B. 14.</span> Hz. Muhammed hicret gecesi bir mağaraya sığınmış ve burada üç gün kalmıştır. Mağaraya girer girmez bir örümcek, gelip kapıya ağ kurmuş, müşrikler oraya kadar gelmişlerse de kapıdaki örümcek ağının bozulmadığını görünce burada bulunmadığına hükmederek gitmişlerdir. Halk arasında bu yüzden örümcek öldürülmez ve ikindiden sonra ağı bozulmaz.</p>
				<p class="paragraf para-style-override-3"><span class="u" xml:lang="en-GB">B. 15-16. </span>Kur’an’ın 27’nci suresinin adı Neml, yani karınca suresidir ve bu sure “Tâsîn” diye başlar. Bu surede Süleyman Peygamber’e Mantık al-Tayr (Kuşdili) öğretildiği (ayet 16) ve yine aynı peygamberin karınca vadisinde bir karıncanın, diğer karıncalara söylediği sözleri duyup anladığı (18-19) anlatılmaktadır. Mesnevi, c. 2, s. 96, b. 1037’nin izahına bakınız.</p>
				<p class="paragraf para-style-override-3"><span class="u" xml:lang="en-GB">B. 17.</span> İsa Peygamber göğe ağarken yakasında dünya malı olarak bir iğne varmış. Bu yüzden yedinci kat göğe çıkamamış, dördüncü kat gökte kalmış.</p>
				<p class="paragraf para-style-override-3"><span class="u" xml:lang="en-GB">B. 20-21.</span> 48’inci surenin (Feth) son ayeti olan 29’uncu ayette “Muhammed, Tanrı elçisidir. Onunla beraber bulunanlar, kâfirlere karşı şiddetli, kendi aralarında merhametli kişilerdir. Onları fazla rüku eder, fazla secdeye varır görürsün. Tanrı’nın ihsanını ve rızasını dilerler; yüzlerinde secde eseri vardır” denmektedir.</p>
				<p class="paragraf para-style-override-3"><span class="u" xml:lang="en-GB">B. 26.</span> Tanrı Âdem’in balçığına ruhundan ruh üfürmüş, Âdem bu suretle canlanmıştır. Mesnevi, c. 3, s. 379, b. 3935’in izahına bakınız.</p>
				<p class="paragraf para-style-override-3"><span class="u" xml:lang="en-GB">B. 30.</span> Güya Süleyman’ın mührünü havi yüzüğünü bir şeytan çalmış ve bir müddet Süleymanlık etmiş.</p>
				<p class="paragraf para-style-override-3"><span class="u" xml:lang="en-GB">B. 31.</span> Musa’nın sopası, yere atınca yılan olur, tutunca sopa kesilirdi. Mesnevi, c. 1, s. 277, b. 2788’in izahına bakınız.</p>
				<p class="paragraf para-style-override-3"><span class="u" xml:lang="en-GB">B. 32.</span> Nala bazı şeyler yazılır, ateşe konur, bu suretle sevilen kişi kararsız bir hale gelirmiş. Mesnevi c. 1, s. 193, b. 1973’ün izahına bakınız.</p>
				<p class="paragraf para-style-override-3"><span class="u" xml:lang="en-GB">B. 33.</span> Salih Peygamber’e mucize olarak taştan bir gebe deve çıkmıştır. Mesnevi, c. 1, s. 250, b. 2513’e bakınız. Bu beyitteki sarı öküz, Musa’nın İsrailoğulları’na kesmelerini emrettiği öküzdür ki, bunun azasıyla öldürülmüş adama vurmuşlar, o da dirilip kendisini öldüreni haber vermiştir. Mesnevi c. 2, s. 133, b. 1434-1441’in izahına bakınız.</p>
				<p class="paragraf para-style-override-3"><span class="u" xml:lang="en-GB">B. 44.</span> Eskilerce yel, toprak, ateş ve su, mürekkep olmayan dört unsurdur ve bütün madde bu dördünden meydana gelmiştir. Bunlara dört unsur denir.</p>
				<p class="paragraf para-style-override-3"><span class="u" xml:lang="en-GB">B. 45. </span>Tanrı’nın Âdem’in balçığını kırk sabah yoğurduğu hakkında bir hadis rivayet edilir.</p>
				<p class="paragraf para-style-override-3"><span class="u" xml:lang="en-GB">B. 47. </span>Mesnevi, c. 3, s. 94, b. 1023’ün izahına bakınız.</p>
				<p class="paragraf para-style-override-3"><span class="u" xml:lang="en-GB">B. 53.</span> 78’inci surenin (Nebe’) 7’nci ayetinde dağların mıh olduğu söylenmektedir.</p>
				<p class="paragraf para-style-override-3"><span class="u" xml:lang="en-GB">B. 123.</span> “Lâ” Arapça yok demektir. “İllallah” ancak Allah var manasına gelir. Her ikisi de “Lailâhe illallah – Tanrı’dan başka yoktur tapacak” sözünden alınmadır.</p>
				<p class="paragraf para-style-override-3"><span class="u" xml:lang="en-GB">B. 128.</span> Hulûl, girme, geçme, nüfuz etme manalarına gelir. Tanrı’nın bir insana girişine hulûl, buna inanan kişilere hulûli, bu inanışa da “Hulûliye mezhebi” denir. Mevlâna’nın, “Kul, kendisinden tamamıyla fani olmadıkça, birlik onca tahakkuk etmez. Birlik hulûl değildir, senin yok olmandır. Yoksa kuru lafla batıl, hak olmaz.” mealindeki</p>
				<p class="paragraf para-style-override-3"/>
				<p class="paragraf para-style-override-8"><span class="char-style-override-2">Tâ bende zi hod fâni-i mutlak neşeved</span></p>
				<p class="paragraf para-style-override-8"><span class="char-style-override-2">Tevhid be nezd-i o muhakkak neşeved</span></p>
				<p class="paragraf para-style-override-8"><span class="char-style-override-2">Tevhid hulûl nist nâ bûden-i tust</span></p>
				<p class="paragraf para-style-override-8"><span class="char-style-override-2">Ver ne be kuzâf batıli hak neşeved</span></p>
				<p class="paragraf para-style-override-3"/>
				<p class="paragraf para-style-override-3">rubaisiyle bu inanışı reddettiği gibi, Attâr da bu beyitte hulûlü reddetmektedir.</p>
				<p class="paragraf para-style-override-3"><span class="u" xml:lang="en-GB">B. 134. </span>Âdem’e secde etmeyen Şeytan’dır. Mesnevi, c. 1, s. 9, b. 92’nin izahına bakınız.</p>
				<p class="paragraf para-style-override-3"><span class="u" xml:lang="en-GB">B. 175.</span> Nuh Peygamber zamanında gökten yağmur yağmış, yerden sular fışkırmış, tufan olmuş, bütün kâfirler boğulmuş. Mesnevi, c. 1, s. 39, b. 403’ün izahına bakınız.</p>
				<p class="paragraf para-style-override-3"><span class="u" xml:lang="en-GB">B. 176.</span> Mesnevi, c. 1, s. 53, b. 547’nin izahına bakınız.</p>
				<p class="paragraf para-style-override-3"><span class="u" xml:lang="en-GB">B. 177. </span>Mesnevi, c. 1, s. 22, b. 227’nin izahına bakınız.</p>
				<p class="paragraf para-style-override-3"><span class="u" xml:lang="en-GB">B. 178.</span> Mesnevi, c. 1, s. 12, b. 125’in izahına bakınız.</p>
				<p class="paragraf para-style-override-3"><span class="u" xml:lang="en-GB">B. 179.</span> Mesnevi, c. 1, s. 277, b. 2787’nin izahına bakınız.</p>
				<p class="paragraf para-style-override-3"><span class="u" xml:lang="en-GB">B. 180.</span> Mesnevi, c. 1, s. 207, b. 2096’nın izahına bakınız.</p>
				<p class="paragraf para-style-override-3"><span class="u" xml:lang="en-GB">B. 181. </span>Mesnevi, c. 2, s. 291, b. 3135’in izahına bakınız.</p>
				<p class="paragraf para-style-override-3"><span class="u" xml:lang="en-GB">B. 182. </span>Mesnevi, c. 2, s. 275, b. 2969’un izahına bakınız.</p>
				<p class="paragraf para-style-override-3"><span class="u" xml:lang="en-GB">B. 183.</span> Mesnevi, c. 2, s. 85, b. 915’in izahına bakınız.</p>
				<p class="paragraf para-style-override-3"><span class="u" xml:lang="en-GB">B. 184.</span> Mesnevi, c. 3, s. 93, b. 1015’in izahına bakınız.</p>
				<p class="paragraf para-style-override-3"><span class="u" xml:lang="en-GB">B. 185.</span> Zekeriya Peygamber, İsrailoğullarından kaçıp içi oyuk bir kavağın içine girmiş ve kavağın oyuğu birleşerek Zekeriya’yı gizlemiş. Fakat Şeytan eteğinin ucunu dışarıda bırakmış, sonra da insan şekline girip gitmiş, İsrailoğullarına haber vermiş. Onlar da kavağın üstünden itibaren Zekeriya’yı testere ile ikiye biçmek suretiyle öldürmüşlerdir.</p>
				<p class="paragraf para-style-override-3"><span class="u" xml:lang="en-GB">B. 186.</span> İsa Peygamber’le çağdaş olan Yahya da başı kesilmek suretiyle öldürülmüştür.</p>
				<p class="paragraf para-style-override-3"><span class="u" xml:lang="en-GB">B. 187. </span><span>Müslümanların inanışına göre İsa’yı ele veren, Tanrı tarafından İsa şekline konmuş, İsrailoğulları, onu İsa sanarak çarmıha germişler, İsa Peygamber de diri diri göğe ağmıştır. Mesnevi, c. 2, s. 85, b. 920’nin izahına bakınız.</span></p>
				<p class="paragraf para-style-override-3"><span class="u" xml:lang="en-GB">B. 188.</span> Peygamberler ulusu Hz. Muhammed’dir.</p>
				<p class="paragraf para-style-override-3"><span class="u" xml:lang="en-GB">B. 245-246.</span> Eskiden kölelerin belli olması için dağlandıkları anlaşılıyor. Aynı zamanda kölelerin kulaklarına halka geçirmek âdetti. Hatta bu yüzden Bektaşi mücerretleriyle Kalenderi, Haydari ve saire gibi Batıni-Şii tarikatlarda Ehlibeyt kulu olduğuna alamet olmak üzere dervişlerin kulaklarına küpe takılması âdetti.</p>
				<p class="paragraf para-style-override-3"><span class="u" xml:lang="en-GB">B. 266.</span> 21’inci surenin (Enbiya) 101’inci ayetinde Hz. Muhammed’e “Seni, ancak âlemlere rahmet olmak üzere gönderdik” denmektedir.</p>
				<p class="paragraf para-style-override-3"><span class="u" xml:lang="en-GB">B. 275.</span> Böyle bir hadis rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 302.</span> “Şeytanım, benim elimde Müslüman olmuştur” diye bir hadis rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 325. </span>Önceden Kudüs’e yönelerek namaz kılınmış, Kâbe sonradan kıble olmuştur.</p>
				<p class="paragraf para-style-override-3"><span class="u" xml:lang="en-GB">B. 340. </span>Kur’an’ın 96’ıncı suresi olan Alak suresi “İkra” (oku) diye başlar ve Hz. Muhammed’e ilk inen sure budur.</p>
				<p class="paragraf para-style-override-3"><span class="u" xml:lang="en-GB">B. 345.</span> Bilâli Habeşi, Peygamber’in müezziniydi, pek güzel sesi vardı. Peygamber, bazen ona, beyitte söylendiği gibi, “Bizi neşelendir” derdi. Sufiler, Hz. Muhammed’in kabza düştüğü, Nasut âlemi kayıtlarından kurtulmak istediği vakit böyle dediğini söylerler.</p>
				<p class="paragraf para-style-override-3"><span class="u" xml:lang="en-GB">B. 346.</span> Humeyra, beyaz pembe kadıncağız demektir ki, Hz. Muhammed, Ayşe’ye böyle hitap eder ve sufilere göre Nasut âlemine tenezzül etmek istediği vakit “Benimle konuş” derdi.</p>
				<p class="paragraf para-style-override-3"><span class="u" xml:lang="en-GB">B. 351-358. </span>Kur’an’ın 20’inci suresi olan Tâhâ suresinde Musa Peygamber’e, Tava vadisinde Tanrı’nın “Ayakkabılarını çıkar” dediği anlatılır (ayet 12). Hz. Muhammed de miraç gecesi, edebe riayet etmek üzere ayağındaki nalınları çıkarmak istemiş, çıkarmasına müsaade edilmemiştir. Bilâl hakkındaki aslı olmayan rivayet de metinde anlatılmaktadır. Musa Peygamber’in “Yarabbi, beni Muhammed ümmetinden et” diye dua ettiği de rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 359-362. </span>İsa Peygamber, son zamanda inecek ve Hz. Muhammed’in şeriatına uyacaktır.</p>
				<p class="paragraf para-style-override-3"><span class="u" xml:lang="en-GB">B. 380. </span>Kelim, konuşan demektir ki, Hz. Musa, Tanrı’yla konuştuğu için kendisine bu lakap verilmiştir.</p>
				<p class="paragraf para-style-override-3"><span class="u" xml:lang="en-GB">B. 393. </span>7’inci surenin (Araf) 99’uncu ayetinde “Tanrı mekrinden emin mi oldular? Halbuki Tanrı mekrinden ancak ziyankâr olan kavim emin olur” denmektedir. 12’nci surenin (Yusuf) 87’nci ayetinde de Yakup Peygamber’in “Oğullarım, gidin, Yusuf’u ve kardeşini arayın. Tanrı rahmetinden ümit kesmeyin. Çünkü Tanrı rahmetinden ancak kâfir olanlar ümit keserler” dediği hikâye edilmektedir.</p>
				<p class="paragraf para-style-override-3"><span class="u" xml:lang="en-GB">B. 407.</span> Attâr’ın adının Muhammed olduğu apaçık anlaşılıyor.</p>
				<p class="paragraf para-style-override-3"><span class="u" xml:lang="en-GB">B. 423-428.</span> “Siz, Peygamber’e yardım etmezseniz de Tanrı ona kâfirler Mekke’den çıkardıkları vakit yardım etti... O, mağaradaki iki kişinin ikincisiydi...” Sure 9 (Tövbe), ayet 40. Hz. Muhammed, Mekke’den Medine’ye göçerken önce Mekke civarında bir mağaraya gizlenmiş, orada Ebubekir’le üç gün kalmıştı. Bundan dolayı Ebubekir’e “Yar-ı Gar” (mağara dostu) dendiği gibi, insana bilhassa sıkıntı zamanında dost olan kişiye de bu lakap verilir.</p>
				<p class="paragraf para-style-override-3"><span class="u" xml:lang="en-GB">B. 429. </span>Sıddıyk, adamakıllı ve tereddütsüz tasdik eden, inanan demektir. Peygamber, miraç ettiğini haber verince sahabenin birçoğu tereddüde düşmüşken, Ebubekir derhal tasdik ettiği için kendisine bu lakap verilmiştir.</p>
				<p class="paragraf para-style-override-3"><span class="u" xml:lang="en-GB">B. 430-431.</span> “Tanrı, kalbime ne ilham ettiyse, ben onu Ebubekir’in kalbine döktüm” mealinde bir hadis rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 435.</span> Böyle bir hadis rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 439-440.</span> “Ömer, Ebubekir’in iyiliklerinden bir iyiliktir” mealinde bir hadis rivayet edilmiştir. Bu peygamber buyruğunu duyan Ömer de “Keşke ben, onun göğsünde bir kıl olsaydım” demiş.</p>
				<p class="paragraf para-style-override-3"><span class="u" xml:lang="en-GB">B. 441.</span> Ömer’e “Faruk” yani hakla batıl arasını ayıran lakabı verilir.</p>
				<p class="paragraf para-style-override-3"><span class="u" xml:lang="en-GB">B. 443-444.</span> Ömer, müşrikken Peygamber’i öldürmeyi kurmuş, gizlendiği yere giderken kız kardeşinin ve eniştesinin Müslüman olduğunu duyup evvelce onları temizlemek üzere evlerine uğramıştı. Evde o vakit yeni inmiş olan Tâhâ suresi okunuyordu. Bunu kapıda duyan Ömer okumalarını istemiş, Kur’an’ı dinlerken vecde gelip Müslüman olmuş, oradan Peygamber’e gidip Müslümanlığını izhar etmiş ve o gün Müslümanlar, Ömer’le beraber Kâbe yanına varıp aşikâr olarak namaz kılmışlardı.</p>
				<p class="paragraf para-style-override-3"><span class="u" xml:lang="en-GB">B. 445-446.</span> Böyle iki hadis rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 451.</span> Şeytan’ın, Ömer’in gölgesinden kaçtığına dair bir hadis rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 452.</span> İran savaşında ordu komutanlarından Sariye’yi düşman arkadan çevirmek üzereyken, Medine’de hutbe okumakta olan Ömer bunu görmüş ve mimberde birden “Ya Sariye, dağa sığın, dağa!” diye bağırmıştı. Sariye, bu sesi duymuş ve bu suretle hareket ederek baskından kurtulmuştu. Bu beyitte, bu vakaya işaret edilse gerektir.</p>
				<p class="paragraf para-style-override-3"><span class="u" xml:lang="en-GB">B. 454. </span>Bu mealde bir hadis rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 455.</span> Osman, Peygamber’in bir kızını almış, o ölünce öbür kızını almıştı. Bu münasebetle kendisine “Zinnûreyn” (iki nur sahibi) denir.</p>
				<p class="paragraf para-style-override-3"><span class="u" xml:lang="en-GB">B. 460-461. </span>Osman, Ümeyye oğullarındandı ve akrabasına pek düşkündü. Valiliklere hep Emevileri tayin etmiş, onların zalimane idaresi yüzünden isyan çıkmış ve isyana da bilhassa yine akrabasından Mervan sebep olmuş, Osman da bu yüzden şehit edilmişti.</p>
				<p class="paragraf para-style-override-3"><span class="u" xml:lang="en-GB">B. 463.</span> Kur’an, Ebubekir zamanında toplanmıştı. Osman, bu Kur’an’dan beş nüsha yazdırıp diğer Kur’an’ları toplatarak yaktırmış, bu suretle tek bir Kur’an, bütün Müslüman memleketlerine yayılmıştı.</p>
				<p class="paragraf para-style-override-3"><span class="u" xml:lang="en-GB">B. 464-466. </span>Böyle iki Peygamber buyruğu rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 467-468.</span> Hudeybiye’de Peygamber Mekke’ye Osman’ı elçilikle göndermiş, Osman’ın hapsedildiği haberi gelince orada bir ağaç altına oturmuş, bütün sahabe canla başla uğrunda savaşacaklarına dair Peygamber’e biat etmişler, ellerini onun eli üstüne koyup ahdetmişlerdi. Sonunda Peygamber, sağ elini sol eli üstüne koyup, Osman namına kendisine biat etmişti. Hatta tarikatların bir kısmında el mühürlemek, yani sağ elinin parmakları sol elinin parmakları üstüne gelmek üzere ellerini yere koymak ve eğilip yeri öpmek suretiyle niyaz etmenin buradan kaldığı rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 469.</span> Hz. Muhammed “Ben, ilmin şehriyim, Ali kapısıdır” buyurmuştur.</p>
				<p class="paragraf para-style-override-3"><span class="u" xml:lang="en-GB">B. 470.</span> Cennette Peygamber’e mahsus ve kevser adı verilen pek büyük, suyu kardan soğuk, baldan tatlı bir havuz vardır. Bu havuzun kenarlarında çeşitli mücevherattan gökteki yıldızlar kadar sayısız kâse vardır. Müminleri bu havuzdan Ali suvaracak, onlara sakilik edecektir. Ali, Hz. Muhammed’in amcaları Ebutalib’in oğlu ve kızı Fâtıma’nın eşidir. Kendisine “Tanrı aslanı” lakabı verilmiştir.</p>
				<p class="paragraf para-style-override-3"><span class="u" xml:lang="en-GB">B. 472.</span> Bir gün hutbe okurken “Bana sorun, bana sorun, beni kaybetmeden arştan aşağı ne varsa, sorun. Bu ağzımdaki tükürük, Peygamber’in bana çocukluğumda emzirdiği tükürüğüdür. Göğsümde kıyısız, bucaksız bir bilgi denizi var” demiştir.</p>
				<p class="paragraf para-style-override-3"><span class="u" xml:lang="en-GB">B. 475. </span>“En doğru hükmedeniniz Ali’dir” hadis.</p>
				<p class="paragraf para-style-override-3"><span class="u" xml:lang="en-GB">B. 476.</span> Ali’nin böyle bir kerameti rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 477.</span><span> Mekke fethinde, Peygamber’in emriyle omzuna çıkmış ve duvardaki büyük putları söküp kırmış, yere atmıştı.</span></p>
				<p class="paragraf para-style-override-3"><span class="u" xml:lang="en-GB">B. 479.</span> Zülfekar, Hz. Muhammed’in iki ağızlı bir kılıcıydı. Bunu Ali’ye vermişti.</p>
				<p class="paragraf para-style-override-3"><span class="u" xml:lang="en-GB">B. 490.</span> Peygamber’in “Sahabem yıldızlara benzer; hangisine uysanız doğru yolu bulursunuz” ve “En hayırlı zaman benim zamanımdır” dediği rivayet edilmiştir.</p>
				<p class="paragraf para-style-override-3"><span class="u" xml:lang="en-GB">B. 514.</span> Huzeyfe, sahabedendir. Peygamber, bu zata münafıkları bildirmişti. Bu yüzden “Peygamber’in sır sahibi” lakabıyla anılır.</p>
				<p class="paragraf para-style-override-3"><span class="u" xml:lang="en-GB">B. 528.</span> Üveys, Yemenlidir ve tabiindendir. Sıffin’de Ali’ye uymuş ve Muaviye tarafından şehit edilmiştir. Hakkında birçok efsane vardır. Bu hikâye de onlardan biridir. Attâr, Tezkiret ül Evliya’da da Üveys bahsinde bu hikâyeyi anlatıyor.</p>
				<p class="paragraf para-style-override-3"><span class="u" xml:lang="en-GB">B. 618.</span> Hüthüt, Türkçe’de çavuşkuşu denen kuştur. Kur’an’ın 27’nci suresinde (Neml) bu kuşun, Süleyman Peygamber’e Belkıs’tan haber getirdiği ve Süleyman’ın yine bu kuşla Belkıs’a mektup gönderdiği hikâye edilmektedir (Ayet 20-31). Mesnevi, c. 2, s. 149, b. 1600’e de bakınız.</p>
				<p class="paragraf para-style-override-3"><span class="u" xml:lang="en-GB">B. 623.</span> Musikar, bir çeşit musiki aletidir.</p>
				<p class="paragraf para-style-override-3"><span class="u" xml:lang="en-GB">B. 628. </span>Tuba, kökleri yukarıda, dalları aşağıda olup dallarıyla bütün cenneti kaplayan bir ağaçtır.</p>
				<p class="paragraf para-style-override-3"><span class="u" xml:lang="en-GB">B. 641.</span> Dört tabiat sopası, dört unsurdur.</p>
				<p class="paragraf para-style-override-3"><span class="u" xml:lang="en-GB">B. 643.</span> Elest. Mesnevi, c. 1, s. 122, b. 1241’in izahına bakınız.</p>
				<p class="paragraf para-style-override-3"><span class="u" xml:lang="en-GB">B. 699.</span> Hüthütün nerde su varsa, yukarıdan gördüğü rivayet edilmiştir. Güya bu yüzden de Süleyman Peygamber’e hizmet eder, ordusuyla beraber gidip konak yerlerini tayin eylermiş.</p>
				<p class="paragraf para-style-override-3"><span class="u" xml:lang="en-GB">B. 715-716.</span> Kafdağı ve Simurg. Mesnevi c. 1, s. 37, b. 375; s. 295, b. 2962 ve Hafız Dîvanı, b. 19’un izahlarına bakınız. Maddenin her türlü sureti kabul etme hassasına da Anka (Simurg) denir. Attâr, bu kitabında Simurg’u Tanrı’nın taayyün ve zuhura olan meyli olarak temsil ediyor.</p>
				<p class="paragraf para-style-override-3"><span class="u" xml:lang="en-GB">B. 741-742. </span>Hafız Dîvanı, b. 115’in izahına bakınız.</p>
				<p class="paragraf para-style-override-3"><span class="u" xml:lang="en-GB">B. 743. </span>Bu söz hadis olarak nakledilegelmiştir.</p>
				<p class="paragraf para-style-override-3"><span class="u" xml:lang="en-GB">B. 826-828.</span> Tavuskuşu ve yılan cennet kapıcılarıymış. Dış kapıcı olan yılan Şeytan’a kanmış, o da tavuskuşunu kandırmış, bu suretle cennete girip Âdem’le Havva’yı kandırarak yememeleri emredilen meyveden yedirmiş. Tanrı da hepsini birden cennetten sürmüş. Yılan evvelce dört ayaklı iken ceza olarak yerde sürünmeye mahkûm olmuş. Tavuş kuşunun da ayakları çirkin bir hale getirilmiş. Tam kendisini beğenip süzülür, salınırken birden gözü ayaklarına düşünce o çirkinliğe tahammül edemez, “ah” diye bağırırmış!</p>
				<p class="paragraf para-style-override-3"><span class="u" xml:lang="en-GB">B. 850. </span>“Muhammed’in gözü, sağa sola kaymadı ve görmesi gereken şeylerden başka hiçbir şeye bakmadı.” Sure 53 (Necm), 17’nci ayet. Mâzâgalbasar, gözü sağa sola kaymadı demektir. Miraçı anlatan ayetlerdendir.</p>
				<p class="paragraf para-style-override-3"><span class="u" xml:lang="en-GB">B. 909-912.</span> “Süleyman dedi ki: Rabbim suçlarımı ört ve bana öyle bir padişahlık ver ki, benden sonra kimseye nasip olmasın... verici Tanrı, ancak sensin!” Sure 38 (Sâd), ayet 35.</p>
				<p class="paragraf para-style-override-3"><span class="u" xml:lang="en-GB">B. 923.</span><span> Feridun ve Cem, İran’ın mitolojik tarihinde iki hükümdardır ki, bunlar esas bakımından iki Hint mabududur. Hafız Dîvanı, b. 3906’nın izahına bakınız. Bu hikâyedeki Hüma için de yine Hafız Dîvanı b. 1422’nin izahına bakınız. </span></p>
				<p class="paragraf para-style-override-3"><span class="u" xml:lang="en-GB">B. 936.</span> Hikâyedeki Sultan Mahmud, meşhur Mahmud-u Gaznevi’dir. Bilhassa Hindistan’daki fütuhatı, kendisine büyük bir şöhret temin etmiş, bu yüzden birçok hikâyeye mevzu olmuş, hatta halk masallarına kadar girmiştir.</p>
				<p class="paragraf para-style-override-3"><span class="u" xml:lang="en-GB">B. 1137.</span> İskender de malum ve meşhur Makedonya hükümdarıdır. Şark masallarında bu hükümdar müslümandır, hatta bir velidir. Hızır’la beraber abıhayatı aramaya gitmiş, fakat buna nasip olmamıştır.</p>
				<p class="paragraf para-style-override-3"><span class="u" xml:lang="en-GB">B. 1144.</span> Eyaz, Gazneli Sultan Mahmud’un sevdiği bir köledir.</p>
				<p class="paragraf para-style-override-3"><span class="u" xml:lang="en-GB">B. 1197</span><span class="u char-style-override-3" xml:lang="en-GB">’den başlayan hikâye. </span><span>Bu Şeyh-i San’an, pek meşhur bir hikâye kahramanıdır. Rivayete göre adı Abdürrezzak-ı Yemeni imiş. Hafız’la diğer şark şairleri ve bizde yetişen ilk şairler, bilhassa Yunus Emre, bu adamdan pek çok bahsederler. Hafız Dîvanı, b. 103’ün izahına bakınız.</span></p>
				<p class="paragraf para-style-override-3"><span class="u" xml:lang="en-GB">B. 1634. </span>Bayezid-i Bistamî, meşhur sofilerdendir. Hicri 261’de (874-875) vefat etmiştir.</p>
				<p class="paragraf para-style-override-3"><span class="u" xml:lang="en-GB">B. 1710.</span> Habib-i Acemî, ilk sofilerdendir. Bu hikâye, Feridüddin Attâr’ın Tezkiret ül Evliya’sında bu şeyhin hal tercümesinde zikredilmiştir (1305 Bombay tab’ı, s. 37).</p>
				<p class="paragraf para-style-override-3"><span class="u" xml:lang="en-GB">B. 1784.</span> Ebülhasan-i Harkani Ali bin Cafer, meşhur sofilerdendir. 425 Muharrem’inin onuncu günü vefat etmiştir (1033).</p>
				<p class="paragraf para-style-override-3"><span class="u" xml:lang="en-GB">B. 1817.</span> Rabia-i Adviyye, sofi kadınlarının en meşhurudur. Hasan-ı Bısrî ile çağdaştı.</p>
				<p class="paragraf para-style-override-3"><span class="u" xml:lang="en-GB">B. 1884.</span> Karun, Musa’nın yakınlarından pek zengin bir adamdı. Zekât vermediğinden malıyla beraber yere geçti. Mesnevi, c. 1, s. 83, B. 863’ün izahına bakınız.</p>
				<p class="paragraf para-style-override-3"><span class="u" xml:lang="en-GB">B. 1919. </span>Abbâse, Fadl adlı birisinin kızı ve sünni mezheplerinden Hanbeliye mezhebinin sahibi İmam Ahmet bin Hanbel’in (vefatı 241, M. 855-856) karısıdır. Zevcinden önce ölmüştür.</p>
				<p class="paragraf para-style-override-3"><span class="u" xml:lang="en-GB">B. 1939.</span> Ebubekr-i Şiblî. Adı Cafer bin Yunus’tur. Mısırlıdır, Bağdat’ta yerleşmiştir. Cüneyd’in şakirdidir. Bazılarına göre Horasanlıdır. Hicri 334 Zilhicce’sinde (945) vefat etmiştir. Attâr bu hikâyeyi Tezkiret ül Evliya’sında, Şiblî’nin hal tercümesinde de anar (s. 385).</p>
				<p class="paragraf para-style-override-3"><span class="u" xml:lang="en-GB">B. 2040. </span>Türkçe’de “tilkinin dönüp dolaşıp geleceği yer, kürkçü dükkânıdır” diye bir atalar sözü vardır. Bu sözün, böyle bir hikâyede<span>n doğduğu anlaşılıyor.</span></p>
				<p class="paragraf para-style-override-3"><span class="u" xml:lang="en-GB">B. 2058.</span><span> Malik-i Dinar, Hasan-ı Bısri ile çağdaştır ve tabiindendir, yani sahabeye kavuşanlardandır. Attâr, Tezkiret ül Evliya’da Malik’in babasının adı Dinar’dır demekle beraber, bir de şu hikâyeyi naklediyor: Malik bir gün gemiye binmiş; gemi açılınca kendisinden para istemişler, param yok deyince bayıltıncaya kadar dövmüşler. Ayılınca yine para istemişler ve tekrar dövüp denize atmakla tehdide başlamışlar. Bu sırada denizden balıklar baş çıkarmış. Hepsinin ağzında bir dinar, yani altın para varmış. Malik elini uzatıp bir tanesinin ağzından altını alarak gemicilere vermiş. Gemiciler bu kerameti görünce eline, ayağına düşmüşlerse de Malik ayağını denize atmış ve su üstünde yürüyüp kaybolmuş; bu yüzden kendisine Dinar denmiş (hal tercümesinde ilk hikâye s. 28). Mevlana Celâleddin’in Mesnevi’sinde buna benzeyen bir hikâye vardır. Dervişin birini gemide bir kese altın kaybolduğundan töhmet altına almışlar, derviş bundan alınarak Tanrı’ya niyaz etmiş. Balıklar, ağızlarında birer inci ile denizden baş çıkarmışlar. Derviş bu incilerin bir kısmını alıp geminin ortasına saçmış ve fırlayıp gemiden çıkmış, havada bağdaş kurarak gitmeye başlamış, gözden kaybolmuş (Mesnevi tercümesi, c. 2, b. 3478-3505). Bu hikâyenin Zünnun-ı Mısrî tarafından söylendiğini “Menakıb-ı Evliya-yi Mısr” adlı kitabından anlıyoruz (s. 123-124). Sarı Abdullah’a göre ise Zünnun’un kerametlerindendir (Semerat al-fuad, s. 162-163). Bütün bu benzerlikler bize evliya menkabelerindeki motiflerin ayniyetini gösterir.</span></p>
				<p class="paragraf para-style-override-3"><span class="u" xml:lang="en-GB">B. 2080</span><span class="u char-style-override-3" xml:lang="en-GB">’den sonraki hikâye.</span> Bizdeki yazmayla M. Garcin de Tassy tab’ında yoktur.</p>
				<p class="paragraf para-style-override-3"><span class="u" xml:lang="en-GB">B. 2144</span><span class="u char-style-override-3" xml:lang="en-GB">’le başlayan hikâye.</span> Bizdeki yazmayla M. Garcin de Tassy tab’ında yoktur.</p>
				<p class="paragraf para-style-override-3"><span class="u" xml:lang="en-GB">B. 2178</span><span class="u char-style-override-3" xml:lang="en-GB">’le başlayan hikâye. </span>Bizdeki yazmayla M. Garcin de Tassy tab’ında yoktur.</p>
				<p class="paragraf para-style-override-3"><span class="u" xml:lang="en-GB">B. 2371. </span>Ahlât. Mesnevi tercümesi, c. 1, s. 10, b. 96’nın izahına bakınız.</p>
				<p class="paragraf para-style-override-3"><span class="u" xml:lang="en-GB">B. 2414.</span> “Ene’l Hak” (Ben Tanrı’yım) dediği ve buna benzer daha birçok söz söylediği, bu çeşit kitaplar yazdığı için Bağdat’ta asılan meşhur Huseyn bin Mansur. Mesnevi tercümesi, c. 2, s. 29, b. 305’in izahına bakınız. Bu hikâye de Tezkiret ül Evliya’da Mansur bahsinde vardır (s. 321).</p>
				<p class="paragraf para-style-override-3"><span class="u" xml:lang="en-GB">B. 2426.</span> Cüneyd-i Bağdadî “Seyyüdüttaife” (Sofilerin ulusu) lakabıyla anılır büyük bir sofidir. Hicri 297 (909-910), yahut 299’da (911-912) Bağdat’ta vefat etmiştir.</p>
				<p class="paragraf para-style-override-3"><span class="u" xml:lang="en-GB">B. 2513. </span>Bukrat, meşhur hekimdir. Tıp ilmini, onun meydana getirdiği söylenir (bakınız Mevzuat ül-Ulûm, tıp bahsi, İkdam matbaası 1313, s. 350-351).</p>
				<p class="paragraf para-style-override-3"><span class="u" xml:lang="en-GB">B. 2518</span>’den itibaren yedi hikâye, bizdeki yazmayla M. Garcin de Tassy basmasında yoktur.</p>
				<p class="paragraf para-style-override-3"><span class="u" xml:lang="en-GB">B. 2645’</span>le başlayan hikâyedeki kul, Mesnevi’de Lokman Peygamber’dir. Mesnevi’de bu hikâye uzun uzadıya ve pek güzel bir surette anlatılmaktadır: Tercüme, c. 2, s. 135-145, b. 1462-1560.</p>
				<p class="paragraf para-style-override-3"><span class="u" xml:lang="en-GB">B. 2667. </span>Tezkiret ül Evliya’da, Nefahat’ta “Şeyh Mihne” diye bir şeyh bulamadık. Diğer nüshalarda hikâyenin başlığında bu şeyhin adı “Ebu Said Mihne” diye geçiyor. İleride bu şeyhe ait bir hikâye daha var. 3597’inci, 4967 ve 5004’üncü beyitlerle başlayan üç hikâyenin metninde bu zatın adı “Ebu Said-i Mihne” diye geçmektedir. Kamus, “Mihne”nin Habran eyaletinde bir kasaba olduğunu haber veriyor (c. 3, s. 712. 1272 Matbaa-i Âmire basması). Nefahat’ta Ebu Said Ebülhayr’ın tercümesinde, şeyhi Ebülabbas’ın bir gece kan aldırıp kanı boşandığı, Ebu Said’in şeyhin kolunu burup damarını bağladığı, kendi elbisesini ona giydirip onun elbisesini yıkadığı, kurutup götürünce, şeyhin Ebu Said’e giymesini emrettiği, ertesi gün değişik elbiseleri görenlere, “Evet, dün gece bu cüvan-ı Mihengi’ye nasip oldu,” dediği yazılıdır (Nefahat tercümesi, s. 341, 1289 İstanbul basması). Yine aynı şeyhin, Ebu Said’e “Dön, yine Mihne’ye git,” dediği de aynı bahiste kayıtlıdır (aynı sahife). Anlaşılıyor ki, Ebu Said Ebülhayr Mihnelidir. Bizce bu hikâyelerdeki Ebu Said Mihne, Ebu Said Ebülhayr’dır. Bu meşhur sofi, Hicri 440 yılı Şaban ayında vefat etmiştir (1049).</p>
				<p class="paragraf para-style-override-3"><span class="u" xml:lang="en-GB">B. 2747. </span>Tirmizî, Horasan şeyhlerinin ulularından Muhammed ibn-i Aliyy al-Hakîm al-Tirmizî’dir. Hicri 255’te vefat etmiştir (868-869). Sofiler içinde “Hatmi vilâyet”ten ilk bahseden budur (Gülşeni Râz tercümesi, s. 31-34, b. 394-571’in izahına bakınız).</p>
				<p class="paragraf para-style-override-3"><span class="u" xml:lang="en-GB">B. 2794.</span> Türkistan piri, Muhammed Maşuk-ı Tûsî olmalıdır. Maamafih Attâr, biraz aşağıda bir de Mahmud-ı Tûsî’den bahseder. Buradaki Türkistan pirinin bu zat olması da ihtimal dahilindedir. Nefahat’ta Muhammet Maşuk-ı Tûsî ile Emir Ali Abo’nun Türkmen oldukları kayıtlıdır (Nefahat tercümesi, s. 348-350).</p>
				<p class="paragraf para-style-override-3"><span class="u" xml:lang="en-GB">B. 2801.</span> Bu hikâye Tezkiret ül Evliya’da vardır (s. 377).</p>
				<p class="paragraf para-style-override-3"><span class="u" xml:lang="en-GB">B. 2816.</span> Zünnun-ı Mısrî, Hicri 245’de Mısır’da vefat etmiştir (859). Melâmet neşesine sahipti. Mezarı, Şafiî’nin mezarı yanındadır.</p>
				<p class="paragraf para-style-override-3"><span class="u" xml:lang="en-GB">B. 2861.</span> Tabiindendir ve meşhur sofidir. 161 yahut 162’de (777-778) Şam’da vefat etmiştir. Mesnevi c. 2, s. 86, b. 929’un izahına da bakınız. Bu hikâye, Tezkiret ül Evliya’da İbrahim Edhem maddesinde kısaca anılmaktadır (s. 60).</p>
				<p class="paragraf para-style-override-3"><span class="u" xml:lang="en-GB">B. 2870.</span> Diğer nüshalarda bu hikâyenin başlığında Şeyh Gori, Şeyh Ahmed-i Gori diye anılmaktadır. Burada Sultan Sencer’den de bahsedildiğine göre (vefatı 552, M. 1157) aşağı yukarı Feridüddin Attâr’ın çocukluk, yahut gençlik çağlarında yaşamış meczup bir şeyh olacaktır.</p>
				<p class="paragraf para-style-override-3"><span class="u" xml:lang="en-GB">B. 2890.</span> Bu hikâye bizim yazmada ve de Tassy basmasında yoktur.</p>
				<p class="paragraf para-style-override-3"><span class="u" xml:lang="en-GB">B. 2924.</span><span> Ahmet ibn-i Hanbel, Sünni mezheplerinden Hanbeliyye mezhebinin imamıdır. 164’te Bağdat’da doğmuş (780-781), 241’de yine orada ölmüştür (855-856). Beşr ibn-i al-Haris al-Hafi, 227 Hicri yılı Muharrem’inde Bağdat’da vefat etmiştir (841). Bu hikâye pek meşhurdur ve Tezkiret ül Evliya’da Beşri Hâfi’nin tercümesinde de anılmaktadır (s. 79).</span></p>
				<p class="paragraf para-style-override-3"><span class="u" xml:lang="en-GB">B. 3024.</span> Bu hikâye, halk arasında şu tarzda bir Bektaşi hikâyesi olarak nakledilegelmiştir: Bektaşi fukarasından biri Mısır’da gezerken birdenbire çavuşlar, halkı “Açılın açılın” diye iki tarafa sürmeye, yolu açmaya başlamışlar; Bektaşi de bir köşeye sığınmış. Biraz sonra bir arapatının üstünde sırmalı eğere kurulmuş, pek ağır kumaşlardan bir elbiseye bürünmüş simsiyah bir zenci, arkasında kullar, köleler; sağa sola selam vere vere geçmiş. Bektaşi sormuş: “Kim bu?” “Mısır şahının kulu” demişler. Başını göğe kaldırıp, “Yarabbi” demiş, “Bu, Mısır şahının kulu, ben senin kulun. Bir ona bak, bir de bana. Eğer kula bakmayı bilmiyorsan, Mısır şahından öğren!” Attâr’ın kitaplarında birçok Bektaşi fıkrasıyla halk hikâyelerini bulduğumuzu burada bilhassa kaydetmemiz lazımdır.</p>
				<p class="paragraf"><span class="u" xml:lang="en-GB">B. 3059.</span><span class="char-style-override-4"> Bu hikâye de bir Bektaşi fıkrasına pek benzer: Bektaşinin biri, çamurdan adam şeklinde heykelcikler yapıyormuş. Birisi görüp, “Erenler,” demiş, “yarın kıyamette bunlar senden can isteyecek.” Bektaşi cevap vermiş: “Allah gibi yaratıp rızkını vermedikten sonra, can vermekten kolay ne var?”</span></p>
				<p class="paragraf para-style-override-3"><span class="u" xml:lang="en-GB">B. 3087.</span><span> Ebubekr Muhammed ibn-i Muselvâsıtî, Cüneyd’in adamlarındandır. Hicri 320’de Merv’de vefat etti (932). Attâr, Tezkiret ül Evliya’da bu hikâyeyi nakleder (s. 324).</span></p>
				<p class="paragraf para-style-override-3"><span class="u" xml:lang="en-GB">B. 3108.</span> Bu hikâye de Tezkiret ül Evliya’da vardır (s. 113).</p>
				<p class="paragraf para-style-override-3"><span class="u" xml:lang="en-GB">B. 3198. </span>Bu zat, Şiblî’nin çağdaşı olan ve Nişabur’da Hicri 304’de vefat eden (916-917) Ebubekr-i Saydalâni olsa gerektir.</p>
				<p class="paragraf para-style-override-3"><span class="u" xml:lang="en-GB">B. 3266. </span>Bu hikâye de şu fıkraya pek benzer: Yağmur yağmıyormuş, duaya çıkılmış. Fakat icabet olmamış. Şehirdeki Bektaşiye de birisi müracaat ederek dua etmesini dilemiş. Bektaşi, “Şu hırkamı al, yıka, güneşe ser.” demiş. Adam hırkayı yıkayıp güneşe serer sermez bir yağmurdur başlamış. Öyle yağmış ki, ardı arkası kesilmek bilmemiş. Nihayet, yine Bektaşiye müracaatla dinmesi için himmet istemiş. Bektaşi, “Hırkamı al, hamam külhanına götür, kurut.” demiş. Adam, Bektaşinin dediğini yapar yapmaz bulutlar dağılmış, güneş açmış. Hırkayı Bektaşiye götürünce bundaki hikmeti sormuş. Bektaşi demiş ki: “Kaç vakittir benimle zıt gidiyor. Hırkamı yıkattım, kurutmam da kurutmam diye yağmur yağdırmaya başladı, kuruttum, güneş açtı!”</p>
				<p class="paragraf para-style-override-3"><span class="u" xml:lang="en-GB">B. 3307. </span>Bu ve bundan sonraki iki hikâye, Bombay ve Lahor basmalarında, tercümemizde 3448’inci beyitte biten hikâyeden sonradır.</p>
				<p class="paragraf para-style-override-3">Şu halk hikâyesinin, bu hikâyeden bozma olduğu muhakkak:</p>
				<p class="paragraf para-style-override-3">Sarhoşun biri içip sokakta bir köşede sızmış. Hayır sahibinin biri, bir küfeci bulup sarhoşu küfeye yerleştirmiş, evine götürüyormuş. O sırada nasılsa kendine gelen sarhoş, bir aralık küfeden başını çıkarmış. Sendeleye sendeleye gitmekte olan bir sarhoşu görüp “Yuu... sarhoşa bak! Be herif, ne olur bir iki kadeh az içseydin de, benim gibi evine rahatça gitseydin!” demiş.</p>
				<p class="paragraf para-style-override-3"><span class="u" xml:lang="en-GB">B. 3317. </span>Kadın, bir gece kocasının elinde çıkın görmeyince, “A, efendi, senin gözünde boz varmış.” demiş!</p>
				<p class="paragraf para-style-override-3"><span class="u" xml:lang="en-GB">B. 3341.</span> Ebu Ali Rûdbârî, aslen İranlıdır. Hicri 321’de vefat etmiştir (933). Bu hikâye Tezkiret ül Evliya’da da vardır (s. 416).</p>
				<p class="paragraf para-style-override-3"><span class="u" xml:lang="en-GB">B. 3461.</span> Züleyha, Mısır azizinin karısıydı. Yusuf’a âşık oldu, sataştı. Nihayet bir töhmetle Yusuf’un zindana atılmasına sebep oldu. Yusuf zindandan çıkıp Mısır’a aziz oldu ve asıl Mısır azizi de öldükten sonra Züleyha’yı aldı. Hafız Dîvanı, b. 69’un izahına bakınız.</p>
				<p class="paragraf para-style-override-3"><span class="u" xml:lang="en-GB">B. 3541. </span>Şeyh Amr ibn-i Osman-ı Mekki, Huseyn-i Mansur’un üstadıdır. Mekke’den sürmüşler, Cidde de kadı iken ölmüştür. Vefatı Hicri 296’dadır (908-909). “Gencname” adlı bir kitabı olduğu Tezkiret ül Evliya’da mukayyettir. Attâr, bu hikâyenin Gencname’nin başında bulunduğunu ve bu kitabın çalındığını haber vermektedir (s. 246).</p>
				<p class="paragraf para-style-override-3"><span class="u" xml:lang="en-GB">B. 3567.</span> Bu hikâye de Tezkiret ül Evliya’da, Şiblî’nin hal tercümesinde anılıyor (s. 389-390).</p>
				<p class="paragraf para-style-override-3"><span class="u" xml:lang="en-GB">B. 3586.</span> Yusuf-ı Hemedani ömrünü Herat’ta geçirmiş, Merv’de vefat etmiştir. Ölüm yılı Hicri 535’dir (1140-1141).</p>
				<p class="paragraf para-style-override-3"><span class="u" xml:lang="en-GB">B. 3716.</span> Kalenderhane, kalenderihane, kalenderlerin toplandıkları ve kalenderi tarikatına mensup olanların düşüp kalktıkları tekkedir. Kalenderiler ve kalenderlik için Mesnevi s. 28, b. 259’daki cevlak ve cevlaki kelimelerinin izahına bakınız.</p>
				<p class="paragraf para-style-override-3"><span class="u" xml:lang="en-GB">B. 3738.</span> Bu hikâye, bizim yazmayla de Tassy basmasında yoktur.</p>
				<p class="paragraf para-style-override-3"><span class="u" xml:lang="en-GB">B. 3772.</span> Fedai’nin manzum tercümesinde bu hikâyeden önce İskender’e ait bir hikâye var. Bizim yazmalarla basmalarda böyle bir hikâye yok.</p>
				<p class="paragraf para-style-override-3"><span class="u" xml:lang="en-GB">B. 3835.</span> Bu beyit, Mevlâna’nın Mesnevi’sinin ilk 18 beyti arasında bulunan ve “can, bedenden, beden de candan gizli, örtülü değildir; fakat canı görmeye kimseye izin yok” mealindeki beytin tam zıddıdır. Bu suretle Attâr’la Mevlâna’nın arasındaki meşrep ve anlayış farkı tam olarak belirmektedir.</p>
				<p class="paragraf para-style-override-3"><span class="u" xml:lang="en-GB">B. 3909. </span>Firavun, gördüğü bir rüyayı düş yorucuların, İsrailoğullarından o yıl doğacak bir çocuğun Firavun’un tacını, tahtını mahvedeceği tarzında yormaları üzerine, o yıl doğan çocukların öldürülmesini emretmiş, fakat anası tarafından bir sepete konarak Nil’e atılan Musa’yı karısı bulmuş ve çocuk kendi sarayında yetiştirilmişti. İbn-i Arabi, Fusus’ta, kesilen çocukların hepsinin kuvvetinin Musa’da tecelli ettiğini söylüyor ki, Attâr da burada aşağı yukarı aynı inanışı anlatıyor.</p>
				<p class="paragraf para-style-override-3"><span class="u" xml:lang="en-GB">B. 4024. </span>Eskiden gelin alaylarında gelinin atının, yahut arabasının önünde mumdan yapılma ve üzeri türlü yaldızlar ve boyalarla süslenmiş büyük mumlar götürülürmüş. Bunlara “nahil” denir ve üstlerine sırmalı yağlıklar vesaire asılırmış. Bu âdetin Hıristiyanlardan geçme olması ihtimali olduğu gibi, bu mumların tenasül aletini temsil etmesi ve eski dinlerden kalmış olması ihtimali de bizce daha kuvvetlidir. Nahil yapanlara “nahilbent” denirmiş. İstanbul’daki Nakilbent mahallesinin adı, bundan bozmadır. Türk şairlerinde, mesela Baki’de de bu kelimeye rastlıyoruz.</p>
				<p class="paragraf para-style-override-3"><span class="u" xml:lang="en-GB">B. 4061.</span> Şeyh Lokman-ı Serahsî, Ebu Said Ebülhayr’ın çağdaşı ve hürmetine mazhar olmuş büyük bir sofidir. Bu şeyh, tamamıyla cezbe âlemindeydi, bu yüzden kendisine “Lokman-ı Mecnun” da dendiğini Nefahat’tan öğreniyoruz (tercüme, s. 337). Bu şeyhin uçtuğu da rivayet edilir. Bizce Bektaşi vilayetnamesindeki “Şeyh Lokman-ı perende” budur. Tezkiret ül Evliya’da Ebulfazl Hasen-i Serahsî tercümesinde adı geçer (s. 430).</p>
				<p class="paragraf para-style-override-3"><span class="u" xml:lang="en-GB">B. 4240.</span> Şeyh Ebulkasım-ı Nasrabadî’nin adı İbrahim ibn-i Muhammed’dir. Nişaburludur. Mekke’de mücavirken Hicri 372’de (982-983) vefat etmiştir. Bu hikâye Tezkiret ül Evliya’da hal tercümesinde vardır (s. 424).</p>
				<p class="paragraf para-style-override-3"><span class="u" xml:lang="en-GB">B. 4277.</span> Bu hikâye bizim yazmayla de Tassy basmasında bundan sonraki hikâyeyle karışmıştır.</p>
				<p class="paragraf para-style-override-3"><span class="u" xml:lang="en-GB">B. 4446.</span> Ebulhuseyn Ahmed ibn-i Mahmud-ı Nuri, Bağdatlıdır. Hicret’in 295’inde vefat etmiştir (907-908).</p>
				<p class="paragraf para-style-override-3"><span class="u" xml:lang="en-GB">B. 4777-4778.</span> O zamanlar Mesnevi tarzında yazılan kitaplara “Dîvan” denildiğini anlıyoruz.</p>
				<p class="paragraf para-style-override-3"><span class="u" xml:lang="en-GB">B. 4781.</span> Düldül, Peygamber’e hediye olarak gönderilen bir beyaz katırdır ki, bunu Hz. Ali’ye vermişti.</p>
				<p class="paragraf para-style-override-3"><span class="u" xml:lang="en-GB">B. 4842. </span>Arestatalis, meşhur Aristo’dur. Hafız Dîvanı, b. 161’in izahına bakınız.</p>
				<p class="paragraf para-style-override-3"><span class="u" xml:lang="en-GB">B. 4883.</span> Attâr’ın doktor ve eczacı olduğu bu beyitten de açıkça anlaşılmaktadır.</p>
				<p class="paragraf para-style-override-3"><span class="u" xml:lang="en-GB">B. 5004.</span> Bu hikâyeyi, birçok sofiye isnat ederler. Hatta son zaman sofilerinden olup Şabaniye tarikatından “İbrahimiye”, yahut “Kuşadaviye”diye bir kol ayıran Kuşadalı İbrahim’e de (vefatı 1264, M. 1848) isnat edildiğini duydum. Sofi menkabelerinin nasıl eskimeyip tazelendiğini anlattığı için bunu hasseten kaydediyorum.</p>
			</div>
		</div>
	</body>
</html>