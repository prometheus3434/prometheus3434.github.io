<html xmlns="http://www.w3.org/1999/xhtml">
	<head>
		<title>2-31.html</title>
		<link href="template.css" rel="stylesheet" type="text/css"/>
<meta content="urn:uuid:893c7571-67fe-4a8c-af27-688410ca5a55" name="Adept.expected.resource"/>
	</head>
	<body>
		<div id="x2-31.html" xml:lang="tr-TR">
			<div class="Basic-Text-Frame">
				<p class="bolum" id="toc_marker-32" xml:lang="en-GB">Kitabın Bitimi</p>
				<p class="paragraf para-style-override-3"/>
				<p class="paragraf para-style-override-3"/>
				<p class="paragraf para-style-override-3">Ey Attâr, her an âleme yüz binlerce sır miski saçıp durmadasın.</p>
				<p class="paragraf para-style-override-3">Cihanın çevresi senin yüzünden güzel kokularla doldu... âlemdeki âşıklar, senin sözlerinle coştu, köpürdüler!</p>
				<p class="paragraf para-style-override-3">Gâh doğrudan doğruya aşktan dem vur. Gâh uşşak perdesine dokun. O perdeden ses çıkar!</p>
				<p class="paragraf para-style-override-3">Şiirin âşıklara sermaye verdi. Onlara daima bu kârı bağışladı.</p>
				<p class="paragraf para-style-override-3">Nasıl nur güneşte hatmolmuşsa, Mantık al-Tayr’la kuşların makamları da sende hatmoldu.</p>
				<p class="paragraf para-style-override-3">Bu kitap hayranlık yolunun makamları mıdır, yoksa perişanlık divanı mıdır?</p>
				<p class="paragraf para-style-override-3">Bu divana dert sahibi ol da gir. Canını siper et de bu meydana öyle gel!</p>
				<p class="paragraf para-style-override-3">Bu meydan, öyle bir meydandır ki, burada can bile görünmez olur. Hatta meydan bile gözden kaybolur, görünmez!</p>
				<p class="paragraf para-style-override-3">Böyle bir meydana dertsiz gidersen, sana o meydandan bir zerre toz bile yüz göstermez!</p>
				<p class="paragraf para-style-override-3">Dert düldülü adım attı mı, sen de yürü... adım atarsan, daima muradının üstüne ayak bas!</p>
				<p class="paragraf para-style-override-3">Muratsızlık sana gıda olmadıkça, şaşkın gönlün nasıl dirilir ki?</p>
				<p class="paragraf para-style-override-3"><span>Dert sahibi ol ki, derdin sana dermandır. İki âlemde de can ilacın, derdindir.</span></p>
				<p class="paragraf para-style-override-3"><span>Ey yol eri, kitabıma şiir bakımından, yahut ululukla bakma!</span></p>
				<p class="paragraf para-style-override-3"><span>Defterime dertle bak da, hiç olmazsa bendeki yüz dertten birine inan!</span></p>
				<p class="paragraf para-style-override-3"><span>Devlet topunu bu kitaba dertle bakan kişi çeler, ta huzura kadar sürer götürür!</span></p>
				<p class="paragraf para-style-override-3"><span>Zahitlikten de vazgeç, saflıktan da. Dert lazımdır, dert. İş, düşkünlüktedir.</span></p>
				<p class="paragraf para-style-override-3"><span>Kimin derdi varsa, dilerim dermanını bulmasın. Kim derde düşer de derman ararsa, dilerim gebersin, yaşamasın!</span></p>
				<p class="paragraf para-style-override-3"><span>Erin susuz kalması, yemekten ve uykudan kesilmesi lazımdır. Öyle bir susamalı, öyle bir susuz kalmalı ki, ebediyen suya da erişmemeli.</span></p>
				<p class="paragraf para-style-override-3"><span>Bu çeşit sözden bir koku bile almayan, âşıklar yolundan bir kıl bile elde edememiştir.</span></p>
				<p class="paragraf para-style-override-3"><span>Kim bunu okuduysa, iş eri oldu. Anlayansa, muradına erişti, dileğini buldu!</span></p>
				<p class="paragraf para-style-override-3"><span>Suret ehli benim sözlerime dalmış, boğulmuştur. Mana ehliyse, tam benim sırlarımın eri olanlardır.</span></p>
				<p class="paragraf para-style-override-3"><span>Bu kitap zamana bir ziynettir. Hem geri kalanlara nasip vermiştir, hem ileri gidenlere!</span></p>
				<p class="paragraf para-style-override-3"><span>Buz gibi donmuş kalmış bile olsan, bu kitabı gördün mü, ısınırsın. Bu kitap ateş gibidir, perdelerden bir hoşça çıkmış, görünmüştür!</span></p>
				<p class="paragraf para-style-override-3"><span>Nazmımda şaşılacak bir hassa vardır. Çünkü her an biraz daha fazla ihsanda bulunur. İhsanı her an biraz daha fazlalaşır!</span></p>
				<p class="paragraf para-style-override-3"><span>Müyesser olur da birçok defa okursan, şüphe yok, her defasında sana daha hoş gelir.</span></p>
				<p class="paragraf para-style-override-3"><span>Naz ve naim içinde yetişen ve evde kapalı bulunan bu gelinin duvağı, yüzlerce eziyet çekmedikçe açılmaz.</span></p>
				<p class="paragraf para-style-override-3">Bundan sonra da kıyamete kadar, benim gibi kendinden geçmiş biri çıkıp da, sözü bu çeşit kaleme alamaz. Bu tarzda bir kitap meydana getiremez!</p>
				<p class="paragraf para-style-override-3">Ben hakikat denizlerinin incisini saçmaktayım. Söz bana verilmiştir, bende hatmolmuştur; nişanı da işte!</p>
				<p class="paragraf para-style-override-3">Kendimi bir hayli övsem de, bu övüşümü kim takdir eder?</p>
				<p class="paragraf para-style-override-3">Fakat bir insaf ehli çıkarsa, kadrimi bilir, anlar. Çünkü dolunayımın nuru gizli değildir ki!</p>
				<p class="paragraf para-style-override-3">Halimi birazcık gizli söyledim, ama sözden anlayan, şüphe yok ki, insaf eder, hak verir bana!</p>
				<p class="paragraf para-style-override-3">Halkın başına öyle mücevherler saçtım ki, ölsem gitsem bile, yine kıyamete kadar diriyim!</p>
				<p class="paragraf para-style-override-3">Hesap gününe dek halkın dilinde anılıp duracağım. Bu armağan bana yeter!</p>
				<p class="paragraf para-style-override-3">Bu dokuz daire, yerlere dökülse, bu kitabın yine bir noktası bile eksilmez!</p>
				<p class="paragraf para-style-override-3"><span>Bu kitap birisine yol gösterdi mi, önünden perdeyi kaldırır...</span></p>
				<p class="paragraf para-style-override-3">Bu armağan yüzünden huzur âlemine varınca da dua edene söyle: Beni ansın, hatırlasın!</p>
				<p class="paragraf para-style-override-3">Dostlar, ben size bu gül bahçesinden güller saçtım. Siz de beni hayırla anın!</p>
				<p class="paragraf para-style-override-3">Herkes nasılsa, kendisini öyle gösterdi, bir eyyam cilvelendi, tezce gelip geçti.</p>
				<p class="paragraf para-style-override-3">Hâsılı ben de geçip gidenler gibi, can kuşunu uyuyan kişilere cilvelendirdim.</p>
				<p class="paragraf para-style-override-3">Uzun bir ömür zarfında uyumuş bile olsan, bu sözle sırlara erersin, bir an olsun gönlün uyanır.</p>
				<p class="paragraf para-style-override-3">Şüphe yok ki, ben işimin düzene gireceğini biliyorum. Elbette benim derdim de biter, dermanım da.</p>
				<p class="paragraf para-style-override-3">Nice zamandır kendimi mum gibi yakıp yandırdım da, bu suretle mum gibi bütün bir cihanı aydınlattım!</p>
				<p class="paragraf para-style-override-3">Beynim, içimin dumanıyla kandil konan yere döndü. Ben sönmez bir kandilim. Niceye bir kandillik işiyle uğraşacağım?</p>
				<p class="paragraf para-style-override-3">Gündüzleri yemeden kesildim, geceleri uykum kalmadı. Gönlümün ateşi yüzünden ciğerimdeki su bitti!</p>
				<p class="paragraf para-style-override-3">Gönlüme dedim ki: A çok söyleyen, ne vakte kadar söyleyeceksin? Sus, sırları ara, aktar!</p>
				<p class="paragraf para-style-override-3">Dedi ki: Ateşlere gark oldum, beni ayıplama... söz söylesem yanıyorum!</p>
				<p class="paragraf para-style-override-3">Can denizim yüz türlü köpürmede, nasıl tahammül edip de bir an susayım?</p>
				<p class="paragraf para-style-override-3">Bununla kimseye övünmüyorum, ancak kendimi bununla oyalıyorum!</p>
				<p class="paragraf para-style-override-3">Gönlümde bu işin derdi yok değil... var, ama niceye bir söyleyeyim? Bu işin eri değilim ki!</p>
				<p class="paragraf para-style-override-3">Bunların hepsi aslı olmayan masallardan ibarettir... erlerin işi benlikten kurtulmadır.</p>
				<p class="paragraf para-style-override-3">Bu beyhude şeylerle oyalanan gönülden ne çıkar ki? Zaten söz eskimiş, yıpranmıştır!</p>
				<p class="paragraf para-style-override-3">Derhal canı terk etmek, bütün bu beyhude sözlerden istiğfar eylemek gerek!</p>
				<p class="paragraf para-style-override-3">Can denizi niceye bir coşup duracak? Can feda etmek ve susmak lazım artık!</p>
				<p class="anabaslik" id="toc_marker-32-1" xml:lang="en-GB"><span>Hikâye</span></p>
				<p class="paragraf para-style-override-3">O din sırlarını bilen ulu, ölüm haline gelince dedi ki: Eğer bundan önce</p>
				<p class="paragraf para-style-override-3">Şu dinlemenin söylemeden ne kadar yüce olduğunu bilseydim, hiç ömrümü sözle telef eder miydim?</p>
				<p class="paragraf para-style-override-3">Söz iyilik bakımından altın bile olsa, o sözün söylenmemesi daha doğrudur, daha iyidir!</p>
				<p class="paragraf para-style-override-3">Erlerin payına iş düşmüştür, bizim payımızaysa söz... işte asıl dert bu!</p>
				<p class="paragraf para-style-override-3">Sende de erler gibi din derdi olsaydı, söylediğim şeyi yakıynen anlardın!</p>
				<p class="paragraf para-style-override-3">Gönlün aşinalıktan bigâneyse, ne söylersem söyleyeyim, sana masal gelir!</p>
				<p class="paragraf para-style-override-3">Sen naz ve naim içinde uyuyadur da, ben de sana tatlı tatlı masallar, hikâyeler söyleyeyim.</p>
				<p class="paragraf para-style-override-3">Attâr sana güzel masallar söyledi de, senin de güzelce uykun geldiyse, uyu. Allah rahatlık versin!</p>
				<p class="paragraf para-style-override-3">Biz çömleğe nice yağlar döktük, domuzun boynuna nice inciler taktık.</p>
				<p class="paragraf para-style-override-3">Nice defa bu sofrayı düzdük, hazırladık da, nice defalar bu sofradan aç kalktık.</p>
				<p class="paragraf para-style-override-3">Nefse nice bir sözler söyledik de tutmadı. Nice ilaçlar verdik de derman bulmadı.</p>
				<p class="paragraf para-style-override-3">Elimden hiçbir iş gelmeyeceğini gördüm de, kendimden el yudum, bir kenara çekildim!</p>
				<p class="paragraf para-style-override-3">** Beni Tanrı’nın külli rahmeti ihata ederse, ancak o rahmet Tanrı civarına götürebilir.</p>
				<p class="paragraf para-style-override-3">Önce Tanrı cezbesi lazım... yoksa bu iş benim çalışmamla düzelmeyecek!</p>
				<p class="paragraf para-style-override-3">Nefis, her an biraz daha semirmede... ıslah olmaya hiç yüzü yok!</p>
				<p class="paragraf para-style-override-3">Hiç bu sözleri duymadı, hiç ıslah olmadı... sözlerimin hepsini işitti de iyileşmedi gitti!</p>
				<p class="paragraf para-style-override-3">Ben yüzlerce zahmetle ölmedikçe, o öğüt tutmayacak. Yarabbi, sen koru!</p>
				<p class="anabaslik" id="toc_marker-32-2" xml:lang="en-GB"><span>Hikâye</span></p>
				<p class="paragraf para-style-override-3">İskender din yolunda ölünce, Arestatalis dedi ki: “Ey din padişahı,</p>
				<p class="paragraf para-style-override-3">Sağ oldukça daima halka öğüt verirdin. Bu öğüt bugün tamamlandı, bitti!”</p>
				<p class="paragraf para-style-override-3">Sen de ey gönül, öğüt tut. Önünde bela girdabı var. A kişi, gönlü uyanık ol, ardında ölüm var!</p>
				<p class="paragraf para-style-override-3">Ey bihaber, ben sana baştan başa bütün kuşların dillerini, sözlerini söyledim... anla!</p>
				<p class="paragraf para-style-override-3">Âşıkların arasında öyle kuşlar vardır ki, ecelden önce kafesten kurtulmuşlardır.</p>
				<p class="paragraf para-style-override-3">Hepsini başkaca anlatmak gerek; çünkü kuşların ayrı dilleri vardır,</p>
				<p class="paragraf para-style-override-3">Simurg’un huzurunda iksiri yapıp elde eden, bütün kuşların dillerini bilen, anlayan kişidir.</p>
				<p class="paragraf para-style-override-3">Sen, Yunanlıların hikmetlerinde ruhanilerin devletini nasıl bulur, elde edersin? İmkân mı var buna?</p>
				<p class="paragraf para-style-override-3">O hikmetten ayrılmadıkça, nasıl olur da dini hikmette mert olabilirsin?</p>
				<p class="paragraf para-style-override-3">Kim aşk yolunda o hikmetin adını anarsa, bu aşk divanından haberi yoktur</p>
				<p class="paragraf para-style-override-3">Marifet hakkı için burada ben, küfrün “kef”ini, felsefenin “fe”sinden ziyade severim!</p>
				<p class="paragraf para-style-override-3">Çünkü küfrün perdesi açıldı mı, küfürden çekinebilirsin.</p>
				<p class="paragraf para-style-override-3">Ama o cedel ilmi yol kesti mi, en fazla aklı başında olanlara bile zarar verir... onların bile yolunu keser!</p>
				<p class="paragraf para-style-override-3">Gönlünü o hikmetle aydınlattınsa, farkında olmadan gönlünü de yaktın gitti!</p>
				<p class="paragraf para-style-override-3">Din mumu Yunan felsefesini yakarsa, gönül mumu o felsefe bilgisiyle ziyalanmaz artık.</p>
				<p class="paragraf para-style-override-3">Ey din eri, sana pirinin hikmeti kâfidir... din derdine düş de, Yunan felsefesinin başına toprak saç!</p>
				<p class="paragraf para-style-override-3">Ey Attâr, nice bir söyleyecek, sözle oyalanıp duracaksın? Sen bu yüce işin eri değilsin!</p>
				<p class="paragraf para-style-override-3">Kendi varlığından tamamıyla çık, yoklukla toprak ol, topraklara döşen!</p>
				<p class="paragraf para-style-override-3">Her bayağı kişinin ayağı altında toprak oldun mu, yok oldun demektir... herkesin başına taç kesilirsin!</p>
				<p class="paragraf para-style-override-3">Yok ol ki, bütün yol erleri, baka âleminde ta huzura kadar sana yol versinler!</p>
				<p class="paragraf para-style-override-3">Sözün, özüne kılavuzdur... yeter bu sana! Çünkü bu söz herkesin yol piridir.</p>
				<p class="paragraf para-style-override-3">Yoldaki kuşlardan olmasam da onları andım, söyledim ya... bu da bana yetmez mi?</p>
				<p class="paragraf para-style-override-3">Nihayet elbette bana da o kervanın tozu gelir, yetişir... elbette o gidenlerden bir dert de benim payıma düşer!</p>
				<p class="anabaslik" id="toc_marker-32-3" xml:lang="en-GB"><span>Hikâye</span></p>
				<p class="paragraf para-style-override-3">Bir sofiye ihtiyar bir adam, “Tanrı erlerinden niceye bir bahsedip duracaksın?” dedi.</p>
				<p class="paragraf para-style-override-3">Sofi cevap verdi: “Dilim bundan hoşlanıyor... daima Tanrı erlerinden bahsetmek hoşuma gidiyor.</p>
				<p class="paragraf para-style-override-3">Onlardan olmasam bile, hiç olmazsa onlardan bahsediyorum ya... bunu candan söylüyorum; bu yüzden de gönlüm hoşlanmada!</p>
				<p class="paragraf para-style-override-3">Şekerin yalnız adını biliyorum, ama bu, ağzımda zehir olmadan daha iyi ya!”</p>
				<p class="paragraf para-style-override-3">Dîvanım baştan başa divanelikten ibaret... akıl bu sözlere yabancıdır.</p>
				<p class="paragraf para-style-override-3">Can yabancılıktan arınmadıkça bu divanelikten bir koku bile alamaz.</p>
				<p class="paragraf para-style-override-3">Şaşılacak şey! Ne kadar söyleyeceğim... niceye bir kaybetmediğim şeyi arayıp duracağım, bilmem!</p>
				<p class="paragraf para-style-override-3">Aptallıkla devleti terk ettim, ondan hiç bahsetmedim de gaflet aylaklarına ders vermeye kalkıştım.</p>
				<p class="paragraf para-style-override-3">Bana, “Ey yolunu kaybeden, kendinden bu suçunun özrünü dile.” derlerse</p>
				<p class="paragraf para-style-override-3">Bilmem ki, bu iş doğrulur mu? Yahut bu ömrüm gibi yüzlerce ömrüm olsa da, özür dilemekle geçirsem, kudretim yeter de özür dileyebilir miyim?</p>
				<p class="paragraf para-style-override-3">Bir an olsun, onun işine girişseydim, hiç böyle şiirlere dalar gider miydim ben?</p>
				<p class="paragraf para-style-override-3">Durağım onun yolunda olsaydı, şiirimin “şın”ı, daima sır kelimesinin “sin”i olurdu.</p>
				<p class="paragraf para-style-override-3">Şiir söylemek, hiçbir şey elde etmemiş olmanın delilidir. Hele kendini görmek, bilgisizlikten ibarettir.</p>
				<p class="paragraf para-style-override-3">Âlemde derdime mahrem olacak kimseyi görmediğimden, bir hayli şiir söyledim, kendimi şiirle eğledim.</p>
				<p class="paragraf para-style-override-3">Senin sırdaşın, mahremin varsa, açıl. Kanlar saç, kan ağla, sırların aslını sor, ara!</p>
				<p class="paragraf para-style-override-3">Ben de kanlar ağladım, kanlı gözyaşları saçtım da öyle bir kanı kelimelerle gizledim!</p>
				<p class="paragraf para-style-override-3">Bu engin denizi bir koklarsan, sözlerimden o kan kokusunu duyarsın.</p>
				<p class="paragraf para-style-override-3">Bid’at zehiriyle zehirlenmiş olana tiryak olarak bu yüce sözler kâfidir.</p>
				<p class="paragraf para-style-override-3">Attârım, tiryak veriyorum ama, yanmış, yakılmış bir ciğerim var. Tertemiz kan sunmadayım!</p>
				<p class="paragraf para-style-override-3">Tatsız tuzsuz, ciğeri beş para etmez nice kişiler var. Onun için yalnız başıma ciğerimi yeyip duruyorum.</p>
				<p class="paragraf para-style-override-3">Cimri karılar gibi önüme bomboş bir sofra yaymada, sonra gözyaşlarımdan ortaya bir çorba koymada;</p>
				<p class="paragraf para-style-override-3">Gönlümü de çıkarıp ekmek yerine o sofrayı donatmada, hatta bazı bazı Cebrail’i bile konuklamadayım!</p>
				<p class="paragraf para-style-override-3">Ruhülkudüs’le beraber yeyip içmekteyim. Artık her devletsizin ekmeğini kırıp ufalayabilir miyim ben?</p>
				<p class="paragraf para-style-override-3">Her kötü kişinin ekmeğini istemem. Bana bu ekmekle bu yemek kifayet eder.</p>
				<p class="paragraf para-style-override-3">Gönül zenginliği canıma can katmada; kanaat tükenmez bir hazinem.</p>
				<p class="paragraf para-style-override-3">Böyle bir hazineye sahip olan zengin, öyle her aşağılık kişinin minneti altına girer mi?</p>
				<p class="paragraf para-style-override-3">Tanrı’ya şükürler olsun, padişah sarayına mensup değilim. Öyle her hürmete layık olmayana bağlı da değilim!</p>
				<p class="paragraf para-style-override-3">Ne başımda padişah lokmasının havası var, ne kapıcının sillesini yemek korkusu.</p>
				<p class="paragraf para-style-override-3">Ben, nerde öyle herkese gönül verecek; her aşağılık kişiye efendi adını takacağım?</p>
				<p class="paragraf para-style-override-3">Hiçbir zalimin yemeğini yemediğim gibi, divan kâtiplerine ait bir mahlas bile takınmadım!</p>
				<p class="paragraf para-style-override-3">Halkla hiçbir alışverişim yok; yüzlerce belalar içindeyim de, yine de neşeliyim.</p>
				<p class="paragraf para-style-override-3">Ben bu birbirinin kötülüğünü isteyen topluluğa boş verdim... adımı ister iyi taksınlar, ister kötü!</p>
				<p class="paragraf para-style-override-3">Övdüğüm, ancak yüce himmetimdir ve bu da yeter bana. Ruhumun gıdası, aynı zamanda cismime de gıda oluyor. Bu kâfi!</p>
				<p class="paragraf para-style-override-3">Önce gelenler, beni tapılarına götürdüler, ama bu kendini görenlerle ben niceye bir uğraşacağım!</p>
				<p class="paragraf para-style-override-3">Ben kendi derdime düşmüş, öyle aciz bir hale gelmişim ki, bütün âlemden elimi çekmişim.</p>
				<p class="paragraf para-style-override-3">Eğer derdimden nasıl acıklandığımı duysaydın, bana benden ziyade şaşardın.</p>
				<p class="paragraf para-style-override-3">Cismim de gitti, canım da. Cismimden, canımdan bana kalan pay, ancak dert ve acıklanma!</p>
				<p class="anabaslik para-style-override-7" id="toc_marker-32-4" xml:lang="en-GB"><span>Hikâye</span></p>
				<p class="paragraf para-style-override-3">Bir yol eri, insanı kıvrandıran ölüm haline düşmüştü. Dedi ki: Bende hiç yol azığı yok.</p>
				<p class="paragraf para-style-override-3">Yalnız utangaçlık teriyle bir avuç toprağı sulayıp yoğurdum, bir kerpiç haline getirdim.</p>
				<p class="paragraf para-style-override-3">Gözyaşlarımı da bir şişeye topladım. Sonra bir de kefen olarak yamalı hırka diktim.</p>
				<p class="paragraf para-style-override-3">Önce, beni o gözyaşıyla yıkayın, o kerpiçi başımın altına koyun.</p>
				<p class="paragraf para-style-override-3">Kefenimi gözyaşlarımla ıslattım, yıkadım. Ona baştan başa, “yazıklar olsun.” diye yazdım!</p>
				<p class="paragraf para-style-override-3">Onu da temizce vücuduma sarın... hemen toprağa bırakıverin beni!</p>
				<p class="paragraf para-style-override-3">Bunları yaptınız mı, artık kıyamete kadar mezarıma bulutlardan yalnız dert ve teessüf yağar.</p>
				<p class="paragraf para-style-override-3">Bilir misin bu kadar teessüf neden? Bir sinek rüzgârla beraber yaşayamaz ki!</p>
				<p class="paragraf para-style-override-3">Gölge güneşin vuslatını istemekte... fakat ulaşamaz. İşte sana olmayacak bir şey!</p>
				<p class="paragraf para-style-override-3">Bunun olmayacağı meydanda... meydanda ama, onun bu olmayacak şeyle uğraşmadan başka bir işi gücü yok!</p>
				<p class="paragraf para-style-override-3">Kim böyle bir düşünceye dalarsa, artık bundan daha iyi ne vardır ki, onu düşünsün?</p>
				<p class="paragraf para-style-override-3">Her an, bir an öncekinden daha sarp, daha güç bir müşküle çatmaktayım; fakat gönlümü bu müşküllerden nasıl kurtarayım? İmkân yok ki!</p>
				<p class="paragraf para-style-override-3">Kimdir benim gibi tek ve tenha kalan; denizin de dibine daldığı halde susuz ve dudakları kupkuru bulunan?</p>
				<p class="paragraf para-style-override-3">Ne kimse sırdaşım, ne kimse hemdemim. Ne derdime dert ortağı var, ne sırrıma mahrem!</p>
				<p class="paragraf para-style-override-3">Ne zahmete girip kimseyi övmeye meylim var, ne karanlıklardan ruhuma bir kuvvet!</p>
				<p class="paragraf para-style-override-3">Ne kimsenin gönlündeyim, ne kendi gönlümden haberim var. Ne iyilikteyim, ne kötülükte!</p>
				<p class="paragraf para-style-override-3">Ne yalnızlığa bir an sabrım var, ne gönlümde halktan uzak kalma sevdası!</p>
				<p class="paragraf para-style-override-3">Altüst olmuş, acayip bir hale düşmüşüm... benim ahvalim, halinden haber veren pirin haline benziyor:</p>
				<p class="anabaslik" id="toc_marker-32-5" xml:lang="en-GB">Hikâye</p>
				<p class="paragraf para-style-override-3">Dini pak birisi dedi ki: Tam otuz yıldır, öyle bir ömür sürüp duruyorum ki!</p>
				<p class="paragraf para-style-override-3">Babası İsmail’in başını keseceği zaman, İsmail nasıl dertlere dalmış, kaybolmuşsa, ben de öyle dertlere dalmış gitmişim.</p>
				<p class="paragraf para-style-override-3">Bütün ömrü, İsmail’in o anı gibi geçen kişi ne haldedir, nasıldır? İşte ben o haldeyim, öyleyim!</p>
				<p class="paragraf para-style-override-3">Mihnetler içinde mahpusum. Ömrümü nasıl geçiriyorum, gecem gündüzüm nasıl gelip geçiyor? Kim bilecek?</p>
				<p class="paragraf para-style-override-3">Gâh mum gibi bekliyorum, yanıp duruyorum. Gâh ilkbahar bulutu gibi ağlıyorum.</p>
				<p class="paragraf para-style-override-3">Sen mumun ışığını görüyorsun, âlâ... ama başındaki ateşi görmüyorum ki.</p>
				<p class="paragraf para-style-override-3">Birisine uzaktan bakan, gönlüne nerden yol bulacak, içinde ne var, nereden bilecek?</p>
				<p class="paragraf para-style-override-3">Çevgâna tabi top gibi hiçbir yerde kararım yok; ne başımı fark etmedeyim, ne ayağımı!</p>
				<p class="paragraf para-style-override-3">Varlığımdan hiçbir fayda elde etmedim. Ne yaptıysam, ne söylediysem hepsi hiç!</p>
				<p class="paragraf para-style-override-3">Yazıklar olsun. Kimse bana yardım etmiyor. Bu işsizlikle ömrüm zayi oldu gitti!</p>
				<p class="paragraf para-style-override-3">Kudret elimdeyken ne fayda. Hiçbir şey bilmedim, öğrenmedim. Bilip öğrenince de kudretim kalmadı, bittim!</p>
				<p class="paragraf para-style-override-3">Şimdi kendime acizden, çaresizlikten, dertlere düşmekten başka bir çare bilmiyorum.</p>
				<p class="anabaslik" id="toc_marker-32-6" xml:lang="en-GB"><span>Hikâye</span></p>
				<p class="paragraf para-style-override-3">Şiblî, bu yıkık yerden geçip gittikten sonra, bir yiğit onu rüyasında gördü.</p>
				<p class="paragraf para-style-override-3">Dedi ki: “Ey bahtiyar er, Hak sana ne yaptı?” Şiblî dedi ki: “Hesap esnasında işim sarpa sardı.</p>
				<p class="paragraf para-style-override-3">Fakat benim kendime düşman olduğumu bilip, zayıflığımı, ümitsizliğimi, acizimi görünce</p>
				<p class="paragraf para-style-override-3">Acıdı, merhamete geldi, bütün yaptıklarımdan geçti, keremiyle beni bağışladı.”</p>
				<p class="paragraf para-style-override-3">Ey beni yoktan yaratan Tanrım, ben de bu yolda senin bir biçarenim... topal karınca gibi senin kuyuna düşmüşüm!</p>
				<p class="paragraf para-style-override-3">Neye ehliyetim var, neredeyim, hangisiyim, yahut kimim? Ben bilmem ki!</p>
				<p class="paragraf para-style-override-3">Ne varlığım var, ne devletim. Ne de bir şey elde etmişim. Çaresizim, kararsızım, gönülsüz bir âşıkım!</p>
				<p class="paragraf para-style-override-3">Ciğerimin kanlarına bulanarak ömür geçirdim... ömrümden hiçbir fayda görmedim.</p>
				<p class="paragraf para-style-override-3">Ne söylediysem, hepsi suç, hepsi günah. Canım dudağıma geldi, ömrüm sona erdi!</p>
				<p class="paragraf para-style-override-3">Din de elimden çıktı... onu da kaybettim. Manayı yitirmiş, surete kapılıp kalmış birisiyim.</p>
				<p class="paragraf para-style-override-3">Ben ne kâfirim, ne müslüman. İmanla küfür arasında şaşırmış kalmışım!</p>
				<p class="paragraf para-style-override-3">Ne müslümanım, ne kâfir, nasıl edeyim? Başım dönmekte; pek âciz bir haldeyim, ne işleyeyim?</p>
				<p class="paragraf para-style-override-3">Daracık bir kapıda sıkışmış kalmışım. Yüzümü zan duvarına çevirmişim!</p>
				<p class="paragraf para-style-override-3">Çaresizim; bana bu kapıyı aç; bu yoldan kalmışa bir yol göster!</p>
				<p class="paragraf para-style-override-3">Bu kulun hiçbir yol azığı yok, ama bir an olsun gözyaşı dökmeden, ah etmeden de kalmamakta.</p>
				<p class="paragraf para-style-override-3">Bu ahla kulunun suçlarını yakabilirsin; kudretin vardır, gözyaşlarıyla kara defterindeki suçları silip arıtabilirsin.</p>
				<p class="paragraf para-style-override-3"><span>Kimde gözyaşı denizi varsa, o bu makama layık demektir.</span></p>
				<p class="paragraf para-style-override-3">Fakat kanlar saçan göze sahip olmayana söyle; yürüt git, de. Çünkü ona yol yoktur, bize ulaşamaz!</p>
				<p class="anabaslik" id="toc_marker-32-7" xml:lang="en-GB"><span>Hikâye</span></p>
				<p class="paragraf para-style-override-3">Yol kılavuzu bir pir, bir yolda bir bölük meleğe rastladı.</p>
				<p class="paragraf para-style-override-3">Önlerinde bir avuç ayarı tam, geçer akçe vardı... hepsi de bu paraları birbirlerinden kapışmaktaydılar.</p>
				<p class="paragraf para-style-override-3">Pir, onlara bu hali sordu, “Bu paralar nedir, anlatın bana.” dedi.</p>
				<p class="paragraf para-style-override-3">Kuş şeklindeki bir melek dedi ki: “Ey yol piri, buradan bir dertli geçiyordu.</p>
				<p class="paragraf para-style-override-3">Ta gönlünden tertemiz bir ah çekip gitti. Toprağa sıcak gözyaşları döküp yürüdü.</p>
				<p class="paragraf para-style-override-3">Şimdi biz o sıcak gözyaşıyla o soğuk ahı alıyor, birbirimizden kapmaya çalışıyoruz!”</p>
				<p class="paragraf para-style-override-3">Yarabbi, bir hayli ah etmekte, bir hayli gözyaşı dökmekteyim... hiçbir şeyim yoksa bile, elimde bunlar var.</p>
				<p class="paragraf para-style-override-3">Mademki burada gözyaşıyla ah geçmekte, bu kulda da o matah var işte.</p>
				<p class="paragraf para-style-override-3">Ahla can evimi arıt, sonra da gözyaşlarımla amellerimin defterini yıka.</p>
				<p class="paragraf para-style-override-3">Bana yol göster, amellerimin defterini arıt... gönül levhimden, iki âleme ait ne varsa hepsini sil.</p>
				<p class="paragraf para-style-override-3">Gönlümde sonsuz dertler var; canım varsa bile, senden utanmada.</p>
				<p class="paragraf para-style-override-3">Ömrümü dertle, gamla bitirdim... keşke daha böyle yüz ömrüm olsa da</p>
				<p class="paragraf para-style-override-3">Hepsini senin derdinle tüketsem, her an yeni bir derde giriftar olsam!</p>
				<p class="paragraf para-style-override-3">Yüzlerce eziyetlere düştüm, elden çıktım. Ey elimden tutanım, sen tut benim elimden!</p>
				<p class="paragraf para-style-override-3">Ayağım bağlı... kuyuda, zindanda kalmışım... böyle bir yerde senden başka kim benim elimden tutar?</p>
				<p class="paragraf para-style-override-3">4965 Hem bu zindanın malı olan gönlüm kötülüklere bulaştı, hem mihnetler çeken tenim yıprandı bitti!</p>
				<p class="paragraf para-style-override-3">Yola pek pis, pek kirli girdim, ama affet, hapisten kurtuldum, zindandan çıktım, ne yapayım?</p>
				<p class="anabaslik" id="toc_marker-32-8" xml:lang="en-GB"><span>Hikâye</span></p>
				<p class="paragraf para-style-override-3">Ebu Said-i Mihne, bir gün yol erleriyle tekkedeydi.</p>
				<p class="paragraf para-style-override-3">Ağlaya ağlaya kararsız ve perişan bir halde, bir sarhoş çıkagelip tekkeye girdi.</p>
				<p class="paragraf para-style-override-3">Yapılmayacak şeyleri yapmaya, ağlamaya, sarhoşluklar etmeye başladı,</p>
				<p class="paragraf para-style-override-3">4970 Şeyh, onu yanına gelmiş, yerlere yıkılmış görünce, acıdı, ayağa kalktı;</p>
				<p class="paragraf para-style-override-3">Dedi ki: “Ey sarhoş, kendine gel... burada pek o kadar gürültü yapma. Neden ağlıyorsun? Elini bana ver, kalk!”</p>
				<p class="paragraf para-style-override-3">Sarhoş dedi ki: “Ey şeyh, Tanrı sana yardım etsin; elden tutmak, senin harcın değil!</p>
				<p class="paragraf para-style-override-3">Sen başını al da ercesine yürü git. Baş aşağı yıkılmak benim payıma düştü, bırak beni!</p>
				<p class="paragraf para-style-override-3">Eğer herkes düşkünlerin elini tutabilseydi, karınca yiğitlik meclisinin baş köşesine geçer kurulurdu.</p>
				<p class="paragraf para-style-override-3">4975 El tutmak, senin işin değil, yürü! Ben, sence sayıya geleceklerden değilim, haydi oradan çekil!”</p>
				<p class="paragraf para-style-override-3">Şeyh onun derdinden yerlere yıkıldı. Sapsarı yüzü, kanlı gözyaşlarıyla kızıla boyandı.</p>
				<p class="paragraf para-style-override-3">Ey kendisinden başka bir var olmayan, ey herkesin feryadına ancak kendisi yetişen, benim imdadıma sen yetiş! Düştüm, benim elimi sen tut!</p>
				<p class="anabaslik" id="toc_marker-32-9" xml:lang="en-GB"><span>Hikâye</span></p>
				<p class="paragraf para-style-override-3">Bir aziz dedi ki: Yarın ululuk ıssı Tanrı mahşer sahrasında benden sorar;</p>
				<p class="paragraf para-style-override-3">“Ey aziz kişi, geldiğin yerden ne getirdin?” derse, derim ki: Yarabbi, zindandan ne getireyim?</p>
				<p class="paragraf para-style-override-3">Talihim döndü. Musibetlere gark oldum, zindandan çıkıp gelmişim; başımı, ayağımı kaybetmişim; hayran bir haldeyim.</p>
				<p class="paragraf para-style-override-3">Avucumda yel, eşiğine toprak oldum; senin yolunda zindanlara düşmüş bir kulum.</p>
				<p class="paragraf para-style-override-3">Şunu ummaktayım: Beni atmaz, lütuf libasları giydirir, donatırsın!</p>
				<p class="paragraf para-style-override-3">Bütün bu pisliklerden arıtır, müslümanlıkta başımı yüceltir, beni topraklardan kaldırırsın!</p>
				<p class="paragraf para-style-override-3">Vücudum, toprak ve kerpiç içine gizlendi mi, iyi, kötü ne yaptıysa, hepsinden geçersin.</p>
				<p class="paragraf para-style-override-3">Beni hiçbir güçlük çekmeden yarattın ya... yine öylece bağışlayıverirsin. Buna da kadirsin sen!</p>
				<p class="anabaslik" id="toc_marker-32-10" xml:lang="en-GB">Hikâye</p>
				<p class="paragraf para-style-override-3">Nizamülmülk, ölüm haline gelince dedi ki: Yarabbi, gidiyorum, elimde ancak hava var!</p>
				<p class="paragraf para-style-override-3">Ey yaratıcı, ey Rabbim, ben senden bahseden kimi gördümse</p>
				<p class="paragraf para-style-override-3">Ne çeşit bahsederse etsin, sözünü satın aldım, ona yardımda bulundum, ona dost oldum.</p>
				<p class="paragraf para-style-override-3">Seni satın almayı öğrendim, fakat bir gün olsun, seni kimseye satmadım.</p>
				<p class="paragraf para-style-override-3">Seni bir hayli satın aldım ben, fakat herkes gibi asla satmadım seni.</p>
				<p class="paragraf para-style-override-3">Bunun hakkı için, sen dostu olmayanların dostusun. Bana yardım et, son nefesimde satma beni!</p>
				<p class="paragraf para-style-override-3">Yarabbi, senden başka kimse olmayacak, öyle bir an gelecek. O anda bir soluk bana dost ol, yardım et!</p>
				<p class="paragraf para-style-override-3">Tertemiz dostlarım, gözleri kan ağlayarak toprağımdan el çektikleri zaman.</p>
				<p class="paragraf para-style-override-3">Sen lütfet, bana el ver de, hemencecik lütuf ve ihsan eteğini tutayım!</p>
				<p class="anabaslik" id="toc_marker-32-11" xml:lang="en-GB">Hikâye</p>
				<p class="paragraf para-style-override-3">Süleyman bunca yüceliğiyle aciz kaldı da, topal bir karıncadan sordu;</p>
				<p class="paragraf para-style-override-3">Dedi ki: Ey benden ziyade tozlara, topraklara bulanmış mahluk, hangi toprak daha ziyade gamla yoğrulmuştur?</p>
				<p class="paragraf para-style-override-3">Topal karınca derhal cevap verdi: Daracık mezara konan son kerpiç!</p>
				<p class="paragraf para-style-override-3">Toprağıma o son kerpiç kondu da, halktan tamamıyla ümidim kesildi mi,</p>
				<p class="paragraf para-style-override-3">Ey pak Tanrı, toprak altında bütün kâinattan bir ümidim kalmadı mı,</p>
				<p class="paragraf para-style-override-3">Son kerpiç yüzümü örttü mü, lütfet, sen ihsan yüzünü benden çevirme!</p>
				<p class="paragraf para-style-override-3">Ben âcizim; toprağa yüz koydum mu, hiçbir taraftan yüzüme bir şey gösterme.</p>
				<p class="paragraf para-style-override-3">Bunca günahlarla yine de ümidim var; Tanrım, gözüme hiçbir şey göstermez, bana hiçbir azapta bulunmazsın.</p>
				<p class="paragraf para-style-override-3">Sen kerem sahibisin Tanrım! Gelip geçmiş ne varsa hepsinden geç!</p>
				<p class="anabaslik" id="toc_marker-32-12" xml:lang="en-GB">Hikâye</p>
				<p class="paragraf para-style-override-3">Ebu Said-i Mihne hamamda yıkanıyordu. Yıkayan tellâk, çiğ bir adamdı.</p>
				<p class="paragraf para-style-override-3">Şeyhi keselerken bütün kirlerini kollarına sürüp önüne yığıyordu.</p>
				<p class="paragraf para-style-override-3">Bir aralık şeyhe dedi ki: “Âlemde erlik nedir? Söyle ey temiz adam!”</p>
				<p class="paragraf para-style-override-3">Şeyh cevap verdi: “Kirleri gizleyip sahibine göstermemek... halkın gözü önüne yığmamak!”</p>
				<p class="paragraf para-style-override-3">Bu cevap, pek büyük bir cevaptı. Tellâk derhal şeyhin ayaklarına kapandı.</p>
				<p class="paragraf para-style-override-3">Bilgisizliğini ikrar etti, tövbe etti. Şeyh de bu işten hoşlandı.</p>
				<p class="paragraf para-style-override-3">Ey bizi yaratan, besleyip yetiştiren, bize nimetler veren Tanrı! Ey padişah, ey kulların işlerini yapan, onlara keremlerde bulunan!</p>
				<p class="paragraf para-style-override-3">Bütün âlem halkının erliği, kerem ve lütfu, senin ihsan denizinden bir çiğ tanesidir.</p>
				<p class="paragraf para-style-override-3">Zatıyla mutlak olarak kaim olan sensin. Keremin, lütfun övülemez, vasfedilemez!</p>
				<p class="paragraf para-style-override-3">Bizim kirliliğimizden, utanmazlığımızdan geç; kirliliğimizi gözümüzün önüne getirme; yüzümüze vurma!</p>
				<p class="anabaslik" id="toc_marker-32-13" xml:lang="en-GB"><span>Son</span></p>
				<p class="paragraf para-style-override-3">Tanrı’ya sayısız minnetler, hamtlar, senalar ve apaçık şükürler!</p>
				<p class="paragraf para-style-override-3">Tanrım, canımız senin hamt bahçende ululuk sıfatlarını övmede hayran bir hale geldi.</p>
				<p class="paragraf para-style-override-3">Senin medh ve sena şekerini yiyen, onunla beslenip yetişen gönül dudusu, aşkınla mest oldu, güzel seslerle şakıyan bir bülbül kesildi.</p>
				<p class="paragraf para-style-override-3">Âcizlik durağında şaşırıp kaldı, parmağını dişleyip durmada!</p>
				<p class="paragraf para-style-override-3">Tanrı’dan sonsuz rahmetler, seçilmiş Peygamber’in ruhuna olsun!</p>
				<p class="paragraf para-style-override-3">Kitap, Tanrı ayı olan Receb’in yirminci salı günü, öğle vakti bitti.</p>
				<p class="paragraf para-style-override-3">Huzur içinde, zevk ve sefalarla, Tanrı’nın lütfuyla iyi bir halde, sağlık esenlikle tamamlandı.</p>
				<p class="paragraf para-style-override-3">Tamamlandığı zaman, ululuk ıssı Tanrı Resulü’nün hicretinden beş yüz seksen üç yıl geçmişti.</p>
				<p class="paragraf para-style-override-3">İşte bu tarihte bütün erlerin içinden Attâr söz söyledi; sen de ersen, onu hayırla an!</p>
				<p class="paragraf para-style-override-3">“Tanrı nimetlerini saysanız, saymaya kalkışsanız” dedi de, sonra “sayamazsınız ki” sözüyle bize yanıp yakılma ve dert verdi.</p>
				<p class="paragraf para-style-override-3">Daima rahmete mazhar olan Peygamber, bizim derdimize merhem, canımıza devadır.</p>
				<p class="paragraf para-style-override-3">Ey Peygamber, can senin işlerine tamamıyla alınmış, kalmış, vuslatına susamıştır.</p>
				<p class="paragraf para-style-override-3">Lütfet de ona bir bak, bir bak da, o da senin cemalini görsün!</p>
				<p class="paragraf para-style-override-3">İşte gönül, böyle hayretler içinde tek başına kalmış, gâh hamt etmede, gâh dertlenip durmadaydı.</p>
				<p class="paragraf para-style-override-3">Ulu Tanrı, yardım etti, kapılar açtı, bu kitabın tamamlanmasını nasip etti.</p>
				<p class="paragraf para-style-override-3">Allah daha iyi bilir ya; bu kitap arşı yaratana övgülerle tamamlandı.</p>
			</div>
		</div>
	</body>
</html>