<html xmlns="http://www.w3.org/1999/xhtml">
	<head>
		<title>2-18.html</title>
		<link href="template.css" rel="stylesheet" type="text/css"/>
<meta content="urn:uuid:893c7571-67fe-4a8c-af27-688410ca5a55" name="Adept.expected.resource"/>
	</head>
	<body>
		<div id="x2-18.html" xml:lang="tr-TR">
			<div class="Basic-Text-Frame">
				<p class="bolum" id="toc_marker-19" xml:lang="en-GB">On Sekizinci Makale</p>
				<p class="paragraf"/>
				<p class="paragraf para-style-override-3"/>
				<p class="paragraf para-style-override-3">Bir kuş da, “Ey inanışı güzel, benim hiçbir isteğim olmuyor.</p>
				<p class="paragraf para-style-override-3">Bütün ömrümce dert içindeyim. Âlemde hep kederliyim ben.</p>
				<p class="paragraf para-style-override-3">Kanlara bulanmış yüreğimde o kadar dert var ki, benim derdimden her zerre yaslara bürünmüş!</p>
				<p class="paragraf para-style-override-3">Daima şaşırmış, âciz bir haldeyim. Bir an bile şad oldumsa kâfir olayım.</p>
				<p class="paragraf para-style-override-3">Bütün bu dertler yüzünden aklım başımda yok, serseriye döndüm adeta, önümdeki yola nasıl gidebilirim?</p>
				<p class="paragraf para-style-override-3">Bu kadar derdim, elemim olmasaydı, bu seferden pek hoşlanacaktım.</p>
				<p class="paragraf para-style-override-3">Fakat yüreğim kan içinde, ne yapayım? İşte halimi sana arz ettim, ne işleyeyim ben?” dedi.</p>
				<p class="anabaslik" id="toc_marker-19-1" xml:lang="en-GB"><span>Hüthütün Cevabı</span></p>
				<p class="paragraf para-style-override-3"><span>Hüthüt dedi ki: “Ey aldanmış, deliye, divaneye dönmüş kuş! Sen baştan ayağa kadar sevdalara gark olmuşsun!</span></p>
				<p class="paragraf para-style-override-3">Öyle sıkı sarılmadın mı, bu dünyanın murada erişmesi de bir an içinde geçip gider, muratsızlığı da!</p>
				<p class="paragraf para-style-override-3">Ne varsa, ne yoksa o bir solukluk zaman içinde geçer gider; ömür de o soluğu bile almamış gibi sona erer!</p>
				<p class="paragraf para-style-override-3">Mademki dünya durmuyor, geçip gidiyor; sen de geç. Onu bırak. Ona pek o kadar bakma.</p>
				<p class="paragraf para-style-override-3">Baki olmayan şeye gönül veren, gönlü diri bir er değildir!</p>
				<p class="anabaslik" id="toc_marker-19-2" xml:lang="en-GB"><span>Hikâye</span></p>
				<p class="paragraf para-style-override-3"><span>Kadri pek yüce bir yol eri vardı. Yolun bütün inceliklerini görür, bilirdi. Kimsenin elinden asla bir şerbet içmezdi.</span></p>
				<p class="paragraf para-style-override-3">Bir gün birisi, “Efendim, neden şerbete hiç rağbetin yok?” diye sordu.</p>
				<p class="paragraf para-style-override-3">Dedi ki: “Görüyorum; başımın ucunda ölüm dikilmiş, bekliyor. Şerbet içmeye niyetlensem, hemencecik elimden kapacak!</p>
				<p class="paragraf para-style-override-3">Başıma dikilmiş böyle bir memur varken, şerbet içersem bana zehir olur doğrusu.</p>
				<p class="paragraf para-style-override-3">O memur, durup dururken nasıl olur da şerbetten lezzet alırım? O şerbet bana gülsuyu şerbeti olmaz, ateş kesilir.”</p>
				<p class="paragraf para-style-override-3">Bir an baki kalan şey, yüzlerce âlem bile olsa ancak yarım arpa değerindedir.</p>
				<p class="paragraf para-style-override-3">Bir an sürecek olan vuslata nasıl dayanabilirim; aslı, temeli yok ki!</p>
				<p class="paragraf para-style-override-3">Muradına erişmişsen, başın bu yüzden yücelmişse, bir solukluk murat almayla bu derece böbürlenme!</p>
				<p class="paragraf para-style-override-3">Yok... öyle değil de muratsızlıktan halin kararıp kalmışsa, yine ağlayıp inleme. Çünkü bu muratsızlık da bir sarhoşluk müddetinden ibarettir!</p>
				<p class="paragraf para-style-override-3">Bir mihnete düşer, bir zahmete uğrarsan, bu yüceliğine alamettir, hor hakir olmana değil.</p>
				<p class="paragraf para-style-override-3">Peygamberlerin çektikleri belayı, kimse Kerbela’da bulamaz, gösteremez.</p>
				<p class="paragraf para-style-override-3">Sana sureta bir zahmet yüzü gösteren, hakikatte can gözü açıksa, bir define göstermiştir.</p>
				<p class="paragraf para-style-override-3">Her an ondan yüzlerce hidayet erişmededir. Bütün âlem onun lütfuyla, onun ihsanıyla dopdoludur.</p>
				<p class="paragraf para-style-override-3">İhsanını hatırlamıyorsun da onun için azıcık bir zahmetine bile katlanamıyorsun.</p>
				<p class="paragraf para-style-override-3">Bu iş, nasıl olur da dostluk nişanesi sayılır? A içi kararmış, sen tepeden tırnağa kadar bir deriden ibaretsin!</p>
				<p class="anabaslik" id="toc_marker-19-3" xml:lang="en-GB"><span>Hikâye</span></p>
				<p class="paragraf para-style-override-3">Âdetleri güzel bir padişah vardı. Bir gün kullarından birisine bir meyve verdi.</p>
				<p class="paragraf para-style-override-3">Köle o meyveyi öyle bir güzel, öyle bir iştahla yemeye başladı ki, sanki evvelce o meyveyi tatmamıştı bile!</p>
				<p class="paragraf para-style-override-3">Ağzını şapırdatarak lezzetle yemesine padişah da özendi, yemek istedi.</p>
				<p class="paragraf para-style-override-3">Dedi ki: “Bir parçacık da bana ver, pek iştahlı yiyorsun da imrendim adeta.”</p>
				<p class="paragraf para-style-override-3">Köle, padişaha da o meyveden bir parçacık sundu. Padişah tadınca kaşlarını çattı, öyle acıydı ki!</p>
				<p class="paragraf para-style-override-3">Dedi ki: “A köle, bu işi kim yapar? Böyle acı bir meyveyi bu kadar lezzetle kim yiyebilir?”</p>
				<p class="paragraf para-style-override-3">Köle padişaha, “Padişahım,” dedi; “elinden yüz binlerce armağan aldım, yedim.</p>
				<p class="paragraf para-style-override-3">Hepsi de tatlıydı, lezzetliydi; bir kerecik de elinden böyle bir acı meyvedir geldi. Hemencecik elimi eteğimi çekeyim, suratımı buruşturayım, öyle mi?</p>
				<p class="paragraf para-style-override-3">Her an elinden bana bir hazine erişmede; nasıl olur da bir acıya incinirim, katlanamam?</p>
				<p class="paragraf para-style-override-3">Hep senin nimetlerinle beslenmedeyim, nimetlerine şükredip duruyorum, senin elinden gelen bir nimet nasıl olur da bana acı gelir?”</p>
				<p class="paragraf para-style-override-3">Sen de onun yolunda zahmetlere uğruyorsan katlan; bil ki o zahmet, rahmetin ta kendisidir.</p>
				<p class="paragraf para-style-override-3">Onun işi pek aykırıdır, pek tersinedir; ne yapabilirsin ki? Böyle kurulmuş, böyle gider!</p>
				<p class="paragraf para-style-override-3">Pişkin erler, yola girdiler ama, gönül kanıyla bulanmadıkça bir lokma ekmek bile yiyemediler!</p>
				<p class="paragraf para-style-override-3">Tuz ekmek yemeye oturdular mı, ciğerlerini de ortaya döktüler; onsuz bir parçacık ekmek bile koparmadılar!</p>
				<p class="anabaslik" id="toc_marker-19-4" xml:lang="en-GB"><span>Hikâye</span></p>
				<p class="paragraf para-style-override-3">Şöhret sahibi birisi, bir sofiye, “Kardeş zamanını nasıl geçiriyorsun?” dedi.</p>
				<p class="paragraf para-style-override-3">Sofi dedi ki: “Ben bir külhana düşüp kalmışım. Deniz kıyısındayım, dudaklarım kupkuru!</p>
				<p class="paragraf para-style-override-3">Külhanımda bir yufka ekmeğidir kırmış, ufalamışım, bununla da orada adeta kendi boynumu vurmuşum.”</p>
				<p class="paragraf para-style-override-3">Eğer âlemde gönül istirahati istiyorsan, ya uykuya dalmışsın, rüya görüyorsun, yahut boyuna gördüğün rüyayı söyleyip duruyorsun!</p>
				<p class="paragraf para-style-override-3">Eğer huzur ve istirahat istiyorsan, ihtiyatlı davran... ihtiyatlı davran da bu âlemden sırat köprüsüne ercesine gidesin!</p>
				<p class="paragraf para-style-override-3">Bu âlemde huzur ve istirahate imkân yoktur. Çünkü cihanda bir kıl ucu kadar bile huzur ve istirahat şivesi bulunamaz!</p>
				<p class="paragraf para-style-override-3">Bu âlemde nefis gibi bir ateş bulundukça, zamanede kimdir huzura erişen? Söyle hele!</p>
				<p class="paragraf para-style-override-3">Pergel gibi bütün âlemi dönüp dolaşan gönül huzuru, tek bir noktadan ibarettir ama, ondan da kimse bir nişan bile veremez.</p>
				<p class="anabaslik" id="toc_marker-19-5" xml:lang="en-GB"><span>Hikâye</span></p>
				<p class="paragraf para-style-override-3">Şeyh-i Mihne’ye bir kocakarı dedi ki: “Sen huzur içindesin, rahatsın; bana da bir dua öğret!</p>
				<p class="paragraf para-style-override-3">Bundan önce bir hayli muratsızlıklara uğradım; dilediğim şeyler olmadı. Fakat bundan böyle artık tahammül edemiyorum.</p>
				<p class="paragraf para-style-override-3">Huzura, istirahate, gönül hoşluğuna kavuşmam için bana bir dua öğretirsen, o duayı, hiç şüphe etme, kendime virt edinirim, her gün okurum.”</p>
				<p class="paragraf para-style-override-3">Şeyh dedi ki: “Ben nice zamandır, yerime oturmuş, dizlerimi dikmiş, öylece kalakalmışım...</p>
				<p class="paragraf para-style-override-3">İstediğim şey için vaktiyle ben de bir hayli koştum, bir hayli yoruldum; fakat muradına erişen ne bir zerre gördüm, ne de buldum!</p>
				<p class="paragraf para-style-override-3">Aradım taradım ama, bu derde bir deva bulamadım ben. Gönül istirahati, insana yüz göstermez vesselam!”</p>
				<p class="anabaslik" id="toc_marker-19-6" xml:lang="en-GB"><span>Hikâye</span></p>
				<p class="paragraf para-style-override-3">Bir dilenci, Cüneyd’in huzuruna gelip oturdu da dedi ki: “Ey düzensiz, hilesiz, Tanrı’ya avlanan er,</p>
				<p class="paragraf para-style-override-3">İnsan ne vakit gönül huzuruna erişir?” Cüneyd dedi ki: “Gönülsüz kaldığı zaman!”</p>
				<p class="paragraf para-style-override-3">Padişahın vuslatına erişemezsen, attığın her adım, yoldaki murada erişmemenin ücretidir adeta!</p>
				<p class="paragraf para-style-override-3">Zerrenin çaresizliğini doğru görüyorum ben; çünkü onda güneşin ziyası, güneşin harareti yok ki!</p>
				<p class="paragraf para-style-override-3">Zerre yüzlerce defa kanlara gark olsa bile, nerden o sersemlikten kurtulacak?</p>
				<p class="paragraf para-style-override-3">Zerre zerrelikte kaldıkça zerreden ibarettir. Hayır, bu zerre değil diyen, aldanmıştır, kanmıştır!</p>
				<p class="paragraf para-style-override-3">Zerreyi zerrelikten çıkarsalar bile, yine zerredir, parlak güneş değildir o!</p>
				<p class="paragraf para-style-override-3">Önce zerreden peydahlanan şey de, asıl bakımından yine zerredir, zerreden ibarettir!</p>
				<p class="paragraf para-style-override-3">Tamamıyla güneşte kaybolsa bile, yine ebediyen bir tek zerreden ibarettir.</p>
				<p class="paragraf para-style-override-3">Bir zerre ister iyi olsun, ister çok kötü; ömrünce koşup tozsa bile, yine zerrelikten kurtulamaz.</p>
				<p class="paragraf para-style-override-3">Ey zerre, güneşle beraber gemiye girmek üzere sarhoş ve harap bir halde gitmektesin ha!</p>
				<p class="paragraf para-style-override-3">Ey zerre gibi kadri olmayan, ben sabrediyor, bekliyorum; elbette nihayet aczini apaçık görürsün!</p>
				<p class="anabaslik" id="toc_marker-19-7" xml:lang="en-GB"><span>Hikâye</span></p>
				<p class="paragraf para-style-override-3">Yarasanın biri, bir gece sırtını açıp dedi ki: “Bir an bile güneşi göremiyorum.</p>
				<p class="paragraf para-style-override-3">Ömrümce, yüzlerce çaresizliklere katlanmada, ondan tamamıyla mahvolmayı dilemekteyim.</p>
				<p class="paragraf para-style-override-3">Aylardır, yıllardır, gözümü yummuş gidip duruyor, nihayet oraya varırım elbette diyorum.”</p>
				<p class="paragraf para-style-override-3">Gözü açık birisi yarasaya şu sözleri söyledi: “Ey sarhoş mağrur, seninle onun arasında binlerce yıllık yol var!</p>
				<p class="paragraf para-style-override-3">Senin gibi sersem, bu yolu nasıl aşar; kuyuya düşüp kalmış olan karınca aya nasıl ulaşır?”</p>
				<p class="paragraf para-style-override-3">Yarasa, “Zararı yok; ben o yolu uça uça aşarım. Bakalım bu işten elime ne geçecek?” dedi.</p>
				<p class="paragraf para-style-override-3">Yıllarca sarhoş ve habersiz bir halde uçtu durdu. Nihayet ne gücü kuvveti kaldı, ne kolu kanadı!</p>
				<p class="paragraf para-style-override-3">Sonunda canı yandı, teni eridi. Kolsuz, kanatsız aciz bir hale düşüp kaldı!</p>
				<p class="paragraf para-style-override-3">Güneşten hiçbir haber alamadığı için, “Yoksa güneşi geçtim mi?” dedi.</p>
				<p class="paragraf para-style-override-3">Bir akıllı durup dedi ki: “Sen uyumuş, dalmışsın. Yolu görmüyorsun ki! Gide gide ancak bir adımlık yol gittin sen!</p>
				<p class="paragraf para-style-override-3">Sonra da güneşi geçtim galiba, onun için kolum kanadım kalmadı diyorsun!”</p>
				<p class="paragraf para-style-override-3">Yarasa bu sözü duyunca pek bozuldu... kendisinde ne kaldıysa, onlardan da oldu!</p>
				<p class="paragraf para-style-override-3">Âcizliğe düşüp hal diliyle güneşe dedi ki:</p>
				<p class="paragraf para-style-override-3">“Can gözü açık bir kuş bulmuştun ama, ne fayda. Artık bu kuştan şimdikinden daha uzak ol, daha uzak!”</p>
				<p class="anabaslik" id="toc_marker-19-8" xml:lang="en-GB">On Dokuzuncu Makale</p>
				<p class="paragraf para-style-override-3"/>
				<p class="paragraf para-style-override-3"/>
				<p class="paragraf para-style-override-3">Diğer bir kuş, “Ey yol gösterici, Tanrı buyruğunu yerine getirmem nasıl?</p>
				<p class="paragraf para-style-override-3">Ben kimsenin verdiği virdi kabul etmiyorum, onlarla işim yok. Tanrı buyruğunu bekliyorum.</p>
				<p class="paragraf para-style-override-3">Tanrı ne buyurursa, canla başla yaparım. Buyruğuna uymaz, baş çekersem, cezama razıyım!” dedi.</p>
				<p class="anabaslik" id="toc_marker-19-9" xml:lang="en-GB"><span>Hüthütün Cevabı</span></p>
				<p class="paragraf para-style-override-3">Hüthüt, “Şu kuş, bu soruyu iyi ki sordu,” dedi, “adama bundan ileri bir üstünlük olamaz.</p>
				<p class="paragraf para-style-override-3">Bu makamdan canını esirgersen, nerden canına sahip olacak, nerden can sırlarını elde edeceksin? Fakat buyruğa canla başla uyarsan, canına sahip olur, can sırlarını elde edersin.</p>
				<p class="paragraf para-style-override-3">Buyruğa uyan, emri yerine getiren, ziyandan kurtulur; bütün güçlükler ona kolay gelir!</p>
				<p class="paragraf para-style-override-3">Onun emrine uyup buyurduğu gibi, bir an ibadette bulunman, onun emri olmaksızın ömrünce ibadet etmenden yeğdir.</p>
				<p class="paragraf para-style-override-3">Buyruksuz zahmetlere düşen, kendiliğinden kendini eziyetlere atan, bu mahallede köpektir, adam değil!</p>
				<p class="paragraf para-style-override-3">Fakat Tanrı buyruğuyla bir an bile zahmet çekenin sevabı, bütün bir âlemden artıktır.</p>
				<p class="paragraf para-style-override-3"><span>Köpek de bir hayli zahmet çeker ama, ne fayda? Buyruğa uymadığı için zahmetinden eline geçen, ancak ziyandır.</span></p>
				<p class="paragraf para-style-override-3">İş buyruktadır, buyruğa uy. Sen kulsun; kendiliğinden iş karıştırmaya kalkışma!</p>
				<p class="anabaslik" id="toc_marker-19-10" xml:lang="en-GB"><span>Hikâye</span></p>
				<p class="paragraf para-style-override-3">Eyaz’ın elinde lâl bir kadeh vardı; değeri hadde de sığmazdı, mukayeseye de gelmezdi!</p>
				<p class="paragraf para-style-override-3">Padişah, “At onu önüne.” dedi. Eyaz, kadehi öyle bir yere vurdu ki, yüz parçadan fazla oldu, paramparça olup yerlere yayıldı!</p>
				<p class="paragraf para-style-override-3">Ordunun içine bir heyecandır düştü. Herkes ona bakakaldı.</p>
				<p class="paragraf para-style-override-3">Herkes, “A şaşkın,” diyordu, “onun değerini Tanrı’dan başka kimsecikler bilmez.</p>
				<p class="paragraf para-style-override-3">Sense onu böylece kırıverdin. Yüceyken hor hakir yerlere attın; utan!”</p>
				<p class="paragraf para-style-override-3">Eyaz, halkın heyecanını görüp gülümsemekte, kendisini halka fütursuz bir halde göstermekteydi.</p>
				<p class="paragraf para-style-override-3">Nihayet birisi, “A köle,” dedi, “bu cihanı aydınlatan kadehi neden böyle kırıverdin?”</p>
				<p class="paragraf para-style-override-3">Eyaz dedi ki: “Padişahın buyruğunu yerine getirmek, bence balıktan aya kadar yüce, belki ondan da yüce bir iştir.</p>
				<p class="paragraf para-style-override-3">Sen kadehe baktın; fakat ben padişahın buyruğundan başka bir şeye bakmam, onun buyruğuna kulum ben!</p>
				<p class="paragraf para-style-override-3">Kul ona derler ki, buyruğa uyar. Kadeh nedir ki? Onun buyruğunu canla kabul eder, dilerse can verir!”</p>
				<p class="anabaslik" id="toc_marker-19-11" xml:lang="en-GB"><span>Hikâye</span></p>
				<p class="paragraf para-style-override-3">Padişahın biri seferden dönmüş, oturduğu şehre geliyordu. Şehirliler şehri süslemeye koyuldular.</p>
				<p class="paragraf para-style-override-3">Herkes nesi varsa, şehri bezemek için ortaya döktü.</p>
				<p class="paragraf para-style-override-3">Fakat zindandakilerin ipten, zincirden başka bir şeycikleri yoktu.</p>
				<p class="paragraf para-style-override-3">Bir de yanlarında birkaç kesik baş, birkaç yırtılmış, parçalanmış ciğer...</p>
				<p class="paragraf para-style-override-3">Bir iki kesilmiş el, ayak vardı. Zindanın önünü bunlarla süslediler.</p>
				<p class="paragraf para-style-override-3">Padişah şehre girince bütün şehri altınlarla, türlü türlü ağır kumaşlarla alımlı bir güzel gibi süslenmiş gördü.</p>
				<p class="paragraf para-style-override-3">Zindanın bulunduğu yere gelince atından indi, yaya yürümeye başladı.</p>
				<p class="paragraf para-style-override-3">Zindandakilere iltifatlarda bulundu, vaatler etti; onlara bir hayli altın ve gümüş verdi</p>
				<p class="paragraf para-style-override-3">Padişahın meraklı bir nedimi vardı. Dedi ki: “Padişahım, bunun hikmetini söyle bana!</p>
				<p class="paragraf para-style-override-3">Yüz binlerce, hatta daha da fazla süs, ziynet gördün. Şehrin yollarına, duvarlara ipekli ve ağır kumaşlar, halılar yayılmış, asılmıştı.</p>
				<p class="paragraf para-style-override-3">Yerlere altınlar mücevherler saçılmıştı. Havayı misk ve amber kokuları bürümüştü.</p>
				<p class="paragraf para-style-override-3">Bütün bunları gördün, aldırış bile etmedin... hiçbirine bir an bile bakmayıp geçtin de</p>
				<p class="paragraf para-style-override-3">Neden zindan kapısında durdun, kesik başları iyice seyre koyuldun?</p>
				<p class="paragraf para-style-override-3">Burada gönül açacak bir şey yok ki. Olan şey, ancak kesik baş, kesik el, ayak!</p>
				<p class="paragraf para-style-override-3">Bunların hepsi, elleri kesilmiş kanlı katil adamlar. Neden bunların kapısında durmalı ki?”</p>
				<p class="paragraf para-style-override-3">Padişah dedi ki: “Başkalarının süsü püsü oyuncuların oyununa, hilebazların hilesine benzer!</p>
				<p class="paragraf para-style-override-3">Herkes kendisine layık bir tarzda, malik olduğu şeyi göstermede.</p>
				<p class="paragraf para-style-override-3">Onların hepsi de suçlu. Burada, ancak zindandakiler beni bana layık bir tarzda karşıladılar.</p>
				<p class="paragraf para-style-override-3">Eğer burada buyruğum yürümeseydi, nasıl olurdu da baş bedenden, beden baştan ayrılırdı?</p>
				<p class="paragraf para-style-override-3">** Buyruğumu burada yürür gördüm de onun için buraya dizgin çevirdim.</p>
				<p class="paragraf para-style-override-3">Bütün şehirliler kendi ateşlerine dalmışlar, yok olmuşlar, gururlarına kapılıp gitmişler, kendilerini beğenmişler!</p>
				<p class="paragraf para-style-override-3">Yalnız perişan bir hale düşen, yalnız hükmümün kahrına uğrayıp şaşıran zindandakiler!</p>
				<p class="paragraf para-style-override-3">Gâh ellerinden olmuşlar, gâh başlarından... gâh yaştan vazgeçmişler, gâh kurudan.</p>
				<p class="paragraf para-style-override-3">Ne işleri var, ne güçleri! Oturmuşlar, bu kuyuya benzeyen zindandan darağacına gitmeyi bekliyorlar!</p>
				<p class="paragraf para-style-override-3">Hulâsa zindan, bana gül bahçesi kesildi; bazen onlar benim adamlarımdır, bazen ben onların adamıyım!”</p>
				<p class="paragraf para-style-override-3">Yolun inceliklerini görenlerin işi fermana uymak, buyruğa göre yol yürümektir... hulâsa padişahın zindana gitmesi, yol inceliklerini bilmesindendir.</p>
				<p class="anabaslik" id="toc_marker-19-12" xml:lang="en-GB"><span>Hikâye</span></p>
				<p class="paragraf para-style-override-3">* Uluların soyundan gelmiş bir zat vardı; âlemin kutbuydu, huyları pek iyi, pek temizdi.</p>
				<p class="paragraf para-style-override-3">Dedi ki: “Bir gece rüyamda Bayezid’le Tirmizî’yi bir yolda gidiyorlar gördüm.</p>
				<p class="paragraf para-style-override-3">İkisi de beni öne geçirdiler, ululadılar; onların ikisine de kılavuzluk ettim.</p>
				<p class="paragraf para-style-override-3">Sonradan bu rüyayı bir iyice tabir ettim; o iki şeyh bana saygı gösterdiler ama</p>
				<p class="paragraf para-style-override-3">Bu saygı şundandı: Seher çağında kendimden geçmiştim; gönülden bir ah çektim.</p>
				<p class="paragraf para-style-override-3">Ahım yürüdü gitti; yolumu açtı, varacağım kapıya kadar dayandı, halkayı dövmeye koyuldu.</p>
				<p class="paragraf para-style-override-3">Bu feyze nail olduğum vakit, bana bu kapı açıldığı zaman, dilsiz dudaksız şu hitabı duydum:</p>
				<p class="paragraf para-style-override-3">Bayezid’ten başka bütün pirler, bütün dervişler, bizden hep bir şey istediler.</p>
				<p class="paragraf para-style-override-3">Bayezid bütün erlerin içinde erlik gösterdi... Çünkü o yalnız bizi diledi, bizden hiçbir şey dilemedi.</p>
				<p class="paragraf para-style-override-3">O gece bu hitabı duyunca dedim ki: Benim halime ne bu uyar, ne o. Bence ne bu doğru, ne o!</p>
				<p class="paragraf para-style-override-3">Ben seni nasıl arayabilirim, bende senin derdin yok ki... ben seni nasıl isteyebilirim, senin adamın değilim ki!</p>
				<p class="paragraf para-style-override-3">Sen ne buyurursan, dileğim odur; işim fermanına uymakla doğrulur.</p>
				<p class="paragraf para-style-override-3">Benim ne eğri, ne doğru, hiçbir şeyim yok. Ben kim oluyorum ki, isteğim, dileğim olsun!</p>
				<p class="paragraf para-style-override-3">Sen ne buyurursan, o bana yeter; kulun buyruğa göre yürümesi, kula kâfidir!</p>
				<p class="paragraf para-style-override-3">İşte o iki saygıdeğer şeyh, ancak bu söz yüzünden beni öne geçirdiler, bana hürmet ettiler.”</p>
				<p class="paragraf para-style-override-3">Kul, daima Tanrı buyruğuna göre hareket ederse, can âleminde Tanrısıyla konuşur.</p>
				<p class="paragraf para-style-override-3">Daima kulluktan bahseden, fakat kullukta bulunmayana kul demezler.</p>
				<p class="paragraf para-style-override-3">Kul, sınanma zamanı belli olur; bir sına da nişanesi görünsün!</p>
				<p class="anabaslik" id="toc_marker-19-13" xml:lang="en-GB">Hikâye</p>
				<p class="paragraf para-style-override-3">Şeyh Harkani son demlerindeydi; canı dudağına gelmişti. İşte o demde şöyle söylüyordu: “Ah, ne olurdu;</p>
				<p class="paragraf para-style-override-3">Keşke göğsümü yarsalar, kebap olmuş ciğerimi sökselerdi de</p>
				<p class="paragraf para-style-override-3">Gönlümü halka gösterselerdi. Ne müşkül içindeyim, halka anlatsalardı;</p>
				<p class="paragraf para-style-override-3">Halk da bütün sırları bilen Tanrı’ya karşı, puta tapmanın doğru bir şey olmadığını bilseydi, anlasaydı!” Eğri oyunlara girişme!</p>
				<p class="paragraf para-style-override-3">Kulluk budur işte. Bundan başkası hevesten ibaret. Ey adam olmayan, kulluk, düşkünlüktür.</p>
				<p class="paragraf para-style-override-3">Sen efendilik ediyorsun, kulluk değil. Nereden bu düşkünlük sana nasip olacak? İmkân yok!</p>
				<p class="paragraf para-style-override-3">Kendini aşağı gör, düşkün ol; kul kesil. Kul ol, perişan bir hale gel, aşağılan.</p>
				<p class="paragraf para-style-override-3">Kul oldun mu, hürmete de dikkat et... hürmet yolunda himmet sahibi ol!</p>
				<p class="paragraf para-style-override-3">Kul yola hürmetsizce girerse, padişah o kulu meclisinden çabucak defeder.</p>
				<p class="paragraf para-style-override-3">** Harem, hürmetsiz kişiye haramdır... hürmet gösterirsen, bu nimet tamamlanır!</p>
				<p class="anabaslik" id="toc_marker-19-14" xml:lang="en-GB"><span>Hikâye</span></p>
				<p class="paragraf para-style-override-3">Padişah bir kula elbise ihsan etti. Kul elbiseyi alıp yola çıktı.</p>
				<p class="paragraf para-style-override-3">Elbise yolda tozlanmıştı; derhal o tozları yeniyle süpürmeye koyuldu.</p>
				<p class="paragraf para-style-override-3">Bunu görüp hoşlanmayan biri, “Padişahım, senin verdiğin elbisenin tozlarını silkti.” diye padişaha haber verdi...</p>
				<p class="paragraf para-style-override-3">Padişah bu hürmetsizliği kötü buldu, derhal o zavallıyı astırdı.</p>
				<p class="paragraf para-style-override-3">Bu suretle de hürmeti olmayanın, padişah yanında da değeri olmadığını bildirmiş oldu.</p>
			</div>
		</div>
	</body>
</html>