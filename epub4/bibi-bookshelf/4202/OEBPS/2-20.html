<html xmlns="http://www.w3.org/1999/xhtml">
	<head>
		<title>2-20.html</title>
		<link href="template.css" rel="stylesheet" type="text/css"/>
<meta content="urn:uuid:893c7571-67fe-4a8c-af27-688410ca5a55" name="Adept.expected.resource"/>
	</head>
	<body>
		<div id="x2-20.html" xml:lang="tr-TR">
			<div class="Basic-Text-Frame">
				<p class="bolum" id="toc_marker-21" xml:lang="en-GB">Yirmi Birinci Makale</p>
				<p class="paragraf para-style-override-3"/>
				<p class="paragraf para-style-override-3"/>
				<p class="paragraf para-style-override-3">Başka bir kuş da, “Ey can gözü açık, bu manada himmetin tesiri var mıdır?</p>
				<p class="paragraf para-style-override-3">Sureta ben pek ayığım; fakat hakikatta yüce bir himmetim var!</p>
				<p class="paragraf para-style-override-3">İbadetim pek yok ama, adamakıllı bir azmim, bir gayret ve himmetim var benim.” dedi.</p>
				<p class="anabaslik" id="toc_marker-21-1" xml:lang="en-GB"><span>Hüthütün Cevabı</span></p>
				<p class="paragraf para-style-override-3">Hüthüt dedi ki: “Elest âşıklarının muhafızı himmet ve gayrettir; her ne varsa gayretle elde edilir.</p>
				<p class="paragraf para-style-override-3">Kimin yüce bir himmeti, sağlam bir gayreti varsa, ne ararsa meydana çıkar, ne isterse bulur.</p>
				<p class="paragraf para-style-override-3">Kime bir zerrecik gayret nasip olursa, o zerreyle güneşi bile aşağılatır, ondan bile üstün olur;</p>
				<p class="paragraf para-style-override-3">Cihan mülkünün merkezi gayrettir; can kuşunun kanadı himmettir.</p>
				<p class="anabaslik" id="toc_marker-21-2" xml:lang="en-GB"><span>Hikâye</span></p>
				<p class="paragraf para-style-override-3">Rivayet edilir ki, Yusuf’u satarlarken, Mısırlılar onu elde etmek aşkıyla yanıp yakılıyordu.</p>
				<p class="paragraf para-style-override-3">Satın almak isteyenler çoğalıp üşüşünce, satanlar beş on misli ağırlığınca misk istediler.</p>
				<p class="paragraf para-style-override-3">O sırada kanlara bulanmış bir kocakarı da elinde birkaç tane iplik yumağı olarak</p>
				<p class="paragraf para-style-override-3">Kalabalığın tam orta yerine gelip coştu; “Ey Kenan Yusuf’unu satan tellal!” dedi.</p>
				<p class="paragraf para-style-override-3">“Bu çocuğun iştiyakıyla aklım başımda yok. Bunu almak için tamam on yumak iplik eğirdim.</p>
				<p class="paragraf para-style-override-3">Gel; yumaklarımı al da Yusuf’u bana sat... hiç söz söyleme, hemen elini elime ver, teslim et Yusuf’u bana!”</p>
				<p class="paragraf para-style-override-3">Adam güldü de dedi ki: “A saf kadıncağız, bu eşi bulunmaz inci senin harcın değil!</p>
				<p class="paragraf para-style-override-3">Değeri yüz hazine dolusu altın... sen nerede, yumaklarınla bunu almak nerede a kocakarı!”</p>
				<p class="paragraf para-style-override-3">Kocakarı dedi ki: “Biliyorum, bu çocuğu şu kadarcık yumakla hiç kimse satın alamaz.</p>
				<p class="paragraf para-style-override-3">Fakat bana şu yeter: Görenler, dost olsun, düşman olsun, bu kadın da onun alıcılarından derler ya!”</p>
				<p class="paragraf para-style-override-3">Yüce bir himmete, sağlam bir gayrete sahip olan gönül, hemencecik sonsuz bir devlete erişir.</p>
				<p class="paragraf para-style-override-3">O yüce padişahın, padişahlığı ateşe vermesi, himmetten ileri gelmişti.</p>
				<p class="paragraf para-style-override-3">Padişahlıktan bir hayli ziyan gördü, yüz binlerce devlete de erişti, eriştiği devletin yüz katına nail oldu.</p>
				<p class="paragraf para-style-override-3">Nihayet bir gayrete geldi; bütün devletten, bütün o emrine tabi adamdan bıktı usandı, hepsini terk ediverdi!</p>
				<p class="paragraf para-style-override-3">Himmet gözü güneşi gördü mü, artık zerreyle düşer kalkar mı hiç?</p>
				<p class="anabaslik" id="toc_marker-21-3" xml:lang="en-GB"><span>Hikâye</span></p>
				<p class="paragraf para-style-override-3">Birisi, hiçbir iş yapmadığına hayıflanır, yoksulluğundan feryat eder dururdu.</p>
				<p class="paragraf para-style-override-3">İbrahim Edhem dedi ki: “Oğul, galiba sen bu yoksulluğu ucuza aldın!”</p>
				<p class="paragraf para-style-override-3">Adam, “Böyle de söz mü olur, hiç kimse yoksulluğu satın alır mı? Utan yahu.” dedi.</p>
				<p class="paragraf para-style-override-3">İbrahim Edhem dedi ki: “Ben bir kere canla başla yoksulluğu seçtim, kabul ettim... âlem padişahlığını verdim de satın aldım!</p>
				<p class="paragraf para-style-override-3">Hâlâ da bir anını yüzlerce cihana satın almadayım; hakikaten de bence bu kadar değeri vardır.</p>
				<p class="paragraf para-style-override-3">Bu matahı ucuz bulduğumdan padişahlığa tamamıyla veda ettim.</p>
				<p class="paragraf para-style-override-3">Hulâsa bunun kıymetini bilen benim... sen değilsin. Buna şükreden, bunu canına minnet bilen benim, sen değilsin!”</p>
				<p class="paragraf para-style-override-3">Himmetli kişiler... canlarıyla, başlarıyla oynarlar... yıllardır yanıp yakılırlar.</p>
				<p class="paragraf para-style-override-3">Onların himmet kuşu Tanrı tapısına ulaşmıştır da, dünyadan da geçmiştir, dinden de!</p>
				<p class="paragraf para-style-override-3">** Sen böyle bir himmete sahip değilsen, uzaklaş be tembel, bu nimet sana nasip olmaz!</p>
				<p class="anabaslik" id="toc_marker-21-4" xml:lang="en-GB"><span>Hikâye</span></p>
				<p class="paragraf para-style-override-3">Şeyh Gavri, himmetiyle külle ulaşan o zat, bir gün meczuplarla beraber bir köprünün altından geçiyordu.</p>
				<p class="paragraf para-style-override-3">Tesadüf bu ya. Sultan Sencer de debdebesiyle, tantanasıyla o köprüden geçerken aşağıya bakıp, “Köprünün altındakiler kimler?” dedi.</p>
				<p class="paragraf para-style-override-3">Şeyh aşağıdan cevap verdi: “Hepimizi de başsız, ayaksızız. İşimiz de iki şeyden dışarı değil.</p>
				<p class="paragraf para-style-override-3">Ya bize daima dost olursun, seni çabucak çeker çevirir, dünyadan vazgeçiririz!</p>
				<p class="paragraf para-style-override-3">Yahut dost olmazsan, düşman kesilirsin... o vakit de seni dininden ederiz!</p>
				<p class="paragraf para-style-override-3">Dostluğumuzla düşmanlığımıza bak! Ayağını dire de rüsva olma!</p>
				<p class="paragraf para-style-override-3">Bir an olsun köprü altına gelirsen, bu şatafattan, bu havâ ve hevesten kurtuluverirsin.”</p>
				<p class="paragraf para-style-override-3">Sencer dedi ki: “Ben sizin adamınız değilim... sizi ne severim, ne kınarım!</p>
				<p class="paragraf para-style-override-3">Ne dostum size, ne düşmanım. Harmanım yanmasın da vazgeçtim sizden.</p>
				<p class="paragraf para-style-override-3">Sizinle ne övünürüm, ne arlanırım... iyinizle kötünüzle de işim yok!”</p>
				<p class="paragraf para-style-override-3">Himmet, çevik ve kuvvetli kanatları olan bir kuşa benzer... her an daha uçmadadır.</p>
				<p class="paragraf para-style-override-3">Uçarsa, ancak görüş kuvvetiyle uçar, hakikatın ta içine kadar nereden uçacak?</p>
				<p class="paragraf para-style-override-3">Onun seyranı, varlık Kafdağı’ndan da yücedir. Çünkü o, ayıklıktan da üstündür, sarhoşluktan da!</p>
				<p class="anabaslik" id="toc_marker-21-5" xml:lang="en-GB"><span>Hikâye</span></p>
				<p class="paragraf para-style-override-3">Gece yarısı bir meczup, tatlı tatlı ağlamakta ve şunları söylemekteydi: “Şu âlem nedir? Bir söyleyeyim de bak!</p>
				<p class="paragraf para-style-override-3">Bir küçük kutu; üstüne kapağı kapanmış... bilgisizliğimizden ona sevdalanmışız.</p>
				<p class="paragraf para-style-override-3">Fakat ecel, bu hokkanın kapağını açtı mı, içinde ne varsa hepsi de uçar gider!</p>
				<p class="paragraf para-style-override-3">Kanadı olmayan, hokka başında dertlenir, yüzlerce belaya çatar, kalakalır!</p>
				<p class="paragraf para-style-override-3">Himmet kuşunu kanatlandır... akla gönül ver, cana hal!</p>
				<p class="paragraf para-style-override-3">Bu hokkanın kapağı açılmadan yol kuşu ol, kanadını aç, uç!</p>
				<p class="paragraf para-style-override-3">Kolun kanadın yansa bile, hoş gör de herkesten öne geç!”</p>
				<p class="anabaslik" id="toc_marker-21-6" xml:lang="en-GB"><span>Hikâye</span></p>
				<p class="paragraf para-style-override-3">Birisi yarasaya, “Ey zayıf kuşcağız, yüce güneşten haberin bile yok, öylece kalakalmışsın!</p>
				<p class="paragraf para-style-override-3">Bütün günün kara geceye dönmüş; ışıktan gözün kamaşmış.</p>
				<p class="paragraf para-style-override-3">Kapkaranlık gecede bir hayli dönüp dolaşmış, bir iplik kadar aydınlık bile görememişsin!</p>
				<p class="paragraf para-style-override-3">Güneşle bilişsen, buluşsan, ziyasından bu kadar kaçmazdın.</p>
				<p class="paragraf para-style-override-3">Niceye bir delikleri, kovukları yurt edineceksin? Parlayıp duran güneşe baksana!</p>
				<p class="paragraf para-style-override-3">Bak da, ateş gibi güneşi gör, zerre gibi onunla halvetlerde otur.” dedi.</p>
				<p class="paragraf para-style-override-3">Yarasa dedi ki: “A bihaber, benim güneşle, ayla ne işim var?</p>
				<p class="paragraf para-style-override-3">Sonunda kararacak güneşe, ışığına aldanarak bakarlar.</p>
				<p class="paragraf para-style-override-3">Sapsarı benizli... sırtında yas elbisesi. Dönüp dolaşarak, sersem, perişan bir hale düşmüş.</p>
				<p class="paragraf para-style-override-3">Başkalarından daha susuzdur o. Şafaklarda kanlar içinde, kanlara bulanmada.</p>
				<p class="paragraf para-style-override-3">Böyle bir güneşe bakmazsan, ne çıkar ki? Çünkü olmazsa olmasın; bir başka güneş var!</p>
				<p class="paragraf para-style-override-3">Himmet kuşu, bilhassa uyku zamanı, güneşi tuzakta bir taneden ibaret görür!</p>
				<p class="paragraf para-style-override-3">Ey er, sen de uyuma, bir gece uyanık kal da gece doğan güneşi apaçık gör!</p>
				<p class="paragraf para-style-override-3">Ey gafil adam, benim günüm gecedir. Tanrı’dan inen nimet ve ihsan güneşi gece doğar.</p>
				<p class="paragraf para-style-override-3"><span>Geceleyin o güneş doğdu mu, âlem halkını uykuya daldırır.</span></p>
				<p class="paragraf para-style-override-3">Güneş o nuru, o ışığı görünce utanır, yüzünü utanç örtüsüyle öner.</p>
				<p class="paragraf para-style-override-3">Fakat ancak benim gibi mahrem olan kişinin güneşi, matem gecesinde doğar.</p>
				<p class="paragraf para-style-override-3">Geceleyin doğan böyle bir güneşi, sen körlüğünden görmüyorsun.</p>
				<p class="paragraf para-style-override-3">Halbuki ben bütün gece sabaha kadar uyumam. Bu güneş yüzünden yanar, yakılırım.</p>
				<p class="paragraf para-style-override-3">Mecaz güneşi yüzünü gösterdi mi, biz yine karanlıklarda yuva kurar, karanlıklara çekiliriz.”</p>
				<p class="paragraf para-style-override-3">Tanrı güneşi geceleyin doğar. Sen, ey yola gevşek gevşek giren adam, öyle bir güneş gördün mü?</p>
				<p class="paragraf para-style-override-3">Doğanlar gibi bir himmet elde edersen, padişahın eli konağın olur.</p>
				<p class="paragraf para-style-override-3">Himmete sahip olan, mert olur... güneşe benzer; yücelerde küçük görünür.</p>
				<p class="paragraf para-style-override-3">Mücevherler gibi himmetin yüce olursa, işte o zaman altın üstüne konur, orada yer bulursun!</p>
				<p class="paragraf para-style-override-3">Her şey için yoldan kalırsan, padişahın elinden nasıl olur da kadehi alır, içersin?</p>
				<p class="paragraf para-style-override-3">Kim bu yola himmetle girerse, kulluk, dilencilik bile etse, padişah kesilir!</p>
			</div>
		</div>
	</body>
</html>