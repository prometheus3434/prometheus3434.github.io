<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Peri Efsa</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter17">
<article>
			<figure>
				<span epub:type="pagebreak" title="200" id="page200"></span>
				<img src="image/17.png" alt="ON YEDİ" /><st c="0"></st>
			</figure>
			
			
			
			
			
			<p><st c="8">Okuldaki yalnızlığından mı, evin her yanını kaplayan sisten mi bilinmez, Peri Efsa durgunlaştı. </st><st c="104">Sümbül’den başka hiç kimsenin dikkatini çekmedi kızın hüznü. </st><st c="165">Belma’nın yaygarası, kimsenin bir başkasını görmesine izin vermiyordu.</st></p>
			<p><st c="235">Sümbül, öğrenmek istemeyeceği şeyleri duymaktan korktuğu için soru sormadı, ama kendince küçük kızı yüreklendirmeye çalıştı. </st><st c="361">Yatmadan önce kucağına alıp ona masal anlattı. </st><st c="408">Bildiği hiçbir masal, yaşadıklarına uymadığı için, yüreğinden geleni dile döküyordu.</st></p>
			<p><st c="492">“Çok çok eski zamanlarda, uzak mı uzak ülkenin birinde, çok güzel bir prenses yaşarmış. </st><st c="581">Kral babası ve kraliçe annesi o kadar meşgulmüş ki devlet işleriyle, küçük prensesle hiç ilgilenemiyorlarmış. </st><st c="691">Ama kızlarına düşkün olduklarını göstermek için, onun sarayı çepeçevre saran duvarların dışına çıkmasını yasaklamışlar. </st><st c="811">Prenses, sarayın hizmetkârları ve ülkenin en iyi öğret</st><span epub:type="pagebreak" title="201" id="page201"></span><st c="865">menleri tarafından büyütülüp eğitiliyormuş. </st><st c="910">Böylece, küçük prensesin annesi, babası, hizmetkârlar ve ona dünyanın kabul edilmiş bilgilerini veren eğitmenleri, her şeyin yolunda olduğuna inanıyormuş. </st><st c="1065">Hiçbiri, prensesin çok ama çok sıkıldığını, kendini çok yalnız hissettiğini anlayamamış.</st></p>
			<p><st c="1153">“Küçük prenses hayatın saraydaki gibi olduğunu ve bunun da çok sıkıcı olduğunu düşünüyormuş. </st><st c="1247">Günlerden bir gün, prenses sıkıntıdan patlayarak sarayın içinde dolaşırken, hizmetkârların konuşmalarına kulak misafiri olmuş. </st><st c="1374">Sarayın dışındaki hayatı anlatıyormuş hizmetkârlar. </st><st c="1426">Kimi acı çeken insanlardan söz etmiş, kimi sevgiden. </st><st c="1479">Kimi kırları, çiçekleri, tarlasındaki ekinleri anlatmış, diğeri azgın nehirlerin aktığı köyünü. </st><st c="1575">Bir diğeri lafa karışıp, yoksulluktan, hastalıktan söz etmiş, öbürü bereketli yıllarda yaşanan keyiften, şenliklerden. </st><st c="1694">Prenses, birbirine benzemeyen bu hayatları çok merak etmiş ve o günden sonra, sarayın dışındaki hayata gitmenin yolunu aramaya başlamış. </st><st c="1831">Başarmış da...</st></p>
			<p><st c="1845">“Sarayı çeviren büyük büyük taşların, surların arasında kendine göre bir delik bulmuş ve öteki dünyaya ulaşmış. </st><st c="1958">Artık her gün dinlenmeyi, öğlen uykusunu, hiçbir şey bulamazsa, dersini bahane edip o delikten dışarı çıkıyor ve kendini eğitenlerin bile bilmediği dünyayı keşfedip geri dönüyormuş. </st><st c="2140">Dostlar, arkadaşlar edinmiş, yalnız yüreği kalabalıklaşmış.</st></p>
			<p><st c="2199">“Ama diğerlerinin bildiğinden başka şeyler bilen herkesin başına gelebilecek şey, onun da başına gelmiş. </st><st c="2305">Bir </st><span epub:type="pagebreak" title="202" id="page202"></span><st c="2309">gün öğretmeni ‘hayatın düzeninden’ söz ederken, ona itiraz etmiş. </st><st c="2375">Anlattıklarının aslında öyle olmadığını, başka düzenlerin ve hayatların var olduğunu söylemiş. </st><st c="2470">Öğretmeni dehşete kapılmış. </st><st c="2498">‘Yalan,’ demiş. </st><st c="2514">‘Böyle şey olamaz. </st><st c="2533">Siz bunları kimden öğrendiniz? </st><st c="2564">Kim söyledi size bu saçmalıkları?’ ‘Hiç kimse,’ demiş prenses. </st><st c="2627">‘Gözlerimle gördüm. </st><st c="2647">Onlarla konuştum.’</st></p>
			<p><st c="2665">“Tabii kızılca kıyamet kopmuş. </st><st c="2697">Kral ve kraliçe, küçücük, minicik kızlarının, prenseslerinin, geleceğin kraliçesinin nasıl olup da, o dehşet verici hayatları öğrendiğini anlamak istemişler. </st><st c="2855">Prenses açıkyüreklilikle anlatmış o hayatları, kendisinin yalan söylemediğini kanıtlamak için. </st><st c="2950">Onlar da öğrensinler diye, duvardaki deliği göstermiş sonra da... </st><st c="3016">Ve böylece, uzun yıllar sürecek hapis hayatı da başlamış.</st></p>
			<p><st c="3073">“Kral, deliğin kapatılmasını emretmiş ustalarına. </st><st c="3124">Denemişler ama başaramamışlar bir türlü. </st><st c="3165">Ne hikmetse, akşam deliğe tıkanan taşlar, sabah kum yığınına dönermiş. </st><st c="3236">Sonunda çareyi o deliğin başına bir nöbetçi dikmekte bulmuş kral ve kraliçe.</st></p>
			<p><st c="3312">“Küçük prensesin saraydaki sıkıntılı günleri yeniden başlamış. </st><st c="3376">Ama dışarıdaki dünyayı, sevgiyi özleyen yüreği daha fazla dayanamamış, yataklara düşmüş. </st><st c="3465">Öyle hasta olmuş ki, ne sarayın hekimleri ne de komşu ülke saraylarının şifacıları derman bulabilmiş. </st><st c="3567">Sonunda, müneccimleri çağırmışlar. </st><st c="3602">Kimi yıldızlara bakmış, kimi kumlara. </st><st c="3640">Biri ateşin ruhunu çağırmış, diğeri suyun perilerini. </st><st c="3694">Ve hepsi demişler ki: ‘Kocaman, kocaman bir </st><span epub:type="pagebreak" title="203" id="page203"></span><st c="3738">delik var. </st><st c="3749">O ortadan kalkmadan şifa bulamaz prenses.’ Kralla kraliçeyi bir telaş almış. </st><st c="3826">Surdaki deliği kapatmak için yeryüzündeki tüm duvarcı ustalarına haber salınmış.</st></p>
			<p><st c="3906">“Tam kapandı derken açılan deliğin başında aylarca uğraşmışlar. </st><st c="3971">Başaramayanlar çekilince askerler beklemeye devam etmiş deliğin başında. </st><st c="4044">Prensesin hastalığı ise kara bir delik olmuş, kralla kraliçenin kalbinde. </st><st c="4118">Tüm ülkede duyulmuş prensesin hastalığı. </st><st c="4159">Halk o zaman anlamış, arada bir ziyaretlerine gelen o güzeller güzeli, perilere benzeyen kızın prensesleri olduğunu; çünkü uzun zamandır ortalıkta görünmüyormuş.</st></p>
			<p><st c="4320">“Herkes seferber olmuş ona şifa sunmak için. </st><st c="4366">Kimi ot toplamış, kimi muska yazmış. </st><st c="4403">Biri çorba pişirmiş, diğeri güzel kokulu çiçekler toplamış. </st><st c="4463">Ama hiçbiri saraya ulaşmanın yolunu bulamamış. </st><st c="4510">Küçük bir çobanın dışında–”</st></p>
			<p><st c="4537">“Çoban ne demek?” diye sordu Peri Efsa.</st></p>
			<p><st c="4577">“Koyunları, kuzuları kırlara götürür. </st><st c="4616">Ot yesin, beslensinler diye,” dedi Sümbül ve masalına devam etti.</st></p>
			<p><st c="4681">“Çobanla, delikten çıkıp dolaştığı sırada karşılaşmışmış prenses. </st><st c="4748">Onunla birlikte dağ bayır gezememiş, ama anlattıklarını ve kavalını dinlemiş. </st><st c="4826">Ağaç gölgesinde azığını paylaşmış. </st><st c="4861">Buz gibi kaynak suyunu içmiş ve birbirlerini bilmişler.</st></p>
			<p><st c="4916">“Hasta olduğunu duyduktan sonra, dostuna şifa götürmesini hiç kimse engelleyemezmiş artık çobanın. </st><st c="5016">Sevgili koyunlarını bir arkadaşına emanet edip fısıldayan </st><span epub:type="pagebreak" title="204" id="page204"></span><st c="5074">kayaya gitmiş. </st><st c="5089">Derdini anlatmış ve dileğini söylemiş. </st><st c="5128">Fısıldayan kaya dileğini hemen, o an vermiş çobana.</st></p>
			<p><st c="5179">“Çoban, armağanını alıp teşekkür ederek yola koyulmuş. </st><st c="5235">Söylenenleri duyduğu için sarayın kapısına bile uğramamış. </st><st c="5294">Prensesin dışarı çıktığı yeri aramış, aramış ve bulmuş. </st><st c="5350">Çalıları aralayıp deliğin içine süzülmüş. </st><st c="5392">Ama prenses kadar ince ve narin olmadığı için biraz zorlanmış. </st><st c="5455">Minik minik taşlar düşmüş ardından... </st><st c="5493">Sarayın bahçesine başını uzattığında, nöbetçinin öğle güneşinin altında horul horul uyuduğunu görmüş. </st><st c="5595">Üstünü başını düzeltmiş ve saraya bakmış. </st><st c="5637">Ve daha ilk bakışta prensesin hangi odada olduğunu anlamış. </st><st c="5697">Çünkü prensesin penceresinin önünde kuşlar uçuyor, biri konup diğeri kalkıyormuş.</st></p>
			<p><st c="5778">“Pencereye uzanan sarmaşığa tırmanıp, usulca girmiş odaya. </st><st c="5838">Kocaman yatakta, küçücük görünüyormuş prenses. </st><st c="5885">Onu uyandırmaya korkarak parmaklarının ucunda yatağa yaklaşmış. </st><st c="5949">Prensesin elini tutup, fısıldayan kayanın verdiği minik taşı avucuna koymuş. </st><st c="6026">Odaya yaklaşan ayak seslerini duyunca, geldiği pencereden çıkmış, ama hemen gitmemiş, sarmaşığa tutunup beklemiş. </st><st c="6140">İçeriye giren hekimler, prensese bakıp umutsuzca başlarını sallayarak çıkmışlar odadan. </st><st c="6228">Çoban izlemeye devam etmiş. </st><st c="6256">Taşın harekete geçmesini ve şifasını göstermesini bekliyormuş. </st><st c="6319">Ve taş fısıldamaya başlamış.</st></p>
			<p><st c="6347">“</st><em><st c="6349">‘Aç gözünü küçük kız. </st><st c="6371">Uyan artık!’</st></em><st c="6383"> sesi, prensesin kulağına ulaşıncaya dek seslenmiş, sonunda prenses gözlerini açmış. </st><em><st c="6468">‘Çok uzun uyudun küçük kız. </st><st c="6496">Artık ça</st><span epub:type="pagebreak" title="205" id="page205"></span><st c="6504">lışmanın zamanı gelmedi mi?’</st></em><st c="6533"> demiş. </st><st c="6541">‘Konuşan kim?’ diye sormuş prenses.</st></p>
			<p><st c="6576">“</st><em><st c="6578">‘Avucuna bak.’</st></em><st c="6592"> Prenses avucuna bakınca minik taşı görmüş. </st><st c="6636">‘Ama sen taşsın,’ demiş şaşkın şaşkın. </st><em><st c="6675">‘Ben fısıldayan taşım. </st><st c="6698">Beni sadece yüreği olanlar duyar,’</st></em><st c="6732"> demiş taş. </st><st c="6744">‘Onlara ne söylüyorsun?’ diye sormuş küçük prenses. </st><em><st c="6796">‘Ne bilmek istiyorlarsa.’</st></em><st c="6821"> Prenses içini çekerek, ‘Bilmek ne işime yarayacak. </st><st c="6873">Keşke dilek taşı olsaydın,’ demiş. </st><em><st c="6908">‘Dilek taşı olsaydım, ne dilerdin?’</st></em><st c="6943"> ‘Duvarların ortadan kalkmasını,’ demiş prenses. </st><em><st c="6992">‘Buna gücüm yetmez ama, bildiğim bir şey var. </st><st c="7038">Günü geldiğinde duvarlar ortadan kalkacak, çünkü beni sana getiren çoban, taşları yerinden oynattı.’</st></em><st c="7138"> Heyecanla doğrulmuş yatağında prenses, ‘Sahi mi? </st><st c="7188">Çoban mı getirdi seni? </st><st c="7211">Nerede o? </st><st c="7221">Dağlarına mı döndü?’ </st><em><st c="7242">‘Yoo,’</st></em><st c="7248"> demiş küçük taş. </st><em><st c="7266">‘Pencerene kondu. </st><st c="7284">Kuş gibi tutunmaya çalışıyor sarmaşıkta. </st><st c="7325">Hemen içeri almazsan biraz sonra yere düşecek, olgun bir elma gibi.’</st></em></p>
			<p><st c="7393">“Prenses pencereye koşup çobanı içeri almış. </st><st c="7439">İki dost sarılmışlar sevinçle. </st><st c="7470">Saray halkı prensesin odasından gelen gülüşmeleri duyunca, koşup gelmiş hemen. </st><st c="7549">Biricik prenseslerini ayakta görür görmez gözyaşlarına boğulmuşlar mutluluktan. </st><st c="7629">Neden sonra çobanı fark etmişler. </st><st c="7663">Bu hırpani yabancının odaya kadar gelmesine hem şaşmışlar hem de dışarının içeriye sızması olasılığı ödlerini patlatmış.</st></p>
			<p><st c="7783">“Neyse ki, prenses onları yatıştırmış. </st><st c="7823">Kendisine şifa getirenin çoban olduğunu anlatmış. </st><st c="7873">O günden sonra çoban da bir prens gibi sarayda yaşamış.”</st></p>
			
			<p><span epub:type="pagebreak" title="206" id="page206"></span><st c="7929">Masalın bittiğini Sümbül’ün sesindeki sevinçten anladı Peri Efsa. </st><st c="7996">Gözleri kapalı dinlemişti. </st><st c="8023">Uykuya geçmeden önce.</st></p>
			<p><st c="8044">“Ben çoban olmak istiyorum,” diye fısıldadı.</st></p>
			<p><st c="8089">“İzin vermezler bebeğim,” dediğini duyamadı Sümbül’ün.</st></p>
			<p><st c="8144">Masalın dinleyemediği ve aslında Sümbül’ün de bilmediği sonunu gördü rüyasında...</st></p>
			<p><st c="8226">Çobanın saraydan çıkmasına izin verilmediğini, arkadaşıyla birlikte olmaktan mutlu olduğu için prensesin buna aldırmadığını, minik taşı sarayın mücevhercisine yaptırdığı bir muhafaza içinde boynunda taşıdığını, ama altınla kuşatılan taşın bir daha sesini duyuramadığını, sefil bir çobanın sarayın düzeninde ne denli dengesizliğe yol açtığını görüp, dışarıdakilerin içeride yaşama umudunu yok etmek isteyen saray ileri gelenlerince çobanın mahzende boğdurulduğunu, onun kırlarına geri döndüğüne inandırılan prensesin, sevgili küçük çobanını elinden aldığı için deliğe nefretle baktığını ve taşın bilgisinin gerçek olduğunu, surların içinde, yerinden oynayan taşlar yüzünden kum saatindeki gibi incecik kumların aktığını, aktığını, aktığını gördü.</st></p>
			
			
			
			
			
			
			</article>
  <div id="charCountTotal" value="8972"></div></body>
</html>
