<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Peri Efsa</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
<article>
			<figure>
				<span epub:type="pagebreak" title="7" id="page7"></span>
				<img src="image/1.png" alt="BİR" /><st c="0"></st>
			</figure>
			
			
			
			
			
			<p><st c="8">Cemile Kalfa kalbi çarparak uyandı. </st><st c="44">Gün ağarmamıştı ve kendisini uyandıranın ne olduğunu anlamak için gözlerini açmadan önce, kulaklarını açtı. </st><st c="152">Gözlerini açamazdı, çünkü hep sözü edilen, köşkün hayaletlerini görmekten korkuyordu. </st><st c="238">İniltiyi duydu. </st><st c="254">Küf kokulu, uğursuz mahzende boğazlanmış birinin sesi sandı, uyandığına kahroldu. </st><st c="336">Bildiği bütün duaları okumaya başladı içinden. </st><st c="383">Hayaletin dikkatini üzerine çekmeyeceğinden emin olsa yüksek sesle okumayı tercih ederdi. </st><st c="473">Boncuk boncuk terler dökerken, aynı odada yatan Sümbül’ün sesini duydu. </st><st c="545">Birden hayaleti, duayı falan unutup yorganı üzerinden attığı gibi Sümbül’ün tepesine dikildi. </st><st c="639">Sabahın köründe aklını başından aldığı için hesap soracaktı. </st><st c="700">Genç kızın örgülü saçları, oğunmaktan, çuvaldan çıkmaya çalışan kedinin tüyleri gibi topaklanmıştı. </st><st c="800">Sarsarak uyandırdı.</st></p>
			<p><st c="819">Sümbül fincan gibi açtığı gözlerini ona dikince, bes</st><span epub:type="pagebreak" title="8" id="page8"></span><st c="872">mele çekerek iki adım geriledi Cemile. </st><st c="912">Sümbül köşke getirildiğinde altı yaşındaydı ve on yıldır Cemile’nin hiç doğmamış çocuğunun yerini almıştı. </st><st c="1019">Ama bu bile, sabahın köründe, Cemile’nin rafine korkularına engel olmuyordu. </st><st c="1096">Ruhlar kızı ele geçirmişler, diye düşündü. </st><st c="1139">Ona göre, kötü hayaletler saf ruhları, temiz insanları ele geçirebilirlerdi. </st><st c="1216">Ve Sümbül bütün hayaletler ve cinler için çok uygun biriydi.</st></p>
			<p><st c="1276">Cemile kendi felaket kurgularıyla oyalanadururken, Sümbül uyandığının ayırdına varıp soluğunu düzenledi ve başucunda duran sudan bir yudum içip kendine geldi. </st><st c="1436">Cemile’ye o bildik masum, mavi gözleriyle baktı.</st></p>
			<p><st c="1484">“Şeytanı gördüm abla,” dedi. </st><st c="1514">“Hem şeytanı hem meleği.”</st></p>
			<p><st c="1539">“Tövbe tövbe, gündüz niyetine, şer olan gitsin cehennemine,” diye uyduruktan bir şeyler söyledi Cemile, ama kıza öte dünyanın habercisi muamelesi yapmaktan da vazgeçemedi.</st></p>
			<p><st c="1711">“Anlat.”</st></p>
			<p><st c="1720">“Karanlıktı. </st><st c="1734">Çok karanlık. </st><st c="1748">Gözler vardı bir tek... </st><st c="1772">Sarı. </st><st c="1778">Kötü! </st><st c="1784">Gözler güzeldi ama, bakışları kötüydü. </st><st c="1823">Sonra gök yarıldı. </st><st c="1842">Bir ışık, bir ışık oldu ortalık...”</st></p>
			<p><st c="1877">Cemile duasını şaşırmıştı, ama kimse duymadığı için aldırmadı.</st></p>
			<p><st c="1940">“Sonra?”</st></p>
			<p><st c="1949">“Sonra küçük bir el uzanıp elimi tuttu...”</st></p>
			<p><st c="1992">“Ee, sonra?”</st></p>
			<p><st c="2005">“Sonra uyandım.”</st></p>
			
			<p><span epub:type="pagebreak" title="9" id="page9"></span><st c="2022">O günün telaşı içinde ara sıra aklına geldi bu rüya Cemile’nin. </st><st c="2087">Kâh kızı uyandırdığı için kendine ilendi, kâh “Uyandırmamı Tanrı istedi,” diyerek, yüreğine su serpti. </st><st c="2190">Ama rüyanın sonunu ölünceye dek hep merak edecekti. </st><st c="2242">Sümbül’ün elini tutan şeytan mıydı, gökleri yarıp gelen melek mi? </st><st c="2308">Bu rüya ona göre, olsa olsa kıyametin habercisiydi. </st><st c="2360">İnsanlar savaşmayı bırakmazsa, şeytan yüzünü gösterecekti yakında. </st><st c="2427">Şeytanın zaten işbaşında olduğunu ise asla bilemedi.</st></p>
			<p><st c="2479">Ve o gece köşkün tek kızı Belma’nın doğum sancıları tuttu. </st><st c="2539">İlk bebeğiydi; kocası yanında olmasa da doktoru, babası, annesi, dadısı, faresi, örümceği, börtü böceği, kısacası köşkün soluk alan tüm canlıları yanındaydı. </st><st c="2697">Kimi gizli köşelerde, kimi odada, kimi dışarıda. </st><st c="2746">Ama hepsinin kulağı, Belma’nın dünyada doğum sancısı çeken tek kadınmışçasına attığı çığlıklarda ve araya sıkıştırdığı küfürlerdeydi. </st><st c="2880">Ve bu küfürleri nerden öğrendiğini çok merak ediyorlardı.</st></p>
			<p><st c="2937">O gecenin, yani </st><span><st c="2954">19</st></span><st c="2956"> Nisan </st><span><st c="2963">1942</st></span><st c="2967"> tarihli gecenin, bir başkası için de önemi vardı. </st><st c="3018">Hitler, elli üçüncü yaş gününü kutluyordu. </st><st c="3061">Belki yaş günü şerefine cephelerde mermi atılmamıştı ya da tam tersine, eskisinden coşkulu atılmıştı. </st><st c="3163">Belki fırınlar soğumuş ya da tam tersi, daha gür yanmıştı. </st><st c="3222">Ya da herkes bildiğini okumuş, yaş gününü falan iplememişti. </st><st c="3283">Bunu bilmiyoruz. </st><st c="3300">Bildiğimiz tek şey, Belma’nın çığlıkları, dünyanın tüm çığlıklarını bastırmıştı.</st></p>
			<p><span epub:type="pagebreak" title="10" id="page10"></span><st c="3380">Kızının çarşafları yırtan pençe gibi ellerine bakıp hırsını, yırtıcılığını babasından aldığını düşündü Nagehan. </st><st c="3493">Ve aynen babası gibi, hırsını gizlemeyi iyi bildiğini. </st><st c="3548">Ama gizlediği başka özellikleri de vardı Belma’nın. </st><st c="3600">Bunları çok geçmeden öğrenecekti. </st><st c="3634">Kendi ürününe bakıp dürüst olmayı denedi: “Benim içimde yok mu bu yırtıcılıktan acaba?” Soruları sorup savuşturmak, cevabın peşine düşmemek, yaşamı rahat geçirmenin tek koşuluydu. </st><st c="3814">Nagehan da öyle yaptı, dikkatini doktora çevirdi.</st></p>
			<p><st c="3863">Sosyetenin doktoru Şefik Tüzmen, aylardır bu muhteşem olaya hazırlanıyordu. </st><st c="3940">Hep ters bir zamana geleceğinden korkuyordu, ama akşamüstü çağrılınca sevinmiş, gerekli telefonları edip akşamki poker partisine katılacağını bildirmişti. </st><st c="4095">İlk doğumu olmasına rağmen Belma’nın hamilelikten sıkıldığını ve yükünü bir an önce terk etmek için elinden geleni yapacağını tahmin ediyordu. </st><st c="4238">Yanılmamıştı. </st><st c="4252">Şimdi tam tepesini gördüğü veledin dışarı çıkmasını ve şımarık annesine atmayı düşündüğü tokadı onun kıçına atmayı bekliyordu hevesle.</st></p>
			<p><st c="4386">Doktora minnetle bakan Nagehan da, adamın içinden geçenleri değil, çapkın, yakışıklı, orta yaşlı bir adamın, şefkat ve nezaketle kızını teşvik edişini görüyordu.</st></p>
			<p><st c="4548">“Hadi bir tanem, az kaldı. </st><st c="4576">Ikın, ıkın!” diye doktora destek verdi. </st><st c="4616">Belma’dan aldığı tek yanıt, işgal altında bile olsa Fransa’da onsuz keyif çattığına inandığı kocasına gönderdiği lanetler oldu. </st><st c="4744">Bunun da yararı büyük oldu tabii. </st><st c="4778">O hırsla bebeği dışarı itti.</st></p>
			<p><st c="4806">Pencereden serin bir rüzgâr esti aniden. </st><st c="4848">Doğumu </st><span epub:type="pagebreak" title="11" id="page11"></span><st c="4855">kendi yapmışçasına ter içinde kalmış olan Nagehan ürperdi. </st><st c="4914">Pençe pençe kızarmış yanaklarıyla, her türlü saçma sapan isteği yerine getirmek için alesta bekleyen Sümbül’e pencereyi kapatmasını emretti. </st><st c="5055">Sümbül pencereye koşarken, bebeğin dünyaya kafa atacağı zamanı kaçıracağını bilmiyordu. </st><st c="5143">Tanık olduğu ilk doğumdu ve en önemli ânını kaçırmak üzereydi.</st></p>
			<p><st c="5205">Pencereyi indirirken gökyüzüne baktı ve öylece kalakaldı. </st><st c="5264">Sümbül’ü irkilten, pencereden son bir hamleyle giren serin bahar havası değildi. </st><st c="5345">Gökyüzünde gördüğü, kaynayan kara bulutlardı. </st><st c="5391">Rüyasındaki karanlığa benzediğini hatırlayamadan, bebeğin çığlığını duydu.</st></p>
			<p><st c="5465">“Erkek,” dedi Şefik Tüzmen gururla. </st><st c="5502">Sanki kendisi becermiş gibi...</st></p>
			<p><st c="5532">Belma’nın yüzünde beliren kasılmayı, gülümseme diye yorumlamayı tercih ettiler. </st><st c="5613">Cemile Kalfa’nın kolonyalı bezlerle terlerini silmeye girişerek, Belma’yı adama benzetme çabaları sonuç verdi. </st><st c="5724">Bir yandan bebek ilk banyosunu yaparken, bir yandan da genç anneye, doğum öncesi hemen herkesin örmeyi vazife edindiği seksen sekiz lizözden biri giydiriliyordu.</st></p>
			<p><st c="5885">Çaresizlikten ve başkalarının yardımına muhtaç olmaktan çıkıp kendini bakımlı ve güzel hissettiği o an, Belma zarif bir hanımefendi olmayı hatırladı. </st><st c="6036">Gözü hâlâ şekilsiz karnındaydı. </st><st c="6068">Yüzünün sarkmaya başladığını fark eden Nagehan, “İki güne kalmaz iner,” diye kızını yatıştırdı.</st></p>
			<p><st c="6163">Şefik, gecesine kumarla devam etmek için acele edi</st><span epub:type="pagebreak" title="12" id="page12"></span><st c="6214">yordu. </st><st c="6222">Tüm görevlerini tamamlayıp Belma’ya göz kırparak tebriklerini iletti, ertesi sabah erkenden geleceğini müjdeleyip odayı kadınlara, kadınsı işlerini yapmalarına terk etti.</st></p>
			<p><st c="6392">Adıyla anılan köşkün sahibi Efdal Refik, o günlerin yeni deyimiyle “çalışma odası”nda, kendi deyimiyle “huzur dergâhı”nda ufak ufak demleniyordu. </st><st c="6539">Ya bir erken kutlamaydı bu ya da bir an kendisini boş bıraksa, gidip boğazına çökerek susturacağı o çığlıklara karşı bir önlem. </st><st c="6667">Evin sessizliğini neden sonra fark etti. </st><st c="6708">Ve ona haber yetiştirmedikleri için hizmetçileri azarlamaya hazır bir suratla kapıyı açıp sofaya çıktığında, merdivenlerden sekerek inen Şefik’le karşılaştı.</st></p>
			<p><st c="6865">Adamın hem zampara görüntüsüne, hem gerçek zamparalığına sinir oluyordu. </st><st c="6939">Hele o dudak üstüne rastık çekmiş gibi duran bıyığına... </st><st c="6996">Ve bu duygular karşılıklıydı. </st><st c="7026">Şefik Tüzmen de bu zengin adamın çözemediği kişiliğine, hastalıklı, ince uzun görüntüsüne hiç uymayan, elle tutulur, gözle görülür gücüne sinir oluyor ve biraz da çekiniyordu. </st><st c="7202">Ama karşılıklı, “duyguları görmezden gelme” anlaşmasına uyarak, gül gibi geçinip gidiyorlardı.</st></p>
			<p><st c="7296">Şefik, merdivenleri inerkenki kekliğimsi sekişini bozmadan Efdal’in yanına geldi ve elini hararetle sıkarak erkek torununa “uzun bir ömür, açık bir baht” temenni etti. </st><st c="7465">Yaşlı adamların ne denli huysuz, endişeli ve üstelik meraklı olduğunu bilerek, tüm sağlık bilgilerini iletmeyi de unutmadı. </st><st c="7589">Bu ona sonradan gönderilecek teşekkür </st><span epub:type="pagebreak" title="13" id="page13"></span><st c="7627">zarfının daha kabarık olmasını sağlayacaktı. </st><st c="7672">Adamın anlamsız duraksamasını, arkasındaki aralık kapıdan görülen çilingir sofrasına olası bir davete hazırlık olarak algılayan Şefik, başka bir hastaya yetişme yalanına, yorgun, fedakâr ama huzurlu doktor maskesi yerleştirip ânında köşkten tüydü.</st></p>
			<p><st c="7919">Oysa Efdal Refik’in duraksaması, kulaklarına olan inançsızlığıydı. </st><st c="7987">İçinden, “Demek erkek ha!” diye söyleniyordu. </st><st c="8033">Gerçi kendi soyunu sürdürmeyecekti bu torun ama, yine de bir kehanetin, bir efsanenin ya da ağza alınmasa bile gizliden gizliye herkesçe bilinen bir uğursuzluğun sonu gibiydi. </st><st c="8209">Kalbi sıkışır gibi oldu. </st><st c="8234">Ağlama sesi duymak için kulak kabarttı üst kata. </st><st c="8283">Yaklaşan fırtına yüzünden o kadar çok ses vardı ki çevresinde, köşk onunla konuşuyordu adeta. </st><st c="8377">Ama beklediği sesi duyamadı. </st><st c="8406">Aklından geçeni kovmak için, “Allah korusun!” dedi yüksek sesle.</st></p>
			<p><st c="8470">Tam zamanında kızıyla damadın yatak odasının kapısı açıldı. </st><st c="8531">Soluğunu tutup yukarı baktı. </st><st c="8560">Bebek, dedesiyle tanıştırılmak üzere anneannesi Nagehan’ın kucağında aşağıya indirilecekti. </st><st c="8652">Efdal Refik şöyle bir sırtını dikleştirdi. </st><st c="8695">“Maydanoz çiğneseydim keşke,” diye hayıflandı. </st><st c="8742">Soluğunu bebeğin yüzüne vermemeye dikkat edecekti.</st></p>
			<p><st c="8792">Merdivenin başına yürüdü. </st><st c="8819">En üst basamakta duran karısıyla göz göze geldi. </st><st c="8868">Hiç kimse, bu soğuk, çatık kaşlı, hırslı ve yaşlı adamın karısına her bakışında dizlerinin titrediğini bilmezdi. </st><st c="8981">Belki bir tek Nagehan... </st><st c="9006">O, daha </st><span epub:type="pagebreak" title="14" id="page14"></span><st c="9014">ilk gün kocasının gözlerine bakınca bilmişti aşkın ne olduğunu. </st><st c="9078">Ve adam ona hiç unutturmamıştı aşkı. </st><st c="9115">Oysa o aşk yüzünden ne çok şeyi unutmak zorunda kalmıştı Nagehan. </st><st c="9181">Adını bile... </st><st c="9195">Ve şimdi Nagehan namıyla, kucağındaki yükü gururla taşıyarak merdivenlerden ağır ağır iniyordu.</st></p>
			<p><st c="9290">Sanki kendi oğlu gibi, diye düşününce içi cız etti Efdal’in. </st><st c="9352">Sızıyı silip atmak istercesine ceketinin yakasını silkeledi.</st></p>
			<p><st c="9412">Nagehan bebeği uzatıp, “Erkek,” dedi. </st><st c="9451">Sesi titriyordu.</st></p>
			<p><st c="9467">Adam, kollarında eğreti duran bebeğin ince nakışlarla bezenmiş yorganını açtı ve ne düşüneceğini, ne diyeceğini bilemeden öylece baktı.</st></p>
			<p><st c="9603">İkisinin de aklını başından alan, o an birden çatırdayan gök gürültüsü değil, hemen akabinde duydukları Cemile Kalfa’nın, “Hanımım, yetiş!” çığlığı oldu. </st><st c="9758">Nagehan, bebeği kocasının kollarında bırakıp, yavrusu yılanların sinsi saldırısına uğramış şahin gibi uçtu gitti.</st></p>
			<p><st c="9871">Odaya girdiğinde donup kaldı. </st><st c="9902">Uyuyup uyanıp aynı kâbusu görmek gibiydi kızının çığlıkları, değiştirilmiş çarşafları paralayan elleri... </st><st c="10008">Kadınların aklı, karanlık gökyüzü gibi yıldırımlarla yarılacaktı nerdeyse.</st></p>
			<p><st c="10082">Yine de kendini ilk toplayan Nagehan oldu. </st><st c="10126">“O kenef suratlı doktoru, hangi cehennemdeyse bulup getirin!” diye gürledi. </st><st c="10202">Cemile Kalfa’nın ve Sümbül’ün gözlerini görünce, Musa’nın asasını istemenin daha mantıklı olacağını anladı. </st><st c="10310">Sümbül’ü, arka sokaklarda oturan ebe</st><span epub:type="pagebreak" title="15" id="page15"></span><st c="10346">yi getirmesi için fırtınanın koynuna salmakta ise duraksamadı.</st></p>
			<p><st c="10409">O gece, hayatında ilk ve son kez olmak kaydıyla kocasına ilendi Nagehan. </st><st c="10483">Arabasız ve şoförsüz tek köşk olmalarını kocasının cimriliğine borçlu oldukları için... </st><st c="10571">Kızı da başına bu işleri açan kocasına, onun Fransa’daki hastanelerde doğurmasına engel olan savaşa, gelmesi beklenen köylü ebeye ve karnında bu kadar acı veren her ne varsa, ona sayıp döküyordu.</st></p>
			
			<p><st c="10766">Fırtınanın ortasında, köpeklerin bile ortadan kaybolduğu sokaklarda koşan Sümbül asla evlenmemeye, asla çocuk doğurmamaya karar vermişti. </st><st c="10905">Birden rüyasını ve elini tutan küçük çocuğu hatırladı. </st><st c="10960">İçi kabardı. </st><st c="10973">Ama ağlamaya fırsat bulamadan ayağı taşa takılıp yere kapaklandı. </st><st c="11039">Verdiği sözleri geri aldı, tövbe ederek.</st></p>
			<p><st c="11079">Ebe kapıyı açtığında Sümbül sadece, “Kıyamet kopuyor,” diyebildi. </st><st c="11146">Kadın, kızın patiska beyazlığındaki yüzüne tokadı basmakta bir an bile tereddüt etmedi. </st><st c="11234">Çok iyi bilirdi bu kanı çekilmiş suratları. </st><st c="11278">Nöbet geçiren kaç korkulu kadını kendine getirmişti bu yöntemle. </st><st c="11343">Efdal Refik Köşkü’ne gideceğini öğrenince, şalını başına sarıp yola düştü.</st></p>
			<p><st c="11417">Ebe, Sümbül’le eve ulaştığında gece omuz vermeye başlamıştı başlamasına da, İstanbul sadece şimşekler ve yıldırımlarla aydınlanır olmuştu. </st><st c="11557">Köşkte ne kadar mum, kandil, gaz lambası varsa yakılmış; odalardaki tüm aynalar Belma’nın odasına toplanmıştı.</st></p>
			<p><span epub:type="pagebreak" title="16" id="page16"></span><st c="11667">Ebe Süreyya, Şefik Tüzmen gibi sabırlı ve nazik değildi. </st><st c="11725">Ve bir kez daha bu köşke adım atmayacağını bildiğinden, kimseye yaranmak derdinde de değildi. </st><st c="11819">Belma’ya şöyle bir baktı, iki yokladı; “Kes sızlanmayı da, ıkın!” diye emretti. </st><st c="11899">Belma’nın “Ölüyorum!” çığlıklarına aldırmadan karnına çöktü diziyle.</st></p>
			<p><st c="11967">Genç kadının gözleri yuvalarından fırladı nerdeyse, annesininkilerle karşılaştı, ama Nagehan başını çevirdi. </st><st c="12077">O gözyuvarlarının yüklediği duyguları taşımaya hiç niyeti olmadığını belli etti. </st><st c="12158">Belma, Ebe Süreyya’yla baş başa kalmıştı. </st><st c="12200">Ölüm tehditleri savurdu kenar mahalle ebesine.</st></p>
			<p><st c="12246">Süreyya, “İçinde bir bebek daha var. </st><st c="12284">Doğuracak mısın, yoksa birlikte ölecek misin?” diye sorup, gözünü Belma’ya dikti.</st></p>
			<p><st c="12365">Birinden kurtulduğuna sevinirken, bu içini paralayan ikinci bebeğe nefret duydu o an Belma, ama onunla ölme fikrinden daha da fazla nefret etti. </st><st c="12511">Annesinin ellerine yapışarak ıkınmaya başladı. </st><st c="12558">Yatağın çevresini saran aynalara, mumlara, aynalardaki aksine bakıp çığlığı bastı... </st><st c="12643">ve bebek doğdu. </st><st c="12659">Aynada en son gördüğü şey, ter içindeki şişmiş suratıyla, bir elin kaldırdığı kanlı bir et parçasıydı. </st><st c="12762">Bebek değilmiş işte, diye düşündü, ama ne olduğunu bilemeden bayıldı.</st></p>
			<p><st c="12831">Aniden bastıran sessizlik öyle büyüleyiciydi ki, nerdeyse bebeğin soluk almasına bile izin vermeyeceklerdi. </st><st c="12940">Onca yılın ebesi Süreyya, ölü mü, diri mi anlayamadığı avucunun içindeki bebeğe baktı ve sadece üç parmağıy</st><span epub:type="pagebreak" title="17" id="page17"></span><st c="13047">la dokunmaya kıyabildi. </st><st c="13072">Tokada benzetmeye çalıştı o üç parmaklık dokunuşu, çünkü bir bebeği dünya atmosferine katacak daha iyi bir yöntem bilmiyordu.</st></p>
			<p><st c="13197">“Bu kızmış,” dedi. </st><st c="13217">Bebeğin ince bir ezgiyi andıran ağlaması duyulunca hemen düzeltti. </st><st c="13284">“Bu kız! </st><st c="13293">Hayırlı, uğurlu olsun!” Oysa onun doğum sonrası törensi lafları daha ağdalı olurdu. </st><st c="13377">Nedense aklına gelmedi o gece. </st><st c="13408">Ya köşkün ağır havasından ya da bebeği boş verip kızını ayıltmaya çalışan Nagehan’ın ilgisizliğinden... </st><st c="13512">Kardeşinin ağlamasına eşlik etmeye başlayan diğer bebekle ilgilenen Cemile Kalfa’nın yorgun kulaklarına yetişemediğinden...</st></p>
			<p><st c="13635">Beklenmeyen bebeğe, erkek kardeşine gösterilen tezahürat, özen, sevgi ve kutlama gösterilmedi, ama özel bir tören yapıldı gizliden gizliye, mahalle ebesi tarafından. </st><st c="13802">Önce tuzla ovuldu, sonra yanından hiç ayırmadığı kırk çeşit baharatla yıkandı. </st><st c="13881">Normalde bir avuç kullanması gerekirken ona üç fiske yetmişti. </st><st c="13944">Ufacık ve şekilsiz görünüyordu. </st><st c="13976">Sanki erkek kardeşi tarafından bir köşeye sıkıştırılıp kalmış gibi. </st><st c="14044">Uysaldı. </st><st c="14053">Ebe, avuç avuç döktüğü ılık suyla onu yıkarken gözlerini açtı bir an ve dünyadaki ilk eşlikçisine baktı. </st><st c="14158">Süreyya çok konuşan ve yaptıklarıyla övünen biri olsaydı, bebeğin kendisine gülümsediğini ve o gülümsemeyle içini sevinç kapladığını anlatırdı. </st><st c="14302">Anlatmadı. </st><st c="14313">O günden sonra gittiği doğumlarda bebeklere daha dikkatli baktı ama, o ruhu bir daha göremedi.</st></p>
			<p><st c="14407">Hiç kimse o küçük kıza benzemiyordu.</st></p>
			
			
			
			
			
			</article>
  <div id="charCountTotal" value="14444"></div></body>
</html>
