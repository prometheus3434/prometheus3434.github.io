<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Peri Efsa</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter34">
<article>
			<figure>
				<span epub:type="pagebreak" title="381" id="page381"></span>
				<img src="image/34.png" alt="OTUZ DÖRT" /><st c="0"></st>
			</figure>
			
			
			
			
			
			<p><st c="12">İnsanlara, duygularını enerjiye dönüştürme becerisi verilmiş olsaydı eğer, o gece Efdal Refik’in köşkü, ülkenin nükleer santrali olurdu. </st><st c="149">Neyse ki, böyle bir yetenekleri yoktu. </st><st c="188">O yüzden, çığlıklar, kahkahalar, gözyaşları, hıçkırıklar, hep bir ağızdan konuşmalar, ani susuşlar ve ani bayılmalar, durup durup sarılmalarla ifade ettiler kendilerini.</st></p>
			<p><st c="357">En son on beş yaşındayken gördükleri bu genç ve bakmalara doyamadıkları güzellikteki genç kadın... </st><st c="457">torunlarıydı. </st><st c="471">Umutlarının gerçekleştiğinden emin olmak için ikide bir dokunmak, aynı zamanda, onlardan uzak, bilinmeyenlerle dolu geçmiş yıllarına da dokunmaktı sanki. </st><st c="625">Duygular yatıştığında, ilk soru Efdal Refik’ten geldi.</st></p>
			<p><st c="679">“Seni hastaneden kim kaçırdı kızım?”</st></p>
			<p><st c="716">“Şefik Bey... </st><st c="731">Şefik Tüzmen.”</st></p>
			<p><st c="745">İkizleri doğurtan, nerdeyse Belma’yla evlenip dama</st><span epub:type="pagebreak" title="382" id="page382"></span><st c="796">dı olacak olan ve bir gün herkesin hayatından çıkıp giden adamı hatırlamaları zaman aldı.</st></p>
			<p><st c="886">“O zibidi mi?” dedi Efdal, şaşkınlıktan tizleşen sesiyle. </st><st c="945">İkinci sorusu, “Neden?” oldu.</st></p>
			<p><st c="974">Tatlı tatlı gülümsedi Peri Efsa. </st><st c="1008">“Beni hayata döndürmek için. </st><st c="1037">İkinci kez doğurtmak için de diyebilirsiniz...”</st></p>
			<p><st c="1084">Kimse itiraz edemedi. </st><st c="1107">Sustular ve düşündüler. </st><st c="1131">Yapılanı değil, yapamadıklarını.</st></p>
			<p><st c="1163">Sormaya devam edecek kadar cesur olsalardı, Peri Efsa onlara, Şefik Tüzmen’i harekete geçirenin, her gece görülen rüyalar olduğunu, ama ikinci kez hayata “merhaba çığlığı”nın ilkinden bile uzun sürdüğünü anlatabilirdi.</st></p>
			<p><st c="1382">Şefik Tüzmen’in sonunda rüyasının şifresini çözmek için, bir daha ayak basmamaya yemin ettiği İstanbul’a döndüğünü, ayaklarının onu Efdal Refik’in köşküne getirdiğini, ama kapıyı çalmayı hiç düşünmediğini, Peri Efsa’nın başına gelenleri esnaftan öğrendiğini, ne yapması gerektiğini anlamak için üç gece, üç rüya daha görmesi gerektiğini anlatabilirdi. </st><st c="1735">Ve sonrasını da...</st></p>
			
			<p><st c="1753">Ummadığı kadar kolay olmuştu kızı hastaneden çıkarması Şefik’in. </st><st c="1819">Her ihtimale karşı, arabasını getirmemişti kaçış operasyonu için. </st><st c="1885">Taksiyle uzaklaşırlarken, bir gözü arkadaydı, ama kimse peşlerine falan düşmemişti. </st><st c="1969">Hareket özgürlüğü sağlıyor diye, arabasından vazgeçmeyen bir ermişti o. </st><st c="2041">Taksiyi, arabasını bıraktığı sokakta terk ettiler. </st><st c="2092">Peri Efsa’yı arka koltuğa yatırıp küçük evine </st><span epub:type="pagebreak" title="383" id="page383"></span><st c="2138">götürmesi de kolay olmuştu. </st><st c="2166">Öyle çok uzağa değil, Polonezköy civarında bir çiftliğe.</st></p>
			<p><st c="2222">Şefik’in vazgeçemediği bir diğer şey de doktorluğuydu. </st><st c="2278">İçindeki yardım etme isteğini bastırsa, doktor olduğunu açıklamasa mümkün olurdu belki. </st><st c="2366">Ama eskisi gibi binlerce lira kazanmıyordu zaten. </st><st c="2416">Kimin ne derdi varsa ona koşuyordu. </st><st c="2452">Gebelerden hemoroidi olanlara, bademciği şişenden tansiyonu düşene, karnı ağrıyandan kalbi sıkışana dek, çevredeki hastalara yetişiyordu. </st><st c="2590">İnsan varsa sorundan kaçılamayacağını, kendini bulmak istiyorsa, bunu hep birlikteyken yapması gerektiğini çabuk anlamıştı. </st><st c="2714">Uyum gösterdi, huzuru buldu. </st><st c="2743">Değişen tek şey ödeme biçimiydi. </st><st c="2776">Bazen bir tavuk, bazen bir çuval un, sebze, meyve, tarhana, yumurta... </st><st c="2847">Her şey yolundaydı.</st></p>
			<p><st c="2866">Bez bebek gibi bir kızın ortaya çıktığı gün, ona acıyanlara, “Yeğenim,” dedi. </st><st c="2945">“Doktorlar umudu kesti ama, ben onu iyileştireceğim.” Hiç kimseden saklamadı. </st><st c="3023">Yaptığı her işi onunla birlikte yapıyordu. </st><st c="3066">Bahçeye soğan ekmekten hasta bakmaya, çorba kaynatmaktan kitap okumaya kadar... </st><st c="3146">Anlatıyordu. </st><st c="3159">Yaptığı işi, daha önce nasıl yaptığını, hastalığın ne olduğunu, nasıl iyileştireceğini... </st><st c="3249">Hangi komşunun hastalık hastası, hangisinin sadece sohbet etmek için geldiğini, kimin kime âşık olduğunu... </st><st c="3357">Çok tatlı bir dedikoducu gibi ballandırıyordu anlattıklarını. </st><st c="3419">Gündelik hayatın ta göbeğindeydi artık Peri Efsa.</st></p>
			<p><st c="3468">Kızın kendi evreninde dolaşmasına engel olmak istiyordu Şefik. </st><st c="3532">İlaçlar kesilmişti. </st><st c="3552">Yerine şifalı otlarla ya</st><span epub:type="pagebreak" title="384" id="page384"></span><st c="3576">pılan çaylar, çorbalar, yemekler geldi. </st><st c="3617">Yani çok özel bir çaba gerekmiyordu şifa için.</st></p>
			<p><st c="3663">Şefik sadece gündelik hayatla yetinmiyordu. </st><st c="3708">Kendi ruhsal gelişimini, ona neler kattığını, o günden sonra hayatı nasıl yeniden kodladığını da anlatıyordu. </st><st c="3818">İşte bunları ve diğerlerini asla kimseye anlatamazdı Peri, çünkü günler, geceler boyu sürmüştü. </st><st c="3914">Özetle, “Sen benim gözümü açtın, ben de sana borcumu ödeyeceğim,” diyordu doktoru.</st></p>
			<p><st c="3996">Geri gelmekte epey zorlandı Peri. </st><st c="4031">Sonra bedeniyle arasındaki bağ güçlenmeye başladı. </st><st c="4082">Tabii, Sermet’in söylenmeleri de etkili oldu, kara gözlerine ışığı yerleştirmekte... </st><st c="4167">Asıl neden ise, Anahit giderken ona verdiği sözdü.</st></p>
			
			<p><st c="4217">Anahit’in güçlü ağına tutulduktan sonra Peri Efsa’nın farklı öğretilerin, farklı isimlerle adlandıracağı –mental, sanal, ulvi, bilinçaltı ya da boyutlararası– eğitimi başladı. </st><st c="4394">Torununun torununa bakıp, en zayıf yanını hemen gördü Anahit. </st><st c="4456">Duygusaldı küçük torun. </st><st c="4480">Aşil’in topuğu gibi, darbe aldığında küsüyordu. </st><st c="4528">Ya da öfkesinden kurbağa gibi şişiriyordu kendini. </st><st c="4579">Ama karşısında bir manda sürüsü vardı. </st><st c="4618">Egosu ne denli şişik olursa olsun, toynaklar altında ezilmeye mahkûmdu küçük kurbağa. </st><st c="4704">Zamanının tükendiğini bilen bir ruh olarak, kestirmeden gitti Anahit. </st><st c="4774">Tüm hayatlarını gösterdi torununun torunu Peri Efsa’ya. </st><st c="4830">Her hayatta aldığı yaraları, yaptığı yanlışları, kimlerle nasıl göbekbağı olduğunu... </st><st c="4916">Özellikle Belma, </st><span epub:type="pagebreak" title="385" id="page385"></span><st c="4933">Mümtaz ve Sermet diye bildiği ruh yoldaşlarıyla yaşadıklarını... </st><st c="4998">Ve tüm bu acılardan sonra elde ettiği armağanları... </st><st c="5051">Yani bugün sahip olduğu yetenekleri.</st></p>
			<p><st c="5087">Peri Efsa kiminde heyecanlandı, kimi hayatların acılarıyla yine darmadağın oldu. </st><st c="5169">Diğer insanların acılarından farklı değildi onlar. </st><st c="5220">İnsanın yaratılışından bu yana değişmeyen ve belki de insan kendini tamamlayamazsa, asla bitmeyecek olan acılar... </st><st c="5335">Görebilmenin yetmediğini, anlamak gerektiğini öğrendi Peri Efsa, binlerce hayatını izlerken. </st><st c="5428">Anlamak; değiştirmek için acele etmemek demekti... </st><st c="5479">Bunu algıladığında sarsıldı. </st><st c="5508">Cezalandıracak gücü, yeteneği olması, diğer insanların oyunlarını bozması, yollarını saptırması anlamına gelmiyordu. </st><st c="5625">Onlar bildikleri yoldan öğrenmek zorundaydılar. </st><st c="5673">Tıpkı kendisinin binlerce hayatta başına gelen gibi...</st></p>
			<p><st c="5727">Anahit onu acılarını tekrar yaşayıp bilgilerini yeniden elde etmesi için rahat bırakmıştı bir süreliğine... </st><st c="5836">Peri büyükbüyükannesinin karşısına geçip gözlerine baktı. </st><st c="5894">İki eşit ve olgun ruhtular artık. </st><st c="5928">Birbirlerini tanıyan ve hayattayken yolları kesişirse, biri tökezlediğinde diğerinin ona destek vermesi için zamansız zamanlarda sözleşen iki ruh... </st><st c="6077">Anahit, kadim dostuna nihayet kavuştuğu için mutlulukla ışıldadı. </st><st c="6143">Selamlaşmaları, veda anlamına geliyordu bu kez. </st><st c="6191">İkisi de birbirlerini yasemin kokularıyla uğurladı.</st></p>
			<p><st c="6242">Peri Efsa, Anahit’in özenle, sıkıca ördüğü ağ ortadan kalkar kalkmaz, bir deli ruhun karşısında buldu kendini. </st><st c="6354">Sermet, “Nihayet!” diye karşıladı onu. </st><st c="6393">“Sıkıntıdan </st><span epub:type="pagebreak" title="386" id="page386"></span><st c="6405">patladık burda herhalde!” Peri, “Abartma, burda zaman yok!” dedi. </st><st c="6471">“Beni yalnız bıraktın!” diye inadını sürdürdü Sermet. </st><st c="6525">“Eğlenceli bir şeyler yapmaya var mısın?” diye sordu Peri. </st><st c="6584">Sormaya gerek olmadığı çok açıktı. </st><st c="6619">Şefik Tüzmen’in rüyalarına girme işinin çoğunu kardeşine bıraktı, yeterince eğlendirdi Sermet’i. </st><st c="6716">Hele İstanbul’a geri döndürmek ve onu adım adım izlemek...</st></p>
			<p><st c="6774">Sorunun hastaneden çıkar çıkmaz biteceğini sanan Sermet, büyük hayal kırıklığı yaşamıştı ve Peri’yle tıpkı çocukluğundaki gibi çekişip duruyordu. </st><st c="6921">“Ee, ne diye bakıp duruyorsun? </st><st c="6952">Şeyma’nın yaptığı tablo mu sandın kendini? </st><st c="6995">Neden şu enkazı kaldırmıyorsun yerinden?”</st></p>
			<p><st c="7036">Peri Efsa da bedenine dönmek istiyordu ama, ilaçlarla o denli kirlenmişti ki kanı, beyninin çalışma biçimi değişmişti.</st></p>
			<p><st c="7155">“Biraz daha...” diyordu Peri, “bekleyelim... </st><st c="7201">Biraz daha temizlensin!”</st></p>
			<p><st c="7225">Ve sonunda; zırıl zırıl ağlayan, biri dört diğeri beş yaşında iki kardeşin şişmiş karınlarına bakarken, Peri Efsa yerinden kalktı, soğuk steteskopu uzaklaştırdı. </st><st c="7388">Ilık ve yumuşak ellerini karınlarına koydu. </st><st c="7432">İki kardeş susup şaşkınlıkla kıza baktılar. </st><st c="7476">Sonra kıkırdadılar. </st><st c="7496">Peri Efsa da onlara gülümsedi. </st><st c="7527">Çocuklar karınlarını ağrıtan, kilolarca taze nohutun geri kalanını bitirmeye kararlı, hoplaya zıplaya çıkıp gittiler. </st><st c="7645">Bez bebek kızın uyanıp gösterdiği marifet de hoplaya zıplaya yayıldı çevreye.</st></p>
			<p><st c="7722">Şefik Tüzmen kendi uzmanlığından çok, Peri Efsa’nın sihirli dokunuşlarının talep patlamasına neden </st><span epub:type="pagebreak" title="387" id="page387"></span><st c="7822">olduğunu görünce, bilimin alması gereken çok fazla engebeli yol olduğuna bir kez daha ikna oldu. </st><st c="7919">Bu aynı zamanda düşünme ve yeni planlar yapma zamanıydı. </st><st c="7976">Peri Efsa’yı reddedenlerle, iliğine kemiğine kadar kullanmaya çalışanları teraziye koydu ve ağırlıklarının eşit olduğunu gördü. </st><st c="8104">Her şeyi üç ay içinde halletti ve bir gece yarısı çiftlik evinin kapısına kilit vurup yola çıktılar.</st></p>
			<p><st c="8204">Yeni bir isimle yeni bir ülkede, yeni bir hayata başladı Peri Efsa. </st><st c="8273">Sınavlara girdi, okullara gitti. </st><st c="8306">Uzun, sıkıcı ve sancılı bir dönemdi. </st><st c="8343">Hatırlamak istemediği... </st><st c="8368">Tek avuntusu, Sermet’in Londra’yı sevmesi oldu.</st></p>
			<p><st c="8415">“Burda bizim gibilere saygı duyuyorlar,” dedi.</st></p>
			<p><st c="8462">“Bizim gibiler mi?”</st></p>
			<p><st c="8482">“Tamam, benim gibiler. </st><st c="8506">Hayaletler. </st><st c="8518">Ortalıkta cirit atıyorlar. </st><st c="8545">Çok eğlenceli,” dedi Sermet keyifle.</st></p>
			<p><st c="8581">Şefik Tüzmen de çalışıyordu. </st><st c="8611">Tabii ki doktorluk yapamıyordu, ama Türkler’in yoğun olduğu bir semtteki eczanenin aranılan elemanı olarak buldu kendini. </st><st c="8733">İngiliz doktorlara derdini anlatamayan Ortadoğulu kadınların da ebesi... </st><st c="8806">Her şey yolunda gibi görünüyordu.</st></p>
			<p><st c="8839">Peri, Şefik Tüzmen’in denetimi ve yönlendirmesiyle kendini gizlemeyi öğrenmişti öğrenmesine ama, yine de yolunda olmayan bir şeyler vardı. </st><st c="8979">Acı çekiyordu, mutsuzdu. </st><st c="9004">Giderek acıları o kadar boğucu hale geldi ki, her gece hıçkıra hıçkıra ağlamadan rahatlayamaz olmuştu. </st><st c="9107">Sermet onun odasına şnorkelle girdi bir gece. </st><st c="9153">Bu simge Peri’yi güldüreceğine, daha çok ağlattı. </st><st c="9203">Sermet üç gün görünmedi kardeşine...</st></p>
			<p><span epub:type="pagebreak" title="388" id="page388"></span><st c="9239">“Neden?” diye sordu Şefik. </st><st c="9267">Peri “uyandığında” eskisi gibi değildi. </st><st c="9307">Bunu biliyordu. </st><st c="9323">Öfkesini, yaza girerken kaldırılan bir battaniye gibi dürüp dolaba kaldırmıştı sanki. </st><st c="9409">Gözlerinin ışığı yumuşak, gülümsemesi içtendi. </st><st c="9456">Yakınında olan herkese adını koyamadıkları bir huzur ve içindekini dökme arzusu veriyordu. </st><st c="9547">Ama yine de bir şeyler yanlış gidiyordu ve ikisi de giderek çaresiz hissediyorlardı kendilerini.</st></p>
			<p><st c="9643">“Çünkü,” dedi Peri Efsa, “kime baksam, sadece acılarını görüyorum. </st><st c="9711">Ruhlarının, kalplerinin, bedenlerinin acılarını. </st><st c="9760">Kendi gibi olamayan milyonlarca insan... </st><st c="9801">Onların acıları bana geçiyor. </st><st c="9831">Eskiden... </st><st c="9842">öfkeliydim. </st><st c="9854">Bu öfke beni koruyordu, ama onlara zarar veriyordu. </st><st c="9906">Şimdi sünger gibiyim. </st><st c="9928">Hepsi içime doluyor. </st><st c="9949">Onların acılarını dindirebileceğimi bilmek, ancak hiçbir şey yapmamak... </st><st c="10022">Bu beni delirtecek!”</st></p>
			<p><st c="10042">Şefik anladı. </st><st c="10057">“Peki,” dedi. </st><st c="10071">“O zaman sana bir kılıf bulacağız. </st><st c="10106">Bir maske! </st><st c="10117">En derin yaralar hangileri?”</st></p>
			<p><st c="10145">“Gizli olanlar...” dedi. </st><st c="10171">“Ruhlarında, zihinlerinde, kalplerinde gömülü olanlar... </st><st c="10228">Bedenlerini de hasta edenler.”</st></p>
			<p><st c="10258">“Güzel. </st><st c="10267">En uygunu, psikoloji gibi görünüyor,” dedi Şefik. </st><st c="10317">“Ne dersin?”</st></p>
			<p><st c="10329">Dinlemek, anlamak ve çözmek! </st><st c="10359">Aralarındaki bu iletişim bile, Peri Efsa’ya yapabileceklerinin küçük bir örneği gibiydi. </st><st c="10448">Soluklaşan ışık yeniden geri döndü gözlerine.</st></p>
			
			<p><span epub:type="pagebreak" title="389" id="page389"></span><st c="10493">Bir yaz, İtalya’ya gittiler Peri Efsa’nın ısrarıyla... </st><st c="10549">Sermet’in tüm itirazlarına, İrlanda’nın perili şatolarındaki şövalyelerle tanışma, onlarla düello yapma düşlerine rağmen... </st><st c="10673">Peri’nin tek bir cümlesiyle, camı çerçeveyi indirmekten vazgeçti Sermet. </st><st c="10746">“Şeyma’yı özlemedin mi yoksa?”</st></p>
			<p><st c="10776">Sokak arasında küçük bir sanat galerisinde buldular onu. </st><st c="10834">İki arkadaşın buluşması coşkuluydu, ama kısa sürmek zorundaydı. </st><st c="10898">Çünkü geri dönecekleri, son gündü. </st><st c="10933">Tembihler yüzünden konuşmaları bile güdük kaldı.</st></p>
			<p><st c="10981">“Beni gördüğünü kimseye söyleme!” dedi Peri Efsa. </st><st c="11032">“Beni gördüğünü de sakın söyleme!” dedi Şefik Tüzmen. </st><st c="11086">“Hele ikimizi birlikte gördüğünü asla söyleme,” dedi ikisi de...</st></p>
			<p><st c="11150">“Beni gördüğünü zaten söyleyemez,” dedi Sermet. </st><st c="11199">Şeyma’nın sağ elinin yüzük parmağında parlayan nişan yüzüğüne bakarak... </st><st c="11272">Peri Efsa, kardeşinin, kalbi kırık âşık suratını görünce, geçen zaman içinde onun da büyüdüğünü anladı.</st></p>
			<p><st c="11375">Şeyma sormadı, Sermet de herhangi bir nedenle mesaj iletmedi.</st></p>
			<p><st c="11437">İnsanların, içlerine gömdükleri, yanlış anladıkları, kendilerini hasta eden zehirli düşüncelerini bulmaya ve kimi zaman küçük bir dokunuşla, kimi zaman sadece sesini kullanarak, talep edenleri sağaltmaya başlayalı altı yıl olmuştu Peri Efsa’nın. </st><st c="11684">Gerçekten talep edenlere sunuyordu o değerli dokunuşlarını. </st><st c="11744">Acılarıyla oyalanmaya, onlardan kurtulunca kendini çıplak bulmaktan korkanları konuşturuyordu. </st><st c="11839">Klasik psikoterapist tavrıy</st><span epub:type="pagebreak" title="390" id="page390"></span><st c="11866">la, kendi gerçeklerini bulmalarına yardımcı olmakla yetiniyordu. </st><st c="11932">Hayatındaki bu denge ona huzur veriyordu vermesine ama... </st><st c="11990">hayatının amacı, içinde bir yerlerden yükselmeye başlamıştı. </st><st c="12051">Buna engel olamıyordu, zaten olmayı da istemiyordu. </st><st c="12103">Ve artık sıra kendi ertelediklerine gelmişti. </st><st c="12149">Şefik Tüzmen’in tüm itirazlarına, yalvarmalarına rağmen, eve dönecekti. </st><st c="12221">Uzun bir yolun ilk durağıydı orası. </st><st c="12257">Peşini bırakmayan hayaletler, babasının neden olduğu acıların, ihanetlerin sonucuydu. </st><st c="12343">Onlardan haksızca alınanların, sahiplerine teslim edilmesini istiyorlardı. </st><st c="12418">Annesinin yatak odasına “gömdüğü”, babasının kim bilir ne yaptığı mücevherleri bulup İsrail’e götürmesi gerekiyordu. </st><st c="12535">Belki o zaman, ona sitemle bakan suskun kalabalık biraz olsun azalacaktı.</st></p>
			
			<p><st c="12608">Sorsalardı, geliş nedenini değil ama, onlarsız geçen yıllarını anlatabilirdi Peri Efsa. </st><st c="12697">Sormadılar. </st><st c="12709">Zaman denen kavramı çoğu insan yanlış kullanırdı. </st><st c="12759">Bazen kısıtlı olduğuna inanılır, çoğu kez de fazla olduğuna. </st><st c="12820">Ertelediler. </st><st c="12833">Önce Peri Efsa’nın gelişini sindirmekti niyetleri, sonra bilinmeyenleri gıdım gıdım öğrenebilirlerdi, kaldırabilecekleri kadar... </st><st c="12963">Her gün belli bir dozda.</st></p>
			<p><st c="12987">Ama kaçınılmazı Peri sordu onlara. </st><st c="13023">“Annem nerde?”</st></p>
			<p><st c="13037">“Sen ortadan kaybolduktan sonra, kendisini o kadar kötü hissetti ki... </st><st c="13109">Şey oldu biraz...” dedi Efdal.</st></p>
			<p><st c="13139">“Şey” açıklanmadı. </st><st c="13159">Susuldu. </st><st c="13168">Gülbey, gülümseyerek ellerini başının üstüne kaldırıp fırıldak gibi çevirdi. </st><st c="13245">Kimse itiraz etmedi.</st></p>
			<p><span epub:type="pagebreak" title="391" id="page391"></span><st c="13265">Peri, Gülbey’in yüzünü avuçlarıyla tuttu. </st><st c="13308">“Güzel gülüşlü kardeşim, gül bahçem benim.”</st></p>
			<p><st c="13351">“Ablaaammm,” deyip sarıldı Gülbey.</st></p>
			<p><st c="13386">Bu konuşmanın şifresi Sümbül’le Selim’e açık, diğerlerine kapalıydı. </st><st c="13456">Gülümsemek ve duygulanmakla yetindiler.</st></p>
			<p><st c="13495">Peri Efsa’nın eski odasını hazırlama işini kimseye bırakmadı Sümbül. </st><st c="13565">Eski günlerini yeniden yaşıyordu sanki... </st><st c="13607">Ve sanki biri kalbini oyuyordu. </st><st c="13639">Neden, diye düşündü. </st><st c="13660">Yıllar sonra karşısında birden kocaman bir kadın olarak gördüğü için olduğuna karar verdi. </st><st c="13751">Peri, minik bir bavulla odaya girdiğinde, sitem ve kaygı dolu bir sesle, “Neden küçük bu bavul?” dedi. </st><st c="13854">“İhtiyacım olan her şey içinde. </st><st c="13886">Merak etme,” gibi hiç de teselli etmeyen, kalıcılık vaat etmeyen bir karşılık aldı.</st></p>
			<p><st c="13969">Sümbül, hayatının ilk gözağrısına –ikincisi oğluydu– gücenik kalamazdı ki. </st><st c="14045">Sımsıkı sarıldı. </st><st c="14062">Tüm duyguları, sevgisi onu ilk gördüğü zamanki gibiydi. </st><st c="14118">Peki, neden rahatlayamıyordu? </st><st c="14148">Gözlerine baktı. </st><st c="14165">İkisi de karşısındakinde özlemi ve sevgiyi gördü. </st><st c="14215">Kelimelere, cümlelere yer bırakmayan...</st></p>
			<p><st c="14254">Sümbül odadan çıktıktan sonra, eski yatağına uzandı Peri ve tavanda dönüp duran girdaba baktı uzun uzun. </st><st c="14360">Ertelemenin yararı olmadığına karar verip kalktı, odadan çıktı.</st></p>
			<p><st c="14423">Annesinin odasının önündeydi. </st><st c="14454">Kapının altından sızan ışık, iki ayak tarafından gölgelendi. </st><st c="14515">Kapı açıldı. </st><st c="14528">Uzun, siyah kaftanı, terden alnına yapışmış saçları ve </st><span epub:type="pagebreak" title="392" id="page392"></span><st c="14583">ateş gibi gözleriyle karşısındaydı annesi. </st><st c="14626">Öfke ve korkudan çenesi kilitlenmiş gibiydi. </st><st c="14671">Eline geçirdiği tek silahı, tırnak törpüsüydü... </st><st c="14720">Kasap bıçağı gibi kızına doğrulttu ve üzerine yürümeye başladı.</st></p>
			<p><st c="14783">“Anne!” dedi Peri... </st><st c="14805">“Benim anne, Peri Efsa, kızın. </st><st c="14836">Tanımadın mı?”</st></p>
			<p><st c="14850">“Kim olduğunu biliyorum, pis cadı! </st><st c="14886">Defol burdan! </st><st c="14900">Defol dedim sana!” Günler geceler boyu yaktığı tütsü dumanının eseri, çatlak ve kısık sesiyle tısladı... </st><st c="15005">Törpüyü savurdu.</st></p>
			<p><st c="15021">Peri Efsa iki adım geri çekildi... </st><st c="15057">Bir kez daha savruldu törpü.</st></p>
			<p><st c="15085">“Anne, dinle beni...”</st></p>
			<p><st c="15107">“Kes sesini, uğursuz şey!”</st></p>
			<p><st c="15134">“Anne yapma, seni sevdiğimi söylemeye çalışıyorum.”</st></p>
			<p><st c="15186">“Sus!” Çığlığa dönüştü sesi, atmaca çığlığına... </st><st c="15236">Kapılar açıldı telaşla... </st><st c="15262">Merdiven başındaydılar şimdi.</st></p>
			<p><st c="15291">Efdal Refik seslendi aşağıdan.</st></p>
			<p><st c="15322">“Ne oluyor orda?”</st></p>
			<p><st c="15340">“Yok bir şey dede...” dedi Peri, merdiven başında, aşağıya eğilerek. </st><st c="15410">“Annemle–” Lafı yarım kaldı.</st></p>
			<p><st c="15438">Kızının arkasını dönmesini bekleyen Belma, bir hız yetişip kötülüğü törpüyle yok etmeye kararlı, koşmaya başladı; ayakları boyunu aşan kaftana takıldı, öne doğru tökezleyerek iki üç büyük adım attı, boylu boyunca yere kapaklanmadan önce kızına olanca hızıyla çarptı ve...</st></p>
			<p><st c="15710">Peri Efsa girdaba doğru düşmeye başladı.</st></p>
			
			<p><span epub:type="pagebreak" title="393" id="page393"></span><st c="15751">O gece mahalle siren sesleriyle inledi. </st><st c="15792">Polisler, tutanaklarını tuttu, ambulanslardan biri iki cenazeyi morga götürürken, diğeri hastaneye gidiyordu. </st><st c="15902">Ruh ve Sinir Hastalıkları Hastanesi’ne...</st></p>
			<p><st c="15943">Nagehan’ın zayıf kalbi beş saat önce kavuştuğu torununun tıpkı Sermet gibi, merdivenlerden, üstelik kızı tarafından düşürülerek boynunun kırılmasına dayanamamıştı.</st></p>
			<p><st c="16107">Efdal Refik de, Belma’nın bir saat bile o evde kalmasına dayanamadı. </st><st c="16177">Apar topar hastaneye yollandı. </st><st c="16208">Polisleri ikna etmek gerekmemişti bile; Belma elindeki törpü ile onlara, şeytanı evden nasıl kovduğunu anlatıyordu.</st></p>
			<p><st c="16323">Efdal Refik sadece on gün direndi. </st><st c="16359">Cenazeleri kaldırdı, vakfı ve evi Sümbül’e emanet etti ve öldü.</st></p>
			
			
			
			
			
			
			</article>
  <div id="charCountTotal" value="16422"></div></body>
</html>
