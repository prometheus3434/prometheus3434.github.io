<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Peri Efsa</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter20">
<article>
			<figure>
				<span epub:type="pagebreak" title="237" id="page237"></span>
				<img src="image/20.png" alt="YİRMİ" /><st c="0"></st>
			</figure>
			
			
			
			
			
			<p><st c="7">Efdal Refik’in Anadolu gezisi tam bir yıl sürdü.</st></p>
			<p><st c="55">Anadolu’nun, henüz Mümtaz ve benzerlerinin elinin değmemiş olduğu ve hiç değmeyeceğini sandığı, taşlı tozlu yollarında; karlı boranlı dağlarında, tozlu sıcak ovalarında sürttü durdu. </st><st c="239">Köylerde, kasabalarda göç başlamıştı; herkes, taşın toprağın altın olduğu varsayılan uzak kentlere akın ediyordu. </st><st c="353">Köylü, milletin efendisi olmaktan bıkmıştı; ama o efendilik, onların üstlerine yapışacak, yakalarını bırakmayacaktı. </st><st c="470">Büyük kentlerdeki koca koca apartmanlarda, “Ali Efendi, iki ekmek al,” diye seslenildiğinde, asla hatırlamayacaktı tüm zamanların ve milletlerin efendisi olduğunu.</st></p>
			<p><st c="633">Efdal, tarihi göç yolunun tersine gittiğini göremedi. </st><st c="688">Kendini bile görmüyordu. </st><st c="713">Köylerin kimsesizliğini de... </st><st c="743">Çünkü kimseyi aramıyordu, kendisini bile... </st><st c="787">Yine de buldu.</st></p>
			<p><st c="801">Kış bastırmıştı ve tecrübelerini hatırlayıp karda ya</st><span epub:type="pagebreak" title="238" id="page238"></span><st c="854">şanan eziyetten, soğuktan uzak durmak için, sıcağı seçti. </st><st c="913">Küçük bir kaçakçı grubuyla Suriye’ye geçti. </st><st c="957">Onun gibi yaşlı başlı bir adamın, mayınların arasından geçmesine hiç şaşırmadılar. </st><st c="1040">Ölümü, sakatlığı ve kayıpları bilenlerin tevekkülüyle geçiş ücretini aldılar, soru bile sormadılar. </st><st c="1140">Rüzgârın, seslerini sınır karakollarına taşıyıp muhbirlik yaptığını bilenler, adamın kaya gibi suskunluğuna minnet duydular. </st><st c="1265">Suriye’ye geçtikten sonra, zorlu bir geçmişi paylaşan, ama birlikte yakın bir geleceği düşlemeyen ve bir daha birbirlerini görmeyeceklerini bilen sıcakkanlı insanlar gibi, hararetle tokalaşıp sarılıp ayrıldılar.</st></p>
			<p><st c="1476">Efdal Refik, sarı sıcakta, tozlu yollarda, güneşin doğduğu yere doğru yürüdü günlerce...</st></p>
			<p><st c="1565">Ta ki, bir bataklığı kestirme yol olarak kullanmaya kalkıncaya dek, durup dinlenmeyi bile düşünmedi. </st><st c="1667">En güvenli yolu bulmuştu kendince. </st><st c="1702">Sanki tüm yaşamı bataklıklarda batmadan yürüyerek geçmiş gibi hissediyordu. </st><st c="1778">Yola çıktığından beri, yıllardır kullanmadığı içgüdülerine bırakmıştı kendini. </st><st c="1857">Ve o âna dek onu yanıltmamışlardı.</st></p>
			<p><st c="1891">Ama bir başka canlı daha o yolu güvenli bulmuş ve dinlenmeye karar vermişti. </st><st c="1969">Efdal Refik’in üzerine basmasından hiç hoşlanmadı.</st></p>
			<p><st c="2019">Bileğini ısıranın kırmızı, yeşil ve siyah, gözalıcı renkleriyle harika bir yılan olduğunu gördü Efdal Refik. </st><st c="2129">Hem hayran oldu, hem de küfretti. </st><st c="2163">Boynuna sardığı, rengi bozarmış, terli mendilini çıkardı, bileğinin üstünden </st><span epub:type="pagebreak" title="239" id="page239"></span><st c="2240">bağladı. </st><st c="2249">Ancak, yarayı ememedi. </st><st c="2272">Kireçlenmiş ve yorgun eklemleri eğilmesine izin vermiyordu. </st><st c="2332">O bataklıkta gömülüp kalmaktansa, sağlam bir toprak parçasında gebermeyi ve cesedinin Türkiye’ye gönderilmesini umarak, hızlı adımlarla yürüdü, yürüdü, yürüdü. </st><st c="2492">Ne yaptığını kesinlikle bilmiyordu. </st><st c="2528">Kan akışı hızlandıkça, zehir vücuduna hızla yayıldı. </st><st c="2581">Görüşü, zihni bulandı ve durdu. </st><st c="2613">Daha doğrusu, kesilmiş bir ağaç gibi devrildi.</st></p>
			
			<p><st c="2659">Gözlerini açtığında tepesinde yıldızlar vardı Efdal Refik’in. </st><st c="2722">Huşu içinde seyretti. </st><st c="2744">Huzurluydu. </st><st c="2756">Bileğinin acısı, ters bir şeyler olduğunu, hâlâ yaşadığını hatırlattı ona. </st><st c="2831">Doğrulmaya çalışınca acı tüm bedenine yayıldı. </st><st c="2878">Kendini tepeden tırnağa ağrıyan bir bacak olarak hissetti. </st><st c="2937">Biri konuştu; hiç anlamadığı bir dildi. </st><st c="2977">Belki de ölmüştü. </st><st c="2995">Belki de, dedikleri gibi, yukarısının da bir farkı yoktu aşağıdan. </st><st c="3062">Aynı hayatı ve aynı acıları yaşayacağını düşünüp başka bir ölüm diledi.</st></p>
			<p><st c="3133">Zar zor da olsa, doğrulup oturdu. </st><st c="3168">Ateş yanıyordu. </st><st c="3184">Hava soğuktu. </st><st c="3198">Ama o, ateşten bile daha harlı yanıyordu sanki. </st><st c="3246">Sırtı dönük, kadın mı erkek mi olduğu belli olmayan, kumaş parçalarına sarınmış kitle, ayağa kalktı; elindeki kupayı ona uzattı. </st><st c="3375">İçi yanıyordu Efdal’in, bu yüzden boğazının herhangi sıcak bir sıvıyı alabileceğinden emin değildi. </st><st c="3475">Başını sallayıp reddetti ikramı. </st><st c="3508">Anadolu’da çok duyduğu “bazı ikram dayak yerine geçer” lafını doğrularcasına, ensesinden tuttu ve boğazına boşalttı sıcak ve acı sıvıyı, yüzünü göremediği yaratık. </st><span epub:type="pagebreak" title="240" id="page240"></span><st c="3672">Kendinin bile anlam veremediği sesler çıkardı Efdal. </st><st c="3725">Az sonra daha rahat nefes aldığını, zihnini bulutlandıran acının gerilere çekildiğini hissetti. </st><st c="3821">Bir şey demiş olmak için, “Sağ ol,” dedi.</st></p>
			<p><st c="3862">Hiç karşılık gelmedi. </st><st c="3885">Yavaş yavaş, yabancı bir ülkede olduğunu hatırladı. </st><st c="3937">Arapça bilirdi az çok. </st><st c="3960">Hatırlamak zor geldi. </st><st c="3982">Uyku bastırıyordu. </st><st c="4001">Eline bilmediği bir hayvanın budu tutuşturuldu. </st><st c="4049">Elini ağzına doğru ittirince, sağaltıcısının ne denli ısrarcı olduğunu hatırlayıp boğazına zorla tıkılmasındansa usul usul çiğnemeyi yeğledi. </st><st c="4191">Kemirme çabasının yarısında uyuyakaldı.</st></p>
			
			<p><st c="4230">Sabah ayazı üzerine vurmuştu, gözünü açtığında. </st><st c="4279">İyiydi, hiç olmadığı kadar zindeydi Efdal. </st><st c="4322">Şifacısına bakındı. </st><st c="4342">Ateşin başında oturuyordu yine.</st></p>
			<p><st c="4373">“İyisin,” dedi.</st></p>
			<p><st c="4389">Bu kez anlamıştı söyleneni. </st><st c="4418">Demek, ateş yüzündendi söylenenleri anlamayışım, diye düşündü. </st><st c="4481">Ama yanılıyordu.</st></p>
			<p><st c="4497">“Bana kızımı anlat Efdal. </st><st c="4524">Benden çaldığın kızımı, torunumu...” dedi paçavra yığını. </st><st c="4582">Yüzünü döndü.</st></p>
			<p><st c="4595">Efdal Refik önce uzun uzun ağladı. </st><st c="4631">Sonra anlattı. </st><st c="4646">Anlattıkça hatırladı. </st><st c="4668">Sustu. </st><st c="4675">Sustukça hatırladı. </st><st c="4695">Tekrar anlattı ve tekrar ağladı. </st><st c="4728">Ağladıkça unuttu.</st></p>
			<p><st c="4745">Kadın dinledi.</st></p>
			<p><st c="4760">Efdal giderek sakinleşti ve bir an karşısında Peri Efsa’yı görür gibi oldu, o kayalar gibi yaşı belirsiz yaşlı kadında. </st><st c="4881">“Bize neler oluyor?” diye bitirdi sözlerini.</st></p>
			<p><span epub:type="pagebreak" title="241" id="page241"></span><st c="4925">Güneş batıyordu. </st><st c="4943">Doğayla birlikte kadın da sessiz bir ayin yaptı. </st><st c="4992">Efdal Refik, yılan bileğinden değil de dilinden ısırmış gibi, ağzında acı bir tatla kadını izlemekle yetindi.</st></p>
			<p><st c="5101">Bu gereksiz, anlamsız ve uzun yolculuğa, bu karşılaşma için çıktığını anladı. </st><st c="5180">Ona göre kadın, yıllardır biriktirdiği kinini o yılana aktarmış ve kendisini beklemişti ve artık onun tutsağıydı. </st><st c="5294">Hiç önemi yoktu Efdal için. </st><st c="5322">Umursamaz gözlerle, tutuşan çalı çırpının etrafa saçtığı kıvılcımları izliyordu. </st><st c="5403">Yaşlı kadın elindeki torbadan kuru otlar çıkarıp ateşe attı, anlamadığı dilde konuşarak. </st><st c="5492">Renkli dumanları gördü en son ve nefesini kesen kokulardan otları ayırt etmeye çalışırken, uzun ve derin bir uykuya daldı.</st></p>
			<p><st c="5614">Karların altına gömülmüş evinde buldu kendini. </st><st c="5662">Evin içine bile yağmıştı kar. </st><st c="5692">Odaları dolaştı. </st><st c="5709">Karısını, kızını ve tanımadığı birtakım adamları yataklarda uyurken gördü. </st><st c="5784">Üstlerindeki kar sanki sıcak bir yorganmış gibi, rahattılar. </st><st c="5845">Endişelenmedi, çünkü ölmediklerini biliyordu. </st><st c="5891">Çocukların odasına girmek istedi. </st><st c="5925">Kapıyı zorlaması gerekti, kapı açılmadı. </st><st c="5966">Diğer odaya giderken, çocuk odasının aslında kapısından başka bir şeyinin kalmadığını anladı.</st></p>
			<p><st c="6059">Sümbül boş odada oturmuş beş taş oynuyordu. </st><st c="6104">Saçları eskisi gibi uzun, dağınık ve pisti. </st><st c="6148">Efdal’e baktı ve saçından bir tutam alıp adama uzattı. </st><st c="6203">Sonra bir daha... </st><st c="6221">Sonra bir daha... </st><st c="6239">Efdal Refik’in elindeki saç tomarı çoğaldıkça, Sümbül hem kelleşiyor hem de küçülüyordu. </st><span epub:type="pagebreak" title="242" id="page242"></span><st c="6328">Ama o meleksi gülümsemesi devam ediyordu.</st></p>
			<p><st c="6369">Efdal Refik sıçrayarak uyandığında, en dehşet verici görüntünün o gülümseme olduğunu düşündü.</st></p>
			<p><st c="6463">“Ona benim adım verilmişti. </st><st c="6492">Sen değiştirdin,” dedi Anahit.</st></p>
			<p><st c="6522">Efdal Refik cevap vermeden önce bir teneke su içti.</st></p>
			<p><st c="6574">“Her şey olması gerektiği gibi oldu,” dedi sonra.</st></p>
			<p><st c="6624">“Olması gereken hiçbir şey olmadığı için, herkes acı çekiyor. </st><st c="6687">Şimdi adı ne?”</st></p>
			<p><st c="6701">“Nagehan.”</st></p>
			<p><st c="6712">Anlamını sormadı, açıklasam mı, diye düşündü.</st></p>
			<p><st c="6758">“Torununu öldüren, lanet falan değil, kendi kızın,” dedi Anahit.</st></p>
			<p><st c="6823">Rüyasında gördüğü karlar çığ gibi üstüne aktı sanki Efdal’in.</st></p>
			<p><st c="6885">“Bu dünyada tek lanet vardır: İnsanlar. </st><st c="6926">Biz çekip gittiğimizde, dünya rahat bir nefes alacak.” Yaşlı kadın başının üstünde bir daire çizdi eliyle. </st><st c="7033">“Böcekler bile rahat edecek.”</st></p>
			<p><st c="7062">Efdal sesini çıkarmayınca kadın onun ilgiyle dinlediğini sandı.</st></p>
			<p><st c="7126">“Yaşımı ben bile unuttum. </st><st c="7153">Bazen başlangıçtan beri varmışım gibi geliyor. </st><st c="7200">Sonsuza dek yaşayacakmışım gibi... </st><st c="7235">Çok şükür ki, bir gün öleceğim. </st><st c="7267">Ama daha zamanı değil... </st><st c="7292">O bana gelinceye dek gitmeyeceğim.” Son cümleyi Efdal’i azarlar gibi söylemişti.</st></p>
			<p><st c="7372">Efdal, Anahit’in hâlâ kızını beklediğini sandı. </st><st c="7421">Nagehan’ın annesini. </st><st c="7442">Bulurum belki, diye düşündü bir an... </st><span epub:type="pagebreak" title="243" id="page243"></span><st c="7480">Bulur getiririm. </st><st c="7497">Kızını göremediği için ölemeyen kadına içi acımıştı.</st></p>
			<p><st c="7549">“Her zaman aynı şeyler... </st><st c="7576">Savaş, kan ve acı... </st><st c="7597">Kaç savaş gördüm. </st><st c="7615">Saymayı unuttum. </st><st c="7632">Saymak neye yarar? </st><st c="7651">Daha bitmedi... </st><st c="7667">Toprağı duyuyor musun? </st><st c="7690">Ya havadaki kokuyu? </st><st c="7710">Geliyor... </st><st c="7721">Körlüğün ve aptallığın şiddeti toprağı sarsıyor... </st><st c="7772">Kardeş, kardeşinin kanını istiyor. </st><st c="7807">Bu topraklar üç değil, üç yüz peygamber verse de dünyaya, kimsenin uyanmaya niyeti yok. </st><st c="7895">İnsanları kan tutmuş! </st><st c="7917">Kan tutmuş...”</st></p>
			<p><st c="7931">Kadının aniden laf değiştirmelerini yaşlılığına verdi Efdal. </st><st c="7993">Ama yine de eski köyünü, kızını, torununu hatırlamasından ya da olan biten her şey için ondan hesap sormasından iyiydi.</st></p>
			<p><st c="8112">“Tanrı’nın onlar için bir şey yapmadığına inanıyorlar ya da sadece onların yanında olduğuna... </st><st c="8208">Neye inanırlarsa inansınlar, O’nun adına kan döküyorlar. </st><st c="8265">Sanki Tanrı bunu istiyormuş gibi... </st><st c="8301">Belki de istiyordur. </st><st c="8322">Eğer O içimizdeyse, bizi bize kırdıran O’dur. </st><st c="8368">Ateşi de veriyor, onu söndürecek suyu da. </st><st c="8410">Ne yapacağına sen karar ver, diyor. </st><st c="8446">Peki, sen ne yapıyorsun? </st><st c="8471">Gidip kardeşini yakıyorsun. </st><st c="8499">Bunu Tanrı mı istiyor sence?”</st></p>
			<p><st c="8528">“Kızım nasıl öldürdü oğlunu?”</st></p>
			<p><st c="8558">“Severek. </st><st c="8569">Her zaman nefret öldürmez. </st><st c="8596">Korumaması gerekenden korudu. </st><st c="8626">Şimdi onun korunmaya ihtiyacı var.”</st></p>
			<p><st c="8661">Efdal’in aklı karıştı. </st><st c="8685">Kötü bir şey değildi ki sevmek! </st><st c="8717">Öyleyse... </st><st c="8728">Yaşlı ve bunak bir kadının abuklamalarına </st><span epub:type="pagebreak" title="244" id="page244"></span><st c="8770">önem verdiği için sinirlendi. </st><st c="8800">O yüzden, kimin korunmaya ihtiyacı olduğunu sormadığı gibi, lafın devamını da dinlemedi.</st></p>
			<p><st c="8888">“Şimdi onun oyun zamanı. </st><st c="8914">Gücünü keşfetme zamanı. </st><st c="8938">Şimdi onun, gazabı ve cezayı tanıtma zamanı... </st><st c="8985">Bu gücü severse orda kalır... </st><st c="9015">Tanrı esirgesin... </st><st c="9034">Ama kendini bulursa–” Efdal’in horultusuyla sustu. </st><st c="9085">Uzun uzun yıldızları seyretti Anahit. </st><st c="9123">Sanki aralarında yolculuk yapar gibiydi. </st><st c="9164">Döndüğünde, olduğundan zinde, olduğundan genç görünüyordu.</st></p>
			
			<p><st c="9222">Efdal kalktığında, kadındaki bu değişimi görmedi. </st><st c="9273">Çevreyi dolaşma bahanesiyle uzaklaştı kamp yerinden. </st><st c="9326">Döndüğünde, kadının ona yolluk hazırladığını gördü.</st></p>
			<p><st c="9377">“Yola çık. </st><st c="9389">Yeterince eğlendin. </st><st c="9409">İşinin ve ailenin başına dön. </st><st c="9439">Kayıplarını geri getiremezsin, ama belki bir gün asla kaybetmediğini anlarsın,” dedi.</st></p>
			<p><st c="9524">Efdal epey bir yol gittikten sonra, Anahit’in yanına geri döndü. </st><st c="9590">Öğrenmezse rahat etmeyeceğini biliyordu.</st></p>
			<p><st c="9630">“Benden nefret etmiyor musun? </st><st c="9661">Beni lanetlemedin mi?” diye sordu.</st></p>
			<p><st c="9695">Kadın kahkahalarla güldü. </st><st c="9722">Dişlerinin pırıl pırıl ve tam takım olması, nedense korkuttu Efdal’i.</st></p>
			<p><st c="9791">“Hiçbir zaman dinlemedin ki! </st><st c="9821">Ama bileceksin. </st><st c="9837">O sana anlatacak. </st><st c="9855">Senin kâbusun şimdi seni bekliyor. </st><st c="9890">Sakın unutma Efdal; onu sen yarattın, yine sen değiştireceksin. </st><st c="9954">Korkuyla yaşanmaz Efdal, korkuyla yaşanmaz. </st><st c="9998">Hemen git. </st><st c="10009">Yoksa mayın tarlası seni biçecek.”</st></p>
			<p><span epub:type="pagebreak" title="245" id="page245"></span><st c="10043">Efdal gitti. </st><st c="10057">Başka bir kaçakçı grubuyla sınırı geçti. </st><st c="10098">Türkiye topraklarına ayak bastıktan hemen sonra, arkalarından gelen diğer kaçakçı grubunun mayınlara bastığını bilemedi.</st></p>
			<p><st c="10218">Eve dönüş her zaman olduğu gibi kısaydı. </st><st c="10260">Kimseye gelişini haber vermemişti.</st></p>
			<p><st c="10294">İstanbul’da kar vardı, ama rüyasındaki kadar değil... </st><st c="10349">Çocukları eğlendiren cinsten, tadımlık bir kardı.</st></p>
			<p><st c="10398">Yine de rüyası gerçeğin ta kendisiydi.</st></p>
			
			
			
			
			
			
			</article>
  <div id="charCountTotal" value="10437"></div></body>
</html>
