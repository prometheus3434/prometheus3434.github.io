<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Peri Efsa</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter32">
<article>
			<figure>
				<span epub:type="pagebreak" title="356" id="page356"></span>
				<img src="image/32.png" alt="OTUZ İKİ" /><st c="0"></st>
			</figure>
			
			
			
			
			
			<p><st c="10">Nagehan hastaneden, tabii yine felçli çıkıp, odasına ve derdini anlatamadığı için tabii ki kurtulamadığı Fazilet Hemşire’sine döndü. </st><st c="143">Torunu Peri Efsa’nın bir türlü bulunamadığını, evde kapalı kapılar ardında olanları, mahalle dedikodularını, hizmetçilerin gönül maceralarını, hatta Fazilet’in çocukluğunu, gençliğini, boşadığı üç kocasını hep onun yüksek sesli “düşüncelerinden” öğrendi. </st><st c="398">Bu sayede kocasının ne denli ustalıkla yalan söyleyebildiğini de anlamış oldu. </st><st c="477">Efdal ona günlük gazeteleri okurken, yeri gelmiş gibi Peri’nin hastaneden haberlerini veriyordu. </st><st c="574">Güya Belma geçen hafta gidip görmüş, durumunda bir değişiklik yokmuş. </st><st c="644">Ama doktorlar umut kesilmemesini söylüyorlarmış. </st><st c="693">Hemen akabinde tefrika romanın o günkü bölümünü okumaya başlıyordu. </st><st c="761">Nagehan, onu korumak adına söylendiğini bildiği halde, bu yalanlara karşı çıkamadığı için dertlenirken, o romanlardan tek bir cümleyi bile aklında tutamıyordu.</st></p>
			<p><span epub:type="pagebreak" title="357" id="page357"></span><st c="920">Belma da, çenesini tutması şartıyla annesini daha sık ziyaret eder olmuştu. </st><st c="997">Neredeyse her gün. </st><st c="1016">Önce haftada bir iki günken, giderek daha fazla, geceleri de eski odasında kalmaya başladı. </st><st c="1108">Efdal Refik’in, “Nişantaşı’nda evler epey rağbet görüyor, seninkini de kiraya mı versek?” diye takılmasının altındaki imayı ne Belma ne de Nagehan çözebildi. </st><st c="1266">Köşke dönüş yapmasını mı istiyordu, yoksa çekip evine gitmesini mi? </st><st c="1334">Efdal’den başka umursayan yoktu zaten.</st></p>
			<p><st c="1372">Efdal Refik ailesinin başına gelenlerden de kimsenin haberi yoktu. </st><st c="1440">Ailenin olayı örtbas etmek istemesi biraz olayın utancından, biraz da Mümtaz Türkmenoğlu’nun politika ve iş bağlantılarını sekteye uğratma korkusundandı. </st><st c="1594">Yazılan ve yayılan hikâye, Peri Efsa’nın hastaneden taburcu olduğu ve ânında ortadan kaybolduğuydu. </st><st c="1694">Aramalar, onun nereye gitmiş olduğunu merak ettikleri içindi. </st><st c="1756">Büyük ihtimalle torunları, onu hastaneye yatırdıkları için aileye öfkeliydi. </st><st c="1833">Gençti, anlaşılır bir durumdu, ama bu ondan vazgeçmeleri anlamına gelmiyordu.</st></p>
			<p><st c="1910">Elbette böyle bir yalanla sonuç almaları mümkün olmadı. </st><st c="1967">Ancak, ailenin dedikodusunun fazlaca yapılmamasının en önemli nedeni asıl haber kaynaklarının Belma olmasıydı. </st><st c="2078">Son olaydan sonra sosyal çevresinden geri çekilmiş, bilinmedik âlemlere yelken açmıştı.</st></p>
			<p><st c="2165">Nagehan, Belma’yla ilgili haberleri de Fazilet’ten aldı. </st><st c="2223">Efdal uyumak için üst kata çekildiğinde, Fazilet de hemen kendi portatif yatağını hazırlamaya girişiyordu; iş yaparken de sesli düşünüyordu. </st><st c="2364">İşte o yayınlardan </st><span epub:type="pagebreak" title="358" id="page358"></span><st c="2383">öğrendi kızının sosyal hayatının artık büyücüler, falcılar ve şifacılarla renklendiğini... </st><st c="2474">İstanbul’dakileri bitirip Anadolu’ya açılmaya karar verdiğini... </st><st c="2539">Bunlara katlanıyordu Nagehan. </st><st c="2569">Kadının hınzır, iğneli yorumlarını eğlenceli bile buluyordu.</st></p>
			<p><st c="2629">O geceye kadar... </st><st c="2648">Fazilet, ışığı kapatıp iyi geceler dileyerek yatağına yattı. </st><st c="2709">Beş dakika geçmeden yayına başlamıştı mırıl mırıl: “Bakalım kim gelecek bu gece yarısı, yoklamaya... </st><st c="2810">Beni mi yokluyorlar, ihtiyarı mı, belli değil. </st><st c="2857">Tavşan gibi uyurum ben, yoksa nasıl bunca yıl hemşirelik yaparım! </st><st c="2923">Çıt çıksa duyarım. </st><st c="2942">Ayıp denen şeyden de haberleri yok! </st><st c="2978">Nasıl sinsi girdiyse içeri... </st><st c="3008">Hiç kapı sesi falan duymadım. </st><st c="3038">Ama Allah ayaklarına dolandırdı işte. </st><st c="3076">Boğazım gıcık yaptı da uyanıverdim. </st><st c="3112">Hizmetçilerden biri değildi. </st><st c="3141">Onlar top patlasa uyanmaz zaten... </st><st c="3176">Ne işleri var burda? </st><st c="3197">Tanıdık da geldi ama...” Fazilet uyuyakaldı.</st></p>
			<p><st c="3241">Nagehan sabaha dek bekledi. </st><st c="3270">Gelenin Peri Efsa olduğuna o kadar emindi ki, onu almaya geldiğinde uykuda olmak istemiyordu. </st><st c="3364">Gün ışıdı. </st><st c="3375">Peri Efsa gelmedi. </st><st c="3394">Nagehan o an kararını vermişti: Fazilet’ten, bu yalancı, bunak gevezeden kurtulacaktı.</st></p>
			<p><st c="3480">Çıkarabildiği tüm sesleri ve sarsak el kol hareketlerini kullanarak, Fazilet’i istemediğini anlatabildi kocasına. </st><st c="3595">Karısının yıllar sonra kendisi için bir şey istemesi heyecanlandırdı Efdal’i. </st><st c="3673">Demek ki, o yataktaki yığınla yastıktan bir farkı vardı hâlâ karısının.</st></p>
			<p><st c="3744">Bir saat sonra tüm eş dost aranmış, haber salınmıştı herkese. </st><st c="3807">Şansı yaver gitti. </st><st c="3826">Uzak bir tanıdığın tanıdı</st><span epub:type="pagebreak" title="359" id="page359"></span><st c="3851">ğı, Almanya doğumlu, Alman eğitimli, en az bir Alman kadar kuralcı ve azimli Ümran Çelik’le anlaşmaya varıldı. </st><st c="3963">Ama Fazilet’i emekliye ayırmak pek kolay olmadı. </st><st c="4012">Hizmetlerinden ötürü teşekkür edip küçük bir de ikramiye verirse işlerin hallolacağını düşünmüştü Efdal. </st><st c="4117">Fazilet’in meslek aşkını dikkate almamıştı. </st><st c="4161">Beklenmedik habere çok gücenmişti ve mesleğine hakaret kabul etmişti kadın. </st><st c="4237">Masanın üzerinde kaldı ikramiye zarfı... </st><st c="4278">Fazilet çantasını kucağına aldı ve karıştırmaya başladı. </st><st c="4335">İşte o kırılma ânında Efdal, Fazilet’le Nagehan arasındaki soruna tanık oldu.</st></p>
			<p><st c="4412">“Ya, işte böyle Fazilet. </st><st c="4438">Yıllarca didinirsin, boklarını temizler, paklar, bebek gibi bakarsın... </st><st c="4510">sonra... </st><st c="4519">genç biri daha iyi olurmuş. </st><st c="4547">Bana da yazıkmışmış. </st><st c="4568">Belimin ağrıdığını bile söylemedim. </st><st c="4604">Nerden biliyorlar? </st><st c="4623">Nereye gideceğim şimdi? </st><st c="4647">Zuhal’in kızı, o beceriksiz ayyaş kocasını, üç veledini de alıp yerleşti eve. </st><st c="4725">Bir iş bulana kadar sığıntı gibi oralarda...”</st></p>
			<p><st c="4770">Efdal, bunların kendisi duysun diye dillendirildiğini varsayıp biraz bozulmuştu ama, kadının gelecek kaygısına da içi sızladı. </st><st c="4898">“Fazilet Hanım, kalacak yeriniz yoksa, bir iş bulana kadar burda kalabilirsiniz,” dedi bütün içtenliğiyle.</st></p>
			<p><st c="5004">Fazilet’in tepkisi oldukça sert oldu. </st><st c="5043">“Ne münasebet efendim! </st><st c="5066">Aç mıyım, açıkta mıyım? </st><st c="5090">Çok şükür evim de var, barkım da.” Yine çantasına döndü. </st><st c="5147">O çantada ne aradığını çok merak etti Efdal. </st><st c="5192">Zarfı almayı geciktirirse, vazgeçeceğini mi sanıyordu?</st></p>
			<p><span epub:type="pagebreak" title="360" id="page360"></span><st c="5246">Fazilet söylenmeye devam etti. </st><st c="5278">“O nemrut suratlı kızının yüzünden oldu. </st><st c="5319">Oraya buraya habire muskalar, büyülü zıkkımlar sıkıştırdı. </st><st c="5378">Olacağı buydu. </st><st c="5393">Sonunda benim başımı yedi. </st><st c="5420">İnşallah bunların da başını yer!”</st></p>
			<p><st c="5453">“Hâlâ yapıyor mu?” diye kaygılı sordu Efdal.</st></p>
			<p><st c="5498">“Kim? </st><st c="5505">Ne yapıyor?”</st></p>
			<p><st c="5517">“Belma... </st><st c="5528">muska mı saklıyor?”</st></p>
			<p><st c="5547">“Efdal Bey, ben hasta bakarım. </st><st c="5579">Aile işlerine karışmam. </st><st c="5603">Kimin ne yaptığı beni ilgilendirmez. </st><st c="5640">Kimse hakkında konuşmam.”</st></p>
			<p><st c="5665">Efdal o an anladı işin aslını. </st><st c="5697">Kadın radyo gibi yayın yapıyordu ve zerre kadar farkında değildi. </st><st c="5763">Müdahale edemediği bilgiler fazla gelmişti karısına.</st></p>
			<p><st c="5815">Fazilet, çantasında ikramiye zarfına uygun bir yer buldu sonunda ve gitti.</st></p>
			
			<p><st c="5890">Efdal’in ilgisi Belma ve marifetlerine yöneldi. </st><st c="5939">Önce karısının odasını, kızının odasını, hatta kendi çalışma odasını sıkı bir aramadan geçirdi. </st><st c="6035">Eli boş çıkmadı. </st><st c="6052">Bulduğu bütün muskaları, garip şekilli tılsımları, çaputlara bağlanmış süpürge saplarını çalışma masasının üzerine koyup Belma’ya baktı. </st><st c="6189">Kızı, ganimetlere dikmişti gözünü. </st><st c="6224">Hangilerinin bulunup hangilerinin babasının hasadından kurtulduğunu saptadı çabucak.</st></p>
			<p><st c="6308">“Evet?” dedi Efdal.</st></p>
			<p><st c="6328">“Zararlı şeyler değil baba. </st><st c="6357">Nazar için, kötülükten korunmak için. </st><st c="6395">Öyle işte...”</st></p>
			<p><st c="6408">“Hangi kötülükten koruyacak bizi?”</st></p>
			<p><span epub:type="pagebreak" title="361" id="page361"></span><st c="6443">“Her şeyden... </st><st c="6459">Kem gözlerden.”</st></p>
			<p><st c="6474">“İntikam almak isteyenlerden de korur mu?” Sesine kinaye, alay sindirmemeye çalışıyordu Efdal.</st></p>
			<p><st c="6569">Belma heyecanla, “Zaten babacığım kem göz dediğin nedir? </st><st c="6627">Haset, çekememezlik, intikam da var tabii.”</st></p>
			<p><st c="6670">“Kim bizden intikam almak ister ki?”</st></p>
			<p><st c="6707">Belma dudaklarını ısırdı, ama kendini kontrol aşamasını çoktan geçmişti; lafını esirgemek için değildi dudaklarını ısırması, düşündüklerini sıraya koymaya çalışıyordu.</st></p>
			<p><st c="6875">“Baba... </st><st c="6885">Kim nasıl yaptı bilmiyorum ama, birileri benim ya da bizim –emin değilim, ben kimseye kötülük etmem, düşünmem bile bilirsin– Mümtaz’la evlendiğim zaman ya da hamile kaldığım zaman büyü yaptı.”</st></p>
			<p><st c="7077">Kendi doğumuyla başlamadığı için şanslı olduğunu düşündü Efdal. </st><st c="7142">Kötülük yapma payesini de kendisine bıraktığının farkındaydı tabii.</st></p>
			<p><st c="7209">“İkizleri doğurduğum günü hatırlıyorsun, değil mi baba? </st><st c="7266">İçimi parçaladı. </st><st c="7283">Nerdeyse ölüyordum! </st><st c="7303">Her şeye rağmen... </st><st c="7322">sevmeye çalıştım. </st><st c="7340">İnan, çok çabaladım. </st><st c="7361">Ama ne zaman ona yaklaşsam, o kara gözlerini bana dikti. </st><st c="7418">Domuz gibi baktı. </st><st c="7436">İnan baba, tüylerim diken diken oluyordu o küçük şeytanı gördüğümde. </st><st c="7505">Ama o zamanlar üstüne kondurmadım tabii... </st><st c="7548">şeytan olduğunu. </st><st c="7565">Şimdiki aklım olsaydı–”</st></p>
			<p><st c="7588">“Ne yapardın?”</st></p>
			<p><st c="7603">“Doktorlarla oyalanacağıma, nefesi kuvvetli hocalara götürürdüm. </st><st c="7669">Çok gençtik tabii, Mümtaz da, ben de </st><span epub:type="pagebreak" title="362" id="page362"></span><st c="7706">anlamadık, görsek bile... </st><st c="7732">aldırmadık!”</st></p>
			<p><st c="7744">“Bu hocaları... </st><st c="7761">Mümtaz mı buluyor sana?” Eski damadının aniden mi, yoksa yavaş yavaş mı geliştiğini anlayamadığı dindarlığı onun da kulağına gelmişti. </st><st c="7896">Tarikatlarla sıkı fıkı ilişkileri de...</st></p>
			<p><st c="7935">“Evet baba. </st><st c="7948">Kızını bulmak için elinden geleni yaptı. </st><st c="7989">Neyse, evlerden uzak olsun!” Kulak çekildi, masaya tık tık vuruldu. </st><st c="8057">Efdal dişlerini sıktı. </st><st c="8080">Sakinleşmeye çalıştığını Belma asla fark etmedi, çünkü masaya vururken gözü yine babasının topladığı muskalara ilişmişti. </st><st c="8202">Onları yeniden yerleştirmeliydi.</st></p>
			<p><st c="8234">“Uğursuz şey! </st><st c="8249">Mümtaz’ın yüzündeki lekeyi gördün, değil mi baba? </st><st c="8299">Nasıl oldu dersin? </st><st c="8318">Hani Ankara’ya gitmişti ya, o sarı kızla, adı neydi? </st><st c="8371">Neyse işte, o sırada yapışmış boynuna o leke. </st><st c="8417">Şimdi habire yürüyor. </st><st c="8439">Yürüyor baba, düşünebiliyor musun? </st><st c="8474">Birkaç yıla kalmadan yüzü kapkara olacak! </st><st c="8516">Babasını yaktı! </st><st c="8532">Ama asıl beni yaktı baba! </st><st c="8558">Canımı yaktı. </st><st c="8572">Kalbimi kavurdu. </st><st c="8589">Kupkuru bıraktı içimi. </st><st c="8612">Biricik oğlumu öldürdü!” Sermet hemen o an ölmüş gibi ağlamaya başladı.</st></p>
			<p><st c="8683">Efdal de o an koptu bu monologtan. </st><st c="8719">Kızı bir sisin ardında kaldı. </st><st c="8749">Hiçbir şey düşünemedi. </st><st c="8772">Kızının hezeyan içinde anlattıklarına, sis şekil veriyordu. </st><st c="8832">Efdal hiçbir duygu katmadan izliyordu sadece. </st><st c="8878">O günden sonra Belma’yı hep o sisin ardında gördü. </st><st c="8929">Net olarak görmeye tahammülü olsaydı, bakışlarındaki deliliği daha erken fark edebilirdi. </st><st c="9019">Fark etseydi tedavisi için çaba gösterir miydi? </st><st c="9067">Bu soruyu kendisine hiç sormadı.</st></p>
			<p><span epub:type="pagebreak" title="363" id="page363"></span><st c="9099">Delilik teşhisini adlı adınca koyan, eve geldiği günden itibaren kendini ailenin beden ve ruh sağlığını düzeltmeye adayan Ümran Hemşire oldu. </st><st c="9242">İlk ele aldığı Nagehan’dı. </st><st c="9269">Yıllarca sağa, sola çevrilmesinin dışında hiç egzersiz yaptırılmamasını anlayamadı. </st><st c="9353">O kadar çok sordu ki, “Ne yaptılar ona?” diye ve o kadar çok, “Hiçbir şey,” cevabını aldı ki, sorunun kendi kıt Türkçe’si olmadığına ikna oldu. </st><st c="9497">“Yarından itibaren başlıyoruz,” dedi.</st></p>
			<p><st c="9534">Nagehan kendini kukla gibi hissetti, Ümran’ın elinde. </st><st c="9589">Bacakları havaya kaldırılıyor, dizleri bükülüyor, kolları rüzgâr gülü gibi fır fır döndürülüyordu. </st><st c="9688">Ama en sevdiği, masaj saatleriydi. </st><st c="9723">Acı duymadı. </st><st c="9736">Günler sonra daha iyi soluk aldığını fark etti.</st></p>
			<p><st c="9783">Efdal de, yüzünde sabit bir gülümsemeyle izliyordu ilk günler. </st><st c="9847">Sonraları karısının egzersiz saatlerinde kendine zaman ayırmaya karar verdi. </st><st c="9924">Bahçeyi keşfetti. </st><st c="9942">Onun yaşam seyrine bakıldığında, kendi çapında bu, Amerika kıtasının keşfi kadar önemliydi. </st><st c="10034">Karısına geceler boyu okuyabileceği yeni kitapları olmuştu artık. </st><st c="10100">İlk maydanozunu yetiştirdiğinde eve yeni bir bebek gelmiş gibi sevindi.</st></p>
			<p><st c="10171">Meyve kasasından yapılan maydanoz tarhını kaptığı gibi karısına götürdü. </st><st c="10245">Egzersiz saatiydi... </st><st c="10266">Yüzüstü yatan Nagehan’ın görebilmesi için eğildiği sırada nerdeyse burnunun ucuna gelenlerle irkildi. </st><st c="10368">Komodinin üstünde yine üçgen sarılı kumaşlardan muskalar vardı. </st><st c="10432">Ümran’la bakıştılar.</st></p>
			<p><st c="10452">Girizgâha bile gerek görmedi Ümran. </st><st c="10489">“Efdal Bey, kı</st><span epub:type="pagebreak" title="364" id="page364"></span><st c="10503">zınız Belma ya ciddi bir depresyonda ya da bilmediğim bir nedenle hezeyan halinde. </st><st c="10587">Uzman değilim, tam olarak nesi olduğunu söyleyemem, ama toplum içinde dolanıp aileniz hakkında ileri geri konuşmasını engellemek zorundasınız. </st><st c="10730">Yatağın altına koyduğu şeylere de bir anlam veremedim. </st><st c="10785">Tedaviye ihtiyacı var,” dedi.</st></p>
			<p><st c="10814">Efdal Refik için bu kadarı yetti. </st><st c="10849">Kızını, kendi rızasıyla odasına kapattı. </st><st c="10890">İkna etmesi güç olmamıştı. </st><st c="10917">Bulduğu tüm tılsımları, muskaları, okunmuş su şişelerini odasına yığdı ve dünyanın en güvenli yerinin o oda olduğunu söyledi. </st><st c="11043">Belma perdelerini çekti, muskalarını yerleştirdi, okunmuş üflenmiş tuzlarını canlıların girebileceği her deliğin önüne serpti, tütsülerini yaktı ve oturdu.</st></p>
			<p><st c="11198">Uzman, günler sonra geldi. </st><st c="11226">Duruma baktı, bir iki saat sohbet etti. </st><st c="11266">Babaya, evde tedaviyi uygun bulup bulmadıklarını sordu, ilaçlarını yazıp gitti. </st><st c="11346">Belma o günden sonra, ilaç şişeleri ve arada sırada telefon edip eve çağırdığı falcılar, muskacılar, tılsımcılardan başka ziyaretçisi olmadan o odada, kendi kendine konuşarak yaşadı.</st></p>
			
			<p><st c="11528">Peri Efsa’nın buhar olup havaya karışmasının ve herkesin, bir gün çıkıp geleceğine dair umut taşıdığını söylemesinin üzerinden iki yıl geçti. </st><st c="11671">İstanbul’un erguvanlarla mora boyandığı bir bahar günü kapı çaldı. </st><st c="11738">Karısının odasında bahçe kitaplarını karıştıran Efdal’e tınısı bir garip gelmişti bu zilin.</st></p>
			<p><st c="11829">Toprak ve bitkilerle haşır neşir olduktan sonra ken</st><span epub:type="pagebreak" title="365" id="page365"></span><st c="11881">disini daha hassas hissediyordu artık. </st><st c="11921">Mantığını olay gerçekleştikten sonra kullanmayı, olay öncesi sezgilerine kulak vermeyi öğrenmişti sanki. </st><st c="12026">Hizmetçinin kapıya giden ayak seslerini yavaş bulup sinirlendi içten içe. </st><st c="12100">Dayanamayıp, kimin geldiğini görmek için ayaklandı ve oda kapısını açtığında, hizmetçi konuğuyla birlikte kapının önündeydi.</st></p>
			<p><st c="12224">Öylece kalakaldı Efdal. </st><st c="12249">Hizmetçi, konuğun adını söylemese nasıl sesleneceğini bilemeyecekti.</st></p>
			<p><st c="12317">“Sümbül Hanım, Nagehan Hanım’ı görmeye gelmiş–”</st></p>
			<p><st c="12365">Lafını bitiremeden, Efdal yanından geçip genç kadını çoktan kucaklamıştı. </st><st c="12440">İçeriye, o herkesin adım atamadığı odaya aldı Sümbül’ü.</st></p>
			<p><st c="12495">Ümran’ın çalışkanlığı ve azmi sayesinde artık arkasında kırlentleriyle, ipek gecelikleriyle oturabilen Nagehan, hâlâ biraz sarsak kollarını uzattı Sümbül’e... </st><st c="12655">Sevinç nidaları çıkıyordu gırtlağından. </st><st c="12695">İki kadın sarılıp uzun uzun ağlaştılar. </st><st c="12735">Geçen yıllara, ortak özlemlere, kavuşma sevincine ve hayatın acılarına dairdi gözyaşları. </st><st c="12825">Efdal onlar kadar özgür olmadığı için yutkunmakla yetindi. </st><st c="12884">Neden sonra ayrılıp başlarından geçenleri takas ettiler.</st></p>
			<p><st c="12940">Sümbül’ün onlara anlattığı: “Müşterilerimin çoğu İstanbul’dan gelip gidiyorlardı. </st><st c="13023">Çok ısrar ettiler, ben de atölyemi taşımak zorunda kaldım. </st><st c="13082">Altı ay oldu buralara geleli. </st><st c="13112">Ama atölyenin yerleşmesi, işçi bulmak, ev falan derken... </st><st c="13170">Sizi hemen arayamadım. </st><st c="13193">Ama aklım hep sizdeydi...”</st></p>
			<p><span epub:type="pagebreak" title="366" id="page366"></span><st c="13219">Söyleyemediği; Peri Efsa’yla birlikte köşkten Ankara’ya postalandıklarında, Sümbül’ün İstanbul olarak bildiği çevredeki iki üç sokak ve sadece bir kez gördüğü Kapalıçarşı’ydı. </st><st c="13396">İhtiyacı olanı ya da birilerinin ihtiyacı vardır diye karar verdiklerini yine onlar alıp gelirlerdi. </st><st c="13497">Yazlık üç, kışlık üç elbise, iki hırka, bir yelek, yazlık ve kışlık birer pabuç ve bir terlikle geçmişti hayatı. </st><st c="13610">Yıllar sonra, İstanbul’u ilk kez görüyordu şimdi. </st><st c="13660">Korkmuştu. </st><st c="13671">Belli etmemişti ama çok korkmuştu. </st><st c="13706">Neyseki yıllar içinde edindiği dostları vardı, bütün işlerine koşturmuşlardı. </st><st c="13784">Her şey su gibi akıp yolunda gitmişti.</st></p>
			<p><st c="13822">Efdal zaman içinde karısının çıkardığı sesleri kelimelere tercüme etmeyi başarmıştı. </st><st c="13908">“Ev tuttuğun için sana gücendiğini söylüyor. </st><st c="13953">Haklı. </st><st c="13960">Burası senin evin, neden hemen bize gelmedin?”</st></p>
			<p><st c="14006">Mahcup bir gülümsemeyle dile getirilmeyen tüm duygular mühürlendi, kapatıldı. </st><st c="14085">Selim’i değil, oğlunu anlattı Sümbül. </st><st c="14123">Doktorları ve onlara acıyan herkesi nasıl yanıltarak, yapamaz denilen her şeyi yapmayı başaran, hayatının ışığı, sevgi dolu oğlu Gülbey’i. </st><st c="14262">Artık ona yardım ediyordu atölyede, harika boncuk işi yapıyor, payetleri o işliyordu. </st><st c="14348">Oğlunu anlatırken ışıkla çevrelenmiş gibiydi.</st></p>
			<p><st c="14393">Nagehan ve Efdal, en kısa sürede oğlunu da getirmesi için ısrar ettiler.</st></p>
			<p><st c="14466">“Genç insan sesi duymayalı çok oldu,” dedi Efdal. </st><st c="14517">Sözün bittiği yerdi. </st><st c="14538">Sorulmayan soruların cevapları gözlerde arandı...</st></p>
			<p><span epub:type="pagebreak" title="367" id="page367"></span><st c="14587">Efdal o kendi payına düşen cevabı kapı önünde onu uğurlarken verebildi. </st><st c="14660">“Hâlâ haber yok. </st><st c="14677">Elimden gelse... </st><st c="14694">Şehir şehir, köy köy gezip arardım.” Eller birbirine kenetlenmiş, ayrılamıyorlardı bir türlü. </st><st c="14788">“Bizi ihmal etme Sümbül, Nagehan’ın sana ihtiyacı var. </st><st c="14843">Benim de... </st><st c="14855">Peri’nin emanetisin sen bize. </st><st c="14885">Cemile... </st><st c="14895">Cemile diyecektim. </st><st c="14914">Sen, Peri’nin annesinden daha çok sevdiğiydin.”</st></p>
			<p><st c="14961">“Onu çok özledim,” diyebildi Sümbül. </st><st c="14999">“Rüyamda görmek bile yetmiyor.”</st></p>
			<p><st c="15030">Efdal’in canı yandı. </st><st c="15052">Hiç onun rüyasına girmemişti Peri’si... </st><st c="15092">Yutkundu, “Ben ona o kadar haksızlık yaptım ki...” dedi ve sustu. </st><st c="15158">Neden sonra elini bırakırken, “Hatamı telafi etmek için yapmak istediklerim var. </st><st c="15239">Sensiz yapamam. </st><st c="15255">En kısa zamanda gel, konuşalım,” dedi.</st></p>
			</article>
  <div id="charCountTotal" value="15293"></div></body>
</html>
