<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Peri Efsa</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
<article>
			<figure>
				<span epub:type="pagebreak" title="57" id="page57"></span>
				<img src="image/5.png" alt="BEŞ" /><st c="0"></st>
			</figure>
			
			
			
			
			
			<p><st c="11">İkizler üç yaşına girdiğinde, dünyadaki insan hasadı sona ermişti. </st><st c="78">Hep daha fazlasını arzulayan güç, sonunda ona direnecek gücü de yaratmış ve yenik düşmüştü. </st><st c="170">Yeni kuşaklar, duyarlı anneler tarafından “elindekiyle yetin, başkasına ait olana göz dikme” öğütleriyle büyütülseler bile, yetişkinlerden yayılan açlık, ölüm korkularını algılayıp dünyaya tutunma şifresini “yaşamak için saldır” diye çözdüler. </st><st c="414">Ve ikinci büyük savaşın sonunda kaybeden insanlık oldu.</st></p>
			<p><st c="469">Dünya bir daha asla eskisi gibi olmayacaktı.</st></p>
			<p><st c="514">Fırınların ve toplama kamplarının varlığı gözler önüne serilince, savaşın “uzaklarda bir yerlerde ve sadece üniformalılar arasında” olduğunu sanan romantiklerin yüreği ağzına geldi. </st><st c="697">İnsana, insan bedenine ve ruhuna neler yapılabileceğini öğrenmek hiç iyi gelmedi insanlığa. </st><st c="789">İçlerindeki canavarı keşfetmek onları çok korkuttu. </st><st c="841">Ve çok korkan insanların, şiddetin sınırları</st><span epub:type="pagebreak" title="58" id="page58"></span><st c="885">nı merak edeceğini ve onu aşmaya çalışacağını kimse bilmiyordu. </st><st c="950">Savaş, kılık değiştirerek, cephelerin ötesine, sokaklara indi, gündelik hayatta yaşamaya başladı. </st><st c="1048">Dünya eskiden olduğu gibi zarif, kültürlü ve estetik görünmeyecekti. </st><st c="1117">Belki de hiç öyle olmamıştı. </st><st c="1146">Acı çekmekten, bir gün aniden tepelerine inmesi muhtemel bir atom bombasının onları eritmesinden korkan insanoğlu, dünya atmosferini paylaşan diğer tüm canlı türleri gibi, içgüdüsel bir davranışla biteviye üremeye başladı. </st><st c="1369">Her şeye aç benliklerini ve bedenlerini doyurmayı başaramayan kuşaklar, miras olarak, açgözlülüklerini bıraktı sonraki kuşaklara.</st></p>
			<p><st c="1498">Oysa ikinci büyük savaş bittiğinde, görünürde sadece umutlar vardı. </st><st c="1567">İyi niyetler ve dileklerle karşılanıyordu her sabah. </st><st c="1620">Uzun süren kâbusun sona erdiğine kendilerini inandırmak içindi belki tüm sevinçli gösteriler.</st></p>
			<p><st c="1713">Adil bir dünya yaratmaya çalışanlar, hoşgörü ve merhametin yok olduğunu göremedi. </st><st c="1796">Hoşgörü ve merhamet, Efdal Refik’in köşkünden de elini eteğini çekiyordu. </st><st c="1870">Bu öylesine yavaş bir çekilişti ki, fark etmek ve önlem almak olanaksızdı. </st><st c="1945">Doğa, boşluğu sevmediği için, yitirilen her şeyin yeri karşıtıyla dolduruluyordu bu gezegende.</st></p>
			<p><st c="2039">Efdal Refik’in köşkünde de kural değişmedi, şiddetin baş gösterdiği ilk olay, şarap gibi tatlı bir bahar günü yaşandı. </st><st c="2159">Çocuklar bahçede doğayı elleyerek, tadarak, koklayarak, kopararak keşfediyorlardı. </st><st c="2242">Bahçenin en uç köşesinde, evden ve gözlerden uzak olduğu için doğanın ellerine bırakılmış yerde, alabildiğine özgür yetiş</st><span epub:type="pagebreak" title="59" id="page59"></span><st c="2363">miş otların arasında kendilerini kaybetmişlerdi. </st><st c="2413">Sümbül her zamanki gibi gözünü üstlerinden ayırmıyordu. </st><st c="2469">Cemile’nin onu çağırdığını duyduğu zaman, çocukları da bahçenin, evden görebileceği, yakın bir yerine çekip götürmeyi düşündü ama, o sarı çiçek öyle ilgilerini çekmişti ki, kıyamadı. </st><st c="2652">Sümbül şimşek hızıyla gidip dönmeyi umarak uçup gitti yanlarından ve ilk önemli keşiflerinde ikizlerin yanında olamadı.</st></p>
			<p><st c="2771">Çalıların arkasında duydukları ince sızlanmaya yöneldi çocuklar. </st><st c="2837">Gördükleri şey onları çok heyecanlandırdı.</st></p>
			<p><st c="2879">“Köpeek!” diye sevinçle bağırdı Efsa.</st></p>
			<p><st c="2917">“Benim o!” dedi Sermet. </st><st c="2942">Köpeğe doğru giderken Efsa donup kalmıştı.</st></p>
			<p><st c="2984">“Dokunma!” diye bağırdı kardeşine.</st></p>
			<p><st c="3019">“Niyeymiş? </st><st c="3031">Benim o. </st><st c="3040">İlk ben gördüm,” diye itiraz etti Sermet.</st></p>
			<p><st c="3081">“Bak!”</st></p>
			<p><st c="3088">“Iyy, tükürükleri akıyor.”</st></p>
			<p><st c="3115">“O hasta.”</st></p>
			<p><st c="3126">“Belki açtır. </st><st c="3141">Anneme söyleyeceğim. </st><st c="3162">Yemek versin,” deyip, eve doğru paytak paytak koşmaya başladı Sermet.</st></p>
			<p><st c="3231">Peri Efsa, yaşam ve ölüm arasındaki çizginin önünde durduğunu, belediye marifetiyle yaratılmış bir can çekişmeye tanık olduğunu bilmeden, acı çeken hayvanın boynuna elini koydu. </st><st c="3410">Hayvan kıpırdayıp itiraz edemeyecek kadar sertleşmişti. </st><st c="3466">Sadece bir inilti yükseldi boğazından. </st><st c="3505">Hayvandan çıkan ışıklı bir kordon gördü. </st><span epub:type="pagebreak" title="60" id="page60"></span><st c="3546">Onu izledi ve az ötedeki çalılarda köpeğin hafif pırıltılı, bulutsu kopyasının bir şeyler arandığını fark etti. </st><st c="3658">Oysa aradıkları orda değildi. </st><st c="3688">Köpeğin ruhu ona bakıldığının farkına varıp döndü. </st><st c="3739">Sese ya da herhangi bir dile ihtiyaç olmayan iletişimleri başladı. </st><st c="3806">Birbirlerine sevgi gönderdiler. </st><st c="3838">Peri Efsa, diğer çalının dibinde onu bekleyen ışık yumağı bebeklerini gösterdi.</st></p>
			<p><st c="3917">“Git. </st><st c="3924">Hadi git,” dedi.</st></p>
			<p><st c="3940">Elinin altındaki köpeğin kasıldığını, karşısında duran köpeğin ışıklı kordonu kopartıp sevinçle bebeklerine koşarak, o ışıklı yumakla birlikte yok olduğunu gördü. </st><st c="4104">İçindeki yoğunluk bittiği an, Sermet’in çığlığı kulağının dibinde patladı.</st></p>
			<p><st c="4178">“Annee! </st><st c="4187">Köpeğimi öldürdü!”</st></p>
			<p><st c="4205">Az önce oğlunun bulduğu pire torbasından nasıl kurtulacağını düşünüp Sermet’in peşine zoraki takılan Belma, birden yeni bir sorunla burun buruna gelmişti. </st><st c="4361">Gördüğü şey, iğrenç bir köpek leşinin boğazına yapışmış kızıydı. </st><st c="4426">Hepsinden daha dehşet verici olansa, kendini yerlere atmış avaz avaz tepinen oğluydu. </st><st c="4512">İşte bu dayanılmaz sahneyi yaratan, buz gibi ifadesiz suratıyla kendine bakan şu küçük caniydi.</st></p>
			<p><st c="4607">“Ne yaptın?” diye kızın üstüne atlayıp sarsarak, cesetten ayırdı elini ve sonra ne Tanrı’nın yarattığını düşündü, ne de kendisinin doğurduğunu.</st></p>
			<p><st c="4751">Cemile, Sümbül ve Nagehan bahçenin ucunda kopan kıyamet kulaklarına ulaştığında her şeyi bırakıp koşarak geldiler ve Belma’nın elinden Peri Efsa’yı aldılar.</st></p>
			<p><span epub:type="pagebreak" title="61" id="page61"></span><st c="4908">Sümbül kızı hemen kaptı, göğsüne bastırarak o cehennemden uzaklaştırdı. </st><st c="4981">Orda ne olduğunu bile öğrenmek istemedi. </st><st c="5022">Çünkü bunun er geç olacağını biliyordu, bekliyordu. </st><st c="5074">Yalnızca böylesine sakin başlayan bir günde olmasına şaşırmıştı.</st></p>
			<p><st c="5138">Nagehan, “Köpeğimi öldürdü!” diye hâlâ tepinip ağlayan oğlanı zapt etmeye çalışıyordu. </st><st c="5226">Cemile ise, az önce kızına yaşattığı şiddetin zevkinden mi, yoksa yarım kaldığı için duyduğu öfkeden mi bilinmez, zangır zangır titreyen Belma’yı iki kolundan tutup sarsalayarak kendine getirmeye çalışıyordu.</st></p>
			<p><st c="5434">“Sakin ol yavrum... </st><st c="5455">Sakin ol kızım...”</st></p>
			<p><st c="5473">Cin çarpmışa dönen Belma’yı sakinleştirmenin, üstüne okuyup üflemek olduğuna inanıyordu, ama öylesine aklı karışmış ve korkmuştu ki, kadını sadece dut ağacı gibi silkelemeyi becerebiliyordu. </st><st c="5665">Bunun da yararı oldu. </st><st c="5687">Dişleri birbirine çarpan Belma, kendini rahat bırakmasını söylemek isterken dilini ısırdı ve gerçekten kendine geldi.</st></p>
			<p><st c="5804">Nagehan, Sermet’i köpeğin başından uzaklaştırmış, içini çeke çeke ağlayan çocukla birlikte, yıllardır oturmadığı toprağın üstüne çökmüştü. </st><st c="5944">Belma da yanlarına çöktü.</st></p>
			<p><st c="5969">“Neydi bu kuzum?” dedi Nagehan.</st></p>
			<p><st c="6001">“Ben sana bu kız bir tuhaf diyordum, bana inanmıyordun.”</st></p>
			<p><st c="6058">“Ne yaptı? </st><st c="6070">Sermet’e mi bir şey yaptı?”</st></p>
			<p><st c="6097">“Pis lanet, köpeği öldürdü!”</st></p>
			<p><span epub:type="pagebreak" title="62" id="page62"></span><st c="6126">“Ne!?”</st></p>
			<p><st c="6133">“Tövbe yarabbi!” Cemile nihayet etrafa tükürecek fırsatı bulmuştu. </st><st c="6201">“Çok günah! </st><st c="6213">Çok günah! </st><st c="6224">Lanetlenir insan...”</st></p>
			<p><st c="6244">Cemile’nin itirazı Belma’nın ithamına mı, yoksa küçük bir kızın can almasına mı, kendi de bilmiyordu.</st></p>
			<p><st c="6346">“Kendi başını yesin o lanet!”</st></p>
			<p><st c="6376">Nagehan kızına ters ters baktı. </st><st c="6409">“Ne biçim laf o? </st><st c="6426">O senin kızın.”</st></p>
			<p><st c="6441">“Olmaz olsaydı, uğursuz şey!”</st></p>
			<p><st c="6471">Nagehan’ın boğazına bir yumruk tıkandı, sesini çıkaramadı. </st><st c="6531">Oysa içinden geçen, Belma’yı aynen onun Peri Efsa’ya yaptığı gibi evire çevire dövmekti.</st></p>
			<p><st c="6619">“Hadi içeri,” deyip, Sermet’i Cemile’ye verdi. </st><st c="6667">Diğerleri giderken üstünü silkeleme bahanesiyle oyalandı. </st><st c="6725">Sonra çalılığa gidip ölü köpeğe baktı. </st><st c="6764">Küçük bir kızın öldüremeyeceği kadar büyük ve güçlü bir hayvana benziyordu. </st><st c="6840">Ağzından akan yeşil safrayı görünce ölüm nedenini anladı. </st><st c="6898">Kendi kızına duyduğu öfkeyi köpeğin cesedinden çıkardı. </st><st c="6954">Kuyruğundan tuttuğu gibi yüksek bahçe duvarının üstünden yola fırlattı.</st></p>
			<p><st c="7025">“Uğursuz leş!” diye söylenip, elini üstüne sürmekten sakınarak eve gitti.</st></p>
			<p><st c="7099">Ne o gün ne daha sonra Belma’nın kızına yaptıkları konuşulmadı. </st><st c="7164">Üstünde durulmayan her şiddet gibi, Belma’nın kızına duyduğu öfke ve nefret de böylece yasallaşmış oldu.</st></p>
			
			<p><span epub:type="pagebreak" title="63" id="page63"></span><st c="7268">Sümbül apar topar odalarına götürdüğü küçük kızın kanayan burnunu, patlayan dudağını, parmak parmak kabaran tokat izlerini yok etmek için çırpınırken, çocuk bütün bunların başına neden geldiğini bilmemenin şokunu yaşıyordu. </st><st c="7493">Buz gibiydi. </st><st c="7506">Neden sonra Sümbül’ün, “Geçti canımın içi, yok bir şey gülüm... </st><st c="7570">Hepsi geçti...” mırıldanmalarını, gözlerinden seller gibi akan yaşları görünce, ağlaması gerektiğine inandı. </st><st c="7679">Birbirlerine sarılıp içlerini çeke çeke ağladılar ve yorulup sustuklarında, Peri Efsa ne kadar masum olduğunu anlattı.</st></p>
			<p><st c="7797">“Ben ona ‘git’ dedim, o da gitti. </st><st c="7832">Bebeklerini arıyordu. </st><st c="7854">Onlar ışıkta onu bekliyorlardı. </st><st c="7886">Ben, ‘ordalar’ dedim. </st><st c="7908">O da yanlarına gitti...”</st></p>
			<p><st c="7932">Sümbül hiçbir şey anlamadı. </st><st c="7961">Ama doğru olduğuna inandı. </st><st c="7988">Sarılıp öptü ve masumiyetini onayladı. </st><st c="8027">Bugüne kadar küçük kızın tuhaf olduğunu bir tek o biliyordu. </st><st c="8088">Demek ki, korktuğu başına gelmeye başlamıştı artık. </st><st c="8140">Herkes öğrenecekti şimdi. </st><st c="8166">Sorumluluğu artıyordu. </st><st c="8189">Hep çok dikkat etmişti, ama bunun yeterli olmadığı açıktı. </st><st c="8248">Eskisinden daha dikkatli olmalıydı. </st><st c="8284">Keşke onu anlayabilseydi Peri Efsa. </st><st c="8320">Keşke ona her şeyi söylememesi, her şeyi belli etmemesi gerektiğini anlatabilseydi. </st><st c="8404">Keşke ona saklanmayı öğretebilseydi. </st><st c="8441">Bunun için biraz daha beklemesi gerekiyordu. </st><st c="8486">Çocuğun toplum ya da insan denen canavarın dişlerini görmesi, etindeki acıyı hissetmesi ve “neden” diye sorması gerekiyordu. </st><st c="8611">İnsanların korkularıyla tanışması gerekiyordu.</st></p>
			<p><st c="8657">Oysa Sümbül hiç korkmamıştı. </st><st c="8687">Sadece izlemişti. </st><span epub:type="pagebreak" title="64" id="page64"></span><st c="8705">Küçük kızın bilinen hiçbir çocuğa benzemediği konusundaki sezgilerinin sadece ona duyduğu sevgiyle açıklanamayacağını öğrenmesi, küçük küçük olayların birikimiyle oldu.</st></p>
			<p><st c="8873">Birlikte yaşadıkları o küçük odada hangisinin ne zaman uyanacağını, hangi rüzgârda kimin hapşıracağını bile öğrenmişti Sümbül. </st><st c="9001">Ama Peri Efsa onu şaşırtıyordu. </st><st c="9033">Bazı geceler kızın kıkırdamaları ve mırıldanmalarıyla uyanıyordu. </st><st c="9099">Henüz konuşamadığı günlerdi. </st><st c="9128">Ama yürüyebiliyordu ve cüssesinden umulmayacak kadar çevik ve güçlüydü. </st><st c="9200">Kimi zaman onu parmaklıklı yataklarında ayağa kalkmış, boşluğa dikkat ve merakla bakarak konuşma çabaları içinde buluyordu. </st><st c="9324">Karşısında biri varmış gibi kollarını uzatıyor, sevinç nidaları çıkarıyor, sonra karşısındaki bir şey söylüyormuşçasına boşluğu dinliyordu.</st></p>
			<p><st c="9463">Kızın baktığı yere, gözlerini yuvalarından uğratacak kadar büyük bir dikkatle bakıyordu Sümbül, ama öldür Allah, gölge bile gördüğü yoktu. </st><st c="9603">Komşu kadın muhabbetleri ona, hayvanlarla çocukların masum olduğunu ve masum olanların, kirli yetişkinlerin dünyasında görülmeyenleri görebildiklerini öğretmişti. </st><st c="9766">O görünmeyenlerle aynı odada olmak Sümbül’ü hiçbir zaman korkutmadı. </st><st c="9835">Neden korkutsundu ki? </st><st c="9857">Peri Efsa’yı böylesine sevindiren ve güldüren varlık, olsa olsa melek olurdu. </st><st c="9935">Böyle gecelerde uzun uzun kızı seyrederdi. </st><st c="9978">Sonunda kızın eğlenmekten yorulup, olmadık yerlerde sızdığına bile tanıktı. </st><st c="10054">Küçüğü alıp yerine yatırdıktan sonra, odaya </st><span epub:type="pagebreak" title="65" id="page65"></span><st c="10098">melekleri doldurduğu için bebeklere ve bebekleri koruyacağına inandığı için meleklere, melekleri gönderdiği için Tanrı’ya dua edip huzur dolu bir uykuya dalardı.</st></p>
			<p><st c="10259">Bir gün, yine küçük kızın sesiyle uyandı, ama yatakta sadece Sermet vardı. </st><st c="10335">Yüreği ağzına geldi. </st><st c="10356">Sesin geldiği yere bakınca oyuncakların yanında sanki bir oyun arkadaşı varmışçasına eğlenen Peri Efsa’yı gördü. </st><st c="10469">Bu yeni durum onu biraz korkuttu. </st><st c="10503">Parmaklıkları nasıl aşmıştı küçücük kız? </st><st c="10544">Onu melekler mi oraya uçurmuştu?</st></p>
			<p><st c="10576">Bu soruların cevabını iki gece sonra, kızı becerikli bir biçimde parmaklıkların arasından sıyrılırken gördüğünde buldu ve gülmekten kendini alamadı.</st></p>
			<p><st c="10725">Peri Efsa’nın o gece bir sürü arkadaşı vardı. </st><st c="10772">Biri de Sümbül’dü. </st><st c="10791">Gülüşünü duyup yanına gelmiş ve çekiştirerek oyuna sürüklemişti. </st><st c="10856">Oyuncakların başına oturunca hemen pay edilmişti her şey. </st><st c="10914">Sümbül’ün göremediklerine de oyuncak veriyordu kız. </st><st c="10966">O anlarda hafif irkilip boşluğa ve oyuncaklara bakıyordu Sümbül. </st><st c="11031">Maazallah bir oyuncak kıpırdayacak olsa nasıl korkacağını düşünüyordu. </st><st c="11102">Öyle bir şey olmadı. </st><st c="11123">Ya da görmekten korktuğu şeyi asla görmedi. </st><st c="11167">Ve o, bu küçük, bir yandan garip bir yandan da şirin olaylardan kimseye söz etmedi. </st><st c="11251">Bunların küçük sırları olduğuna inanıyordu.</st></p>
			<p><st c="11294">Ama küçük Peri’nin henüz sır tutmaktan haberi yoktu. </st><st c="11348">Şimdi sıra evdekileri şaşırtmaya gelmişti. </st><st c="11391">Kaderini biliyormuş ve onu yaşamak için acelesi varmış gibi davranıyordu.</st></p>
			<p><st c="11464">İlk garip tepkisini babasına karşı gösterdi. </st><st c="11510">Aile için</st><span epub:type="pagebreak" title="66" id="page66"></span><st c="11519">de ya da birebir karşılaştıklarında yüzünde hiçbir ifade olmadan, gözlerini adama dikip bakıyordu. </st><st c="11619">Sadece bakıyordu... </st><st c="11639">Mümtaz, eğer yalnızsalar dişlerinin arasından, “Hay lanet olasıca!” diye söylenip hemen bakış menzilinden uzaklaşıyor; ama aile meclisindeyseler, kızın donukluğunu gidermek için türlü şaklabanlıklara başvuruyordu. </st><st c="11853">Ve tüm çabaları sonuçsuz kalıyordu. </st><st c="11889">Kızın en fazla yaptığı, başparmağını ağzına götürüp kemirmek ve bakışlarını babasının omuzlarının ardına dikmek oluyordu. </st><st c="12011">Yani boşluğa... </st><st c="12027">Dikkatini onların “boşluk” dediği yere yönelttiğinde bakışları anlam kazanıyordu. </st><st c="12109">Ama adam bunu fark edemeyecek kadar tedirgindi küçük kızından. </st><st c="12172">İşte o anlarda Mümtaz, oğluna sığınıyordu. </st><st c="12215">Sermet’i kucağına alıp şımartıyordu.</st></p>
			<p><st c="12251">Bu ayrımcı tavrı, evde bir tek Belma destekliyordu tabii ki. </st><st c="12313">Diğerleri, “aman kıskanmasın, eksikli kalmasın” diye Peri Efsa’ya yöneliyor ve böylece şımarıklık dozunu eşitliyorlardı.</st></p>
			<p><st c="12433">Sümbül, kızın şifre çözümlerini oluşturmaya başlamıştı yavaş yavaş. </st><st c="12502">Donuk durduğu anlar, “bir şeylerin yolunda olmadığı” anlardı, ama yolunda olmayan neydi ve neden yolunda değildi, henüz bunu bilmiyordu.</st></p>
			<p><st c="12638">Evde sır biriktiren sadece Sümbül değildi.</st></p>
			<p><st c="12681">Gözlerini karartan, midesini bulandıran baş ağrılarından birine tutulan Nagehan, başını yemenilerle sıktırıp odasına sığındığı günlerden birinde, her nasılsa odaya sızmayı başaran Peri Efsa’yı yatağının kenarında ona bakarken buldu.</st></p>
			<p><span epub:type="pagebreak" title="67" id="page67"></span><st c="12914">“Ne işin var senin burada Peri’ciğim?” dedi. </st><st c="12960">Sümbül’e seslenmek istedi, ama çıkaracağı sesin ağrısını zıplatmasından çekiniyordu.</st></p>
			<p><st c="13044">Küçük kız parmağını uzatıp başını gösterdi.</st></p>
			<p><st c="13088">“Uf!” dedi.</st></p>
			<p><st c="13100">Bez bağlı kıçına rağmen gösterdiği şefkat ve anlayış gülümsetti Nagehan’ı.</st></p>
			<p><st c="13175">“Anan bile başımı neden bağladığımı on beş yaşında anlamıştı,” dedi. </st><st c="13245">Kıza yaklaştırdı yüzünü. </st><st c="13270">Öpmek istiyordu, ama Peri Efsa’nın küçük elleri alnını tutuverdi. </st><st c="13336">Yemeniyi çekiştirdi. </st><st c="13357">Çıkarmasını istediğini yalnızca elleriyle değil, itiraz sesleriyle de belli ediyordu. </st><st c="13443">Bu küçük kaprise razı oldu Nagehan.</st></p>
			<p><st c="13478">Peri Efsa hemen işe girişti. </st><st c="13508">Çok ciddi bir yüzle, becerikli minik elleriyle kadının alnının ortasından başlayıp şakaklarına dek bastırarak ovuyor, sonra ellerini sanki kirliymiş gibi silkeliyordu. </st><st c="13676">Nerden gördü bunu acaba, diye düşündü Nagehan, yine de teslim oldu bu çocukça tedaviye. </st><st c="13764">Torununun sevgisi, ciddiyeti etkilemişti onu. </st><st c="13810">Sümbül tam zamanında geldi, kızı odadan çıkarmak için kucakladıysa da, küçük şifacının yapacak bir işi daha vardı. </st><st c="13925">Sümbül’ün kucağından anneannesine doğru eğildi, öpecek sandılar, yanıldılar. </st><st c="14002">Peri Efsa, Nagehan’ın alnına doğru üfledi. </st><st c="14045">Gülüştüler. </st><st c="14057">Sümbül özürler dileyerek kızı odadan çıkardı.</st></p>
			<p><st c="14102">Nagehan yemenisini aldı, düzeltti, bağlayacakken durdu. </st><st c="14159">Kendini dinledi. </st><st c="14176">Yorgundu, rahattı, uykusu vardı, ama kesinlikle ağrısı yoktu. </st><st c="14238">Hep böyle olur zaten; </st><span epub:type="pagebreak" title="68" id="page68"></span><st c="14260">geçti sanırsın, başını şöyle bir oynatırsın, bıçak gibi oyar, diye düşündü. </st><st c="14336">Başını oynattı. </st><st c="14352">Ağrımadı. </st><st c="14362">Gözlerindeki perde kalkmıştı, ensesinden başlayıp tepesine dek oyarak giden o keskin ağrı gitmişti. </st><st c="14462">“Bu sefer kısa sürdü,” diye geçiştirdi başına geleni ve hayatının en güzel uykularından birine daldı.</st></p>
			<p><st c="14563">Akşam yemeği sırasında Cemile girdi odaya. </st><st c="14607">Nagehan’ın migren nemrutluğunu bir tek o göğüsleyebiliyordu köşkte. </st><st c="14675">Nagehan gülerek uyandı. </st><st c="14699">Kurt gibi acıktığını söyledi. </st><st c="14729">Sonraki aylarda kimselere belli etmeden küçük kızı kucaklayıp kuytulara çekildi ve ufaktan başlayan ağrı pisliğini minik elleriyle süpürmesine izin verdi.</st></p>
			<p><st c="14883">Küçük kızı oyununa geri yolladıktan sonra, kutsal elleri için Tanrı’ya şükranlarını sunar, o ellerin hep hayırlı işler için kullanılmasını, kimsenin onu kötüye alet etmemesini dilerdi. </st><st c="15069">Köpeğin cesedini gördükten sonra ürktüğünü kendine bile itiraf etmedi. </st><st c="15140">Ölümün bazı anlarda şifa olduğunu kabul edemeyecek kadar geleneklere bağlıydı.</st></p>
			
			<p><st c="15218">Köşkün erkeklerinin, Peri Efsa’ya uygulanan ilk şiddet olayından haberleri olmadı. </st><st c="15302">Mümtaz’ın asla itirazı olmazdı gerçi, ancak Efdal Refik’in tepkisini kimse bilemezdi. </st><st c="15388">Nagehan kızını korudu. </st><st c="15411">Ya kızına örnek olmayı diliyordu bu hareketiyle ya da akıl erdiremediği bir gücün belki de böyle çirkin yollarla denetlenmesi gerektiğine inanıyordu içten içe. </st><st c="15571">Anneler bilirler, diye düşündü. </st><st c="15603">İnanmayı istiyordu bu lafa ve inandı.</st></p>
			<p><span epub:type="pagebreak" title="69" id="page69"></span><st c="15640">O günden sonra Sermet’i Peri Efsa’dan sakınma dönemi başladı. </st><st c="15703">Oğlan, ne zaman kızın elinde gördüğü bir şeyi isteyecek olsa avaz avaz bağırıyordu. </st><st c="15787">Ve kızın elindeki ne olursa olsun, ister bir dilim ekmek, ister bir çöp parçası, ondan alınıp oğlana veriliyordu. </st><st c="15901">Sümbül ve Efdal Refik’in bu kurala hiç uymadıklarını çabucak öğrendi Sermet. </st><st c="15978">Çığlıklarını isabetli zamanlarda atıyordu. </st><st c="16021">Ta ki, bir gün Peri Efsa’nın elbisesini giymek istediğini söyleyip Nagehan’dan tam tepesine inen bir tokat yiyinceye kadar. </st><st c="16145">O günden sonra daha adil olduğu iddia edilebilirdi. </st><st c="16197">En azından, sürekli Peri Efsa’ya atılacağını sandığı tokadın pek de hoş bir şey olmadığını anlamıştı.</st></p>
			<p><st c="16298">Her şeye rağmen hâlâ ikizinden ayrı yatmak istemiyordu Sermet. </st><st c="16362">Kimsenin akıl erdiremediği bir düşkünlüğü ve bencilliği vardı kardeşine karşı. </st><st c="16441">Sevgisinin yoğunluğu kadar da nefret ediyordu ondan sanki... </st><st c="16502">Peri Efsa’nın da aynı derecede sevgisi ve sabrı olduğu gerçekti. </st><st c="16567">Erkek kardeşinden gelen hiçbir şiddet, pislik, şımarıklık onu şaşırtmıyor ve ağlatmıyordu nedense.</st></p>
			<p><st c="16665">Çocukları çok iyi tanıyan Sümbül, onların bu olaylar sırasında çok eğlendiğini söylese kimse ona inanmazdı. </st><st c="16774">O yüzden kimseye söylemedi. </st><st c="16802">Çocukların kavgalarına hiç karışmadı. </st><st c="16840">Evin büyükleri araya girip dengeyi bozmasın diye göz kulak oldu sadece.</st></p>
			<p><st c="16911">Köpek dehşetinden sonra yaz, olaysız ve sıcak geçti. </st><st c="16965">Korkular ve haksızlıklar yatıştı. </st><st c="16999">Ta ki, sonbaharın son günlerine dek...</st></p>
			
			<p><span epub:type="pagebreak" title="70" id="page70"></span><st c="17037">Belma ve Mümtaz, Ankara havasını koklamaya gitmişler; köşk sakin ve sinirsiz günlerine kavuşmuştu. </st><st c="17137">Misafirsiz, telaşsız ve ev halkının sınıf farkı gözetmeksizin bahçenin ve ılık havanın son demlerini bir arada yaşadığı bir gündü. </st><st c="17268">Cemile gıcırtısına bir türlü ısınamadığı hasır bahçe koltukları yerine, taşa kilim ve minder atmış, dikiş sepetiyle, yamanacak çoraplarını, donlarını yanına yığmıştı. </st><st c="17435">Sümbül’ün çocuklara bakmasına karar verildikten sonra işe başlayan orta hizmetçisi Mesude’ye de o gün izin vermişlerdi, gidip o abus suratıyla ailesinin canını sıksın diye. </st><st c="17608">Köşke geldiği günden beri, kimsenin içi almamıştı genç dulu. </st><st c="17669">Hiç sesini çıkarmıyordu, hiç gülmüyordu, ne söylenirse yapıyordu ve çok sıkıcıydı. </st><st c="17752">O gün izne giderken hepsinin içinden, “inşallah geri dönmez” diye geçtiği çok açıktı.</st></p>
			<p><st c="17837">İşte böylesi bir, “biz bize kaldık” keyfi yaşadıkları ender gündü. </st><st c="17905">Sümbül çocukları evin iki büyük ferdinin gözetimine bırakmış ve gönül rahatlığıyla kurabiye yapıp çaylarla birlikte bahçeye taşımıştı. </st><st c="18040">Çocuklar kurabiyelerini alıp yine salıncaklarına döndüler. </st><st c="18099">Az sonra Peri Efsa yine kurabiye almak için geldi.</st></p>
			<p><st c="18149">“Ne çabuk yedin? </st><st c="18167">Yoksa düşürdün mü?”</st></p>
			<p><st c="18186">Peri Efsa anneannesine bakıp omuz silkti. </st><st c="18229">Doğruyu söylemek büyüklere hiç yaramıyordu. </st><st c="18273">“Evet,” dedi. </st><st c="18287">Kimse de o “evet”in hangi sorunun cevabı olduğunu sormadı.</st></p>
			<p><st c="18345">Elleri iki kocaman kurabiyeyle dolu, Peri’den önce kaptığı salıncağında tıkınarak oturan Sermet, tam tepe</st><span epub:type="pagebreak" title="71" id="page71"></span><st c="18451">sine düşen kuş ölüsü yüzünden bağırmak istedi, ama nerdeyse boğulacaktı. </st><st c="18525">İlk heyecanı atlatınca, aklı cinliğe çalışmaya başladı. </st><st c="18581">Kurabiyeleri atıp, kuşu kaptığı gibi kadınların yanına koştu. </st><st c="18643">Aklı sıra korkutucu olduğunu sandığı bir sesle kuşu anneannesinin kucağına attı. </st><st c="18724">Kadın irkildi, tiksindi, sonra da acıdı.</st></p>
			<p><st c="18764">“Aa, yazık! </st><st c="18777">Yapma böyle şeyler Sermet. </st><st c="18804">Nerden buldun bu leşi yine?”</st></p>
			<p><st c="18832">“Kafama düştü.”</st></p>
			<p><st c="18848">“Yazık!”</st></p>
			<p><st c="18857">Peri Efsa büyülenmiş gibi kuşa bakıyordu. </st><st c="18900">Nagehan’ın itirazlarına rağmen kuşu anneannesinin kucağından nazikçe aldı.</st></p>
			<p><st c="18974">“At onu. </st><st c="18984">Pis! </st><st c="18989">Hadi, bırak kızım şunu!”</st></p>
			<p><st c="19013">Peri Efsa kuşu göğsüne bastırdı. </st><st c="19047">Sonra eğilip ağzını kuşun gagasına dayadı. </st><st c="19090">Cemile’yle Nagehan panik halinde kıza doğru atıldılar.</st></p>
			<p><st c="19144">“Aa, yapma! </st><st c="19157">Pis!”</st></p>
			<p><st c="19162">“Ayy, hasta olacak!”</st></p>
			<p><st c="19183">“At onu!”</st></p>
			<p><st c="19193">Kız başını kaldırıp onlara şaşkın şaşkın baktı. </st><st c="19242">Sümbül, onca karışan varken kendisine laf düşmez edasıyla arkada dikiliyordu öylece.</st></p>
			<p><st c="19326">“Bırakacağım,” dedi küçük kız sakince.</st></p>
			<p><st c="19365">Ellerini açtı ve kuş uçup gitti. </st><st c="19399">Biraz sersemlemiş gibi uçuyordu. </st><st c="19432">Az önce düştüğü ağacı ararcasına dolandı. </st><st c="19474">Ve gözden kayboldu.</st></p>
			<p><st c="19493">Cemile her zaman elinin altında bulunan tespihini </st><span epub:type="pagebreak" title="72" id="page72"></span><st c="19544">çıkarmış; ama çenesi, kuş görmüş kedi gibi takır takır atarken, bir türlü duaya başlayamıyordu. </st><st c="19640">Sümbül gözünü Nagehan’a dikmişti. </st><st c="19674">Çünkü kadın kireç gibi bembeyaz olmuştu. </st><st c="19715">Koltuğa çöktü ve aşağıya doğru kaymaya başladı. </st><st c="19763">Sümbül koşup koltukaltlarından tutarak yukarı çekti ve, “Kolonya, Cemile Abla!” diye bağırdı. </st><st c="19857">Hem kadını tutup hem de kolonya getirmesinin olanağı yoktu, ama Cemile’den hayır yoktu. </st><st c="19945">Kadın öte âlemle olan işlerini yoluna koymaya çalışıyordu. </st><st c="20004">Çünkü burada çok çok büyük bir günah işlenmişti. </st><st c="20053">Tanrı’nın aldığı can yerine konmuştu. </st><st c="20091">Bunun bedeli kolay kolay ödenmezdi. </st><st c="20127">Bunu yapan, aklı ermez bir çocuk olduğu için fatura yetişkinlere çıkacaktı besbelli.</st></p>
			<p><st c="20211">Olayın üzerinde durmayanlar sadece çocuklardı. </st><st c="20259">Çevrelerinde yarattıkları fırtınanın farkında bile değillerdi.</st></p>
			<p><st c="20321">“O benim kuşumdu.”</st></p>
			<p><st c="20340">“Yok ya... </st><st c="20352">Madem senindi, niye üstüme attın?”</st></p>
			<p><st c="20386">“Benimdi işte. </st><st c="20402">Bana geldi o. </st><st c="20416">Kafama düştü! </st><st c="20430">Bırakmasaydın gitmeyecekti. </st><st c="20458">Salak!”</st></p>
			<p><st c="20465">“Sensin salak!”</st></p>
			<p><st c="20481">Peri Efsa boş salıncağı gözüne kestirip koşmaya başlayınca, Sermet kuşu falan unutup kardeşine yetişti, çelme taktı ve salıncağı kaptı.</st></p>
			<p><st c="20617">Sümbül’ün çaresizliği Nagehan’ın kendine gelmesiyle son buldu. </st><st c="20681">Az ötede salıncak çekişmesi yapan çocukları görünce her şeyi hatırladı ve titremeye başladı.</st></p>
			<p><st c="20773">“Geri geldi,” dedi.</st></p>
			<p><span epub:type="pagebreak" title="73" id="page73"></span><st c="20793">“Kim geldi hanımım?”</st></p>
			<p><st c="20814">Sümbül’ün sorusuyla yüksek sesle konuştuğunu anlayan Nagehan, yerinden fırladı.</st></p>
			<p><st c="20894">“Odama gidiyorum. </st><st c="20913">Kimse beni rahatsız etmesin,” dedi. </st><st c="20949">Tam iki adım atmıştı ki, durdu. </st><st c="20981">“Bundan kimseye söz edilmeyecek. </st><st c="21014">Duydunuz mu?”</st></p>
			<p><st c="21027">Cemile sessiz hıçkırıklarla sarsılıyordu. </st><st c="21070">Sümbül’ün gözleri fincan gibi açıktı. </st><st c="21108">Sadece başlarını salladılar.</st></p>
			<p><st c="21136">“Yemin edin,” dedi Nagehan.</st></p>
			<p><st c="21164">“Yemin ederim,” dedi Sümbül.</st></p>
			<p><st c="21193">“Tek laf edersem dilim kopsun!” dedi Cemile.</st></p>
			<p><st c="21238">Unutmaya dünden razıydı. </st><st c="21264">Sonsuza dek unutmayı diledi.</st></p>
			<p><st c="21292">Nagehan, yatak odasının kapısını kapayınca kendini koyverdi. </st><st c="21354">Öyle titriyordu ki, dişlerinin tıkırtısı nerdeyse kapı dışından bile duyulurdu, meraklı biri dinleseydi. </st><st c="21459">Yüklükten yün yorganı çıkardı. </st><st c="21490">İnci işlemeli yatak örtüsünün üzerine kendini atıp sıkı sıkı yorgana sarındı. </st><st c="21568">Titizliği dillere destan Nagehan’ı böyle gören olsa, bunadığında bokunu duvarlara süren yaşlılara döneceğinden hiç kuşku duymazdı.</st></p>
			<p><st c="21698">“Affet beni! </st><st c="21712">Affet beni!” diye sayıklıyordu. </st><st c="21744">“Anne... </st><st c="21753">o geri geldi.”</st></p>
			<p><st c="21767">Bu itiraftan sonra bağıra bağıra ağlamaya başladı. </st><st c="21819">Ya gözyaşlarıyla denizleri kabartıp ikinci Nuh Tufanı’nı yaratmaya niyeti vardı, ya da tüm vücut sıvılarını tüketerek ölmeye...</st></p>
			
			
			
			
			
			</article>
  <div id="charCountTotal" value="21946"></div></body>
</html>
