<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Peri Efsa</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter16">
<article>
			<figure>
				<span epub:type="pagebreak" title="193" id="page193"></span>
				<img src="image/16.png" alt="ON ALTI" /><st c="0"></st>
			</figure>
			
			
			
			
			
			<p><st c="9">Oğlunu gömdüğü gün, kaza geçirip, yüzünü bile göremediği bebeğini de kaybeden Belma, Şefik’le bir an önce evlenmesini hoş gösterecek bahaneyi de yitirmiş ve baba evinde oturmaya mahkûm olmuştu. </st><st c="203">Artık kimsenin, kocasından henüz boşanmış ve biricik oğlunu toprağa vermiş bir annenin acilen evlenmesine hoşgörüyle bakmayacağını biliyordu. </st><st c="345">“Onu aldıramazdım. </st><st c="364">Nasıl kıyardım? </st><st c="380">O hem aşkımızın meyvesi, hem de Tanrı’nın bana bir armağanıydı. </st><st c="444">Yüreğime taş basıp evlenmek zorundaydım,” kılıfları elinde çürüdü.</st></p>
			<p><st c="510">Çürümeden büyümeyi başaran tek duygusu, Peri Efsa’nın uğursuz olduğuna inancıydı. </st><st c="593">Baba evinde oturduğu sürece, o kızın kara suratını görmeye mecburdu. </st><st c="662">Hastaneden eve geldikten sonra, kızıyla karşılaşmamaya özen gösterdi. </st><st c="732">Sabahları erken kalkması zaten beklenmiyordu, okuldan dönüş saatlerinde de ağrılarını bahane edip odasına kapanıyordu. </st><st c="851">Biraz daha iyileştikten </st><span epub:type="pagebreak" title="194" id="page194"></span><st c="875">sonra, “Bu ev bana oğlumu hatırlatıyor,” bahanesiyle günlerinin çoğunu dışarıda geçiriyordu.</st></p>
			<p><st c="967">Sonunda, ne yaparsa yapsın, evde hiçbir şeyin değişmediğine, sadece kendini evin bazı bölgelerine, sınırlı zamanlara ve sevmediği insanların arasına hapsettiğine uyandı. </st><st c="1138">İşte o zaman, ağlama programını başlattı. </st><st c="1180">Sinirleri bozuk kadını oynamasına bile gerek yoktu, çünkü doğduğundan beri bozuktu. </st><st c="1264">Şefik ince, anlayışlı bir sevgili olarak teselli etmeye, orgazmın dünyanın tüm ilaçlarından daha etkili olduğuna ikna etmeye çalıştı ama, hangi pozisyonda olursa olsun sürekli ağlayan bir kadına daha fazla dayanamadı. </st><st c="1482">Avucuna doldurduğu sakinleştiricilerle profesyonel yardımda bulundu. </st><st c="1551">Sonra, bunca ilacın kadının neresine gittiğini merak etti. </st><st c="1610">Belma’nın vücudunun ilaçları özümsemeyi reddettiğine ve sinirlere ulaşmadan bağırsak ve böbrekler yardımıyla dışarıya bozulmadan atıldığına karar verdi. </st><st c="1763">Oysa evlerdeki ve muayenehanesindeki salon çiçeklerinin birdenbire kuruyup gitmesi dikkatini çekseydi, o ilaçların mideye bile ulaşmadığını anlardı.</st></p>
			<p><st c="1911">Belma’nın isterik haykırışları sistematik olarak güçlendi, yükseldi ve herkes artık bir şeyler yapılması gerektiğini düşünmeye başladı.</st></p>
			<p><st c="2047">Neyi olduğunu soranlara, en başta yaptığı gibi hayatın adaletsizliğinden, bunları hak edecek ne yaptığını merak ettiğinden falan söz etmekten vazgeçip, derdini kuşkulu ve çekingen ama hedefe odaklı anlatmaya başladı.</st></p>
			<p><span epub:type="pagebreak" title="195" id="page195"></span><st c="2264">“Kötü bir anneyim ben. </st><st c="2288">Çocuklarıma sahip çıkamadım, onların geleceğini kurarken, onları ihmal ettim. </st><st c="2366">Sevgi veremedim...”</st></p>
			<p><st c="2385">Bu noktada yeni gözyaşlarıyla, karşı tarafa teselli etmeleri ve tam tersini söylemeleri için izin veriyordu. </st><st c="2495">Yeterli dozda onay aldıktan sonra dalıp gidiyor ve geçmişteki olayları deşiyordu.</st></p>
			<p><st c="2576">“Bizden uzak kaldılar. </st><st c="2600">Anne baba ne demek bilemediler. </st><st c="2632">Annemle babam sağ olsunlar, onlara en iyi şekilde baktılar ama, o kadar seviyorlardı ki, nasıl başına buyruk büyüdüklerini göremediler tabii. </st><st c="2774">Köylü kızların elinde... </st><st c="2799">Olmaz tabii... </st><st c="2814">Her ne kadar bizim yanımızda yetişse bile... </st><st c="2859">Çocuk yetiştirmek öyle sandığımız gibi kolay değilmiş meğer. </st><st c="2920">Karnı tok, sağlığı yerinde olunca bitmiyormuş iş... </st><st c="2972">Önce kafalarını, ruhlarını eğitmek gerekliymiş. </st><st c="3020">Ben o şansı kaybettim. </st><st c="3043">Kaybettim...”</st></p>
			<p><st c="3056">Ağlamak için ikinci durak.</st></p>
			<p><st c="3083">“Her şeyi onların iyiliği için yaptınız”dan sonra yüzün, düşüncelerin ve yüreğin karartılması aşamasına geçiliyordu. </st><st c="3201">Burada uzun suskunluklar vardı. </st><st c="3233">Kesik kesik konuşmalar... </st><st c="3259">Bazı önemli tespitler, anı parçaları...</st></p>
			<p><st c="3298">“Oğlum iyiydi... </st><st c="3316">Saf, temiz... </st><st c="3330">Nasıl da birden büyüyüvermişti son yıllarda, değil mi?.. </st><st c="3387">Doğumu bile kolay olmuştu.</st><em><st c="3413"> Bir avazda</st></em><st c="3424"> derler ya halk arasında... </st><st c="3452">Bir sancılandım, sonra bir baktım kucağımda. </st><st c="3497">Canım benim, melek gibiydi.”</st></p>
			<p><st c="3525">Herkesin burnunu sızlatan kuru gözlü bir dalgınlık hali.</st></p>
			<p><span epub:type="pagebreak" title="196" id="page196"></span><st c="3582">“Doğumundan belli olur derler, değil mi?” diye mırıldanıyordu hemen, o melek oğlunu kaybetmiş acılı anne.</st></p>
			<p><st c="3688">Belma’nın hüzünle dile getirdiği bu “bebeğin doğuş biçiminden, ne mal olacağı kehaneti” nedense hemen kabul görüyordu. </st><st c="3808">Dinleyicilerin doğum maceraları bir bir dökülüyor, anneyi üzmeden doğanların ne denli melek oldukları ispatlanıyordu. </st><st c="3926">Ve can alıcı nokta geliyordu sonunda.</st></p>
			<p><st c="3963">“İçimi yırttı kız. </st><st c="3983">Ölüp ölüp dirildim. </st><st c="4003">Allah düşmanıma vermesin. </st><st c="4029">Düşünsenize; doğum bitmiş, nerdeyse baygın yatıyorum. </st><st c="4083">Hem yorgunum hem de mutluyum... </st><st c="4115">İçimde bir tane daha olduğundan haberim bile yok. </st><st c="4165">Sanki biri gelip sonradan yerleştirmiş gibi...”</st></p>
			<p><st c="4212">Herkesin dikkat kesildiği, ne diyeceklerini bilemedikleri, ama üzerine basa basa ima edilen “biri”ni merak ettikleri, suskunluk ânını yaratıyordu. </st><st c="4360">Ve hemen o ilk tedirginliği siliyordu Belma, sonradan söyledikleriyle.</st></p>
			<p><st c="4430">“Öyle zavallı, öyle küçüktü ki... </st><st c="4465">Kırmızı bir et parçası gibi... </st><st c="4496">Sanki kaderimizi anlatıyordu doğumu... </st><st c="4535">O doğarken, dışarda fırtına koptu... </st><st c="4572">İstanbul öyle yağmur görmemiş... </st><st c="4605">Sonradan anlattılar, sokaklardan taşları bile sökmüş. </st><st c="4659">Zaten karartma var... </st><st c="4681">Üstüne elektrikler de gitti. </st><st c="4710">Kıyamete döndü gece... </st><st c="4733">Ben ölüp ölüp dirildim.”</st></p>
			<p><st c="4757">Zavallı, küçük et parçası diye nitelese bile annesi, meleğin doğumundan sonra şeytanın doğduğuna inanıyordu dinleyenler. </st><st c="4879">Hatta Nagehan bile, bir keresinde kendini öyküye kaptırmış ve elinde olmadan ürpermiş</st><span epub:type="pagebreak" title="197" id="page197"></span><st c="4964">ti. </st><st c="4969">Odadan çıkmayıp hikâyenin gerisini dinleseydi, sahnelenen oyunu anlaması mümkün olabilirdi. </st><st c="5061">Ama onun da kuşkuları vardı ve suçluluk duygusu örümcek gibi ağını örmüştü yüreğinde ve o sersem bir sinek gibi bu ağa yakalandı.</st></p>
			<p><st c="5190">Annesi odadan çıkmasa, belki Belma hikâyesini sürdürmezdi. </st><st c="5250">Çünkü annesinin tüylerinin diken diken olduğunu görmüştü. </st><st c="5308">Bununla bile yetinebilirdi. </st><st c="5336">Ama her iyi duygu sömürücüsü gibi, taşlarını döktü ve herkeste var olduğuna inandığı, duygusal defoları, delikleri tıkadı.</st></p>
			<p><st c="5458">“Babasına katil dedi!”</st></p>
			<p><st c="5481">Tek tek gözlerinin içine bakıyordu dinleyenlerin. </st><st c="5532">Şaşkın ve acılıydı. </st><st c="5552">Ve sanki sonrasında Mümtaz tarafından bahçeye fırlatılıp kanlı kevgire döndürülmemiş gibi, küçük kızın cezalandırılmasını, ağzına biber sürülmesi gerektiğini düşündürtüyordu.</st></p>
			<p><st c="5726">“Zaten o olaydan sonra her şey altüst oldu.”</st></p>
			<p><st c="5771">Altüst olanları herkes biliyordu az çok, ama yaşayanın ağzından sonsuz kere dinleyebilirlerdi. </st><st c="5867">Belki kendi hayatlarındaki dönüm noktalarını aramalarına vesile oluyordu bu itiraflar, belki de “benden betermiş, ben Tanrı’nın mutlu olmayı hak eden sevgili kuluymuşum” duygusunu yaşamalarına ya da “ayol o da bir şey mi, sen benim başıma gelenleri bir bilsen”in kapısını açıyordu. </st><st c="6149">Kısacası, altüst durumlar herkesi tatmin ediyordu. </st><st c="6200">Ve Belma sözü ustaca, yumuşak, sabunlu bir zemindeymişçesine Peri Efsa’nın suçlanmasına kaydırıyordu.</st></p>
			<p><span epub:type="pagebreak" title="198" id="page198"></span><st c="6301">O zavallı kadın her şeye katlanabilirdi, hatta evliliğinin bozulmasına bile ama, o küçük kara şeyin marifetleri bitmiyordu ki... </st><st c="6431">Asla unutamıyordu işte, o sabah oğlunun ölümüne neden olduğunu. </st><st c="6495">Unutamıyordu! </st><st c="6509">Ve yeniden “ben kötü bir anneyim”le başlayan “kızımı görmeye tahammül edemiyorum”la devam eden ve bunlara eşlik eden haykırışları yüzünden, Belma’nın söylediklerinden dehşete düşmek yerine teselli ediyorlar ve farkına bile varmadan ona hak veriyorlardı.</st></p>
			<p><st c="6762">Başarmayı öyle çok istiyordu ki... </st><st c="6798">O kadar çok sahneledi ki bu oyunu, herkes hep aynı yerde ağlayıp baş sallanması gereken yeri atlamamayı öğrenirken, Peri Efsa’nın uygunsuz olduğuna toplu bir bilinçaltı, üstü, ortası ve kenarıyla inandılar.</st></p>
			<p><st c="7004">Fısıltılar yayılmaya başlamıştı artık.</st></p>
			<p><st c="7043">“İçim acıdı. </st><st c="7057">Yazık kadıncağıza!”</st></p>
			<p><st c="7076">“Her gün, her saat karşısında görünce... </st><st c="7118">Dayanılacak şey değil.”</st></p>
			<p><st c="7141">“Ay bir çare bulmalılar.”</st></p>
			<p><st c="7167">Belma hedefi on ikiden vurmuştu.</st></p>
			<p><st c="7200">Şefik, sözü dinlenen bir profesyonel edasıyla konuştu Nagehan’la... </st><st c="7269">Kızının sağlığını düşünüyorsa eğer, torununu evden uzaklaştırmak zorundaydı. </st><st c="7346">Nagehan boş boş baktı adama. </st><st c="7375">Uzağı mı anlamamıştı, yoksa kızları mı karıştırmıştı, bilemedi Şefik. </st><st c="7445">Adını koyarak konuştu bu kez.</st></p>
			<p><st c="7474">“Belma bunca ağır baskıya dayanamıyor. </st><st c="7514">Kendini toplaması için Peri Efsa’dan uzak kalması gerekiyor.”</st></p>
			<p><span epub:type="pagebreak" title="199" id="page199"></span><st c="7575">“Ama o, onun kızı.”</st></p>
			<p><st c="7595">“Bunu idrak edebilecek durumda değil Nagehan Hanım. </st><st c="7648">Kızını sevmesi için ona izin verin.”</st></p>
			<p><st c="7684">Nagehan başını salladı ama Şefik Tüzmen, söylediklerinin kadının hiçbir hücresine ulaşmadığına emindi. </st><st c="7788">Asıl sorun, bunu Belma’ya anlatabilmekti.</st></p>
			<p><st c="7829">Ama Belma hedefi on ikiden vurmuştu bir kez. </st><st c="7875">Aradığı fırsatı kızıyla babası sağlayacaktı ona.</st></p>
			
			
			
			
			
			
			</article>
  <div id="charCountTotal" value="7923"></div></body>
</html>
