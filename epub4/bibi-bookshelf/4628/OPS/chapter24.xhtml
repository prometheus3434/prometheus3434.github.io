<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Peri Efsa</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter24">
<article>
			<figure>
				<span epub:type="pagebreak" title="276" id="page276"></span>
				<img src="image/24.png" alt="YİRMİ DÖRT" /><st c="0"></st>
			</figure>
			
			
			
			
			
			<p><st c="12">Sümbül pencere kenarında oturuyordu. </st><st c="49">Karanlık sokakta bakıp da kendini unutabileceği hiçbir şey yoktu. </st><st c="115">Ne bir ağaç, ne de bir yıldız... </st><st c="148">Arada kediler geçiyordu. </st><st c="173">Durup bakmasına bile izin vermeden sadece geçiyorlardı.</st></p>
			<p><st c="228">O dehşet gecesinden sonra başına gelenleri tek tek, gün gün yeniden yaşıyordu. </st><st c="308">Cemile’nin, geçmiş hayatını tek kalemde silip attığından haberi olsaydı, Cemile bunu ona öğretebilseydi, belki hayatı kolaylaşacaktı. </st><st c="442">Ama o, tam tersini yapıyordu. </st><st c="472">Hiçbir şeyi unutmamaya çalışıp, hayatının hangi noktada kaydığını, elinden kaçıverdiğini bulmaya çalışıyordu. </st><st c="582">Ve her seferinde, yaptığı hiçbir şeyden vazgeçmiyordu. </st><st c="637">Peri Efsa’yı uykusundan kaldırıp bayrak gibi havada sallayan babasının elinden almaktan vazgeçmiyordu. </st><st c="740">Onun kapatıldığı kilerde kaderiyle baş başa kalmasına razı olmamaktan vazgeçmiyordu. </st><st c="825">Hamile olduğunu keşfettikten sonra bebeğinin suçsuz olduğunu düşünmekten vazgeçmi</st><span epub:type="pagebreak" title="277" id="page277"></span><st c="906">yordu. </st><st c="914">Mümtaz’ın itirazlarına, “Kim bilir kimden peydahladın, benim üstüme kalmaya çalışıyorsun,” aşağılamalarına, “Senin ve piçin için yapacağım tek kıyak, aldırmak olur,” deyişine direnmekten vazgeçmiyordu. </st><st c="1116">Hatta bugün bile –başına gelecek ona önceden söylense bile– emrivakiyle götürüldüğü o muayenehaneden, çocuğunu almak için yatırıldığı o masadan yine kaçıyordu. </st><st c="1276">Her zaman kaçardı. </st><st c="1295">Sorun bunların hiçbiri değildi...</st></p>
			<p><st c="1328">Kabul edemediği tek şey, Peri Efsa’dan koparılıp alınmasıydı. </st><st c="1391">Neden? </st><st c="1398">Kimseden hiçbir şey talep etmemişti ki... </st><st c="1440">“Bu bebeğin sizden olduğunu, bana tecavüz ettiğinizi herkese söyleyeceğim. </st><st c="1515">Beni nikâhınıza almak zorundasınız,” dememişti ki! </st><st c="1566">O sadece haber vermişti; “Hamileyim,” demişti utanarak, sanki kendi suçuymuş gibi kızararak.</st></p>
			<p><st c="1658">Mümtaz kuduz gözlerle, ağzı köpürerek sordu: “Kimden?”</st></p>
			<p><st c="1713">Sümbül öyle şaşırdı ki, başına gelen onca şeyin anımsanmamasına. </st><st c="1779">Bir tecavüzcünün kendi tatmini için olsa bile, kurbanıyla en azından –seçilmiş ya da rastgele de olsa– “kurbanlık” düzeyinde bir paylaşım içinde olması gerekmez miydi? </st><st c="1947">Sümbül onca dehşeti, hiç anımsanmayacak bir eylemin acısını tek başına mı yaşamıştı?</st></p>
			<p><st c="2031">“Ne zaman oldu bu peki?” diye küçümseyerek sordu Mümtaz.</st></p>
			<p><st c="2088">Sümbül’ün eli gayri ihtiyari kendi yüzüne gitti, gözleri ise Mümtaz’ın boynundan başlayarak yüzüne doğru tırmanan ve hiç geçmeyen o kara lekedeydi.</st></p>
			<p><span epub:type="pagebreak" title="278" id="page278"></span><st c="2236">Mümtaz, ânında lekeye dokundu. </st><st c="2268">Onu ilk gördüğü sabahı anımsadı, hani başına ne geldiğini bilemediği sabahı... </st><st c="2347">Leke orda olduğunu anımsatmak istercesine için için yanmaya başladı. </st><st c="2416">Sümbül’den gerçeği duyduğuna dair kuşkusu kalmamıştı. </st><st c="2470">Korkusu öfkeye dönüştü ve olanca gücüyle inkâr ederek, bin bir hakaretle odasından kovdu genç kadını. </st><st c="2572">Peri Efsa aralarına dikilivermeseydi, belki daha fazlasını da yapardı. </st><st c="2643">Ensesinde hissettiği o uğursuz rüzgârdan kaçmak için de kendini çalışma odasına kapattı.</st></p>
			<p><st c="2731">Bir şeyler yapmalıydı. </st><st c="2755">Böyle uygunsuz bir olay duyulduğunda olabilecekleri düşünmek bile istemedi. </st><st c="2831">Ne bir hizmetçiyle evlenmesi söz konusuydu, ne de ondan peydahlanan bir çocuğu kabullenmesi. </st><st c="2924">Acilen bir şeyler yapmalıydı.</st></p>
			<p><st c="2953">Yaptı da... </st><st c="2966">Hayattaki başarısını, olumsuzlukları, kendi lehine çevirebilme yeteneğine bağlıyordu. </st><st c="3052">Bu kez de başaracaktı. </st><st c="3075">Ama asıl kıyamet, planını Şeftali’sine anlattığında koptu. </st><st c="3134">Şeftali, o güne dek gizlediği zekâsını gözler önüne seriverdi.</st></p>
			<p><st c="3196">“Sen zaten ne zamandır benden kurtulmak istiyordun. </st><st c="3249">Kimi buldun? </st><st c="3262">Hadi inkâr etme, içinde şu kadarcık insanlık varsa...” Tırnağının ucunu gösteriyordu. </st><st c="3348">“... </st><st c="3353">dikkat et, erkeklik demiyorum, insanlık varsa diyorum, âşık olduğunu açıklarsın... </st><st c="3436">Demek söylemeyeceksin. </st><st c="3459">İnsanlık bile yok sende, ha? </st><st c="3488">Belki şu kadarcık...” Yine tırnağının ucunu gösterdi. </st><st c="3542">“... </st><st c="3547">vardır diye ummuştum. </st><st c="3569">Kim bu zavallı? </st><st c="3585">Onu da mı sen hallettin? </st><st c="3610">Ay ben salak mıyım? </st><span epub:type="pagebreak" title="279" id="page279"></span><st c="3630">Tabii ki sen becerdin, şimdi de benim başıma sarıyorsun. </st><st c="3687">Yok, ikimizi birbirimizin başına atıp aradan sıyrılıyorsun. </st><st c="3747">Bizler paçavrayız. </st><st c="3766">Kullan at! </st><st c="3777">Sen zalimsin. </st><st c="3791">Boş versene... </st><st c="3806">Zalimlerin bile gururu vardır. </st><st c="3837">Sen bokun tekisin!” diyerek küfür faslına geçti. </st><st c="3886">Ardından çığlıklar, ağlamalar, ayılıp bayılmalarla şık bir kriz geçirip vaatlerle avutuldu.</st></p>
			
			<p><st c="3977">Sümbül, sabah bulantısını bastırıp Peri Efsa’yı uğurladıktan sonra kendini banyoya kapattı. </st><st c="4070">Dışarı çıktığında Mümtaz’la burun buruna geldi. </st><st c="4118">Öyle şiddetli kusmuştu ki, korku bile kalmamıştı içinde.</st></p>
			<p><st c="4174">“En iyi elbiseni giy,” dedi Mümtaz. </st><st c="4211">“Gidiyoruz.”</st></p>
			<p><st c="4223">Yine doktora gideceklerini düşündü Sümbül. </st><st c="4267">Sen vazgeçmedin ama ben de vazgeçmedim, ifadesini yerleştirdi suratına. </st><st c="4339">Giyindi ve kaderine gitti.</st></p>
			<p><st c="4365">İlk kez ayak bastığı bir evde, Mümtaz’ın Selim’e açtığı şehvet, tutku, aşk evinde yapılan iki şahitli, küçük nikâh töreniyle Selim, nam-ı diğer Şeftali ve Sümbül evlendiler. </st><st c="4540">Nikâh memuru tören boyunca zangır zangır titreyen Sümbül’ün, o güne dek gördüğü en heyecanlı gelin olduğunu düşündü. </st><st c="4657">Kendisini ara sokakta, değiştirmeyi lüks saydıkları sözümona beyaz örtülü muayene masasına, ilaç kokularına, ağzı kokan akşamdan kalma bir doktorla karşılaşmaya hazırlayıp da, kız suratlı bir delikanlıyla nikâh masasında buluvermesinin sinir boşalması olduğunu nereden bilebilirdi.</st></p>
			<p><st c="4938">Tören boyunca Sümbül’ün aklında annesi değil, Ce</st><span epub:type="pagebreak" title="280" id="page280"></span><st c="4987">mile’yle Nagehan vardı. </st><st c="5012">Onlara karşı çok ayıp olduğunu düşünüyordu. </st><st c="5056">Her şey, her şey çok ayıptı. </st><st c="5085">Onları utandırmıştı. </st><st c="5106">Cemile’nin kestiği saçlarını sandığa kaldırdığını hatırlayıp kahroldu. </st><st c="5177">Onun evliliği için kim bilir ne düşleri vardı rahmetlinin? </st><st c="5236">Utancından alev alev yanıyordu Sümbül.</st></p>
			<p><st c="5274">Şahitlerden biri Mümtaz, diğeri de mühendis sevgilisiydi. </st><st c="5333">Tabii ki, Selim bu ilişkiyi hemen anladı ve tören boyunca adamı gözleriyle yedi bitirdi. </st><st c="5422">Hem nefretini kustu, hem de ölesiye kıskandı.</st></p>
			<p><st c="5467">Nihayet tören bitti ve Sümbül rahat bir nefes aldı. </st><st c="5520">Ya da aldığını sanıyordu. </st><st c="5546">Tören sonrası Mümtaz’la birlikte eve dönmeyeceğini öğrendiğinde, karnına yumruk yemiş gibi oldu.</st></p>
			<p><st c="5642">“Artık senin yerin, kocanın yanı,” dedi Mümtaz, söylediklerine canı gönülden inanıyormuş gibi...</st></p>
			<p><st c="5739">“Ama Peri Efsa?” diye kekeledi Sümbül.</st></p>
			<p><st c="5778">“Ona bakacak birini buldum bile, merak etme. </st><st c="5824">Senin evlendiğini duyunca çok sevinecektir. </st><st c="5868">Çocuk o, hemen unutur.”</st></p>
			<p><st c="5891">Sümbül, tören öncesi çok gerekliymiş, tek eksiği oymuş gibi Cihan tarafından eline tutuşturulan bir demet menekşeyle donup kalmıştı sokak kapısının önünde. </st><st c="6048">Birden hatırladı, anne ve babasının evinden de böyle habersiz, apansız koparılmıştı.</st></p>
			<p><st c="6132">Kasabaya gideceklerini söylemişti babası, pazara... </st><st c="6185">Her zaman gitmezlerdi, hele çocuklar çok az götürülürdü. </st><st c="6242">Gidenlerden duyduğuna göre pazarda, oyuncaktan </st><span epub:type="pagebreak" title="281" id="page281"></span><st c="6289">elbiseye her şey vardı. </st><st c="6313">Ne demek olduğunu bilmiyordu, ama köyden biri panayır yeri gibi diye tarif etmişti. </st><st c="6397">Onca kardeşin içinden, babası kendisini seçmişti işte pazara götürmek için. </st><st c="6473">Annesi onu giydirmiş, süslemiş, saçlarını saatlerce taramış, bıkıp usanmadan öpüp koklamıştı. </st><st c="6567">Sadece babası değil, Sümbül bile sıkılmıştı bunca törenden. </st><st c="6627">Tam yola çıkacakları sırada annesinin arkalarından koşup sımsıkı sarılıp öpmesi ise dayanılacak gibi değildi. </st><st c="6737">Kadını iterek kurtulmuştu kollarından. </st><st c="6776">“Anne akşama döneceğim, yeter,” demişti. </st><st c="6817">Akşama dönememişti. </st><st c="6837">Bir daha köyüne, annesine, kardeşlerine dönememişti. </st><st c="6890">Bilseydi, annesini iter miydi hiç?</st></p>
			<p><st c="6924">Savaş sonrası dönemin getirdiği bir âdetti belki ya da devşirme geleneğinin biçim değiştirmiş hali, o yıllar ve belki daha sonrasında da, yetim çocuklar alınıyor ve köleden hallice hizmetkâr kılınıyorlardı. </st><st c="7132">Vicdanını rahatlatmak isteyenler, karnını doyurduk, giydirdik, barındırdık, kısmeti çıktı evlendirdik deyip, damadı da çalıştırma yolunu sevap kisvesiyle süslüyorlardı. </st><st c="7301">Nagehan ve Cemile de bu âdetten geri durmak istememişlerdi. </st><st c="7361">“Göçmenler temiz olur,” demişti Cemile, işi bu tür çocukları bulmak olan şişman ve yaz kış terlemeyi başaran kadına... </st><st c="7480">“Öksüz ve yetim olsun, çocuk anasından ayrılıp gelirse asla istemem,” demişti Cemile. </st><st c="7566">Nagehan da katılmıştı bu dileğe.</st></p>
			<p><st c="7598">Kadın yol boyunca Sümbül’e tembihlemişti: “Sorarlarsa, anam babam yok diyeceksin, yoksa...” Yoksa ne olurdu hatırlamıyordu. </st><st c="7723">Sümbül yıllar sonra söyleye</st><span epub:type="pagebreak" title="282" id="page282"></span><st c="7750">bilmişti Cemile’ye annesiyle babasının yaşadığını. </st><st c="7802">İkisi birlikte ağlamışlardı, artık yapılacak bir şey yoktu. </st><st c="7862">Ne o kadın vardı ortada Sümbül’ü geri götürecek, ne de hayallerinden başka bilgisi Sümbül’ün... </st><st c="7958">En azından kaçırılma değil de, babası tarafından üç kuruşa satıldığını öğrenmek vicdanlarını rahatlatmıştı. </st><st c="8066">Ortada bir günah varsa onlara değil, o vicdansız adama aitti.</st></p>
			<p><st c="8127">Yine aynı şey oluyordu. </st><st c="8152">Yine ansızın, onu sevdiklerinden koparıyorlardı. </st><st c="8201">Ve o yine karşı koyamıyordu. </st><st c="8230">Herkes gitmişti. </st><st c="8247">Selim ve Sümbül baş başaydılar. </st><st c="8279">Daha doğrusu, herkes kendi başına. </st><st c="8314">Selim, eksik kalmıştır endişesiyle bütün küfürlerini en az beş kez baştan yinelemişti. </st><st c="8401">Sümbül’se hâlâ sokak kapısına bakıp Ankara’da, bilmediği bu şehirde kaybolduğunu düşünüyordu. </st><st c="8495">Kapıyı açıp çıksa ne Mümtaz’ın evini bulabilirdi, ne de Peri Efsa’nın okulunu. </st><st c="8574">Annesinden, mahallesinden çok uzağa götürülüp bırakılmış yavru kedi gibiydi... </st><st c="8653">Ondan da, bebeğinden de kurtulmuştu Mümtaz.</st></p>
			<p><st c="8696">Selim, gereksiz bir mobilya gibi ayak altında kalan Sümbül’e yöneltti bu kez öfkesini ve sanki o iğneleyici laflar bedenine çarpmış gibi sarsılıp yere yığılıverince Sümbül, şaşkın bakakaldı. </st><st c="8888">Ne yapacağını bilemedi, gidip yere, kızın yanına oturdu. </st><st c="8945">Ne de olsa kendinden daha beter durumdaydı. </st><st c="8989">Nedense kendini güçlü hissettirdi bu duygu. </st><st c="9033">Sümbül düştüğü yerde kendi kendine ayıldı. </st><st c="9076">Selim elini uzatıp kızın alnını okşadı. </st><st c="9116">Bu beklenmedik şefkat ikisini de sarstı, kâh birlikte kâh nöbetleşe, akşama dek ağladılar.</st></p>
			<p><span epub:type="pagebreak" title="283" id="page283"></span><st c="9206">Uzun bir sessizlikten sonra, “Ben acıktım,” dedi Selim. </st><st c="9263">“Gel bir şeyler yiyelim.” Sümbül’ü elinden tutup kaldırdı, mutfağa giderken menekşelere bastıklarını fark etmediler.</st></p>
			<p><st c="9379">Selim daha sonraki günlerde bembeyaz tahtalardaki o mavi-mor izi çıkarmak için ovunup durdu. </st><st c="9473">“Ay Allah kahretsin! </st><st c="9494">Kan lekesi gibi, çıkmıyor bir türlü,” diye söylendiğinde, Sümbül yanına diz çöküp lekeye baktı ve, “Belki kandır,” dedi. </st><st c="9615">“O törene bir kurban gerekiyordu, bizim yerimize o kanını akıttı.”</st></p>
			<p><st c="9681">Selim kıza garip garip baktı, ne düşüneceğini bilemedi, ama bir daha lekeyle uğraşmadı.</st></p>
			<p><st c="9769">Başlarına geleni kabullenme ve hayatı olduğu haliyle yaşanmaya değer bulma yeteneği, başına çok şey gelen insanların başardığı bir erdemdir. </st><st c="9911">Sanki içlerine isyandan çok tevekkül tohumları ekilmiş gibi, yıllar geçip giderken yaşadıkları tüm felaketler, acılar, o tohumu besleyip büyütürmüş gibi davranırlar. </st><st c="10077">Ama bir çocuk kendi başına gelenler için tevekkül tohumunu, sevdiklerinin başına gelenler için isyan tohumunu beslemeye karar vermişse...</st></p>
			
			<p><st c="10214">Peri Efsa da kabullenmeyi beceremiyordu. </st><st c="10256">Dış görüntüsü ise tam tersini söylüyordu. </st><st c="10298">Sümbül’ün gittiği gün, akşamüstü okuldan eve döndüğünde kapıyı hiç tanımadığı orta yaşlı, somurtuk ve şişman bir kadın açtı. </st><st c="10423">Kendisine dik dik bakan kıza, “Geç, geç, içeriyi soğutuyorsun,” demişti yalnızca. </st><st c="10505">Peri Efsa yabancı bir eve girmiş </st><span epub:type="pagebreak" title="284" id="page284"></span><st c="10538">gibi etrafına bakınmakla yetindi. </st><st c="10572">Tabii ki, Sümbül’ü arıyordu. </st><st c="10601">Sermet de... </st><st c="10614">İkisi de bulamadılar. </st><st c="10636">Eşyaları bile yoktu... </st><st c="10659">Nikâh sonrası yeni bakıcıyı eve getirdiğinde, kadının da yardımıyla tüm giysileri bir kutuya doldurup işyerine götürmüştü Mümtaz. </st><st c="10789">Uygun bir zamanda Sümbül’e verilmek üzere.</st></p>
			<p><st c="10831">Peri Efsa, somurtuk kadını yok saydı. </st><st c="10870">Babası eve gelene dek, Sümbül’ün her zaman oturduğu pencerenin önünde dışarıyı seyretti. </st><st c="10959">Kadın, bakmakla yükümlü olduğu küçük kız için hazırladığı çayı ve tostu kendi tıkındı. </st><st c="11046">Ziyan olmasın diye... </st><st c="11068">Kızın sessizliğini nimet bildi. </st><st c="11100">İyi bir kapı bulmuştu sonunda. </st><st c="11131">Ama yine de belli olmazdı bu zenginlerin işi. </st><st c="11177">Haftada bir gün izni vardı. </st><st c="11205">O şimdiden evinin ihtiyaçlarını zulalamaya başlamıştı. </st><st c="11260">Onca yılın tecrübesiyle, ani bir çıkış yapması gerekirse en az bir aylık geçimini sağlamalıydı. </st><st c="11356">Ve sanki hemen kapının önüne konulmuş da aç kalmış gibi, yemeye devam etti.</st></p>
			<p><st c="11431">Mümtaz geldi ve Sümbül’ün selamını söyledi Peri Efsa’ya. </st><st c="11489">Doğduğu günden beri koynunda yattığı, kokusunu hatta tadını bildiği, annesinden daha çok sevdiği insanın “selamını” aldığında, ilk tepkisi baş dönmesi ve mide bulantısıydı. </st><st c="11662">Sonra bir kenara çekildi ve babasını, donuk bir suratla dinleyen kendini ve hangi Peri Efsa’ya bakacağını şaşırmış olan Sermet’i izledi... </st><st c="11801">Sümbül evlenmiş, çok mutluymuş, artık kendi bebeğine bakmak istiyormuş, onu özleyecekmiş, ama belki bir gün yine görüşürlermiş, uslu bir kız olmasını istemişmiş, annesinin, </st><span epub:type="pagebreak" title="285" id="page285"></span><st c="11974">babasının sözünden çıkmamalıymış, okulda çok çalışkan bir kız olmalıymış... </st><st c="12050">Mümtaz içi boş Peri  Efsa’yla daha iyi iletişim kurmuştu. </st><st c="12107">Çünkü bakışları donuktu, korkutmuyordu. </st><st c="12147">Hatta, cesaret edip yanağından öptü. </st><st c="12184">Peri Efsa, kendi bedeninin etrafına da bulaşan yalanların çamur rengi ortadan kalkana dek, içine dönmedi. </st><st c="12290">Sermet bu yeni durumdan şaşkın, onun yanından ayrılıp babasını korkutmaya bile gidemedi. </st><st c="12379">Kızı teselli etmeye çalışıyordu. </st><st c="12412">“Boş ver, ben onu nasıl korkutacağımı biliyorum,” diyordu.</st></p>
			<p><st c="12470">Peri Efsa gerçekten de boş verdi. </st><st c="12505">Kendi kabuğuna bakıp bundan sonraki görüntüsünü seçti; suskun, zararsız. </st><st c="12578">Volkan gibi kaynayan ruhunu korumanın tek yolu buydu. </st><st c="12632">Kötülükle iyilik arasındaki o sonsuz çatışma onun içindeydi artık. </st><st c="12699">Hangisinin ağır basacağına karar verdiği gün, hayata yeniden başlayacaktı. </st><st c="12774">Ve hiçbir zaman Sümbül’den vazgeçmeyecekti.</st></p>
			<p><st c="12817">Sümbül’ü rüyalarına hapsetti. </st><st c="12848">Günü geldiğinde onu ve kardeşini bulacağını biliyordu.</st></p>
			
			
			
			
			
			
			</article>
  <div id="charCountTotal" value="12902"></div></body>
</html>
