<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Peri Efsa</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter30">
<article>
			<figure>
				<span epub:type="pagebreak" title="334" id="page334"></span>
				<img src="image/30.png" alt="OTUZ" /><st c="0"></st>
			</figure>
			
			
			
			
			
			<p><st c="5">Belma da kızını ziyarete geldiği hastanede, başhekimin karşısında Selim’le aynı şaşkınlık ve dehşet duygusuyla donup kalmıştı. </st><st c="132">On beş dakika önce gelmişti, aylık ziyaretini bu kez kısa kesmeye niyetliydi, çünkü havaalanına yetişmesi gerekiyordu. </st><st c="251">Kızını hastaneye yatırmayı başardıktan sonra Doktor Turgut’a verdiği kredilerin tamamını geri çekip İngiltere’de yaşayan Kıbrıslı bir işadamıyla sevgili oluvermişti. </st><st c="417">Onunla buluşmaya gidiyordu. </st><st c="445">Ama ne o gün, ne de daha sonraki günlerde bu buluşma gerçekleşmeyecekti.</st></p>
			<p><st c="517">Başhekim de Belma’dan daha iyi görünmüyordu. </st><st c="563">Belma ve ailesine, akıl erdiremedikleri ikinci yanlışlarıydı. </st><st c="625">Tam deyimiyle ikinci kazıkları. </st><st c="657">İlkini Peri Efsa hastaneye getirildiğinde yaşamışlardı.</st></p>
			<p><st c="712">On beş yaşındaki genç kızın kendinden emin ve yaşı gereği belki biraz küstahça yaşadığını iddia ederek anlattığı her şey tipik paranoid şizofreniye işaret ediyordu. </st><span epub:type="pagebreak" title="335" id="page335"></span><st c="878">Kuşkuya yer yoktu. </st><st c="897">Kurul kararıydı üstelik. </st><st c="922">Belma’nın kararı ise, tedavinin hastanede yapılmasıydı. </st><st c="978">Evde felçli bir anne vardı zaten, üstüne üstlük kızının da inadı... </st><st c="1046">Hastanede doktor gözetiminde ilaçlarını almasını sağlamak çok daha kolay olacaktı.</st></p>
			<p><st c="1128">İğneyle yanına yaklaşanları gördükten sonra Peri başına gelecekleri çoktan anlamıştı. </st><st c="1215">Girdabı önemsememesinin sorumluluğunu üstlendi, ama kalbi o kadar kırılmıştı ki, gerektiğinde korkunç olabilecek yeteneklerini kullanıp hastaneyi, sanki hiç orda inşa edilmemiş gibi toza çevirebilecekken; çekip gitmeyi seçmişti, angut yetişkinler dünyasından.</st></p>
			<p><st c="1474">İğneden sonra boş bakışlı, kıpırtısız bedeni sorumluların başına gerçekten dert olmuştu Peri Efsa’nın. </st><st c="1578">Aileye ne diyeceklerdi? </st><st c="1602">Kendi ayağıyla gelen, sorulara saçma da olsa düzgün yanıtlar veren, yeri geldiğinde espriler yapıp zekâsını sergileyen genç kızın birden bez bebeğe dönüşmesi nasıl açıklanacaktı?</st></p>
			<p><st c="1780">Bilime sığındılar.</st></p>
			<p><st c="1799">“Her hastanın ilaca tepkisi farklı olur. </st><st c="1841">Zamanla düzelecek.”</st></p>
			<p><st c="1860">“Ne zaman?”</st></p>
			<p><st c="1872">Allah bilir diyemediler; “Her hastada farklı seyir gösterir, bekleyip göreceğiz,” dediler. </st><st c="1964">Zaten iştahla bekleyen de yoktu.</st></p>
			<p><st c="1996">Tam beş yıl beklediler. </st><st c="2021">Paranoid şizofreni yerine, nur topu gibi bir katatoni hastaları olmuştu. </st><st c="2094">Hiçbir tedaviye cevap vermeyen, durumu stabil denilen hasta</st><span epub:type="pagebreak" title="336" id="page336"></span><st c="2153">nın, ziyaretçileri bile stabilken, her şey altüst olmuştu o sabah. </st><st c="2221">Ayda bir gelen Belma ve on beş günde bir gelen Şeyma’nın dışında bir ziyaretçisi oldu Peri Efsa’nın.</st></p>
			<p><st c="2321">“Orta yaşlı, beyaz saçlı, dinç görünümlü bir bey” diye tarif edildi. </st><st c="2391">İlgi çekici bir yanı yoktu, diğer ziyaretçilerinden farklı olarak, onu bahçeye çıkarmak istemesinin dışında.</st></p>
			<p><st c="2499">Beş yıldır ilk kez genç kızı bahçeyle buluşturmak isteyen birine itiraz etmek kimsenin aklına gelmemişti. </st><st c="2606">Peri Efsa tekerlekli sandalyeye yerleştirildi ve beyaz saçlı amcaya emanet edilip bahçeye salındı. </st><st c="2705">Bahçede bir banka oturmuşlardı. </st><st c="2737">Peri Efsa yine konuşmuyordu, adamın da onunla sohbet etmek gibi saçma bir isteği yoktu. </st><st c="2825">Sakin hastaları gözetim altında tutmak gibi bir alışkanlıkları da yoktu görevlilerin. </st><st c="2911">Ayrıca o sabah, hastalarda garip bir huzursuzluk, aksilik, her şeyi yokuşa sürmek, çalışanları canından bezdirmek gibi haller gelişmişti. </st><st c="3049">Çok vaka çıkmıştı uğraşılacak. </st><st c="3080">Bunu söylemediler tabii ki Belma’ya... </st><st c="3119">İlaç saati gelene kadar da Peri Efsa’nın kaybolduğunu anlamamışlardı. </st><st c="3189">Tekerlekli sandalye bahçenin en uzak köşesinde terk edilmiş olarak bulunmuştu... </st><st c="3270">Sonra da Belma gelmişti işte...</st></p>
			<p><st c="3301">Belma kendine geldikten sonra hastane çın çın öttü küfürleriyle! </st><st c="3367">Önce hastaneyi, toplama kampından Dingo’nun ahırına terfi ettirdi, sonra doktorları hastalarından daha deli olduğuna inandırdı. </st><st c="3495">Kızına kim bilir neler yapıldığından, kızının şu anda kim bilir neler yaptığına geçti. </st><st c="3582">Kızım olmazsa ölürümden, kızımı bulamazsanız </st><span epub:type="pagebreak" title="337" id="page337"></span><st c="3627">öldürürüme ulaştı. </st><st c="3646">Tehdit ve ithamları bittiğinde sesi kısılmıştı. </st><st c="3694">Gizemli ziyaretçiyi en az on beş kez tarif ettirdikten sonra, tanımadığına ikna oldu. </st><st c="3780">Ve korktu!</st></p>
			<p><st c="3790">Kızının bilinmeyenlerine bir tanesi daha eklenmişti ve bu kez Peri Efsa neden olmamıştı. </st><st c="3880">Yoksa olmuş muydu? </st><st c="3899">O mu başarmıştı bu kaçışı? </st><st c="3926">Herkesi kandırmayı becermiş miydi? </st><st c="3961">Kaçmış mıydı? </st><st c="3975">Kaçırılmış mıydı? </st><st c="3993">O kadar çok sorusu vardı ve cevap almaktan o kadar çok korkuyordu ki, sorun olan yerden bir an önce uzaklaşmak istedi. </st><st c="4112">Giderken, “Kızımı bulun,” dedi sadece.</st></p>
			<p><st c="4150">Havaalanına gitmeyi unuttu. </st><st c="4179">İngiltere’deki sevgiliyi de... </st><st c="4210">Nişantaşı’ndaki evine gidip bir uyku ilacı aldı ve uyudu. </st><st c="4268">Babasıyla yüzleşmeyi göze alamadı. </st><st c="4303">Mümtaz’la dertleşmeyi de... </st><st c="4331">Aklında sadece kızı yüzünden başına gelebilecekler vardı. </st><st c="4389">Ya o mermer görüntüsü sahteyse, ya başına bir sürü iş getirirse, hayaletlerini üzerine salarsa? </st><st c="4485">Düşüncelerinin küçücük bir kırıntısına dahi, kızının başına kötü bir şeyler gelebileceği girmedi... </st><st c="4585">Olan biten her şeyin merkezinde Belma vardı ve tüm haksızlıklar onu buluyordu bu dünyada. </st><st c="4675">Bir daha asla huzur bulamayacağına ikna olarak karanlığa yuvarlandı gitti.</st></p>
			<p><st c="4749">Rüyasında Büyük Kulüp’te görüyordu kendisini. </st><st c="4796">Nezih bir kalabalığın içinde... </st><st c="4828">Kendini acındırdığı, flört ettiği, onaylarını aldığı, birbirlerinin pisliğini birlikte kapattıkları insanların ortasında çırılçıplaktı. </st><st c="4964">Kendisini sergilemekten yana bir sorunu olmamıştı hiçbir zaman, ama bu çıplaklık farklıydı. </st><st c="5056">Kendisinin bile bilmediği tüm pislikleriyle ortadaydı. </st><st c="5111">Elleriyle örtmeye çalıştı, </st><span epub:type="pagebreak" title="338" id="page338"></span><st c="5138">parmaklarının arasından akıyordu o bir türlü tanımlayamadığı sıvılar. </st><st c="5208">Sanki her yanı urlarla kaplıymış da onların hepsi birden patlamış, irinlerini oluk oluk akıtıyorlardı... </st><st c="5313">Suratları görüyordu, iğrenerek bakan, görmezlikten gelen, gülen... </st><st c="5380">Canını en çok yakan, bu suratlar oldu.</st></p>
			<p><st c="5418">İngiltere’de havaalanında Belma’yı karşılamak için bekleyen sevgili ise, ekilmesinin acısını sanat tarihi öğrencisi, uzun bacaklı bir Fransız’la giderdi. </st><st c="5573">Belma’nın başına ne geldiğini merak dahi etmedi.</st></p>
			
			<p><st c="5621">Belma uyandığında boş çuval gibi hissediyordu kendini. </st><st c="5677">Yatak odasında hazır duran bavullarına baktı, sonra saate –dokuzu beş geçiyordu– havaalanına geç kalacağını düşündü. </st><st c="5794">Hastaneye gitmesi gerekiyordu. </st><st c="5825">İşte tam o an, aslında programladığı günü dün yaşadığını hatırladı. </st><st c="5893">Dehşet duygusu geri geldi. </st><st c="5920">Kimse aramamıştı onu. </st><st c="5942">Ne hastanedekiler, ne sevgilisi, ne de kızını kaçıran adam... </st><st c="6004">Şantaj için kaçırmadılarsa, diye düşündü... </st><st c="6048">Sonunu tamamlayamadı. </st><st c="6070">Ya daha kötüsünü düşünmek istemediğinden ya da aklı daha ötesine yetmediğinden.</st></p>
			<p><st c="6149">O kötü rüyanın etkisi olmasa belki kendini bu kadar yalnız hissetmezdi ve belki olayı babasına duyurmak için hemen hazırlanıp köşke gitmeye kalkmazdı.</st></p>
			<p><st c="6300">Azarlanmayı, hatta aşağılanmayı göze alıp, ağlayarak anlattı başlarına gelen felaketi. </st><st c="6388">Efdal Refik kireç kuyusu gibiydi. </st><st c="6422">Bembeyaz, ama için için kaynayan bir tehlike. </st><st c="6468">Birden, bu yakıcı duygularını kızına yöneltirse haksız</st><span epub:type="pagebreak" title="339" id="page339"></span><st c="6522">lık edeceğine aydı Efdal Refik. </st><st c="6555">Peri Efsa’yı orda unutan kendisi değil miydi aslında? </st><st c="6609">Hastaneye yatırılmasına itiraz etmeyen ve bir kez olsun ziyaret etmeyen? </st><st c="6682">Aradan geçen zamanı düşündüğünde, yüreği sıkıştı.</st></p>
			<p><st c="6731">“Git,” dedi. </st><st c="6745">“Evine git. </st><st c="6757">Ne yapılması gerekiyorsa yapacağım. </st><st c="6793">Kızımı bulacağım.”</st></p>
			<p><st c="6811">Belma bir an babasının “kızım” dediğini sandı, ama yanıldığını düşündü... </st><st c="6886">Doğurduğu ucubenin kendi yerini alacağını bir an bile olsa duymak, derinden sarstı onu. </st><st c="6974">Babasının gözündeki yeri hiçbir zaman sağlam değildi, ama bu son darbe oldu. </st><st c="7051">Ne yazık ki, darbeleri savuşturmakta ustaydı Belma. </st><st c="7103">Alabildiğine derin bir çukura gömdü içinde uyanan duyguları. </st><st c="7164">Kızını kaybetmiş, perişan anne rolüne sadık kaldı, evine gitti, hayatında ilk kez yakalandığı yalnızlık duygusunu da yanında götürdü. </st><st c="7298">Kızının hem bulunmasını, hem de bulunmamasını diledi.</st></p>
			
			<p><st c="7351">Efdal Refik’se Peri Efsa’nın bulunmaması durumunda ne olabileceğini düşünüp dehşetle donup kalmıştı. </st><st c="7453">Hayattaki tek torununun, doğumundan beri onu suçlayanlarla birlik olup ortadan kaldırılmasına göz yummuştu. </st><st c="7561">Ona söylenen söylenmeyen –Nagehan’ın, bir tek yatak odalarına çekildiğinde ona “ölümü gör, kimseye anlatmayacaksın, kimseye tek laf etmeyeceksin” diye fısıltıyla anlattıkları giriyordu bu söylenmeyen kısmına– her şeyi düşündü tek tek... </st><st c="7798">Peri Efsa tuhaftı, evet. </st><st c="7823">Hurafe diye anlatılanları günlük hayatlarının içine getirmişti. </st><span epub:type="pagebreak" title="340" id="page340"></span><st c="7887">“Unutur,” demişlerdi Nagehan’la birlikte. </st><st c="7929">“Bazen çocuklar böyle şeyler yapar, çünkü onlar henüz çok saf, temiz ruhlar... </st><st c="8008">Ama büyüdükçe, bize benzemeye başlar, unuturlar.” Peri unutmamıştı.</st></p>
			<p><st c="8075">Peri adını kendi koymuştu Efdal Refik; torunu, adının ona verdiklerini yaşatmıştı, ama o anlamamıştı. </st><em><st c="8178">“Gerçek bir melek inse insanların arasına, hepiniz onu deli deyip tımarhaneye kapatırsınız.</st></em><st c="8269">” Anahit söylemişti bunu. </st><st c="8296">Torunu gibi unutmaya çalıştığı Anahit, Peri Efsa hakkında ağzından laf almaya çalışmıştı; Efdal’se aile içinde olan orda kalır kuralına bağlı kalıp kadına tek kelime etmemişti. </st><st c="8473">Ama o zaten biliyordu. </st><st c="8496">Kendini zayıf ve zavallı hissetti. </st><st c="8531">Oysa Anahit’ten yardım isteyebilirdi. </st><st c="8569">Ne yapması gerektiğini öğrenebilirdi. </st><st c="8607">En azından, torununu annesinden, hatta kendisinden bile koruyabilirdi.</st></p>
			<p><st c="8677">Yeterince düşünüp, ilahi ve kutsal olanı tanıyamadığı için kendini yeterince suçladıktan sonra, gerçeklere sarıldı. </st><st c="8794">Kim kaçırmıştı Peri’yi? </st><st c="8818">Neden? </st><st c="8825">Nasıl? </st><st c="8832">Mümtaz? </st><st c="8840">Hiçbir zaman sevmediği, aramadığı kızını kaçırabilir mi? </st><st c="8897">Mantıklı yanıt; hayır. </st><st c="8920">Mümtaz’ın mantıklı ve akıllı olması beklenir mi? </st><st c="8969">Hem evet, hem hayır. </st><st c="8990">Yanlış yapacaksa bile, çıkar hesabına göre yapardı Mümtaz. </st><st c="9049">Yine de telefon edip sormak yerine, gidip gözleriyle görmeye karar verdi.</st></p>
			<p><st c="9122">Hizmetçiye küçük bir seyahat çantası, şoföre de arabayı uzun yol için hazırlamasını söyledi. </st><st c="9216">Akşam Ankara’da olmayı hesaplıyordu. </st><st c="9253">Nagehan’la vedalaştı. </st><st c="9275">Küçük bir iş için seyahate çıktığını, hemen döneceğini söyledi. </st><span epub:type="pagebreak" title="341" id="page341"></span><st c="9339">Bu gidişe en çok Fazilet sevindi. </st><st c="9373">Nihayet, hastasıyla gerektiği gibi ilgilenebilecekti. </st><st c="9427">Ancak torununun ortadan kaybolduğunun Nagehan’dan gizlenmesi gerektiğinin tembihlenmesine çok bozuldu. </st><st c="9530">Sanki o bunu düşünemezmiş gibi... </st><st c="9564">Ama öncelikle evde kulağı olan tüm canlıların kapalı kapılar ardından duyduğu bu kayboluş hikâyesinin dedikodusunu yapmalıydı genç hizmetçilerle...</st></p>
			<p><st c="9711">Efdal Refik, Ankara’ya gider gitmez eski damadının kapısına dayandı. </st><st c="9781">Mümtaz’ı görünce irkildi ve yol boyu hazırladığı ilk sorusunu unutup, “Ne oldu sana böyle?” diye sordu.</st></p>
			<p><st c="9884">Mümtaz, Efdal’in bakışlarından saklamak için, yüzünün nerdeyse yarısına kadar yayılan siyah lekeyi eliyle kapattı.</st></p>
			<p><st c="9999">“Garip bir cilt hastalığı. </st><st c="10027">Nedenini bulamadılar. </st><st c="10049">Merak etmeyin, bulaşıcı değil,” dedi.</st></p>
			<p><st c="10086">Efdal hâlâ kapı ağzındaydı. </st><st c="10115">Davet edilmeyeceğini anlayınca içeri daldı, etrafına bakındı, hiçbir girizgâha gerek görmeden, “Peri Efsa nerde?” diye sordu.</st></p>
			<p><st c="10240">“Efendim?”</st></p>
			<p><st c="10251">“Bana numara yapma! </st><st c="10272">Hastaneden senin kaçırmadığın belli, bu suratı kim görse unutmaz. </st><st c="10338">Kime kaçırttın?”</st></p>
			<p><st c="10354">“Kaçırıldı mı? </st><st c="10370">Hastaneden? </st><st c="10382">O kız... </st><st c="10391">Peri... </st><st c="10399">kaçırıldı mı?” Sadece dili değil kalbi de kekeliyordu Mümtaz’ın. </st><st c="10464">Sergilemekte sakınca görmedi. </st><st c="10494">“Endişeli, telaşlı” bir babaydı sonuçta.</st></p>
			<p><span epub:type="pagebreak" title="342" id="page342"></span><st c="10534">Karşılıklı sorular, suçlamalarla dolu bir yığın anlamsız atışmadan sonra, iki taraf da kendini çıkmazda buldu. </st><st c="10646">Kafaları kendilerince çalışıyordu tabii... </st><st c="10689">Mümtaz, Belma’dan farklı düşünmüyordu; başlarına gelen kesinlikle felaketti. </st><st c="10766">Yıllarca uyuyan yılan ya uyanmış, kaçışını planlamıştı... </st><st c="10824">Ya da rakiplerinden biri olayı duymuş, kendi lehine kullanmak için o zavallıyı kaçırmıştı. </st><st c="10915">Hâlâ “zavallı” kaldığını umarak, hatta fidye istenirse, bir türlü toparlayamayarak, ortadan tamamen kalkmasını da sağlamak mümkündü. </st><st c="11048">Hemen savuşturdu bu düşünceyi... </st><st c="11081">Kurnazlığını, sevincini yüzünün ele vermesinden korktu. </st><st c="11137">Yine de “bilinmeyen”in olması, her şeyin kontrolünde olmasını isteyen Mümtaz gibi biri için uykusuz geceler demekti. </st><st c="11254">Her olasılığa –kızı söz konusuysa olasılık dahilinde olmayana– göre plan yapmalıydı.</st></p>
			<p><st c="11338">Efdal, Mümtaz’ın, “Kızımı bulmak için elimden gelen her şeyi yapacağım, merak etmeyin!” demesini bile kuşkulu buldu. </st><st c="11456">Reddedecek gücü yoktu. </st><st c="11479">Önemli olan, torunuydu. </st><st c="11503">Bu sapık piç, abuk subuk yatırımlar yaparken ortalarda görünmüyordu. </st><st c="11572">Darbeyle hükümet düşünce, beş parasız kalıp bu oyunu oynadıysa, torunumu geri aldıktan sonra hakkından gelmenin bir yolunu bulurum, diye düşündü. </st><st c="11718">Uzak bir olasılıktı bu tabii... </st><st c="11750">Hükümetin düşürülmesi, başbakanla birlikte iki bakanın asılması etkilememişti sosyal durumunu. </st><st c="11845">Darbecilerle sıkı fıkı olduğu, hatta yeni parti kurma çabalarının içinde olduğu dedikoduları da çalınmıştı kulağına. </st><st c="11962">Mümtaz’ın, suratındaki lekeyle birlikte kara-sarı görün</st><span epub:type="pagebreak" title="343" id="page343"></span><st c="12017">mesini dikkate alacak olursa, kaçırma işini o yapmamış olabilirdi gerçekten. </st><st c="12095">Eğer o değilse, genişleyen çevresini kullanmasının tam zamanıydı.</st></p>
			<p><st c="12160">Evden ayrılmadan önce, en ufak ipucunda kendisine haber vereceğine dair söz aldı. </st><st c="12243">Asker üniformasının tüm kapıları açtığı Ankara sokaklarında oteline doğru giderken, zamanında politikacı, asker, din adamı gibi dostlar edinmediğine hayıflandı.</st></p>
			
			<p><st c="12403">O gece, Ankara’da aynı anda gökyüzündeki yıldızlara bakıp Peri Efsa’yı düşünen üç kişi vardı.</st></p>
			<p><st c="12497">Mümtaz, açık pencerenin önünde için için yandığını ve yayıldığını hissettiği lekeyi serinletmeye çalışıyordu. </st><st c="12608">Kızı ilk kez doğrudan tehdit olmaktan çıkmış, başkasının müdahalesiyle tehdit olmuştu. </st><st c="12695">Sonuçta bunca yıldır kılını oynatmadan oturuyordu. </st><st c="12746">Hasta olduğu kesindi, korkulması gereken biri değildi. </st><st c="12801">Kendini ikna ettikten sonra, İstanbul’a gidip emniyetten, partiden, hatta mafyadan tüm tanıdıkları harekete geçirip bulacaktı onu. </st><st c="12932">Kesin bulurlardı.</st></p>
			<p><st c="12949">Otel odasındaki Efdal Refik, sokağa bakıyordu. </st><st c="12997">Peri Efsa’yı meczup bir halde, hangi şehir olduğu belirsiz sokaklarda taciz edilirken hayal etti. </st><st c="13095">Yüreği ağzına gelince başını yıldızlara çevirdi. </st><st c="13144">Umudunu yitirmemek için yalvardı ve uzun yıllardan sonra ilk kez ağladı.</st></p>
			<p><st c="13216">Ve Sümbül. </st><st c="13228">Hayatının mevsimlere benzediğini düşünüyordu. </st><st c="13274">Her şeyin dengede olduğu, huzur bulduğu anlar, bahar gibi kısacıktı, gelip gidiyordu hemen. </st><st c="13366">Sonra </st><span epub:type="pagebreak" title="344" id="page344"></span><st c="13372">yaz geliyordu, tüm yakıcılığıyla. </st><st c="13406">Karınca gibi durmadan çalıştığı zamanlar. </st><st c="13448">Ve ne olduğunu anlamadan kış gelip çörekleniyordu yüreğine. </st><st c="13508">Tüm duyguları, coşkusu tipiye yakalanıyordu sanki. </st><st c="13559">Az önce bir kriz daha atlatmıştı Selim. </st><st c="13599">Sakinleştiriciyle uykuya dalıncaya dek, “Onu öldüreceğim!” diye sayıklamıştı kinle. </st><st c="13683">“Başka türlü huzur bulamayacağım. </st><st c="13717">Onu öldürmem şart!” Kim olduğunu sormamıştı. </st><st c="13762">Soramamıştı Sümbül. </st><st c="13782">Söyler diye korkmuştu. </st><st c="13805">Kim olduğunu bilmek, yüzleşmek demekti. </st><st c="13845">Bilinmeyen olarak kaldığında, ona kızmak, lanetlemek kolaydı. </st><st c="13907">En çok korktuğu, tanıdık birinin olmasıydı. </st><st c="13951">O zaman, hesap sorması gerekecekti. </st><st c="13987">O zaman, bu yapılanı kabullenmek çok ama çok ağırına gidecekti. </st><st c="14051">O zaman, Selim’in intikam isteğine katılması... </st><st c="14099">Köşkü özledi. </st><st c="14113">Eski günlerini... </st><st c="14131">İkizlerini, Cemile’yi, Nagehan’ı... </st><st c="14167">Koruması gereken ne oğlu, ne geleceği, ne de serveti olduğu günlerde daha mutlu olduğunu düşündü. </st><st c="14265">Karşısındaki evlerin arkasından yükselen otelin karanlık pencerelerine indirdi bakışlarını yıldızlardan, ordakiler kadar tasasız uyumayı diledi. </st><st c="14410">Gözünün takıldığı pencerenin ardında Efdal Refik’in olduğunu bilemedi.</st></p>
			<p><st c="14480">Efdal Refik’in içine de aynı özlem düşmüştü ansızın. </st><st c="14534">Burada yapacak ne var ki, diye düşünüp şoförünü uyandırdı ve İstanbul’a yola çıktılar. </st><st c="14621">Efdal Refik hayatında ilk kez sezgilerine, duygularına kulak vermişti. </st><st c="14692">Farkında değildi ama karısının hayatını kurtarmaya gidiyordu.</st></p>
			<p><st c="14753">Fazilet’in yaşlandığını ve çenesinin düştüğünü, kimseyi bulamazsa kendi kendine konuştuğunu bir tek Na</st><span epub:type="pagebreak" title="345" id="page345"></span><st c="14856">gehan biliyordu. </st><st c="14874">Kimseye de söyleyemiyordu. </st><st c="14901">Efdal Refik’in sabahın köründe gelip karısının odasına dalmasını ve uykusundan sıçrayarak uyandırdığı yetmiyormuş gibi, bir de kendisini sorguya çekmesini hiç affetmemişti.</st></p>
			<p><st c="15073">Hastanın yatak çarşaflarını değiştirirken, kendisi için nefes almak kadar doğal olan iç konuşmalarını dış dünyaya anons ettiğinin farkında bile değildi Fazilet.</st></p>
			<p><st c="15234">“Sanki dünün hemşiresiyim. </st><st c="15262">Kırk yıldır çalışan ben değilmişim gibi, deli kızın hastaneden kaçtığını söylemeyecekmişim yatalak karıya! </st><st c="15369">Bana ne be! </st><st c="15381">Ona ne hem? </st><st c="15393">Kaç yıldır torununu gördüğü mü var? </st><st c="15429">Merak ediyor sanki? </st><st c="15449">Sormaya takati mi var?.. </st><st c="15474">Hiçbirinde akıl kalmadı. </st><st c="15499">Sersem bunak! </st><st c="15513">Şirret kızına sahip ol sen!.. </st><st c="15543">Böyle aile görmedim bunca yaşıma kadar. </st><st c="15583">Kızları orospu. </st><st c="15599">Bir torunları mezarda, biri akıl hastanesinde. </st><st c="15646">Onu da orda tutmayı beceremiyorlar ya, o ayrı. </st><st c="15693">Bu iki bunak da birbirlerini eğlendiriyor!”</st></p>
			<p><st c="15736">Neden sonra Nagehan’ın inlemelerinin haykırışa, çırpınışlarının hezeyana dönüştüğünü gördü ve öylece kalakaldı kırk yılın hemşiresi Fazilet. </st><st c="15878">Akıl edip sofaya fırladı ve, “Yetişiiiin!” diye bağırdı.</st></p>
			
			
			
			
			
			
			</article>
  <div id="charCountTotal" value="15934"></div></body>
</html>
