<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p8">Yerde yatan kurbanına bakan Mnemosyne’nin kızı, düşünceli bir halde dilini hâlâ sıkılı duran yumruğu üzerinde gezdirir. Bir iki saniye sonra, yerdeki vücudun üzerinden atlayarak, hızlı adımlarla yatağın yanına gider ve zile basar. Az önce bir anda ortaya çıkan boksör, zilin plastik butonuna parmağım değdirince bir anda Dr. Delfie’ye dönüşür. Beyaz doktor önlüğü, kalem cebi, isim etiketi, saçlar sıkıca geriye toplanmış, siyah-beyaz bir eşarpla güzelce bağlanmış (taç da, saate asılı giysi de ortadan kaybolmuştur), tüm detaylar yeniden ortaya çıkmıştır. Buna yüzdeki soğuk ve ciddi ifade de dahildir. Artık ne iğneleyici ne de yumuşaktır.</p>

  <p class="p8">Bu kez, bir kere daha şekil değiştirmiş bir kadın olarak, tekrar yerde yatan adamın yanına gider ve çömelir. Ring kenarındaki doktorlar gibi adamın nabzını ölçer. Adamın yüzüne yaklaşır –adam sırtüstü, bacaklar yana açık bir vaziyette, sere serpe yatmaktadır– tıbbi bir hareketle gözkapaklarını kaldırır. Birden kapı açılır.</p>

  <p class="p8">Kapıda, gayet ciddi, hayatında saçmalığa asla yer vermediği anlaşılan, yaşlıca bir hastane hemşiresi durmaktadır. Kadında tuhaf bir şeyler vardır: Tarifsiz bir işgüzarlık, dünyada ne olup bittiğini ondan iyi kimse bilemez ifadesi. Daha kadın ağzını bile açmadan bunlar anlaşılabilmededir. Hiç de tasvip etmeyen, gözlüklü, katı bakışlarıyla yerde yatan adama bakar. Doktorunsa hemşirenin aniden gelişine hazırlıklı olmadığı açıktır. Kendisi gibi zarif birine hiç de uymayan sakar hareketlerle ayağa fırlar.</p>

  <p class="p8">“Hemşire... Ben Hemşire Cory’nin nöbeti sanıyordum.”</p>

  <p class="p8">“Ben de öyle, doktor. Ama her zamanki gibi ortalıklarda yok.”</p>

  <p class="p8">Yerde yatan adama kısa bir bakış atar. “Bu da her zamanki gibilerden, galiba.”</p>

  <p class="p8">“Korkarım öyle.”</p>

  <p class="p8">“Böylelerine personel yetmez. Bu tip adamlar tek başına, bütün koğuşun toplamından daha fazla sıkıntı yaratıyorlar.”</p>

  <p class="p8">“Bana bir erkek hemşire ve bir de sedye bulsan yeter. Onu yatağa taşımamız gerek.”</p>

  <p class="p8">Hastabakıcı hemşire ifadesiz bir halde başını öne doğru sallar ama hâlâ kendinden geçmiş bir halde, yerde yatan hastayı incelemektedir, kirli bir çarşafa bakar gibidir.</p>

  <p class="p8">“Benim fikrimi biliyorsunuz, doktor. Bunların hormon tedavisine ihtiyacı var. Cerrahi müdahale istenmiyorsa. Eskiden bunlarla böyle baş ederdik.”</p>

  <p class="p8">“Görüşlerinizi iyi biliyorum, teşekkür ederim. Son koğuş toplantısında bunları uzun uzadıya bize anlatma nezaketini göstermiştiniz.”</p>

  <p class="p8">Hastabakıcı hemşire hiddetlenir.</p>

  <p class="p8">“Hemşirelerin güvenliğini düşünmek zorundayım.”</p>

  <p class="p8">Doktor kollarını kavuşturur.</p>

  <p class="p8">“Bunun ben de farkındayım.”</p>

  <p class="p8">“Yaşasaydı Dr. Bowdler bunlara ne derdi acaba? Tıp adına bu hastanede dönen şeylere.”</p>

  <p class="p8">“Yeni gelişmelerden söz ediyorsanız...”</p>

  <p class="p8">“Gelişme mi! Bunlara ne dendiğini çok iyi biliyorum. Burası giderek bir tımarhaneye dönüyor.”</p>

  <p class="p8">“Lütfen bir erkek hemşire ve sedye bulur musunuz?”</p>

  <p class="p8">Hemşire yerinden kımıldamaz.</p>

  <p class="p8">“Benim yaşlı bir aptal olduğumu düşünebilirsiniz doktor, ama bırakın da size bir şey söyleyeyim: Bir süredir bunu anlatmak istiyordum. Bu duvarlar. Bu duvarlar kazınmakla temizlenecek gibi değil. Her kıvrımı pislikle, iğrenç kirlerle dolu. Septisemiyle dolu. Burada arka arkaya bulaşıcı hastalıkların patlak vermemesi bir mucize.”</p>

  <p class="p8">“Belki senin için bir tane ayarlamaya çalışırım, hemşire.”</p>

  <p class="p8">Bu fazla kaçmıştır. Hastabakıcı hemşire öfkeyle öne doğru eğilir.</p>

  <p class="p8">“Sakın beni küçümsemeye kalkma genç kadın. Senin yediğin akşam yemeğinden çok sayıda uyanık müstakbel uzman geçti benim elimden. Sen ve senin neslin her şeyi bildiğinizi sanıyorsunuz. Sana hatırlatayım, sen daha çocuk bezi kullanırken ben bu tür vakalarla uğraşıyordum.”</p>

  <p class="p8">“Hemşire!”</p>

  <p class="p8">Ama bayan ejderhayı durdurmak imkânsızdır.</p>

  <p class="p8">“Bu koğuştaki hastaların yarısı işten kaçmak için hasta taklidi yapanlardan farksız. İhtiyaçları olan tek şey de çıtkırıldım tedaviler –pişmemiş doktorlardan– zar zor tıp okulunu bitirmiş...”</p>

  <p class="p8">“Hemşire, sizin zor bir döneme girdiğinizi biliyorum...”</p>

  <p class="p8">“Bunun onunla hiçbir ilgisi yok!”</p>

  <p class="p8">“Bu şekilde devam ederseniz başhemşireyle görüşmek zorunda kalacağım.”</p>

  <p class="p8">Faydasız: Hemşire gururla dikleşir.</p>

  <p class="p8">“Bayan Thatcher da benimle aynı görüşlere sahip. Hem disiplin hem de antisepsis konusunda.”</p>

  <p class="p8">“Bu yaptığın disiplinle ilgili bir örnek miydi?”</p>

  <p class="p8">“Bana disiplinden söz etme. Sen burada çalışmaya başladığından beri bu koğuşta her şey anormalleşti.”</p>

  <p class="p8">“Galiba, ben gelmeden önce burayı toplama kampına çevirmenize az kalmıştı, demek istiyorsun.”</p>

  <p class="p8">Bu işgüzar saldırgan hamleyle tuzağa girdiği hemen belli olmuştur. Hemşire bakışlarını doktorun başının yukarılarında bir noktaya kaldırır ve nefret edilen bir iş arkadaşının sırtına bıçak saplarken duyulan mağrur ifadeyle konuşur.</p>

  <p class="p8">‘‘Striptiz gösterisi olmasındansa toplama kampı olmasını yeğlerim.”</p>

  <p class="p8">“Bununla ne demek istiyorsunuz?”</p>

  <p class="p8">Hemşire iğne gibi kıstığı sabit gözleriyle duvarın en uzak köşesine bakmaktadır.</p>

  <p class="p8">“Önceki gün deney amfisinde neler olup bittiğini bilmediğimi sanmayın.”</p>

  <p class="p8">“Neler olup bitmiş?”</p>

  <p class="p8">“Çok iyi biliyorsunuz. Bütün hastane bunu konuşuyor.”</p>

  <p class="p8">“Hayır, <span class="t15">bilmiyorum.”</span></p>

  <p class="p8">“Dr. Lawrence’ın yeni göğüs aldırma ameliyat tekniğinde.”</p>

  <p class="p8">“Ne olmuş ona?”</p>

  <p class="p8">“Deneyin ameliyat kalemiyle sizin çıplak göğüsleriniz üzerinde yapıldığını duydum.”</p>

  <p class="p8">“Herhalde elbisemin üzerinden yapamazdı.” Hemşire sırf kuşku kokan bir ifadeyle burnunu çeker. “Gönüllü bir denek ararken tesadüfen ben geçiyordum oradan.”</p>

  <p class="p8">“Üstelik yirmi dört erkek öğrencinin önünde. Bana rakamı doğru vermişlerse.”</p>

  <p class="p8">“Yani?”</p>

  <p class="p8">Hemşirenin doktora dikilen gözleri alev alevdir –sarımsı gri– yeşil gözler ne kadar alev alev olabilirse.</p>

  <p class="p8">“Bana söylenenlere göre öğrencilerin inceledikleri son şey ameliyat tekniğiymiş.”</p>

  <p class="p8">Dr. Delfie çok hafif gülümser.</p>

  <p class="p8">“Hemşire, hemen dispansere gidip iki adet otuz miligramlık Dembutoprazil tablet alınması gerek. Bununla uğraşırken, sizden asıl istediğim şeyi de yapmanızı rica edeceğim.”</p>

  <p class="p8">Gözlüklerin ardında kalan soluk gri-yeşil gözlerde kötücül bir parlaklık vardır.</p>

  <p class="p8">“Göreceğiz.. doktor. Göreceğiz.”</p>

  <p class="p8">Öfkeli hemşire bu son hükümle –“doktor” sözcüğünü daha ziyade tükürür gibi söylemiştir– odadan ayrılır. Dr. Delfie bir an kadının arkasından bakar; sonra tek hareketle elleri beline gider ve hızla geriye döner. Yerde bilinçsiz yatmakta olan hastasına bakar. Bir sonraki hareketi hiç de tıbbi olmayacaktır. Sağ ayağını geriye savurur ve yerdeki hareketsiz bedenin yan tarafına kararlı ve sert bir tekme indirir; öyle güçlü ve tam yerine inen bir tekmedir ki boksör olduğu kadar iyi bir futbolcu olduğu da düşünülebilir. Tekmenin etkisi hemen kendini gösterir. Miles Green birden doğrulup oturur, eliyle darbe aldığı yeri tutmaktadır ve hiç de az önce baygın yatan bir adam gibi durmamaktadır.</p>

  <p class="p8">“Acıttı.”</p>

  <p class="p8">“Acıtması için yapıldı. Bu kuraldışı, alçakça bir hileydi.”</p>

  <p class="p8">“Ben çok eğlenceli olabileceğini düşünmüştüm.”</p>

  <p class="p8">Öfkeyle aşağıya bakar. “Ben hemşire Cory’yi çağırmıştım.”</p>

  <p class="p8">“Ama hastabakıcı hemşirenin senin fikrin olduğunu sanıyordum.” Dr. Delfie bakışlarını adama diker; ani bir hareketle ayağı bir kez daha geriye savrulur ve adam bir kez daha çok daha şiddetli bir tekmenin hedefi olduğunu hisseder. Bu kez darbenin şiddetini biraz bertaraf etmeyi başarmıştır. Boğazını temizler ve küçük ama muzaffer bir edayla itiraf eder. “O anda aklıma geliverdi.”</p>

  <p class="p8">“Hayır, hiç de değil! Kusursuz çizilmişti. Ta baştan beri onu bir kenarda saklıyordun, hileli.. kasten bana saldırttın.”</p>

  <p class="p8">“Gayet iyi idare ettin.” Adam gülümsemektedir ama kadın ona katılmaz.</p>

  <p class="p8">“Ve <span class="t15">k</span><span class="t15">ı</span><span class="t15">z karde</span><span class="t15">ş</span> meselesi. Bunu da gözden kaçırdığımı sanma.”</p>

  <p class="p8">“Neyi gözden kaçırdığını?”</p>

  <p class="p8">“Benim o lanet olası kız kardeşimi.”</p>

  <p class="p8">“Tamamen tesadüf.”</p>

  <p class="p8">“Bana mongol gibi davranmayı kes artık! O gözlüklerle bile tanıdım onu. O iğrenç balık yeşili gözleri bir kilometre öteden tanırım. O korkunç ‘senden daha kutsal, daha üstünüm’ ifadesini de. Her zaman her yerde kirli bir şeyler ya da kirli diyebileceği bir şeyler araması. Bunun ahlaki ödevi olduğunu söylemesi, tarih karşısında borçlu olduğunu. Tohuma kaçmış şehvet düşkünü.”</p>

  <p class="p8">“Aslında, benim aklımda başka bir şey vardı.”</p>

  <p class="p8">“Ve de o son derece çocukça, tamamen anlamsız suçlama.. benim kendimi sergilediğim falan... bırak bana dokunmayı, bana bakma fırsatını bulduğun için ne kadar şanslı olduğunu düşünemiyorsun.. bu hem senin ne kadar zevksiz olduğunu gösteriyor hem de algılamakta ne kadar yetersiz olduğunu.. yapacak bir şey kalmadı artık. Ben bırakıyorum.” Ama durmadan devam eder. “Seninle boşa geçirdiğim saatleri düşündükçe.. üstelik de ne uğruna.. bu delilikten başka bir şey olamaz.” Adam konuşmak üzere ağzını açar ama kadın yine atlar. “Yirmi dakika önce çok güzel bir sonla noktalanabilirdi.” Adam yavaşça elini çenesine götürür. “Ondan da önce. Sana kucağına oturabilir miyim diye sorduğumda.”</p>

  <p class="p8">“O anda yalnızca kimin patron olduğunu kanıtlamaya çalışıyordun.”</p>

  <p class="p8">“Eğer dil nüanslarını ve tonlamalarını anlayamayacak kadar sağır olmasaydın, sözde ait olduğumuz dilbilim eğitimi almış çevrelere göre oldukça klişe ve duygusal olsa da, bu bağlamda amacını gayet net gösteren, ‘öpmek ve koklanmak’ gibi ifadeler kullandığımı fark ederdin.”</p>

  <p class="p8">“Fark ettim.”</p>

  <p class="p8">“Bir kadın bundan söz ettiğinde şefkat istiyor demektir.” Karanlık bakışlarını adama indirir. “Zeytin bahçesinde otururken zeytin dalını fark etmeyenlerdensin.”</p>

  <p class="p8">Adam gül rengi halının üzerine uzanır yine, ellerini başının arkasında kavuşturmuştur, ayaktaki kadına bakar.</p>

  <p class="p8">“Senin bu ilginç biçemci yaklaşımında, benim kesinlikle kabul etmeyeceğimi bildiğin anları kasten seçiyor olman hesaba katılmıyor.”</p>

  <p class="p8">“Buna kesinlikle karşı çıkıyorum. O anlar, yalnızca azıcık hayal gücü kullanıp sıçramanı gerektiren anlardı, o kadar.”</p>

  <p class="p8">“Sıçrayıp senin tuttuğun çemberin içinden atlamamı mı kastediyorsun?”</p>

  <p class="p8">Kadın bir adım yaklaşır. Kollarını önlüğünün üzerinde kavuşturmuştur, öfkeyle yerdeki adama bakar.</p>

  <p class="p8">“Bak, Miles, bir iki noktayı açığa kavuşturmamızın zamanı geldi de geçti bile. Kendini sirk köpeklerine benzetmen oldukça yerindeydi; pekâlâ, bu aptal ve saçma oyunda senin başı çekmene sesimi çıkarmadım. Çocuk kafalı insanların amaçsız enerjilerini bir şekilde boşaltıp, kurtulmaları gerektiğini biliyorum. Ama o rol yapmalar, şakalar, Tzvetan Todorov’u, yorumbilimi, diegesisi, yapıbozuculuğu hiç duymamış gibi numara yapmalar falan yeter, onlar bitti artık. Bir son oluşturma gibi gerçekten olgunluk ve deneyim gerektiren edebi bir konuya gelindiğinde, kararları ben veririm. Anlaşıldı mı?”</p>

  <p class="p8">“Evet, doktor.”</p>

  <p class="p8">“Aşağılamayı da bana bırakabilirsin. Hatırlatırım, sen yalnızca tesadüfi ve fani biyolojik bir olgucuksun, ayrıca...”</p>

  <p class="p8">“Neyim, neyim?”</p>

  <p class="p8">“Duydun. Mikroskobik bir hiç, amipsi bir asalak, sonsuzluk koridorunda uçan, kaybolmuş bir kurt sineği. Oysa ben dişi ilk-örneklerden biriyim, bütün ilk-örnekler gibi binlerce yıllık temeli olan, sağlam değerlere dayanan bir sağduyuya sahibim. Her şey bir yana, sen de benim kadar iyi biliyorsun ki, buradaki fiziksel varlığım yalnızca bir göz yanılması, bir epifenomen, bir yan etki. Kaynağı da, bilmek istersin diye söylüyorum, senin patolojik anlamda fazla irileşmiş sağ beyin lobundaki elektrokimyasal tepkimeler. Üstelik...” Durur ve içini çeker. “Çek elini ayak bileğimden.”</p>

  <p class="p8">“İlk-örneklerin ayak bilekleri var mıdır diye merak etmiştim.”</p>

  <p class="p8">“Eğer bir santimetre daha yukarı kıpırdatırsan, sana daha sert bir tekme atarım.”</p>

  <p class="p8">Adam elini çeker. “Ne diyordun?”</p>

  <p class="p8">“Fazlasıyla belli olan hataların ve yetersizliklerin olsa da seninle ilgili azıcık da olsa ümidim vardı; belki bir gün benim yardımımla bencil, saldırgan ve tekdüze, hayvanca duygularla dolu cinsel isteklerini en aza indirgeyip kurtardığında–”</p>

  <p class="p8">“Lütfen yine başlama buna.”</p>

  <p class="p8">“...kaba tavırlardan, tüm istediğimizin azıcık şefkat olduğunu anlardın.”</p>

  <p class="p8">“Yani, düzüşme.”</p>

  <p class="p8">Kadın dik dik yerdeki adama bakar, sonra uzattığı işaret parmağını yavaşça adamın üzerine indirir; tetiğini çekmek üzere olduğu bir silahı doğrultmuş gibidir.</p>

  <p class="p8">“Miles, seni uyarıyorum. Uçurumun tam kenarındasın.”</p>

  <p class="p8">“O halde, sokak dilindeki sözcükleri geri alıyorum.”</p>

  <p class="p8">‘‘Ne istiyorum demiştim?”</p>

  <p class="p8">“Şefkat. Bir dahaki sefere bunu hatırlayacağım.”</p>

  <p class="p8">Kadın tekrar kollarını kavuşturur ve odanın karşısına bakar. “Doğrusunu istersen son karşılaşmamızda kararımı vermiştim. Bir dahaki sefer olmayacak.”</p>

  <p class="p8">Bu fermanın ardından başlayan sessizliğe guguklu saatin tiktakları eşlik etmektedir. Adam gülümsemeye başlar.</p>

  <p class="p8">“Kim demiş?”</p>

  <p class="p8">“Ben.”</p>

  <p class="p8">“Az önce bana kendin söyledin; Sen gerçekte burada değilsin, benim kafamın içindesin. Geleceğimizle ilgili bir kararı tek başına nasıl alabileceğini bir türlü anlayamıyorum.”</p>

  <p class="p8">Kadın ona sert bir bakış fırlatır. Adam gözlerindeki ve dudaklarındaki kendini beğenmiş, eğlenen ifadeyi saklamaya bile zahmet etmemektedir. Fakat, tüm ifade tarihinde hiçbir gülümseme bir insan yüzünden bu denli hızla silinmemiştir. İlk anda hafif bir çığlık atar, sonra hızla doğrulur, ağzı şaşkınlıktan apaçık kalmıştır. Oturduğu yerden yere doğru eğilir, eliyle iki saniye daha kadının durduğu yeri yoklar. Tam anlamıyla sırra kadem basmıştır. Ayağa kalkar, elleriyle bir kez daha kadının az önce kapladığı yerdeki boşluğu tutmaya çalışır. Telaşla dönerek odada gezdirir gözlerini, eğilir, yatağın altına bakar, sonra tekrar duvarlara çevirir bakışlarını.”</p>

  <p class="p8">“Ah, Tanrım.”</p>

  <p class="p8">Kapıya seğirtir ve ardına dek açar; bir kez daha, aynı odayı görür, kendi şaşkın suratını, yalnız adam yansımasını. Kapıyı kapatır, arkasını döner ve kapıya yaslanarak yatağa bakar. Bir an sonra sol elini kaldırır ve içgüdüsel bir hareketle sağ eliyle çimdik atar. Tekrar odada gezdirir gözlerini. Pes etmiştir, yutkunur ve boğazını temizler. Sesinin tonu soru sormakla kandırmak arasındadır.</p>

  <p class="p8">“Erato.. sevgilim?”</p>

  <p class="p8">Sessizlik.</p>

  <p class="p8">“Orospu.”</p>

  <p class="p8">Sessizlik.</p>

  <p class="p8">“Bu mümkün değil.”</p>

  <p class="p8">“Yalnızca mümkün değil <span class="t15">de</span><span class="t15">ğ</span><span class="t15">il.</span> Aynen gördüğün gibi.”</p>

  <p class="p8">Sesi odanın masa ve iskemle olan köşesinden gelmektedir ama sesin sahibi olan beden görünmemektedir. Kadından yana fiziksel tek bir işaret yoktur.</p>

  <p class="p8">“Neredesin. Tanrı aşkına?”</p>

  <p class="p8">“Asla bırakıp gitmemiş olmam gereken yerde.”</p>

  <p class="p8">“Böyle halledemezsin işleri. Bir de benim kuralları bozduğumu söylüyordun...”</p>

  <p class="p8">“Sana bir şey sormak isterdim, Miles. Benim bu değil de mafya babalarından birinin kızı olduğumu bilseydin, son bir saat içinde bana yine öyle katı ve kaba mı davranırdın? Bir telefonla senin başının kesilmesini isleyebileceğimi bilseydin?”</p>

  <p class="p8">“Seni neden göremediğimi bilmek istiyorum.”</p>

  <p class="p8">“Az önce küçük bir beyin anevrizması geçirdin, belki de bir arter genişlemesi oldu. Bu da maalesef irade ve mental görüntüleme arasındaki sinir düğümlerini etkilemiş. Ganglia<a id="a12"></a><a href="../Text/notes.html#a47"><span class="t19">{9}</span></a>, kortekse<a id="a13"></a><a href="../Text/notes.html#a49"><span class="t19">{10}</span></a> çok yakındır, bu yüzden çok kolay hasar görebilir.”</p>

  <p class="p8">Adamı yeni bir korku sarmış gibidir. Boş iskemleye çevrili bakışlarında keder okunmaktadır.</p>

  <p class="p8">“Neye benzediğini bile hatırlayamıyorum.”</p>

  <p class="p8">“Belki bu sana, hakkında hiçbir şey bilmediğin konulara burnunu sokmamayı öğretebilir. Hafıza kaybı gibi.”</p>

  <p class="p8">Adam el yordamıyla yatağın ucuna ilerler, sanki kör olmuştur, kendini yatağa öylece bırakır.</p>

  <p class="p8">“Tedavisi imkânsız mı?”</p>

  <p class="p8">“İmkânsız olması için dua ediyorum; edebi çevrelerin de bu duaya içtenlikle katılacağından eminim.”</p>

  <p class="p8">“Bana bunu yapamazsın.” Ses cevap vermez. Adam böğürtlen rengi havlusunun altından kalbinin üstüne koyar elini. “Bayılacak gibiyim.”</p>

  <p class="p8">“Soruma cevap vermedin.”</p>

  <p class="p8">“Bir doktora ihtiyacım var.”</p>

  <p class="p8">“Ben doktorum.”</p>

  <p class="p8">“Gerçek bir doktora.”</p>

  <p class="p8">“Sana bir şey söyleyeyim, Miles. Sen ve senin gibi nevrotiklerin bana biçtiği romantik rol gerçekle hiçbir şekilde örtüşmüyor. Aslına bakarsan, ben hastane psikoloğu olarak yetiştirildim. Senin, cahillikten ‘edebiyat’ diye adlandırdığın akıl hastalığı da tesadüfen benim uzmanlık alanım oluyor.”</p>

  <p class="p8">“Akıl hastalığı mı?”</p>

  <p class="p8">“Evet, Miles. Akıl hastalığı.”</p>

  <p class="p8">“Ama ya şey...”</p>

  <p class="p8">“Bana kalırsa, sen ana mizansen travmasından yapıyorsun bunları. Her zamanki gibi bu da yıkıcı bir intikam duygusu bırakıyor sende. Her zaman olduğu gibi bunu eşit ölçüde abartılmış röntgencilik ve teşhircilikle ifade ediyorsun. Buna binlerce kez tanık oldum. Çözümlenememiş travmanla baş edebilmek için tekrar tekrar yazmak ve yayımlatmak gibi sözde geriletici faaliyetlere girmenle de bilinen patolojiye uyuyorsun. Aslında bu iki faaliyetten tamamen ve açıkça kendini geri çeksen daha sağlıklı bir insan olabileceğini söyleyebilirim.”</p>

  <p class="p8">“Gizli gizli gözetleyen ve paltosunun önünü açıp kaçan biri olayım, öyle mi?”</p>

  <p class="p8">“Bu tür faaliyetlere izin veren, hatta ödüllendiren bir meslek de var. Üstelik, biraz da olsa yüceltilmiş biçimde.”</p>

  <p class="p8">“Nedir?”</p>

  <p class="p8">“Tiyatro, Miles. Aktör ya da yönetmen olabilirsin. Fakat korkarım bunun için çok geç.”</p>

  <p class="p8">“Yüzüme karşı bu şekilde konuşmaya nasıl cüret edersin!”</p>

  <p class="p8">“Çünkü beni annenin yerine koyuyorsun –bir başka deyişle– bastırdığın Oidipus kompleksinin, <span class="t15">Rachsucht'a</span><a id="a14"></a><a href="../Text/notes.html#a51"><span class="t18">{11}</span></a> dönüşmesinin ya da intikam arayışının hedefi oluyorum. Galiba Freud’u tekrar okumanın zamanı gelmiş. Ya da yetenekli öğrencilerimden başka birini, Fenichel’i de okuyabilirsin. <span class="t15">The Psychoanalytic Theory of Neurosis.</span><a id="a15"></a><a href="../Text/notes.html#a53"><span class="t18">{12}</span></a> New York, W. W. Norton and Company, bin dokuz yüz kırk beş.”</p>

  <p class="p8">“Freud seninle tanışsaydı, kesinlikle Tuna Nehri’ne atardı kendini.”</p>

  <p class="p8">“Çocuk olma, Miles. Bu yaptığınla teşhisimi doğruluyorsun, o kadar.”</p>

  <p class="p8">“Ne demek istedin yine?”</p>

  <p class="p8">“Sembolik olarak, bir kadın doktoru aşağılama ihtiyacının ardında yatan anaklitik<a id="a16"></a><a href="../Text/notes.html#a56"><span class="t19">{13}</span></a> anlamı dipnotlarla açıklamak zorunda olduğumu sanmıyorum.” Sessizlik. Şimdi kadının sesi daha yakından, hemen arkasından, yatağın yanından gelmektedir. “Hiçbir zaman yıldırımlar ya da Neptün’ün mızrakları değildir, biliyorsun. Ben ve ailem her zaman doğayı tedavi edenin, yine doğanın kendisi olduğuna inanırız.”</p>

  <p class="p8">Adam başı öne eğik oturmaktadır. Birden, hiçbir uyarıda bulunmaksızın döndüğü gibi yatağın arkasına, sesin geldiği yere atlar. Adeta karambole dalan bir futbolcu gibidir. Yazık ki, sağ dizi hastane yatağının yüksek köşeliğine takılır ve kendini kurtarmak için çılgınca debelenmesine rağmen yataktan yere düşer. Hiddetle yerden kalkar. Deli edici ses şimdi de başının üzerinde bir yerden, odanın kubbe biçimindeki tavanından gelmektedir.</p>

  <p class="p8">“Fazla telaşlanmama gerek yok. Bu durum tamamen normal bir yaşam sürmeni engellemeyecek. Belki daha faydalı bir şeyler yaparsın. Yol kazıcısı olarak. Ya da çöp karıştırıcısı.”</p>

  <p class="p8">Adam yukarı doğru bakar. “Bir daha ortaya çıkmaman senin için daha iyi olacak.”</p>

  <p class="p8">“Bir daha ortaya çıkma gibi bir niyetim yok. Zaten, kısa bir süre sonra anevrizma hemen yanındaki işitmeyi etkileyen sinir düğümlerine atlayacak. Sesimi bile duyamayacaksın.”</p>

  <p class="p8">Adam neredeyse kubbeyi muhatap olacak haykırmaktadır.</p>

  <p class="p8">“O kahrolası dağına ne kadar çabuk defolup gidersen o kadar mutlu olacağım!”</p>

  <p class="p8">Bu beyandaki hiddetin şiddeti, cevabın geldiği yönle bozguna uğrar: Bir kez daha köşedeki masa tarafındadır ses.</p>

  <p class="p8">“Henüz seninle işimi bitirmedim. Her şeyden önce babama rica edip sana beyin kanaması geçirtmediğim için ne kadar şanslı olduğunu düşünmeni isterim. Senin o alaycı şüpheciliğine ve benimle dalga geçmeye çalışmana göz yumuyorum. Yüzeysel zekân ve klinik tablon göz önüne alındığında ucuz bir ikonaklazmik ruha sahip, yeteneksiz ve kendi kendini yıkan bir kültürle beyninin yıkanmasından seni sorumlu tutamam.”</p>

  <p class="p8">“Bunun her an'ı sana keyif verdi.”</p>

  <p class="p8">“Hayır, Miles. Öyle bir izlenim verdiysem, sırf seni sınamak içindir. Ne kadar derine inebileceğini ölçtüm. Bir noktada haykıracağını sanmakla boşuna ümitlenmişim. Yeter, kutsal gizleri harcıyorum.”</p>

  <p class="p8">“Tanrım, seni elime bir geçirirsem.”</p>

  <p class="p8">“Senin nankörlüğünü asla affedemeyeceğim. Sana gösterdiğim ilgiyi uzun zamandır hiçbir hastama göstermemiştim. Estetik yanına gelince: Tüm doğal eğilimlerime rağmen senin ağır ve kısır hayal gücüne ayak uydurabilmek için elimden geleni yaptım. Şimdi o episod sona erdiğine göre, kapatıcı bir metafora dair küçücük bir işaret olması için defalarca sessizce haykırdığımı söyleyebilirim.”</p>

  <p class="p8">“Seni öldüreceğim.”</p>

  <p class="p8">“Bir şeyi daha hatırlamanı istiyorum: Sonunda ebediyen gittiğimde –şu andan sonra bu her an olabilir– hayatın boyunca yakalayamayacağın bir şansı da kaçırmış olacaksın. <span class="t15">Bunun</span> yerine, Miles, kucağında oturuyor olabilirdim. Aslına bakarsan azıcık ağlayıp, sana kendini tam bir erkek gibi ve güçlü hissettirebilirdim. Bana doğru dürüst yaklaşıp kur yapıldığında, gereksiz yere sürüklediğin yaşlı püriten bir acuzenin gülünç karikatürüyle hiçbir ilgim olmadığını da görürdün. Beni rahatlatan okşamaların erotik okşamalara dönüşebilirdi; benim duygularımdan faydalanmana aldırmazdım o zaman; o koşullar altında hiç de uygunsuz sayılmazdı ve her ikimizi de tatmin eden doğal bir sonla bitirebilirdik. Ama <span class="t15">sevi</span><span class="t15">ş</span><span class="t15">erek,</span> Miles, senin kullandığın o iğrenç, mekanik terimdeki gibi değil. Yumuşak, bağışlayan, ihtiraslı bir ikili olabilirdik. Epizot böyle kapatılabilirdi, önceki aptallıkların hepsi de böylece kapatılmış olurdu. Ama geldiğimiz noktaya bak. Öyle bir yerde olabilecekken, sahipsiz dişiliğimi en derin noktalarına kadar ele geçirip gururla taşıyacağın erkeklik duyguları varken, ustalıkla yeni gözyaşları döktürebilecekken, bu kez bedensel hazdan kaynaklanan gözyaşları hem de–”</p>

  <p class="p8">“Tanrım.”</p>

  <p class="p8">“Birbirine kaynayan bedenlerimiz nihai birlikteliği yaşarken, doruğun sonsuz bekleyişi içinde.” Ses gider, geç de olsa konuyu fazla şiirsel ifadelerle süslediğini fark etmiş gibidir; sonra daha tatsız bir ses tonuyla devam eder. “İşte bunu mahvettin. Sonsuza dek imkânsız hale getirdin.”</p>

  <p class="p8">Somurtkan bir ifadeyle sesin geldiği yöne bakar. “Seni gözümün önüne getiremediğim için, ne kaçırdığımı bile bilemiyorum.” Ekler: “ 'Doruğun sonsuz bekleyişi içinde’ sözleri de bana kabızlıktan başka bir şeyi çağrıştırmıyor.”</p>

  <p class="p8">“Sen inanılmaz ölçüde hayal gücünden yoksun bir adamsın.”</p>

  <p class="p8">Şimdi de adam kollarını kavuşturur ve kurnazca hesaplanmış bir ifadeyle iskemleyi inceler bir kez daha.</p>

  <p class="p8">“Ama o kara derili kızı hâlâ hatırlıyorum, biliyorsun.”</p>

  <p class="p8">“O kız hakkında konuşmak istemiyorum. Ta baştan beri son derece gereksiz bir fikirdi.”</p>

  <p class="p8">“Bakışları ve cinselliğiyle seni nasıl yaya bıraktığını da hatırlıyorum.”</p>

  <p class="p8">“Bunu nasıl söyleyebilirsin? Hani neye benzediğimi unutmuştun.”</p>

  <p class="p8">“Akıl yürüterek söyleyebilirim. O kız böyleyse, sen de öbür türlüsündür.”</p>

  <p class="p8">“Bu hiç de anlamlı <span class="t15">de</span><span class="t15">ğ</span><span class="t15">il.”</span></p>

  <p class="p8">Adam bir dirseğinin üzerine yaslanarak konuşur. “O güzel, kahverengi tenini, ılıklığını, diriliğini ve şehvetini hâlâ hissedebiliyorum. Heyecan verici bir kızdı.” Köşedeki boş iskemleye gülümser. “Ki bundan da maalesef şunu çıkarıyorum: Sen de oldukça şişman, hamur suratlı biri olmalısın. Elbette, bu senin suçun değil. Eminim, psikiyatri berbat bir meslektir.”</p>

  <p class="p8">“Bunları daha fazla dinlemek istemiyorum.”</p>

  <p class="p8">“Bir de ağzı. Jakaranda<a id="a17"></a><a href="../Text/notes.html#a57"><span class="t19">{14}</span></a> tomurcukları gibiydi. Seninki Yunan soğanı falan kokuyor olmalı. Hepsi bir bir geri geliyor şimdi; gerçekten istiyordu, bu harika duyguyu bana hissettirdi, hiçbir sınırı yoktu. Büyük caz eserleri gibiydi. Bessie Smith, Billie Holliday... Senden almış olabileceğim izlenimi tahmin edeyim: Her kimsen, ukala bir tavır içinde kendi bedeninden korkan, asla gevşeyemeyen, bir adet daha entelektüel soğuk balık, standart dişi arı, fazla soğuk ve genellikle düzüldüğünde...”</p>

  <p class="p8">Görünen bir el yoktur ama inen tokat yeterince gerçektir. Adam elini kaldırıp yanağında gezdirir.</p>

  <p class="p8">“Psikoloğum mu demiştin?”</p>

  <p class="p8">“Aynı zamanda kadınım da. Seni domuz!”</p>

  <p class="p8">“Ben gittin sanmıştım.”</p>

  <p class="p8">Ses kapıdan gelir.</p>

  <p class="p8">“Gitmek üzereydim. Ama önce sana şunu söylemek isliyorum: Şimdiye kadar bağlantı kurduğum en kendini beğenmiş adamsın, gülünç denecek kadar kibirli. Tanrım, neye güvenip de... Kurum sata sata dolaşan sizin gibilerin hiç aklına gelmeyen bir şey varsa o da özgür bir kadının seksle kandırılamayacağı. Ben seni –üstelik yalnızca bu ülkedeki– ilk elli bin erkeğin arasına bile almazdım. Abartmıyorum. İlk karşılaştığımız anda da söyleyebilirdim bunu. Ben bir denizci ya da koroda şarkı söyleyen bir oğlan çocuğu olsaydım daha mutlu olurdun.” Bir an sessizlik olur. “O kara derili kız, bir şakaydı. Sen cidden kiminle konuştuğunu sanıyorsun? Örneğin, <span class="t15">Soneler</span>’deki Gizemli Kadın kimdi sanıyorsun? Sen isim söyleyebilirsin, bense onları tanıdım. Ve yalnızca Shakespeare değil. Milton. Rochester. Shelley. <span class="t15">The Boudoir'</span><span class="t15">ı</span> yazan adam. Keats. H.G. Wells.” Ses yine kaybolur. Kısa bir süre sonra daha tutkusuz bir tonla devam eder. “Bir keresinde T.S. Eliot’la bile yağmurlu bir öğleden sonra geçirmiştim.”</p>

  <p class="p8">“Nerede oldu bu?”</p>

  <p class="p8">Kısa bir tereddüt. “Londra’da. Yürümedi.”</p>

  <p class="p8">“Neden yürümedi?”</p>

  <p class="p8">“Bunun konumuzla ilgisi yok.” Adam ses çıkarmaz. “Çok istiyorsan söyleyeyim. Saçma sapan bir sebeple emlakçı kâtibi gibi giyinmeye başladı. Bradfordlı bir milyonerin gülünç şapkasını takıyordu. Ben çok sıkılmış ve yorulmuştum, o da.. her neyse. Sonunda, anlık bir coşkuyla bana bir kez saldırdı. Son kez mütehakkim bir tavırla beni öptü. Sana küçücük bir şans verseydim, senin de yapacağın gibi, ki asla olmayacak.”</p>

  <p class="p8">“Keşke anılarını yazsaydın.”</p>

  <p class="p8">“Sana bir tek şey söyleyebilirim: Yazarsam, senin gibi insanlar hakkında gerçeği söylemek için yazacağım. Cinsel açıdan bir sıfır olmanın ve ancak bir sepet kirli çamaşır kadar çekici olmanın nedeni, senin gibilerin yaptığı gibi, kadın beynini anlamaya çalışmamaktır. Bizim tek işe yaradığımız yerin sadece ayaklarınızın dibinde bayılmak ve açık...”</p>

  <p class="p8">“Dur biraz.” Adam yattığı yerde doğrulur. “Daha birkaç dakika önce sen...”</p>

  <p class="p8">“Tipik işte. Tıpkı namusluluk taslayan en büyük kız kardeşim gibi polislik yaparak tartışıyorsun. Kız kardeşim dün hissettiğini, bugün de hissetmesi gerektiğine inanır. Sence özgüllüğün anlamı ne?”</p>

  <p class="p8">“Mantık değil. Bu kesin.”</p>

  <p class="p8">“Bunu söyleyeceğini biliyordum. O fındık kadar, zavallı erkek beyninle, mantık dediğin şeyin bekâret kemerinin zihinsel eşdeğeri olduğunu akıl edemedin mi? En başından beri mantıktan başka bir şeyi kullanmıyor olsaydık dünya şu anda nerede olurdu sanıyorsun? O hasta edecek ölçüde sıkıcı bahçede sürünüyor olurduk. Eminim, o, senin kahraman anlayışına pek uyuyordur, sevimsiz tip. Ev işlerinin sıkıcılığıyla karısını delirten adam. Ara sıra bir iki yeni elbise almasına bile izin vermeyen. O sürüngenin aslında ne olduğunu bütün kadınlar söyleyebilir sana. Yetersizdi, mesele bu.”</p>

  <p class="p8">“Asıl konuya dönelim diyordum da. Birkaç dakika önce sen...”</p>

  <p class="p8">“Senin o kalın kafana sokmaya çalıştığım şey şu: Ben yalnızca birdenbire görünmez olmuş değilim; ben zaten <span class="t15">her zaman</span> görünmez biriydim. Bende gördüğün her şey, görmek istediğin şeylerdi. Metaforik olarak bundan fazlası değil.”</p>

  <p class="p8">Çok garip, havada bir yerde, kapıdan birkaç metre ileride, gül rengi halıdan bir iki metre yukarıda ileri doğru uzatılmış bir küçük parmak belirir ama adam onu gördüğü anda birden tekrar kaybolur.</p>

  <p class="p8">“Anatominden bir parça daha aklıma geliyor ki seni en iyi o özetliyor. Eski Yunan’da buna <span class="t15">delta</span> derlermiş.”</p>

  <p class="p8">“Bu iğrenç denecek kadar ucuz.”</p>

  <p class="p8">“Ve doğru.”</p>

  <p class="p8">“Seni bir tek sözcük eklemekten bile men ediyorum. Sen yalnızca onuncu sınıf bir yazar bozuntususun. Tanrım, <span class="t15">Times Literary Supplement’</span><span class="t15">ı</span><span class="t15">n</span> seni İngiliz romanının yüz karası diye adlandırmasına hiç şaşmamalı.”</p>

  <p class="p8">“Ben bunu kendi tarihimde bir gurur kaynağı olarak adlandırıyorum.”</p>

  <p class="p8">“Yaparsın. Seni başkalarından farklı tutan tek şey bu çünkü.”</p>

  <p class="p8">Yine sessizlik çöker. Adam arkasına yaslanır ve yatağa bakar. “Sonunda benim için tek bir şey yaptın. Şimdi anlıyorum, kadınları bulaştırdığından beri evrimin zaten karışık olan kafası iyice zıvanadan çıktı.”</p>

  <p class="p8">“Sen de onlardan birinden çıktın.”</p>

  <p class="p8">“Üzerimizde her türlü alçaklık ve intikam duyguları dolu hileleri uygulamaya başladınız.”</p>

  <p class="p8">“Elbette bu, sizin gibi masum, papatya kadar saf ve şiddetten bihaber erkeklerin hiç bilmediği bir şeydir.”</p>

  <p class="p8">“Siz öğretene kadar.”</p>

  <p class="p8">“Durma. Rahat ol. Her türden, belgelenmiş erkek paranoyasını arkana almış konuşuyorsun.”</p>

  <p class="p8">Adam bir parmağını kapıya uzatır. “Sana bir şey daha söyleyeyim. Sen Kleopatra, Giritli teyzen, Troyalı Helen’in hepsinin karışımı olsaydın ve orada dikilseydin, sana mavna sırığıyla bile dokunmazdım.”</p>

  <p class="p8">“Bu beni hiç şaşırtmazdı.”</p>

  <p class="p8">“Benim karşılaştığım aşağılık...”</p>

  <p class="p8">“Ve zavallı, kahrolası orangutanlar.”</p>

  <p class="p8">Ses çıkmaz.</p>

  <p class="p8">“Bir an bile bundan kurtulabileceğini sanmışsan...”</p>

  <p class="p8">“Ve seninle tekrar aynı odaya kapatılmaktansa cahil olmayı tercih edeceğime inanmıyorsan...”</p>

  <p class="p8">“Buradan sürüne sürüne gidip sonsuzluğa karışsan bile, seni affetmeyeceğim.”</p>

  <p class="p8">“Sen de sürüne sürüne buraya gelirsen, ben de öyle.”</p>

  <p class="p8">“Senden <span class="t15">nefret ediyorum.”</span></p>

  <p class="p8">“Benim senden nefret ettiğimin yarısı kadar değildir.”</p>

  <p class="p8">“Yo, hayır, sen bu kadar nefret edemezsin. Ben bir kadın olarak nefret edebilirim.”</p>

  <p class="p8">“Kafasında aynı fikri beş dakikadan fazla tutamayan bir kadın olarak mı?”</p>

  <p class="p8">“Hiç de değil, tutabilir. Senin gibi boktan biriyle ilgili değilse.” Adam birden gülümser ve ellerini bornozunun ceplerine sokar, tekrar yatakta oturduğu yerde doğrulur.</p>

  <p class="p8">“Oyununu bilirim, benim tatlı kadınım.”</p>

  <p class="p8"><span class="t15">“Sak</span><span class="t15">ı</span><span class="t15">n</span> bana bir daha ‘benim tatlı kadınım’ deme!”</p>

  <p class="p8">“Senin neden görünmez olduğunu çok iyi biliyorum.” Sessizlik. Eliyle çağırır gibi bir işaret yapar. “Hadi. Elmaya dayanamayacağını sen de bilirsin. Yalnızca bir ilk-ömek olsan da.” Sessizlik sürer. Sonunda kapı tarafından zayıf bir ses gelir.</p>

  <p class="p8">“Neden?”</p>

  <p class="p8">“Çünkü görünmez olmasaydın, beş dakika içinde seni küçük parmağımda” –küçük parmağını kaldırır– “oynatırdım.”'</p>

  <p class="p8">Bir şeylere gebe bir sessizlik başlar. Kapı tarafından, hiçbir alfabenin (Yunan ya da İngilizce) harfleriyle yazıya dökülemeyecek bir ses gelir; <span class="t15">uurgh</span> ya da <span class="t15">arrrgh</span> gibi bir şey, ama aynı zamanda hem derinden hem de yüksek perdeden çıkan bir ses. Sanki birinin boğazı ağır ağır kesilmekte, ruhu alevler arasında kızarmaktadır; tahammül etmenin ötesine uzanan bir tahammülün, ıstırabı da aşan bir ıstırabın sesidir bu. Ses yakından gelmektedir ama aynı zamanda evrenin ta derinlerinden, canlı varlıkların mutlak ve en derin merkezinden akıp gelen ve oralardaki elemi de içinde taşıyan bir ses. Bu sesi üçüncü bir kişi duymuş olsa ve bu kişi kozmosun yapısıyla ilgili o karamsar teoriyi biliyor da olsa –yani, ahmakça tekrarlanan kendi beyhudeliğinden korktuğu için kendi kendisinin başına çökeceğini ileri süren teori– bu ses ona oldukça uygun, hatta etkileyici gelebilirdi. Fakat yataktaki adam oldukça alaycı bir ifadeyle, inleme ve ölüm çıngırağı arasına gerilen bu çarmıhı keyifle izlemekten öte bir şey yapmamaktadır.</p>

  <p class="p8">Bunun ardından ne olabilirdi.. ama çıka çıka çok sıradan bir ses, hiç de beklenmediği halde çıkıverir. Köşede ne zamandan beri sessiz duran guguklu saatten birdenbire gelen pır pır sesi, çark mandallarının ve maşalarının tıkırtısıdır bu. Son derece saçma bir şekilde ortaya çıkmasına ve gereksiz yere uzun sürmesine rağmen, daha büyük bir olayın habercisi olduğu da açıktır. Sonunda, İsviçreli kâhin tahta makineden çıkar ve mucizevi mesajını haykırır.</p>

  <p class="p8">İlk gugukta Dr. Delfie yine görünür. Kapının yanında beyaz giysisiyle durmaktadır. Elleri, çaresizliğin acısıyla az önce tutmakta olduğu başından yalnızca bir iki santimetre uzakta durmaktadır. Fakat şimdi, tıpkı dersin sona erdiğini müjdeleyen zil sesini duyan bir çocuk gibi, yüzünde keyifli bir ifadeyle köşedeki saate bakmaktadır; ikinci gugukta dönüp Miles Green’e bakar; o sırada Miles Green yataktan kalkmakta ve içgüdüsel bir hareketle elini kadına doğru uzatmaktadır; üçüncü gugukta ikisi de birbirlerine doğru koşmaya başlarlar ve dördüncü gugukta bir bütün olurlar, birbirlerinin kollarındadırlar.</p>

  <p class="p8">“Ah, sevgilim.”</p>

  <p class="p8">“Canım sevgilim.”</p>

  <p class="p8">“Sevgilim.”</p>

  <p class="p8">“Sevgilim.”</p>

  <p class="p8">“Sevgilim.”</p>

  <p class="p8">“Ah, canım sevgilim.”</p>

  <p class="p8">Guguk sesinden farksız bu sözcük ve cümlecikler, saatteki sesin çevikliğinden ve keyif verici ritminden yoksundur; söylenişleri okunuşlarından çok daha uzundur, çünkü sözcük olarak değil, hava solumaları olarak bir dizi ateşli, dayatıcı ve görünüşte doymak bilmez öpücükler arasından çıkmaktadır. Sonunda kadın başını yana çevirir, yine ikisinin bedeni sıkıca birbirine yapışmıştır. Daha uyumlu konuşmaktadır.</p>

  <p class="p8">“Bitti sanmıştım.”</p>

  <p class="p8">“Biliyorum.”</p>

  <p class="p8">“Ah, Miles, sonsuza dek sürecek gibiydi.”</p>

  <p class="p8">“Biliyorum... İnan bana, söylediklerimin hiçbiri...”</p>

  <p class="p8">“Sevgilim, biliyorum. Hepsi benim hatamdı.”</p>

  <p class="p8">“Çok kötüydüm.”</p>

  <p class="p8">“Hayır, değildin.”</p>

  <p class="p8">“Sevgilim.”</p>

  <p class="p8">“Ah, sevgilim.”</p>

  <p class="p8">“Seni seviyorum.”</p>

  <p class="p8">“Ben de seni.”</p>

  <p class="p8">“Tanrı aşkına, yok et şu kapıyı.”</p>

  <p class="p8">“Evet, evet.”</p>

  <p class="p8">Kadın başını çevirir ve kapıya bakar. Kapı kaybolur, sonra yine öpüşmeye başlar ve halının üzerine yığılırlar.</p>

  <p class="p8">“Ah, benim küçük meleğim, bak ne kadar büyük.. hayır dur, ben yapayım, düğmeleri koparacaksın.”</p>

  <p class="p8">Sessizlik.</p>

  <p class="p8">“Ah, sevgilim, sen, sevgilim...”</p>

  <p class="p8">Yine sessizlik.</p>

  <p class="p8">“Ne canavarsın sen. Bayılıyorum sana...”</p>

  <p class="p8">Yine sessizlik. Ve şimdi yine garip bir şeyler olmaya başlar; fakat eski gül rengi halı üzerinde yatan çift bunu fark edemeyecek kadar meşguldür. Sinsice her şeyi gizleyen gri, dolgu duvarlar erimeye başlar adeta. Hiç hesapta yokken, müthiş bir hızla kendi dokusundan arınır, tüm katılığını kaybeder. Az önce içi doldurulmuş yastık gibi duran duvarlar alacakaranlıktaki sise dönüşmüştür. Ve ortaya çıkan bu sisin içinde ya da arasında gerçeküstü şekiller, hareketler belirmeye başlar; buğulu bir cam arkasından ya da puslu okyanus derinliklerinde yüzen bir batisferin<a id="a18"></a><a href="../Text/notes.html#a60"><span class="t19">{15}</span></a> lombarından görünen gölgelere benzemektedirler.</p>

  <p class="p8">“Bu çok güzel. Yine yap.”</p>

  <p class="p8">Bir kez daha sessizlik. <span class="t19">*</span></p>

  <p class="p8">“Ah, Miles, ölecek gibiyim.”</p>

  <p class="p8">Bir kez daha, çok kısa bir sessizlik.</p>

  <p class="p8">“Hayır, durma, durma...”</p>

  <p class="p8">Eğer gözleri açık olsaydı, hain duvarların, çiftin yaşadıkları duyguların yoğunlaşmasıyla eşzamanlı olarak gitgide saydamlaşan, sesten başka hiçbir şeyi saklamayan bir cama dönüştüğünü görebilirlerdi. Tüyler ürpertici bir şeydir bu; oda duvarları camdan bir odaya, dörtgen bir seraya dönüşmüştür. Yalnızca odadaki loş ışığın inkâr ettiği gecede, bir alay sargılı insan ve arkalarında hastabakıcılar belirir: Pijamalı hastalar, kadın ve erkek hemşireler, temizlikçiler, taşıyıcılar, doktorlar, uzmanlar, personelin hepsi; her biri cama biraz daha yaklaşma mücadelesi vermektedir, akvaryumun dışındaki hayalet yüzler arasında rütbesi yüksek olanlar, diğerlerinin önüne geçerek saydam cama yapışırlar. Hüzünlü ve sessiz bir şehvetle dolu izleyiştir bu; mahrum edilenin edilmeyeni seyri ya da lokanta camından doymuşlara bakan açların yüzleri. Özel ve kutsal kalan tek şey sözcüktür. Odanın içinde seslendirilen sözcükler yalnızca bölük pörçük alfabe kırıntılarıdır.</p>

  <p class="p8">Dışarıda, kapının olması gereken yerde, acımasız ve heybetli bir figür durmaktadır. Gözlüklü hastabakıcı hemşire. Yüzünde ne açlık ne de şehvet okunmaktadır. Surat ifadesi üniformasındaki kolanın psikolojik sonucundan ibarettir. Her yanda dizili yüzler vardır ama hemşirenin etrafı bomboştur. Kültür alınan bir tabağa atılan bir damla antiseptiğin, basilleri kendinden uzaklaştırması gibi. Hiçbir göz, o anda sahnelenen şeyi bu denli sabit odaklanmış gözlerle izleyemez. Parıltılı bir yoğunlaşmayla izlemektedir bu gözler. Yalnızca bir tek kez bakışlarını kaydırır; sağdaki, soldaki ve karşıdaki sessiz suratlardan oluşan duvarları, yıldırımlar yağdıran kötücül bir bakışla süzer. Haris bir tiyatro müdürünün binasına, genelev patroniçesinin o geceki müşterisine bakışı. Görmektedir, tehdit edercesine bakan gözlerle; ama yalnızca görebilen, asla hissedemeyen bir zihnin gözleriyle.</p>

  <p class="p8">Sonunda bitmiştir; olanlardan habersiz çift kendilerini bırakıp yığılmışlardır. Tıbbi amaç taşıyan ilk seferdeki pozisyonlarını almışlardır bilmeden: Hasta sırtüstü yatmakta, doktorun bedeninin bir kısmı adamın üzerinde, başını adamın omuzlarına yaslamış; fakat bu kez el ele, parmaklar birbirine kenetlenmiş. Sessiz izleyiciler kısa bir süre daha izlerler onları ama birdenbire, bu hareketsizlikten, ani durgunluktan sıkılmış gibi değişik yönlere dağılır ve zindanlarının gölgeli derinliklerine çekilirler. Yalnızca hemşire hiç kıpırdamadan dikilmektedir. Tombul kollarını kavuşturur ve gözlerini dikmeye devam eder; zayıf ruhların silinip gidebileceğini ama onun asla görevini bırakmayacağını, her zaman gözetleyeceğini, yargılayacağını, etten her zaman nefret edip şiddetle eleştireceğini kanıtlamak ister gibidir.</p>

  <p class="p8">Bütün bu olanlar duvarlar için fazla gelmiştir. Saydamlaştıkları hızın yüz katma yakın bir hızla, tersine dönüşüm başlar. Hemşire ani bir şaşkınlık geçirir, öne doğru sendeler, öfke ve hüsranla bir an bakar, ellerini bulutsu cama bastırır, sanki avını kapmasının engellenmesine izin vermeyecek, camı kırıp içeri girecektir. Beyhude: Neredeyse on saniye içinde az önce yoldan çıkan gri dolgu kaplamalı, monoton bir düzende kız memesi çağrışımlı koruyucu duvarlar geri gelir. Tüm dış dünya bir kez daha dışarıda bırakılmıştır.</p>

  <p class="p8"> </p>
</body>
</html>
