<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.5"/>
<link rel="stylesheet" type="text/css" href="../Styles/style.css"/>
<title>ÖNSÖZ</title>
</head>
<body>
<h1 class="h10">ÖNSÖZ</h1>
<p class="p3">&nbsp;</p>
<p class="p3">“Sadako ve Kâğıttan Bin Turna Kuşu” kitabının konusu, 1943 - 1955 yılları arasında Japonya’da yaşamış olan küçük bir kızın gerçek hayat hikâyesine dayanıyor.</p>
<p class="p3">Amerika Birleşik Devletleri Hava Kuvvetleri II. Dünya Savaşını sona erdirmek amacıyla Hiroşima’ya atom bombası attığında, küçük Sadako Sasaki bu şehirde yaşıyordu.</p>
<p class="p3">Atom bombasının yaydığı radyasyon sonucu lösemiye yakalanan Sadako, bombanın atıldığı tarihten 10 yıl sonra öldü.</p>
<p class="p3">Sadako’nun gösterdiği cesaret, onu Japon çocuklarının gözünde kahraman yaptı. Okuyacağınız, Sadako’nun öyküsüdür...</p>
<p class="p3">Kâğıttan Bin Turna Kuşu efsanesi der ki: Bir insan hastalandığında, kâğıttan bin adet turna kuşu yaparsa, bunu gören tanrılar bu kişiyi sağlığına kavuşturacaktır. Bunu bilen Sadako, hastalığını cesaretle karşılayıp, kâğıttan turnaları katlamaya başlar ve konuşur turnalarıyla: “Kanatlarınıza ‘huzur’ yazacağım. Böylece tüm dünyada uçabileceksiniz.”</p>
<p class="p3">Ne yazık ki, bu küçük Japon kızın yaşamı bin turnayı katlamaya yetmeyecek ve 25 Ekim 1955 günü 644. turnayı katlarken hayata gözlerini yumacaktır. Yine de arkadaşları, eksik kalan 356 turnayı katlayıp onunla birlikte gömerler. Turna kuşu, o zamandan beri barışın ve nükleer silahsızlanmanın simgesidir. Postacılar Sadako öldükten sonra, aylar boyunca, diğer çocukların yapıp yolladığı kâğıttan turna kuşlarını taşırlar hastaneye, bu turna kuşlarının sayısı şimdi milyonlara ulaşmıştır. Ve Japonya’da bir müzede sergileniyor. Sadako Sasaki anısına Hiroşima’da bir anıt yapılmıştır ve ABD’deki Seattle Barış Parkı’nda bir heykeli bulunmaktadır.</p>
<p class="p0">&nbsp;</p>
<p class="p0">&nbsp;</p>
</body>
</html>