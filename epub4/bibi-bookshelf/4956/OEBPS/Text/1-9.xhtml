<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-9</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-9" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-6" id="_idParaDest-4">Olcay’ın Lise Dönemi  </p>
			<p class="resim"><img alt="" class="_idGenObjectAttribute-4" src="../Images/4.png"/>  </p>
			<p class="paragraf">Okulun ilk günleriydi. Olcay, kimseyle konuşmuyor, sadece okula gidip yurda dönüyor ve resim yapıyor, sürekli kitap okuyordu. Birisi bir şey isterse cevap veriyor, “Merhaba” derse, o da “Merhaba” deyip geçiyordu. İnsanlarla yakınlaşması daha da zorlaşmıştı ve kimseyle kolay arkadaşlık kuramıyordu. Kızlar ise onun için daha da ulaşılmaz hâle gelmişti kendi kafasında, onlardan resmen kaçıyordu.   </p>
			<p class="paragraf">Okulun ilk yarısı bitmek üzereydi. Olcay her fırsat bulduğunda okulun kütüphanesinde kitap okuyor, araştırma yapıyordu. O gün de kendini kitaplara fazla kaptırıp derse geç kaldığını fark edince, aceleyle kitaplarını çantasının içine doldurup sınıfa koşmaya başladı. Sınıfın şımarık kızlarından Buse, onun telaşla koştuğunu görünce, yoluna çıkıp ona sert bir şekilde çarptı. Olcay’ın çantasındaki her şey yere dökülmüştü. Yerlere mitoloji, felsefe, din kitapları saçılmıştı. Bir de Olcay’ın araştırdığı bu konularla ilgili notlarını yazdığı defteri… Gördükleri karşısında arkadaşları şaşkına dönmüştü. Buse, o defteri aldı, alaylı bir şekilde Olcay’ın notlarını yüksek sesle okumaya başladı;  </p>
			<p class="paragraf">“Bir insan hayatını sorgulamalı, çünkü Sokrates, ‘sorgulanmayan hayat yaşanmaya değmez’ demiş.”  </p>
			<p class="paragraf">Sınıftakiler kahkahalarla güldüler.  </p>
			<p class="paragraf">Buse tekrar Olcay’a döndü; “Bay filozof? Ondanmış demek ki bu sesiz hâllerin... Tribe girmişsin meğer.”  </p>
			<p class="paragraf">Olcay kendini zor tutuyordu. O zamana kadar pek arkadaşlık kurmadığı Batuhan, Olcay’a kitaplarını toparlamada yardım etmeye geldi. Önce Buse’nin elindeki notu kaptı, daha fazla okuyup Olcay’ı tahrik etmesini istemiyordu. Olcay, çantasını toparlayıp veren Batuhan’a teşekkür etti. Derse geciken öğretmenin içeri girmesiyle tüm gürültü sona erdi.   </p>
			<p class="paragraf">Teneffüs zili çaldığında yemek alıp oturacak yer bakınan Olcay, Batuhan’ın masasına gitti. Batuhan buna sevinmişti. Olcay hâlâ biraz gergin olsa da Batuhan ona iyi gelmişti. Batuhan, “Takma kafana. Kızların hepsi aynı. Dalga geçmek, utandırmak için yer arıyorlar. Canını yakmak istiyorlar sanki insanın. Anlamıyorum, niye? Bu arada sen beni hatırlamadın ama ben seni tanıyorum.”  </p>
			<p class="paragraf">Olcay şaşırdı, “Nereden?” diye sordu.   </p>
			<p class="paragraf">“Ben de bu okulun yurdunda kalıyorum ama sen ne oyun oynuyorsun, ne de başını kitaplardan kaldırıyorsun. Beni görmemiş olman normal. Ayrıca yalnız kalıyorsun, değil mi odanda?”  </p>
			<p class="paragraf">Olcay, “Evet.” dedi.   </p>
			<p class="paragraf">Batuhan, “Susmuyorum ki biraz da sen konuşasın.” dediğinde ikisi birden gülmeye başladılar. Uzun zamandan sonra Olcay ilk kez böyle gülmüştü. Batuhan’ı sevmişti. İyi çocuktu ve onunla olmak hoşuna gitmişti.  </p>
			<p class="paragraf">“Sen neden ailenle kalmıyorsun?” diye sordu Olcay, Batuhan’a.   </p>
			<p class="paragraf">Batuhan, “Annem ve babam ayrıldılar. Sonra başka kişilere âşık oldular. Onlar da beni istemedi. Şimdi her ay onların bir posta yurt parası kavgasını dinleyerek burada kalmaya çalışıyorum.”  </p>
			<p class="paragraf">Olcay çok şaşırmıştı: “Üzüldüm senin için.”  </p>
			<p class="paragraf">Batuhan, “Senin hikâyen de pek güzel değil ama yalnız değiliz merak etme. Bizden çok daha beterleri de var. Mesela çaktırmadan soldaki kapının yanına bak. Oradan üçüncü masada oturan kırmızı montlu çocuğun babası, annesinin boğazını kesmiş, öldürmüş. O da burayı daha önce burslu kazanmış, birileri okutuyor işte. Öyle gelebiliyor buraya. Seni sinir eden kızlardan, uzun siyah saçlı olan var ya, onun annesi de üvey baba getirmiş. Bu üvey babanın erkek çocuğu varmış ve o kızla çocuk birlikte oluyorlarmış. Yani anlayacağın, bu okul bir acayip dostum. Bizi seçerek almışlar.”  </p>
			<p class="paragraf">Batuhan’ın bu sözleri her ikisini de tekrar güldürdü. Bu konuşmadan sonra Olcay, yaşadıkları için kendini suçlamayı bırakmıştı. Hayatta herkesin başına bir şeyler geldiğini gördü. Yavaş yavaş kendini daha iyi hissetse de annesini aklından atamıyordu.   </p>
			<p class="paragraf">İkinci dönem Olcay’ın sınıfına yeni bir kız öğrenci daha katıldı. Bu öğrenci Olcay’ı görür görmez âşık oldu. Olcay çok yakışıklı ve başarılı bir çocuktu. Zaten bütün kızlar bu yüzden ona hırçın davranıyorlardı. Hem kıskanıyorlar, hem de hayran oluyorlardı. Hepsi Olcay ile ilgilenmek, konuşmak, sevgili olmak istiyordu ama bir türlü bunu başaramıyordu ve yeni gelen kız öğrenci de onlar gibi Olcay ile arkadaş olmayı denedi. Okulun eski öğrencilerinden Buse ona, “Ne yapmaya çalıştığını anlayabiliyorum ve bence yapma. Çünkü biz de denedik, sonuç vermedi. Bu ukala, kendini beğenmiş arkadaşımız bizim yerimize Aristoteles, Platon ya da Sokrates’i tercih ediyor sohbet etmek için. Senin de sinirlerini yakında bozar.” dedi.  </p>
			<p class="paragraf">Yeni öğrenci kendine güveniyordu. Olcay ile konuşabilmek için fırsat yaratmaya çalışıyor, başarılı olamıyordu. Bir ara Buse ile göz göze gelince Buse, “Ben sana demiştim.” bakışını atıp göz kırptı.   </p>
			<p class="paragraf">Olcay, yeni öğrencinin yanından geçip Batuhan’ın yanına gitti. Onunla yan yana olmak hoşuna gidiyordu. Batuhan, Olcay’ın yalnızlığını almış, dertlerine ortak oluyordu. Eskiden hafta sonları odasından çıkmayan Olcay, onunla birlikte farklı farklı yerlere gidiyor, İstanbul’u geziyor, birlikte spor yapıyor, koşuya çıkıyordu. Batuhan’ın eski arkadaşları, maç yapacakları zaman Olcay’ı da çağırıyorlardı. Futbol oynamayı beceremese de oturup izliyordu. Bundan bile büyük bir zevk alıyordu Olcay. Yalnız olmak artık eskisi kadar güzel değildi onun için. Batuhan sürekli onun yanındaydı ve Olcay bundan hiç şikâyetçi değildi. Resim yaparken, kitap okurken Batuhan hep onunlaydı. Terapi zamanları Nurhayat’a da anlatırdı onunla yaptıklarını ve bir gün onun sayesinde hayata yeniden tutunup ödüllerine ödül katması ve sanatını geliştirmesi nedeniyle Nurhayat’a teşekkür etti. Nurhayat’ı çok seviyordu ve şimdi sevdiği birisi daha vardı hayatında; Batuhan.  </p>
			<p class="paragraf">Batuhan ile artık kanka olmuşlardı. Yaz tatili boyunca zamanlarını birlikte geçirdiler. Olcay, kendisine vasilik yapan avukatı ve psikoloğu ile birlikte bir aylığına bir Akdeniz tatili planladı. Önce Ege’ye gidecekler, sonra Akdeniz’e geçeceklerdi. Avukat, onlar için şirketin bir VIP minibüsünü şoförüyle birlikte ayarlamıştı. Araca bindiğinde, Batuhan’ın gözleri yerinden çıkacak gibi oldu.   </p>
			<p class="paragraf">İlk durak Balıkesir’di. Olcay orayı çok iyi bilmiyordu ama Batuhan’ı dedesinin fabrikasına götürdü. Birlikte fabrikayı gezdiler.   </p>
			<p class="paragraf">Balıkesir’den sonra Ayvalık, Manisa, İzmir, Muğla, Antalya derken tüm Akdeniz bölgesini üç ay boyunca talan ettiler. Tatilleri, başta planladıklarından çok daha uzun sürmüştü.  </p>
			<p class="paragraf">Tatil boyunca Nurhayat Olcay’ı hiç ilgisiz bırakmadı. Onu hemen hemen her gün arıyor, nasıl olduğunu soruyordu.   </p>
			<p class="paragraf">Her şey, hiç olmadığı kadar yolundaydı Olcay ve Batuhan için.   </p>
			<p class="paragraf">Olcay ikinci sınıfa başladıktan bir ay sonra Nurhayat ansızın hayata gözlerini yumdu. Olcay, tam kendine gelmeye başladığı bir dönemde, ona yardımcı olan, onu koruyan, hayatı kolaylaştıran bir yakınını daha kaybetmişti. Olcay için yeniden zor bir dönem başlıyordu. Ancak pek çok konuda tedbirli olan Nurhayat, Olcay için de gereğini çok önceden düşünmüş ve asistanı Asude’yi Olcay ile ilgili her konuda bilgilendirmişti. Olcay’ı açıkça ona emanet etmişti Nurhayat. Batuhan ve Asude’nin sayesinde Olcay’ın sıkıntılı dönemi bu kez fazla uzun sürmedi. İkisi de onun her zaman yanındaydı.   </p>
			<p class="paragraf">Olcay, “Birilerinin zor günlerinde yanımızda olması ne kadar iyiymiş meğer!” dedi kendi kendine. “Belki iki yıldan fazla oldu, annem yaşıyor ama onu hiç göremiyorum. Artık izin verirler mi acaba?”  </p>
			<p class="paragraf">Annesine gidip onu görmek istiyordu ama her seferinde bu fikri rafa kaldırıyordu mecburen.   </p>
			<p class="paragraf">Okulda bir resim sergisi düzenleneceği haberi Olcay’ı çok heyecanlandırmıştı. Sergiye o da katılmak istiyordu ve bunun için kimle konuşacağını araştırıyordu ki bir başka sürpriz ile daha karşılaştı. Batuhan’ın babası tanınmış bir mimar olduğu için sanatla ilgili her şeyde Batuhan’a görev veriliyordu. Batuhan’ın da araya girmesiyle, okulda düzenlenen bu serginin sorumluluğu Olcay’a verilmişti. Kimlerin ve hangi resimlerin katılacağına öğretmeni ile birlikte o karar verecek ve sergi salonunu o hazırlayacaktı. Şu ana kadar okulda kendisine verilmiş en ciddi görevdi bu ve hem de en sevdiği konuda çalışacaktı.   </p>
			<p class="paragraf">Batuhan’ın da yardımıyla okulda resim yapan ve etkinliğe katılmak isteyen diğer öğrencilerin resimlerini seçtiler. Salon hazırlıklarını Batuhan yaptı, Olcay resimleri ve sunumu hazırladı. Her şey çok güzel görünüyordu. Batuhan sayesinde insan içine çıkmaya başlamıştı. Kızlarla ise arasındaki mesafe devam ediyordu. Ancak bir kız vardı ve onunla konuşabilme cesaretini ufak ufak topluyordu.  </p>
			<p class="paragraf">Elli tane tablo sergilenecekti. Bunların bir kısmını kendi eski tablolarından, bir kısmını da diğer öğrencilerden seçmişti.   </p>
			<p class="paragraf">Sonunda büyük gün geldi, serginin açılışı yapıldı. Olcay çok heyecanlıydı.   </p>
			<p class="paragraf">Okul arkadaşları, bazılarının velileri, öğretmenleri, müdürleri ve başka okullardan misafirleri olmuştu serginin. Olcay çok mutluydu ama en çok aklındaki misafiri bekliyordu.  </p>
			<p class="paragraf">Olcay’ın aklındaki, lüle lüle kumral saçlı, kocaman gözlü, fındık burunlu güzeller güzeli Melek sonunda sergiye geldi. Olcay’ın heyecanı zirve noktasındaydı. Bütün cesaretini toplayıp onu karşılamak istedi. Karşılaştıklarında hiç konuşmadan mimikleriyle birbirlerini selamladılar. Genç kızın her adımında Olcay arkasında yer alıyordu. Melek, resimleri incelerken Olcay cılız bir sesle resmin hikâyesinden bahsetmeye çalışıyordu. Bazı resimlerde mitolojiden esinlenilmişti. Bazıları ünlü ressamların kopyalarıydı. Olcay, resimler hakkında bilgisini paylaşırken Melek’in aslında onu kıskandığının farkında değildi.   </p>
			<p class="paragraf">Genç kız en sonunda içindeki tepkiyi ona yansıttı: “Kendini filozof sanman yetmiyormuş gibi şimdi de Picasso’culuk oynamaya başlamışsın. Ama sen bir hiçsin, bunu unutma Olcay. Her gece senin hâlini düşünüp ağlıyorum genç adam. Hayal dünyanı gerçeğe taşıman güzel ama bunların hiçbir anlamı yok. Resim yapmak yerine, git biraz matematik çalış. Sınavda onu soruyorlar üniversiteye gidebilmek için.”  </p>
			<p class="paragraf">Melek’in bu çıkışı tüm diğer kızları yine kahkahaya boğdu. Melek, arkadaşlarının yanına giderek, bağırarak alay etmeye devam etti: “Bu çocuk yakında ‘ben Tanrı’yım’ diyecek, benden söylemesi…”  </p>
			<p class="paragraf">Bu konuşmalar ve kahkahalar Olcay’ın beyninde yankı yapmaya başlamıştı.   </p>
			<p class="paragraf">Kızlarla arasındaki mesafe iyice büyümüş, neredeyse onlardan korkar hâle gelmişti. O anda kendi kendine söz verdi. “Ben de bu dünyaya filozof gibi, ressam gibi, gerekirse Tanrı gibi adımı kazıyacağım!” dedi. Koşar adımlarla sergi salonunu terk etti. Olanları gören Batuhan çok üzüldü, Olcay’ın peşinden koştu. Olcay, yurda giderek kendisini odasına kilitlemişti. Batuhan, onun kapısını çalıp açması için Olcay’a seslendi.   </p>
			<p class="paragraf">Önce “Yalnız kalmak istiyorum.” diyen Olcay, Batuhan’ın ısrarıyla kapıyı açtı. İki arkadaş oturup konuşmaya başladılar. Kızlardan, sergiden, her şeyden... Olcay’ın odasında iki yatak vardı. Olcay kendi yatağında, Batuhan da yandaki diğer yatakta uyuyakaldılar. Uyandıklarında ikisi de olup bitenlerden ve orada uyuduklarına şaşkındı.   </p>
			<p class="paragraf">Batuhan, Olcay’a yastık fırlatıp “Kolama hap mı attın lan, ne ara uyudum? Sabah olmuş.” dedi.   </p>
			<p class="paragraf">Olcay gülmeye başladı. “Ne yapayım kanka, kızlar pas vermiyor, ben de sana yürüyeyim bari dedim.” dedi. Kendisiyle dalga geçiyordu ama yine de göründüğü kadar iyi değildi ruh hâli.   </p>
			<p class="paragraf">Batuhan hızlı bir şekilde odasına gitti ve hazırlandı. Olcay’la kapıda buluşup okula gittiler. İkisi de geç kalmıştı. Sınıfa girip yerlerine oturdular.   </p>
			<p class="paragraf">Melek durumdan memnun değildi, hemen konuya karıştı: “Ooo boyacı filozof hazretleriyle bay işe yaramaz kanka olmuşlar.” dedi.   </p>
			<p class="paragraf">Tam Olcay bir şey söyleyecekken Batuhan onu tuttu ve “İşine bak Melek!” dedi.   </p>
			<p class="paragraf">Olcay ve Batuhan tekrar yerlerine oturdular. Öğretmenleri neler olduğunu anlamadı. Batuhan bir parça kâğıt çıkardı ve onun üzerine “Bu kızın dediklerine sinirlenir ve cevap verirsek onu mutlu etmiş oluruz ama sanki sinek vızıldıyormuş gibi hiç önemsemezsek o zaman daha çok sinir olur.” diye yazdı ve Olcay’a çevirdi.   </p>
			<p class="paragraf">Olcay, “Evet, bu çok mantıklı; uygulayalım.” yazdı, Batuhan’a çevirdi.   </p>
			<p class="paragraf">Batuhan, “İntikam alacaksak bunu ilerleyen zamanlarda yaparız. Şimdi derslere odaklanalım. O süslü salak da kendi kendine vızılasın, siktiret.”  </p>
			<p class="paragraf">Olcay, Batuhan’ın bu cümleleriyle biraz rahatlamıştı. Artık okula gelirken dahi her gün hissettiği omuzlarındaki o yük yok olmuştu. Batuhan’la geçirdiği zamanı ve onun verdiği tavsiyeleri seviyordu ama Melek hiç rahat durmuyor, her fırsatta “filozof, boyacı” gibi sözlerle Olcay’ın sevdiği şeyleri sanki saçmaymış gibi göstermeye çalışıyordu. Yine böyle çok sinirlendiği bir gün, kendine hâkim olmaya çalışarak Melek’in yüzüne baktı ama hiçbir şey söylemedi. İçinden, “Bu yaptıklarına bir gün seni pişman edeceğim.” dedi.  </p>
			<p class="resim"><img alt="" class="_idGenObjectAttribute-5" src="../Images/5.png"/>  </p>
		</div>
</body>
</html>