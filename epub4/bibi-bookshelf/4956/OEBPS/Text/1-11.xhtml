<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-11</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-11" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-6" id="_idParaDest-6">Çiftlik Evi  </p>
			<p class="resim"><img alt="" class="_idGenObjectAttribute-4" src="../Images/4.png"/>  </p>
			<p class="paragraf">Olcay, Asude’yi almaya oldukça lüks bir araçla gitti. Özel minibüs tipi, siyah, konforlu bir arabaydı. Arabayı şöför kullanıyordu. Asude, Olcay’ı o gösterişli otomobilin içinde görünce şaşırdı. Olcay araçtan indi, açılan kapıya Asude’yi davet etti: “Buyrun güzel doktorum.” dedi.  </p>
			<p class="paragraf">Asude: “Teşekkürler güzel hastam.”  </p>
			<p class="paragraf">Olcay gülerek: “Kesinlikle! Ben sizin hastanızım.”  </p>
			<p class="paragraf">Asude gülümsedi ve arabanın rahat koltuklarına kendini bıraktı. Karşılıklı oturuyorlardı. Olcay, Asude’ye hangisi diye elindeki likörleri gösterdiğinde Asude nane likörünü tercih etti.   </p>
			<p class="paragraf">Asude, bir likör kadehini kafasına dikiyor, bir soru soruyordu:  </p>
			<p class="paragraf">“Anlat bakalım! Kocaman iki buçuk ay neler yaptın bensiz?”  </p>
			<p class="paragraf">Olcay: “İçinde senin olmadığın zaman önemli mi? Anlatmaya değer mi?”  </p>
			<p class="paragraf">Asude: “Formda geldim diyorsun ama önemli. Senin amacına ulaşman için.”  </p>
			<p class="paragraf">Olcay: “Benim amacıma ulaşmamı gerçekten önemsiyor musun?”  </p>
			<p class="paragraf">Asude: “Anneni hiç merak etmiyor musun?”  </p>
			<p class="paragraf">Olcay: “Bu nerden çıktı şimdi?”  </p>
			<p class="paragraf">Asude: “Hiç… Sormak istedim sadece. Öğrendiğim kadarıyla iki buçuk aydır sadece iki kere görmeye gitmişsin.”  </p>
			<p class="paragraf">Olcay: “Hiç konuşmuyor benimle. Tek yaptığı, bir iki cümle yazmak kâğıtlara; o kadar. Onu o hâlde görmek ne kadar acı bilemezsin benim için ama bugün bunu konuşmak istemiyorum ki ayrıca sen de ailenden uzaksın. Annem Almanya’da dedin, o kadar. Başka bir şey söylemedin.”  </p>
			<p class="paragraf">Asude: “Annemi ben küçük yaşta kaybettim ve mezarı Almanya’da.”  </p>
			<p class="paragraf">Olcay: “Özür dilerim.” dedi ve beşinci likör kadehini deviren Asude’nin ellerini tuttu. Asude’nin elleri hâlâ soğuktu, dudaklarına götürdü. Öpmeye başladı. Öperek ısıtmaya... Asude’nin yüzünde hüzün, aşk, merhamet, tutku, özlem, hepsi aynı anda oradaydı.   </p>
			<p class="paragraf">Olcay sevgilisinin yanına oturdu. Başını göğsüne dayadı ve Asude’yi göğsünde uyuttu yol boyunca.   </p>
			<p class="paragraf">Asude; bunu yapmak istemese de bütün ruhu, bedeni, kalbi, her şeyiyle bu çekime karşı koyamıyordu. Uykusu yoktu ama orada, Olcay’ın göğsünde göremediği ama onu çeken kocaman bir şey vardı. Kendini Olcay’ın kollarına bıraktı. Olcay onun saçlarını okşadıkça kendinden geçiyordu. Olcay, kendini o anda çok daha büyümüş, olgun, genç bir adam gibi hissediyordu. Kadınını koruması, ona bakması gereken bir adam gibi davranıyordu. Hani bakışlarında resmen “Ben varken silahlarını bırak kadın! Güvendesin, çünkü ben buradayım!” ifadesi vardı. Uzun zaman olmuştu, Asude gardda kalmaya ara vermemişti böyle ve kimseye teslim olmamıştı. Daha yolda belliydi gecenin efendisinin kim olduğu. “Yelkenlerim fora!” diyordu Asude içinden. Memnundu…  </p>
			<p class="paragraf">Çiftliğe geldiklerinde nane likörünün de etkisiyle Asude hâlâ uyanmamıştı. Olcay onu kucağına aldığı gibi çifliğe götürdü. Şöför ise bavulları içeri taşıdı.  </p>
			<p class="paragraf">Onlar gelmeden çok önce şömine yakılmıştı. Her yer tertemiz hâldeydi. Olcay, Asude’yi şöminenin yanındaki yuvarlak kocaman mor kanepeye yatırdı.   </p>
			<p class="paragraf">Üzerine mor bir pike örttü. Dışarıdan getirilen odunlar, şöminenin yanına istif edilmişti. Olcay onlardan birkaç tane alarak ateşe takviye yaptı.   </p>
			<p class="paragraf">Olcay, ayarladığı mimar ile birlikte evde çok iyi iş çıkarmıştı. Çiftliğin en büyük odasını Asude’yi etkilemek için hazırlatmıştı, üst kata çıkıp inmemek için alt katta her şeyi düşünmüştü. Mutfak ve odayı birleştirmiş, aynı odada iki tane şömine kurdurmuş, biri mutfağın hemen odayla birleştiği yerde, diğeri ise odanın dışarıdaki manzarayı en güzel gören yerindeydi. Uzun bir salondu. Camın önüne bir küvet koydurmuş, etrafını çiçeklerle doldurmuştu. Onun hemen yanında mini bir şaraplık vardı. Yerler tahtaydı; üzerinde, odanın renkleriyle uyumlu bir halı vardı. Gri, mor ve toprak renkleri hâkimdi. Asude’nin sevdiği gibi renkli abajurlar ile loş ışık, odaya etkileyici bir hava katıyordu. Çok az süs eşyası vardı. Kapının kenarında büyük bir vazo ve birkaç tane heykel; biri masanın, biri sehpanın üzerinde duruyordu. Olcay, Asude uyanmadan yemeği hazırlamış, masayı kurmuş, Asude’nin en sevdiği nar şarabını buz kovasına yerleştirmişti. Her şey hazırdı ve Asude’yi bekliyordu. Olcay, Asude’nin yanına uzandı. Onu izliyordu. Saçlarına dokundu. Parmaklarını Asude’nin yüzünde gezdirmeye başladı. Önce alnından, sonra burnundan…Ve tam dudaklarındayken Asude uyanmıştı ve onu ısırır gibi yaparak korkuttu.   </p>
			<p class="paragraf">Olcay, “Seni domuz seni!” dediğinde bu sefer Asude Olcay’ın kolunu gerçekten ısırdı. Olcay, çıkardığı yaygaranın peşinden Asude’yi gıdıklamaya başladı. Aralarındaki bu savaş, Asude’nin, “Pes pes pes!” diye bağırışlarıyla sona erdi. Olcay, dudağını büzdü, “Acıktım!” diyen Asude’yi omzuna aldığı gibi masaya götürdü. Asude, “Önce banyoya götür ama!” dediğinde Olcay, Asude’nin poposunu ısırdı ve onu banyoya bıraktı. Aradan on-onbeş dakika geçtiğinde Olcay, Asude’nin yanına gitti. Asude banyoda mumlarla oynuyor, dergilere bakıyordu.  </p>
			<p class="paragraf">Olcay, “Niye gelmiyorsun?” diye sordu.  </p>
			<p class="paragraf">Asude, “Buraya kendim gelmedim, niye kendim döneyim?” diye çıkıştı şakayla…  </p>
			<p class="paragraf">Olcay gülerek, “He omuz istiyorsun yani.” dedi. “Bebekler kucağa alışır, bizimki de omuza alıştı. O da ilk seferde? Gel bakalım.”  </p>
			<p class="paragraf">Asude, Olcay’ın omzunda kikir kikir masaya vardı. Mutfaktan her yere güzel kokular yayılıyordu. Asude kendini tutamadan bütün tencerelere tek tek baktı ve “Yok artık, bunları sen yapmış olamazsın!” diye bağırdı.  </p>
			<p class="paragraf">“Ben yaptım sayılmaz ama emeğim çok.” dedi Olcay.  </p>
			<p class="paragraf">Asude masaya baktı ve “Belli belli; her şey harika!”  </p>
			<p class="paragraf">Asude, masadaki nar şarabını görünce çok şaşırdı: “İnanmıyorum! Haydi nar şarabı bulabilirsin ama bu markayı bulmak... Nasıl buldun? Bayılırım buna. Oy oy oy oy.”  </p>
			<p class="paragraf">Olcay, masanın sağ tarafındaki sandalyeyi öne doğru çekerek, “Buyrun kraliçem!” dedi.  </p>
			<p class="paragraf">Asude, Olcay’ın girdiği bu havayı sevdi. Hemen aynı havanın içinde buldu kendini.   </p>
			<p class="paragraf">Olcay, “Menümüzde ana yemek olarak somon ve salata var. Soğuk mezelerimiz sayılamayacak kadar yoğun gördüğünüz gibi, ancak favoriniz olan zeytinyağlı sarmayı size yaklaştırabilirim efendim. Ara sıcaklarımız ise kesinlikle reddedilemez! Kraliçem, ilk neyi servis etmemi ister?” diye sorunca Asude; “İşte hayatımın zor sorusu geldi. Zeytinyağlı sarma, karides ve paçanga yakınımda durursa çok sevinirim.” diye yanıtladı Olcay’ı.  </p>
			<p class="paragraf">Olcay, Asude’nin şarabını doldururken, “Sevgili kraliçem; nar şarabınızı özenle seçtim, umarım beğenirsiniz.” dedi.  </p>
			<p class="paragraf">Asude: “Elbette beğenirim. Şarap başkadır. Nar şarabı bambaşkadır.”  </p>
			<p class="paragraf">Olcay: “Şarabın hikâyesini biliyor musun peki?”  </p>
			<p class="paragraf">Asude: “Hımm. Pek sayılmaz. Sadece bazı şaraplar, markalar o kadar; ama sen kesin biliyorsun. Şüphesiz.”  </p>
			<p class="paragraf">Olcay: “Elbette biliyorum. Ben merak eden bir adamım kraliçem, biliyorsun.”  </p>
			<p class="paragraf">Asude: “Bilmez miyim? Beni de bilgilendirir misiniz sevgili filozofum?”  </p>
			<p class="paragraf">Olcay, Asude’nin ona filozof demesine bir an şaşırdı, gülümsedi ve “Şaka şaka… Bir araştırma yapıyordum dinlerle ilgili, tesadüfen karşıma çıktı. Dur sana anlatayım.”  </p>
			<p class="paragraf">Servisi bitirir bitirmez yerine geçti. İki sevgili birbirleriyle bakışıp yemeklerini yerlerken Olcay şarabın yıllar yıllar önceki keşfedilme serüvenini Asude’ye anlatmaya başladı:  </p>
			<p class="paragraf">“Nuh Peygamber, Ağrı Dağı eteklerinde, günün birinde güzel keçisinin eskisinden daha neşeli olduğunu görür. Önceleri bu duruma bir anlam veremez. Ancak keçinin her geçen gün neşesi artar; hoplar, zıplar, sağa sola tos vurur ve etrafa neşe saçar. Bunun üzerine keçinin peşinden gider ve keçinin yere düşmüş, hafif fermente olmuş üzüm tanelerini yedikten sonra keyiflendiğinin farkına varır. Meyveyi deneyen Nuh Peygamber çok beğenir ve sıkarak beklettiği üzüm suyundan içerek neşelenir. Ancak bu durumu kıskanan Şeytan, bağları alevli nefesiyle kurutur. Buna çok üzülen Nuh Peygamber çaresiz, Şeytan ile pazarlığa girer.  </p>
			<p class="paragraf">Şeytan, bir tek şartla bağlara yeniden hayat verecektir; sürüden yedi hayvan kurban edecek ve bu hayvanların kanlarıyla bağlar sulanacaktır. Aslan, kaplan, ayı, köpek, horoz, tilki ve saksağan kurban edilerek kanlarıyla bağlar sulanır. Bağlar canlanarak hayat bulur. Bu nedenle şaraba yedi hayvanın karakteri geçmiştir. Şarabı fazla içen insanlar aslan gibi cesur, kaplan gibi yırtıcı, ayı gibi güçlü, köpek gibi kavgacı, horoz gibi gürültücü, tilki gibi kurnaz, saksağan gibi geveze olabilirler. Bunlar tek tek ya da birkaçı birlikte görülebilir. Görüyorsun ki Asude’ciğim, şarap çok eski hatta kutsal bir içki.”  </p>
			<p class="paragraf">Asude, Olcay’ın anlattığı bu hikâyeden hoşlanmıştı. Olcay anlatıyor, o Olcay’ı izliyordu. Yolda gelirken söylediği sözü içinden tekrarladı. “Bu gecenin efendisi sensin Olcay Bilir ve sen benim kadar öfkeli değilsin. Biliyorum, ömrümün en güzel gecesi ve en güzel sevişmesini yaşayacağım. Kendime itiraf edemiyorum belki, sesli söyleyemiyorum ama bu kadar huzurlu bir günüm olmadı. Hep öfkeli, hep intikam peşinde, hep tehditkâr insanlar ve hep tehlikeye karşı nöbetteydim. Hiç böyle derin uyumadım. Uyanmadım böyle tatlı. Ben böyle ilk kez hissettim. İlk kez narin ve kırılgan bir Asude varmış içimde, onu keşfettim.”  </p>
			<p class="paragraf">Olcay’ın “Hişşt!” demesiyle Asude kendine geldi.  </p>
			<p class="paragraf">Olcay: “Nereye gittin bakalım, öyle masum masum bir ifadeyle?”  </p>
			<p class="paragraf">Asude kendini toparlar toparlamaz: “Masum ve ben aynı cümlede... Hi hi hi.” diye cevapladı.  </p>
			<p class="paragraf">Olcay: “Haklısın domuzcuk! Haydi bakalım, şimdi sana güzel bir süprizim var, oyun oynayacağız.”  </p>
			<p class="paragraf">Asude: “Oooooooo bayılırım oyunlara.”  </p>
			<p class="paragraf">Olcay: “Bilmez miyim seni zilli. Ama bu senin bildiğin oyunlardan değil.”  </p>
			<p class="paragraf">Asude: “Haydi bakalım.”  </p>
			<p class="paragraf">Olcay: “Sizi şöyle mor koltuğunuza alalım. Onu senin için aldım.”  </p>
			<p class="paragraf">Asude: “Gerçekten mi? Kimse daha önce benim için koltuk almamıştı. Gerçi bu biraz yatağa benziyor ama zaten yatak alanım da olmamıştı. Teşekür ederim Olcay.”  </p>
			<p class="paragraf">Olcay güldü ve elindeki tepsiyle Asude’nin yanına gitti.   </p>
			<p class="paragraf">Asude: “Ooooo shot atıcaz... En sevdiğimmmmm.”  </p>
			<p class="paragraf">Olcay: “Ama bu özel bir shot. Bak şimdi burada tombala kesesi gibi bir torba var. İçinde otuz beş tane numara var. Bu numaraları sırayla çekeceğiz. Hangimiz hangi numarayı çekerse ikimiz de o shotı içeceğiz ama kimin sırasıysa o shotın altındaki soruyu cevaplayacak.”  </p>
			<p class="paragraf">Asude: “Vuhuuu...”  </p>
			<p class="paragraf">Olcay: “Sorular şişe çevirmece oyununun soruları gibi. Bazen cesaret gerektiren, bazen ise doğruluk gerektiren sorular çıkacak.”  </p>
			<p class="paragraf">Asude: “İşte benim oyunum.” dedi ve ekledi: “Likör, nar şarabı ve karşık kokteyl shotlar… Bu gece uçmalık olduk; haydi bakalım.”  </p>
			<p class="paragraf">Asude ve Olcay şöminenin yanındaki mor koltuğa kuruldu. Yandaki sehpanın üzerinde iki shot seti vardı.   </p>
			<p class="paragraf">Asude, elindeki keseden bir shot numarası çekti. Olcay’a keskin bir bakış atarken, Olcay onun bu etkileyici mimiklerini gülümseyerek izledi, ona öpücükler gönderdi.  </p>
			<p class="paragraf">Asude’nin çektiği ilk numara; otuz üç idi. Asude kahkaha atıp, “Ah, en seksi sayıyı seçtim yine, çok tatlı!” dedi. Otuz üç numarada adı “Kamikaze” olan kırmızı shot yer alıyordu. Altında yazan soru ise: “Tanrı nedir?” idi.  </p>
			<p class="paragraf">Asude, “Bu nasıl bir soru?” dediğinde, Olcay da ona katıldı.   </p>
			<p class="paragraf">Olcay: “Ben hazırlamadım. Birlikte cevaplarken bilirsem soruları anlamı olmaz diye düşündüm. Batuhan’nın işi bu. Ona ne anlattım, o ne yapmış. Bakalım daha nelerle karşılaşacağız?”  </p>
			<p class="paragraf">“O zaman cevaplamak lazım.” dedi Asude. “Yanlış anlama ama yaptığım gözlemlere dayanarak şunu söyleyebilirim ki; rakı masalarında bile kuralları hakkında konuşulan ve siyasetle birleşince içenlerin kendini dünyayı kurtarıyormuş gibi yaptıkları, sonunu karı kıza bağladıkları masanın bitmeyen mezesi olan topik. Senden önce var olduğuna inanmadığım şey.”  </p>
			<p class="paragraf">Olcay: “Nasıl yani? Şimdi inanıyor musun?”  </p>
			<p class="paragraf">Asude: “Bilmem, sanki inanıyorum… Yani senin anlattıkların güzel, onun güzel yüzünü anlatıyorsun sanki… Ama bir de kötü yüzü var. Ben eskiden sadece onu bilirdim, hani yakan yüzü var ya! Mesela geçirdiğimiz geceler ve geçireceklerimiz için bizi yakmayı planlıyor ya... Ondan bahsediyorum.”  </p>
			<p class="paragraf">Olcay: “Okuduğum kitapları anlamaya çalışıyorum ben sadece. Yakar mı, sever mi bilmem. Bu konuda yorum yapamam şu anda. Ama bana güvendiğini gösteriyor bu, işte bunu sevdim. Ancak rakı masalarının mezesi olan topik demen pek hoş değil sanki.”  </p>
			<p class="paragraf">Asude: “Ben hoş mu, değil mi bilmem. Sadece gördüğümü söyledim.”  </p>
			<p class="paragraf">Olcay: “Haklısın güzelim öyle yapıyorlar.”  </p>
			<p class="paragraf">Asude: “İnan bana, birçok otuz yaşındaki adamı sana gönderebilirim ders almaları için. Nasıl bu kadar bilgili olabildin bilmiyorum. Nasıl beni dahi bu kadar anlayabiliyorsun bilmiyorum.”  </p>
			<p class="paragraf">Olcay: “İnsanlar benim sesiz, sakin ve suskun oluşumu pısırık, korkak, çekingen gibi yorumladı her zaman. Ama ben kendimi okumaya verdim. Felsefe, din, resim… Benim bildiklerim sadece bunlar. Bunların izinde okuyorum. Ama senin branşını bilmem tabii ki. Ya da hukukî bir konuya Fransız gibi bakarım. Yani ben hayatı, sevdiklerimi öğrenerek geçirince mutlu oldum, öyle yaptım, korktuğum için susmadım.”  </p>
			<p class="paragraf">Asude: “Yine güzel bir cevap sevgili Olcay’dan! Onları da geleceğe sakla, daha anca on sekiz olacaksın. Haydi şimdi sıra sende, çek bakalım.”  </p>
			<p class="paragraf">Olcay’ın çektiği sayı yediydi. “Bak, ben de buna çok sevindim. Uğurlu sayım geldi!” Yedi’de “Kiss” isimli shot vardı ve sorusu: “En son kiminle öpüştün?”  </p>
			<p class="paragraf">Olcay: “E bu çok kolay çıktı. Asudeeeeem ile.”  </p>
			<p class="paragraf">Asude, Olcay’ın bu şımarık cevabına güzel bir öpücükle karşılık verdi. “Uğurlu sayın yine sana uğur getirdi. Öpücük kazandın işte bak!” derken Olcay ile dalga geçiyordu.   </p>
			<p class="paragraf">Asude onsekiz numaralı “Sert” isimli shotı çekti.  </p>
			<p class="paragraf">Sorusu: “Aşk mı? Seks mi?”  </p>
			<p class="paragraf">Asude: “Oy oy oy oy... Bak bu tam benlik bir soru. Seks her türlü kazanır. Sonuçta görünen bir şey ve ben görünen şeyleri görünmeyenlerden daha çok severim; korkutmazlar beni.”  </p>
			<p class="paragraf">Olcay: “Nasıl korkutmazlar? Katiller, tecavüzcüler, hırsızlar görünüyor ve korkutuyor. Korkmuyor musun?”  </p>
			<p class="paragraf">Asude: “O manada bakmadım duruma ama.”  </p>
			<p class="paragraf">Olcay: “Yan çizme şimdi! Çuvalladın, kabul et.”  </p>
			<p class="paragraf">Asude: “Tamam, görünen şeyler de var korkutan ama görünmeyen şeyler daha korkunç. Sevgi korkunç, birine bağlanmak korkunç, aşk korkunç, cinler görünmüyor, korkunç, Tanrı korkunç! Görünmeyen şeyler genelde korkunç ve onlara bir şey yapamazsın. İçinde korkuyla kalır ama birçok görünen korkunç insanları veya şeyleri yok edebilirsin. Örneğin bazı hastalar cinlerden korkar ve onları iyileştirmek çok zordur ama tecavüze uğrayan bir insanı, ona bunu yapanı cezalandırıp, yanında olup, terapiler yapıp, o ânı unutturup bir şekilde yaşama bağlamışlığım var. Yani vaka belirsiz değilse, belirli şeylerle geldiğinde işim daha kolay oluyor sanki.”  </p>
			<p class="paragraf">Olcay: “Senin de haklı olduğun noktalar var tabi ama görünen korkunç şeyler de insan hayatını senin örneğindeki gibi kötü etkiliyor. Ama kafamızın içinde var ettiğimiz korkular, işte onlar zor yok edilir.”  </p>
			<p class="paragraf">Asude: “Evet Bay Filozof, çok uzadı bu soru. Haydi boş ver aşkı! Çek bakalım, yeni soru gelsin. Ayrıca Batuhan da geceye kasvet çöktürdü bu sorularla. Biraz daha hop hop sorular yok mu? Eğlenseydik hehehe.”  </p>
			<p class="paragraf">Olcay: “Yaramaz çocuklar gibisin. Tamam çekiyorum ama aşk hep kazanır, bil istedim.”  </p>
			<p class="paragraf">Asude: “Sonra salya sümük hastalar bana gelir, para kazanırım hehe; bence de aşk kazanmalı.”  </p>
			<p class="paragraf">Olcay: “Domuzsun bebeğim. Otuz beş çektim. Bakalım neymiş?” dediğinde Asude elindeki grafikten “Farfara çıktı, yeppp dikiyoruz!” diyerek shotı devirdi. Asude şirinlik yaparak, “Oy farfara farfara, ateş de düştü şalvara. Ağzım dilim kuruduuuuu, ben sana yalvara yalvara...” şarkısını söyleyip oynamaya başladığında ikisinin de kafasının güzel olduğu her hâllerinden belliydi.   </p>
			<p class="paragraf">Olcay şaşkındı. Asude çok güzel ve eğlenceli bir kadındı. Onun yanında kendini çok keyifli hissediyordu. Bir an onda başka bir şey keşfetti. Asude bütün silahlarını ve koruma kalkanını indirmişti. Olcay’ın karşısında şımarması, içindeki çocuğu özgür bırakması Olcay’ı çok etkilemişti. Onun bu hâlini saatlerce izleyebilirdi, bu oyunu onunla günlerce oynayabilirdi.   </p>
			<p class="paragraf">Asude mor kanepede yatıyordu, ayakları Olcay’ın kucağında… Olcay, kanepede oturur vaziyette, altında salaş bir kot, üzerinde salaş bir gömlek… Asude, rahatsız olduğu çorabını çoktan çıkarmıştı. Üzerindeki elbisenin savruluşu umrunda olmadan...   </p>
			<p class="paragraf">Olcay içinden, “Güzel şeylerden sonra hep kötü olaylar olur derler. Umarım bu güzelliğin getirisi bir atom bombası olmaz.” diye düşünürken, Olcay’ın iç sesini Asude’nin esneyerek seslenişi kesti: “Sorunu oku, haydi merak ettim.”  </p>
			<p class="paragraf">Olcay’ın sorusu: “Şimdi sevgilinin neresini ısırmak isterdin ve bunu yapabilir misin?” idi.  </p>
			<p class="paragraf">Olcay soruyu okur okumaz Asude ile göz göze geldi. Asude’nin dudaklarına doğru uzandı… Asude öpüşeceklerini sanarak kendini Olcay’a doğru yaklaştırdığı anda Olcay dudaklarını geçerek onun memesini ısırdı.   </p>
			<p class="paragraf">Ufak bir fino köpeği sesi çıkaran Asude, “Bu fake atmanın hesabını sorarım ben sana!” dedi.   </p>
			<p class="paragraf">Olcay: “Hesap soranım sen ol Doktor! Hastanım ben senin!” diye yanıtladı.  </p>
			<p class="paragraf">Asude, Olcay’ın ona böyle tutkulu, duygusal, samimi ama mesafeli olmasına bayılıyordu. Vıcık vıcık değildi diğer erkekler gibi. Arabası ya da başka bir eşyasının verdiği güç gösterisine dayanarak kendini kanıtlamaya çalışmıyordu. Ya da emirler yağdıran, sözde sahipleniyormuş gibi yapan züppelerden değildi. Yumurta pişiriyor, üzerine maydanoz ya da biberle kaş göz yapıyordu. İşte o an her şey gülümsüyordu. İç sesinin sürekli ele geçirdiği genç kadın, kendini serbest bırakmaya korkuyordu. İyi insan yoktu. Her gün farklı farklı baba, anne, kardeş, sevgili, koca hikâyesi dinliyordu. Birçok evin en mahrem sırlarını öğreniyordu. Tabi bunun yanında kendi yaşadıkları da vardı. Haklıydı endişesinde. Bir gün kocası tarafından sürekli dayak yiyen bir kadının hikâyesini dinlerken korkmakta haklıydı. Babası tarafından satılmış bir kızın hikâyesini dinlerken de endişelenmekte haklıydı. Ağabeyinin tecavüzüne uğrayan kızın hikâyesine ağlarken haklıydı. Asude, aklından bu düşünceleri geçirirken yüzünü hüzün kaplamıştı.   </p>
			<p class="paragraf">Olcay, Asude’yi hiç böyle görmemişti. Şefkatle yüzüne dokundu ve “Ne oldu? Kedicik oldun yine birden? Bir şey üzdü seni sanki?”  </p>
			<p class="paragraf">Asude çaktırmak istemiyordu. “Üzülecek bir şey yok. Aksine çok mutluyum ama içtiğim shotların ve şarabın yetkisine dayanarak, kendimi mayışmış ilan ediyorum.” dediğinde ikisi de güldüler.   </p>
			<p class="paragraf">Asude, içinde yaşadığı savaşa son vermek istiyordu. Bugüne kadar kimseyle böyle duygusal bağ kurmak istememişti. Şimdi yine aynı katılıkta, erkeklerle gönlünce istediğinde birlikte olan, sonra kaçıp giden kadın olmak istiyordu. Ancak neler oluyordu böyle? Sanki canı yanıyordu. Olcay ona dokundukça tahrik olmaktan başka bir şey hissediyordu ve bu her şeyden çok daha güzel ve güçlü bir histi. Neydi bu? Korkutucuydu. Aylarca Olcay’ı kafasından atamamıştı. Neden?   </p>
			<p class="paragraf">Olcay, “Haydi sıra sende!” dediğinde, Asude bir sayı daha çekti keseden. Bu kez yirmi dokuz çıkmıştı. Önce shotı her ikisi de hızlı bir şekilde dikti. Asude, çıkan soruyu okumak yerine, Olcay’a kendi aklındaki soruyu aktardı. “Şu anda Olcay’a ne yapmak istiyorsun Asude, diye soruyor bana tatlım.” dedikten sonra göz kırptı ve “Sence?” diye sordu.  </p>
			<p class="paragraf">Asude koltukta oturan sevgilisinin üzerine doğru ilerlerken sendeledi. Tam düşer gibi olduğu anda Olcay onu tuttu. Kendisi de Olcay’ın omzundan sıkıca tutundu. Olcay öpmeye, Asude’nin ellerinden başladı. Yüzüne doğru yaklaştı. Aslında öpmüyor, sadece yüzünü yüzünde gezdiriyordu Asude’nin… O sırada değişen şarkı çok anlamlıydı. Asude neredeyse savaşı kaybetmek üzereydi. Whitney Houston, “I Will Always Love You” diye her haykırışında içinde bir sızı başlıyordu güzel kadının. Böyle bir gece, böyle bir duygu yaşamamıştı. Olcay onun titrediğini fark etti. Onu rahatlatmak için dansa kaldırdı. Olcay ve Asude dans etmeye başladıklarında Asude sendeliyordu ama heyecanı gitgide azalmak yerine artıyordu. Olcay, onun avucunda cesaret yumağından, bir süt kedisine dönüşünden memnundu. Dans, Asude’nin heyecanını yatıştırmak için miydi? Tabii ki sadece bir yalan... Her şey, kendini bir güç abidesi sanan bu kadına, kadın olduğunu hatırlatmak içindi. Bu, henüz on sekiz olmasına aylar kalmış adam nereden biliyordu bunları? Akıl alacak gibi değildi. Ama annesini çok seven adamlar belki de böyleydiler. Ya da kadınlar hakkında da çok okumuş olabilirdi. Bazen neden, nasıl olduğu önemli olmuyordu işte. Hatta yasak olması bile... Sadece olsun istiyorsun... Neden olmasın ki? İkisi de birbirlerinin gözlerine bakıyordu. İkisi de başka başka şeyler düşünüyordu. İkisi de ateşti ve etrafta hiç su yoktu.   </p>
			<p class="paragraf">Şarkı bittiğinde Asude kendini bırakıyordu ki aynı şarkı tekrar başladı. Whitney Houston’dan “I Will Always Love You” yeniden kulağındaydı. Olcay bunu nasıl ayarlamış olabilirdi? Bundan sonra bu şarkı sabaha kadar çalacaktı, belliydi.   </p>
			<p class="paragraf">Olcay tekrar Asude’nin yüzüne doğru yaklaştı, öpmedi, kokladı. Yüzünü yeniden yüzünde dolaştırarak onu öpmeye başladığında genç kadın hem ağlıyor hem şevişiyordu. Asude, ipin ucunu bırakmak bir yana, ipi komple sarıp sarmalayıp Olcay’a teslim etmişti. İçindeki, onun savaş dediği şey aşktı ve aşk kazanmıştı.  </p>
			<p class="paragraf">Şarkı bittiğinde şömine ateşinden gelen sesler, Olcay ve Asude’nin nefesine eşlik ediyordu ve yeniden Whitney Houston, “I Will Always Love You” dediğinde birbirlerine sıkıca sarılarak sevişmeye devam ediyorlardı. Tükenmeyen tutkuyla saatlerce öpüştüler. Hiç acele etmediler sonuca varmak için. Oradalardı. O anda kaldılar. Dün kimdiler, onu düşünmediler. Yarın kim olacaklarını da… Birkaç dakika sonrasındaki büyük orgazmı düşünerek sevişmediler. Amaç o değildi. Amaç bütün olmaktı, bütün oldular. Amaç sevişmekti, seks değildi. Seviştiler. Asude yavaş yavaş soydu sevgilisini. Olcay incitmeye korkar gibi dokundu. Aceleleri yoktu. Hareketleri yavaş ama güçlüydü… Ürkek ama istekliydi… Sevişirken aşk, saç telinden başlıyordu Asude’nin ve Olcay’ın gözlerinden okunuyordu. Ama dilleri, “Biz âşık değiliz.” diyordu.   </p>
			<p class="paragraf">Sabah olduğunda Asude yine uyuyor ama uykuyla arası pek olmayan Olcay kendisine minik bir kedi gibi sokulmuş, sevgilisinin hâline aşk dolu bakışlarla gülümsüyordu. Bu hâliyle çok tatlıydı ve çok da zararsızdı. Ancak gözlerini açtığında, pençelerini çıkarmış, bekleyen bir kaplan oluveriyordu.  </p>
			<p class="paragraf">Asude, huysuz bir kediye dönüştü yattığı yerde. Uyanmadan, mır mır sesler çıkararak oraya buraya dönüp duruyordu.   </p>
			<p class="paragraf">Olcay, “Çok uzun süre sakin kaldın tatlım, devam et lütfen.” dedi ve sevgilisinin üzerini iyice örtüp kalktı.   </p>
			<p class="paragraf">İlk iş olarak şömineyi yaktı. Mutfağın bahçe kapısını açarak, yardım için gelmesini istediği kadını içeri aldı. Kadın, içerideki bulaşıkları, ses çıkarmadan getiren Olcay’ın elinden aldı. Önce onları yıkadı, ardından tüm mutfağı temizledi. Kadının içeri girmesini istemeyen Olcay odayı kendisi toparladı. Odadan terasa açılan bir kapı vardı. Terasın tam ortasında da bir kuzine soba… Olcay, sobayı her an yakabileceği şekilde hazırladı. Burası çok güzel bir kış bahçesi olmayı bekliyordu; henüz tam bitmemişti.   </p>
			<p class="paragraf">Olcay mutfağa gittiğinde kadın harika bir kahvaltı hazırlıyordu, her şeyi düşünmüştü. Olcay, sofrada Asude’nin en çok sevdiği şeylerin olmasını istiyordu. Beyaz peynir, tulum peyniri, örgü peynir, kaşar peyniri, yeşil zeytin, siyah zeytin, jambon, fıstıklı salam, çeri domates, gözleme, yumurta… Olcay, odadaki ağaç masanın üzerine neşeli bir örtü örttü. Kırmızı beyaz, pötikareli bir örtü, odanın renkleriyle çok alâkasızdı ama sanki gülümsüyor gibiydi. Kahvaltılıkları onun üzerine güzel bir şekilde dizdi. Servis tabaklarını koydu. Çatalı, bıçağı... Sabah nar suyu sıkılmıştı Asude için. O ne seviyorsa olmalıydı. Asude kadındı ve Olcay ona bunu anlatmak istiyordu. Asude için aldığı spor kıyafetleri sevgilisinin yanına bıraktı. Odanın ortasındaki küveti sıcak suyla doldurdu. Asude neredeyse uyanmak üzereydi.   </p>
			<p class="paragraf">Pikenin altından gizlice Olcay’ı izleyen Asude, “Nasıl güzel bir adam oluyorsun sen?” dedi sevgilisine. “Güzel adam olur mu? Oluyor işte. Hem güzel adam, hem insan… Kim bilir, ne zaman bozulacaksın. İlk ne zaman kazık atacaksın ya da ilk ne zaman kazık yiyeceksin?” dedi içinden. Sonra, “Off!” dedi kendi kendine. “Yine hortladı içimdeki pesimist Asude. Bir sus bari, şu iki günün tadını çıkarayım yahu!”  </p>
			<p class="paragraf">Olcay arkasını döndüğünde Asude’nin uyanık olduğunu fark etti:  </p>
			<p class="paragraf">“Hiç ses çıkarmıyoruz... Bak, bak!”  </p>
			<p class="paragraf">Asude hafifçe kikirdedi. Olcay onun yanına giderken dahi Asude korkmaya başlamıştı.  </p>
			<p class="paragraf">Olcay yanına oturdu: “Asude’nin burnuna günaydın öpücüğü. Asude’nin gözlerine günaydın öpücüğü ve Asude’nin çenesini unutmamak lazım.” derken içeriden gelen sesleri duyan Asude panik oldu.   </p>
			<p class="paragraf">“Biri var içerde.”  </p>
			<p class="paragraf">“Hişt! Sakin…Yardıma gelen biri sadece...”  </p>
			<p class="paragraf">“Ya ödüm koptu ama nereden bileyim?”  </p>
			<p class="paragraf">“Şimdi çıkar o.”  </p>
			<p class="paragraf">“Seni seni, bütün her şeyi başkasına yaptırdın. Uyanmasam ben yaptım diyecektin, değil mi?”  </p>
			<p class="paragraf">“Evet, öyle diyecektim ama fırsat vermedin ki, hemen uyandın. Önce duş mu yapmak istersin yoksa kahvaltı mı?”  </p>
			<p class="paragraf">“Hımm, kahvaltı her zaman kazanır.”  </p>
			<p class="paragraf">“Hop alayım o zaman seni.”  </p>
			<p class="paragraf">Olcay, Asude’yi masaya yine kucağında götürdü. Asude çıplaktı, üzerinde sadece pike vardı. Olcay, onu bu perişan kahvaltı yapma çabalarından kurtarmak için, “Hiç mi romantik komedi film izlemedin sen?” diye sordu.  </p>
			<p class="paragraf">Asude şaşkın bakışlarla, “İzlediiiim.” dedi.  </p>
			<p class="paragraf">“Bu sahnede benim gömleğimi giymen gerekiyordu.”  </p>
			<p class="paragraf">“Senin dün beni tahrik etmek için giydiğin gömlek çok fazla kız gömleği gibiydi ama…Giymem ben onu!”  </p>
			<p class="paragraf">“Haydaaa! Bizde kabahat; senin için hazırlanıyoruz. Sen hep geç dalganı. Hem zaten mor olmaz, beyaz olmalı. Geleneği bozmayalım. Esas kızla esas oğlan sevişir, sabah olur, kız esas oğlanın gömleğini giyer.”  </p>
			<p class="paragraf">Olcay, Asude’ye kendi beyaz gömleğini giydirdi.   </p>
			<p class="paragraf">Asude kendini birden çocuk hâlde bulmuştu ama şikâyetçi değildi. Bu hâl güzeldi, böyle güzeldi.   </p>
			<p class="paragraf">Kahvaltı masasında dinozor gibi yemek yiyen Asude, ona deli görmüş gibi bakan Olcay’a ağzı dolu olduğu için kızgın bir kedi sesi çıkardı.  </p>
			<p class="paragraf"> Olcay gülerek, “Anlıyorum canım haklısın.” cevabını verdi. Lokmasını yutan Asude, “İzleme beni, konsantre olamıyorum.” diye karşılık verdi.  </p>
			<p class="paragraf">Olcay, “İyi ki olamıyorsun. Olsan, masayla birlikte benim koldan olaya girişeceksin piranha gibi.” dedi ve güldü.   </p>
			<p class="paragraf">Asude içerden gelen makinanın sesiyle irkildi. Sanki dakik ayarlanmış gibiydi. Filtre kahve makinasındaki kahve, “Ben oldum, gel beni al!” diyordu. Olcay kahveleri getirmeye gittiğinde Asude cama doğru yürüdü. Karşıda, biraz uzakta bir çiftlik vardı. Birileri ata biniyordu. Asude’nin hoşuna gitmişti bu. İlgiyle atları izlerken odayı kahve kokusunun sarmasıyla Olcay’ın geldiğini anladı. Olcay, elindeki fincanı Asude’ye verdi.   </p>
			<p class="paragraf">Olcay, “Çok güzeller değil mi Asude?” diye sordu.  </p>
			<p class="paragraf">“Evet, çok güzeller Olcay.”  </p>
			<p class="paragraf">“Sen de ata binmek ister misin Asude?”  </p>
			<p class="paragraf">“Hiç denemedim daha önce ama denerim. Hem de yürüyüş yapmış oluruz.”  </p>
			<p class="paragraf">Bunu söyler söylemez Asude kendini yokladı. “Ne yapıyorum ben? Yürüyüşmüş! Bunu ben mi söyledim? Geri adım atarsam iyice anlayacak durumu. Neler oluyor kızım sana böyle? Sen sevişirsin, tatmin olursun, evine dönersin. Nedir bu danslar, yemekler, yürüyüşler romantik romantik? Gören de âşık oluyorsun sanacak.” diye geçirdi içinden…  </p>
			<p class="paragraf">Asude, içindeki gitgeli yaşarken Olcay neredeyse onun aklını okuyor gibiydi. Onu kendiyle bırakmak istedi biraz. Asude, biten kahvesini fark ettiğinde üzerindeki gömleğin düğmelerini açmaya başladı.   </p>
			<p class="paragraf">Olcay, “Sen zahmet etme kraliçem, parmakların yorulmasın.” diyerek hamle yaptı.  </p>
			<p class="paragraf">Asude çıplaktı ve Olcay’ın da çıplak olmasını istiyordu. Onu soydu. Birlikte odanın ortasında emanet gibi duran küvetin içine biraz daha sıcak su, nar suyu, süt eklediler. Etrafında mumlar ve birkaç tane sandal ağacı tütsüsü yanıyordu. Asude kokuyla mest olurken duyduğu ses, sadece ateşin çıtırtısıydı. Kendini küvetin içinde buldu. Olcay’a “Gel!” der gibi bakıyordu.  </p>
			<p class="paragraf">Sevgilisini kırmayan Olcay da küvete girdi. Tüm dünya ile ilişkilerini kesmişlerdi; yalnızca Olcay vardı, Asude vardı. İnanmadıkları aşk orada yanıbaşlarındaydı ve tabii ki ateşin çıtırtısına eşlik eden sandal ağacı kokusu tüm odayı kaplıyordu. Olcay, Asude’nin arkasındaydı. Asude ona yaslanmıştı. Olcay, bir eliyle Asude’ye sıkı sıkı sarılmış, diğeriyle minik minik masajlar yapıyordu. Asude mutluydu. Âşıktı. Korkuyordu...  </p>
			<p class="paragraf">Olcay, elindeki bir kâğıttan bir şeyler okumaya başladı.   </p>
			<p class="paragraf">“Bir tek o değil, âşık olan her insan korkar bu eşsiz duygunun içinde kaybolma riskinden ama yenilenmek gerektir bazen. Bazen tutkuyla baktığın adam, kardeşin gibi olur ve artık hiçbirşey hissedemezsin ona karşı. Kilitlenir tutkuların ve sadece iyi olsun, başına kötü bir şey gelmesin istersin. O vakte kadar ise hislerini bırak gitsin. Korkma. Biten bitecektir zaten eninde sonunda. Endişelenip zehir etme, hayat en büyük zehri içiriyor zaten. Şerbeti mundar etme. Yok sayma, üç vakte kalmaz yok olacaksın zaten.”  </p>
			<p class="paragraf">Asude, “Kimin?” diye sordu.  </p>
			<p class="paragraf">Olcay: “Bilmiyorum, internetten okudum, hoşuma gitti. Güzelime okumak istedim.”  </p>
			<p class="paragraf">Asude kafasını Olcay’a doğru kaldırdı ve “Güzelmiş.” dedi.   </p>
			<p class="paragraf">Suyun içindeki dakikalar, henüz toplanmamış yatağın içindeki dakikalara eklendi. Şimdi içeride Asude vardı, Olcay vardı, aşk vardı; seks değil, sevişmek vardı. Ateşin çıtırtısına sevişme sesleri eşlik ediyordu. Asude’nin inlemesine Olcay’ınki katılıyordu. Tütsü çoktan sönmüştü ama sandal ağacı kokusu odaya hâlâ hâkimdi. Bazı mumlar yanmaya çabalıyor, bazıları sönmüştü. Şöminenin ateşi sönmeden iki sevgili dorukta, en tepedeydi... En şiddetlisi Asude’nin sesiydi.   </p>
			<p class="paragraf">Bir iki saat sonra toparlandılar. Önce biraz yürüyüş yapıp sonra çiftliğin yolunu tuttular. Asude, Olcay’a “Her şey için teşekkür ederim.” öpücüğü verdi.   </p>
			<p class="paragraf">Olcay, “Mest oldum ama bu seri öpücükler devam ederse ben seni de bırakmam, buradan da gidemem.” dedi.  </p>
			<p class="paragraf">O sırada eli Asude’nin belinde, onu kendine doğru çekiyordu.   </p>
			<p class="paragraf">Asude: “Keşke iş, okul olmasa da devam etsek bu rüya gibi günlere...”  </p>
			<p class="paragraf">Birlikte hem yürüyorlar hem de sohbet ediyorlardı. Onlara kalırsa aşk diye birşey yoktu ortada ama iki sevgili vardı. Yürüyüşlerini bitirdiklerinde şoför her şeyi hazırlamış, onları bekliyordu. Yola çıktılar... Asude yol boyunca Olcay’ın göğsünde uyudu. Evine geldiklerinde Olcay, kapıya kadar eşlik etti.   </p>
			<p class="paragraf">Olcay, “Çantanı açtığında orada senin için minik bir hediyem var. Senin bana hediye ettiğin şeye benziyor ama bu daha ötesi.” dedi ve bir öpücüğün ardından çıktı gitti. Asude, bu sözle uykusunu Olcay’ın arkasından göndermişti.  </p>
			<p class="yildiz">* * *  </p>
			<p class="paragraf">Asude bavulu açtığında en üstte bir CD kutusu gördü. Kutuyu açtı ve içinde kendisine yazılmış bir not buldu. Notta; “Belki ilk seks değil, belki ilk dokunduğun tene ait bir video değil ama ilk seviştiğin ânı unutmanı istemedim. Ağlayarak seviştiğin bu özel gecede benden sana hediye olsun istedim.” yazıyordu.   </p>
			<p class="paragraf">Asude bu notu okurken gözleri doldu. İçindeki bu Asude’yi sevmişti ama ısrarla onu kendinden kovmaya çalışıyordu. Kötü yaşanmışlıklar insanları böyle yapıyordu. İçlerindeki o duygusal taraflarından korkuyorlardı. Daha maddeci, daha robot gibi yaşamaya sebep oluyordu. Tecrübeler her zaman iyi değildi. Her zaman olgunlaştırmıyor, bazen de katılaştırıyordu. Hatta duygusuzlaştırıyor, başkalarına karşı önyargılı davranmaya sebep oluyordu ve kendine bile...  </p>
			<p class="paragraf">Olcay, odasına gelir gelmez kendini duşa attı. Hafta sonunun yorgunluğunu üzerinden atmak istiyordu. Asude’yi çok özlediğinin, bu tatilin kendisine de ne kadar iyi geldiğinin farkındaydı. Ilık ılık akan suyun altında, kafasında türlü türlü düşüncelerle boğuşuyordu. O sırada telefonu çaldı. İçeride yatağının üzerinde unutmuştu. Arayan her kimse, hiç bıkmadan sürekli çaldırıyordu. Olcay öfkelenmeye başladı ve telefonun sesi durdu. Aradan onbeş dakika geçmişti ki kapı çalmaya başladı. Olcay duştan çıkmak üzereydi. Bornozunu giyip kapıya doğru yürüdü, “Kim o?” diye seslendi. Batuhan’ın sesiydi karşıdaki.   </p>
			<p class="paragraf">Kapıyı açtı: “Hayırdır Kanka, bir şey mi oldu? Arayan da sen miydin?”  </p>
			<p class="paragraf">Batuhan: “Yok Kanka. Melek… O aradı seni? Sonra beni aradı. Sanırım senin onu aldattığını falan düşünüyor.”  </p>
			<p class="paragraf">Olcay: “Niye? Biz onunla evli miyiz ki?”  </p>
			<p class="paragraf">Batuhan önce güldü; sonra, “Durum ciddi oğlum, az ciddi ol sen de yahu. Kız çok sinirli. Eğer babasını devreye sokarsa ikimizi de yerler. Üniversiteye kadar idare etmen lazım”. diye ekledi.  </p>
			<p class="paragraf">Olcay: “Haklısın lan Batuhan. Kaç ay kaldı sanki. Ben şu kızı bir kaç ay daha mutlu ederim bizim için. Geleceğimiz için. Sonra şu okul müdürünün kanka babasıyla bizi şutlamasınlar. Gerçi o iş öyle kolay değil ama uğraşmaya değmez. Hem Melek çok güzel bir kız, onunla okulda takılmayı seviyorum.”  </p>
			<p class="paragraf">Olcay, telefonu eline alır almaz, “On iki kez arayan Melek’imi daha fazla bekletmeyeyim.” dedi ve aradı.   </p>
			<p class="paragraf">Melek buruk bir sesle: “Efendim?”  </p>
			<p class="paragraf">Olcay: “Sevgilim, bu ne ses böyle?”  </p>
			<p class="paragraf">Melek: “Ben senin sevgilin miyim gerçekten hâlâ?”  </p>
			<p class="paragraf">Olcay, Batuhan’a göz kırpıp: “Benim tek sevgilim sensin.” diye cevapladı Melek’i.  </p>
			<p class="paragraf">Melek’in sesi biraz daha iyi gelmeye başlamıştı.   </p>
			<p class="paragraf">Melek: “Özledim ben seni”.  </p>
			<p class="paragraf">Olcay: “Ben de seni özledim Melek’im. Yarın okuldan sonra bir yerlerde takılalım, olur mu?”  </p>
			<p class="paragraf">Melek: “Olur tabi, ben ona göre hazırlanıp gelirim.”  </p>
			<p class="paragraf">Olcay: “Hazırlan tabi, süslen benim minik Melek’im.”  </p>
			<p class="paragraf">Olcay’ın sevgilileri ya kendisinden oldukça büyük, ya da küçük oluyordu. Melek de Olcay’dan iki yaş küçüktü. Ertesi gün okulda birlikte aynı sırada ders dinlediler, çalıştılar ve akşam okul sonrası baş başa kalmak istiyorlardı. Önce arkadaşlarıyla birlikte Bowling oynamaya gittiler. Melek bu konuda fazla iyi değildi. Olcay ise Batuhan’ın sayesinde her türlü oyunu öğrenmiş, şehirdeki her yeri keşfetmişti. Melek ile yalnız kalacak yerleri olmasa da her buldukları tenha yerde öpüşüyorlardı. Melek, okulda herkes dedikodu yapar ve ailesi duyar diye Olcay’ın odasına gitmiyordu. Bu durum da Olcay’ın işine geliyordu.  </p>
			<p class="paragraf">Gün sonunda Melek, “Çok güzel bir gün geçirdim.” dedi.  </p>
			<p class="paragraf">Olcay: “Ben de çok güzel bir gün geçirdim.”  </p>
			<p class="paragraf">Melek: “Artık gitmeliyim. Yarınki sınava çalışmamız lazım, biliyorsun.”  </p>
			<p class="paragraf">Olcay, “İyi ki hatırlattın, unutmuşum.” dedi ve sevgilisini bir taksiye bindirip gönderdi.  </p>
			<p class="paragraf">Eve döndüğünde aklına Asude’ye verdiği CD geldi. “İzlemiş midir acaba?” dedi kendi kendine... “O izlemese de ben kendi hediyemi izlemek istiyorum.” dedi ve bilgisayarı açıp ona verdiği CD’yi ilk kez izlemeye başladı. Oradaydı Asude, Olcay’ın bilgisayarındaydı. Kendi de oradaydı. Yaptıklarını gördükçe yüzünde serseri bir gülümseme oluşuyordu. İzledikçe tahrik oluyor, kendi eli kendi bedeninde dolaşıyordu. Sonunda kendi iniltisi videodan gelen sesle karışıp kayboldu.  </p>
			<p class="paragraf">Melek, her fırsatta Olcay’a güzel mesajlar atıyor, onu Asude’nin yapmadığı şekilde, duygusal yönde tahrik ediyordu.  </p>
			<p class="paragraf">Olcay, “Sınav dönemini atlatır atlatmaz bir adaya gidelim mi?” diye sordu Melek’e.   </p>
			<p class="paragraf">Melek hiç itiraz etmeden kabul etti. Sınav dönemi bitip adaya gidecekleri gün yaklaştıkça Melek heyecandan ölüyor gibiydi. Yeni yeni kıyafetler almıştı o hafta sonu için. İki gün için belki elli tane kıyafet ayırmıştı. Annesinden ve babasından, arkadaşının okulunun yaptığı bir gezi bu diyerek izin koparmıştı. Hafta sonu geldiğinde ikisi de bavullarını yanlarına almış, yola çıkmışlardı. Olcay, onun için gösterişli bir hazırlık yapmamıştı. Etkileyici hiçbir emeği yoktu. Ne kendini süslemişti, ne de üstüne başına önem vermişti. Bir kot, bir tişört ve hırka ile hazırdı. Ama Melek sanki her şeyi bir kenara bırakmış, saatlerce Olcay için hazırlanmış gibiydi. Birlikte vapura bindiklerinde herkes onlara bakıyordu. Olcay bütün erkeklerin Melek’e bakmasından, Melek’in ise ona sıkı sıkı yapışmasından memnundu. Etrafındaki kızlar da elbette ara sıra Olcay’ı kesiyorlardı.   </p>
			<p class="paragraf">Adaya geldiklerinde faytona atladıkları gibi odalarına gittiler. Olcay içeri girer girmez üzerinde ne varsa çıkardı. Melek, bavulundan giyecek bir şeyler çıkarırken yüzünü Olcay’a döndüğünde onun çıplak olduğunu ve kendisine baktığını fark etti. Olcay odanın kapısını kitledi ve Melek’e doğru yürümeye başladı. Kaldıkları otelde in cin top oynuyordu.   </p>
			<p class="paragraf">Melek’in, “Şimdi olmaz, hayır!” direnişini Olcay’ın “Biz bunu daha önce de yaptık, kaç kere olduğunun ne önemi var?” sözleri kesiyordu. Olcay geri geri kaçmaya çalışan Melek’i yakaladığı gibi yüzünü duvara çevirdi. Melek’in kaçabileceği bir yer kalmamıştı. Melek’in saçlarının içine yüzünü gömdü. Bir eliyle onu sıkı sıkı tutuyor diğer eliyle vücunu okşuyordu. Hızlı bir şekilde eteğini sıyırdı ve iç çamaşırını indirdi. Henüz bir kere bile öpüşmemişlerdi ama Olcay çoktan Melek’in içindeydi. Her hareketinde genç kız acıyla inliyordu. Böyle hayal etmemişti. Canı çok acıyor, terliyor ve korkuyordu. Olcay’ın işi bittiğinde Melek kendini banyoya attı. Bir ara ağlama sesleri duyan Olcay, “Çocuk bakıcısı gibi olduk, şimdi git bununla uğraş!” dedi kendi kendine. Banyoya gittiğinde, “Melek neden ağlıyorsun?” diye sordu.   </p>
			<p class="paragraf">Melek: “Bir de soruyor musun?”  </p>
			<p class="paragraf">Olcay: “Evet.”  </p>
			<p class="paragraf">Melek: “Demin bana ne yaptığının farkında mısın?”  </p>
			<p class="paragraf">Olcay: “Seviştik tatlım, zaten bunun için gelmedik mi?”  </p>
			<p class="paragraf">Melek: “Ne demek bunun için gelmedik mi?”  </p>
			<p class="paragraf">Olcay: “Tatlım, insanların içinde rahat birbirimize dokunamıyoruz, öpüşemiyoruz, sevişemiyoruz diye geldik buraya. Bunda anlaşılmayacak bir şey var mı?”  </p>
			<p class="paragraf">Melek: “Ama biz öpüşmedik bile.”  </p>
			<p class="paragraf">Olcay: “Hımmm, anladım seni, bu da sevişmenın farklı bir versiyonu. Yani illâki sıralama aynı olmak zorunda değil. Yani önce çorba, sonra ara sıcak, sonra ana yemek ve tatlı düzeni olmak zorunda değil. Daha kocaman iki günümüz var. Gel gel, ben sana bir kaç erotik film izletirsem biraz rahatlarsın. Bunların hepsi, bu alınganlık, bilmediğin için.” dediğinde Melek şaşkın şaşkın Olcay’a bakıyordu.   </p>
			<p class="paragraf">Birlikte erotik film izledikten sonra Olcay tüm silahlarıyla Melek’in kalkanlarını tuzla buz etmişti. Asude gibi bir kadını dahi kendine âşık eden adam için Melek çok kolay lokmaydı. Melek ile sevişirken dahi aklında sadece Asude’nin ismi vardı. Melek’in bedeninde Asude için antreman yapıyor, onun için Melek’in vücudunu kullanıyordu. Ayak parmağından saç teline kadar Melek’in vücudunda dokunmadığı yer kalmamıştı. Okuduğu bir dergi yazısında, “Partnerinizin etkilendiği noktaları bilirseniz ona daha çok zevk verirsiniz.” yazıyordu ve Olcay kendi gerçek partnerinin bedenini rahat rahat keşfeder ve asıl mest etmek istediği kişiyi kendine hayran bırakabilirdi bu çalışma sonucunda. Önce kadın bedeni keşfi, sonra kendi kadınının keşfi başarı oranını arttırabilir diye düşündü. Ama onun bu kendini geliştirme çabasından habersiz Melek utansa da Olcay’a itaat ediyordu. Olcay onun gıdıklanmasına gülerken sonunda sinirleri bozulmuş ve ellerini bağlayıp yatağın baş ucuna tutturmuştu. Olcay’ın, Melek’in bedeni üzerindeki bu çalışması, genç kızı gökyüzüne taşıyordu. Olcay onun bütün gece uyumasına izin vermemişti. İnternette gördüğü bütün pozisyonları onunla deneyip öğrenmek istiyordu. Kırk sekiz saatlik koca iki günün kırkbeş saatini yataklarında geçirmişlerdi.   </p>
			<p class="yildiz">* * *  </p>
			<p class="paragraf">Aradan birkaç hafta geçti. Bu bir hafta boyunca birçok konuda bilgili, olgun Olcay bu sefer tökezlemişti. Garip internet sitelerinden miras devriyle ilgili kendi durumuna benzer davalar araştırıyordu ve orada ruhsal sağlık raporundan bahsediliyordu. Nasıl aklına yerleştiyse Asude’den ruh sağlığı raporu alması gerektiğini düşündü. Okuduğu internet sitelerinde böyle yazıyordu.   </p>
			<p class="paragraf">Bir hafta sonra Asude’nin yanına gittiğinde ufak ufak bu konuyu açmaya başladı. Olcay, “İnternette okuduğum bilgilere göre ruh sağlığı raporu almam gerekiyormuş.”  </p>
			<p class="paragraf">Asude, Olcay’ın bu garip hâline anlam veremeden onu denemeye çalıştı. “Tabi gerekebilir, ne konuda?”  </p>
			<p class="paragraf">Olcay, “Dedemin mirasını kendim yönetmem konusunda. Genelde bu bilgileri Nurhayat Doktor verirdi ve bu yüzden avukat ile pek yakın değilim. Hoşlanmıyorum da zaten. Bana rapor verebilir misin? Gerçi buna heyet karar veriyormuş, öyle yazıyordu internette.”  </p>
			<p class="paragraf">Asude, Olcay’ın bu güvensiz tavrına bozulmuş gibiydi. “İnternetten önce bana sorabilirdi.” diye düşündü. Ayrıca merak ettiği şey, eğer olumsuz davranacak olsa Olcay buna nasıl tepki verecekti?   </p>
			<p class="paragraf">Birçok hastasına yasak olmasına karşın bu uygulamayı yapardı. Olumlu tepki verecek olsa bile önce olumsuzu dener ve onların davranışlarını kontrol ederdi ve tabii ki kendisinin de olayın akışındaki tepkisini incelerdi. Bir nevi insanları hamster gibi kullandığı oluyordu. Şimdi de o Asude sahnedeydi.   </p>
			<p class="paragraf">“Tabi heyet!” dedi Asude. “Onları ikna etmek kolay değil. Ayrıca bana kalırsa tedaviye bir süre daha devam etmeliyiz.”  </p>
			<p class="paragraf">Olcay’ın keyfi kaçmıştı: “Tedaviye sonsuza kadar devam edebiliriz ama ben mirası yönetme haklarımı üzerime almak istiyorum. Anlamıyor musun beni?” dediğinde sesi normalden biraz yukardaydı.   </p>
			<p class="paragraf">Asude, onun ne kadar ileri gidebileceğini merak ediyordu. Olcay konuşmaya devam etti: “Bu çok önemli, kendi hayatımı kurmak istiyorum ve sen de ne yapıp edip o raporu bana vereceksin. Sen başarırsın Asude.”  </p>
			<p class="paragraf">Asude: “Ya vermezsem Olcay? Ya sana olumlu rapor vermezsem ne olur?”  </p>
			<p class="paragraf">Olcay sinirli bir şekilde: “O zaman ben dedemin mirasını kendim yönetemem, sen de bu işi yapmaya devam edemezsin.”  </p>
			<p class="paragraf">“O ne demek?”  </p>
			<p class="paragraf">“Aşkımızın görüntülerini herkesle paylaşırım sevgilim. Bana başka bir yol bırakmazsan inan ki bunu yaparım.”  </p>
			<p class="paragraf">Asude kızsa da onun bu cesaretini sevmişti ama ona kafa tutmasına ve bunu yapma ihtimali olmasını düşünmeden hareket ettiği için öfkeliydi. O CD’ler çok etkileyiciydi elbette ama tehlikeliydi. Asude’nin içindeki savaşçı kadını uyandırmak pek hoş olmayacaktı kendisi için. O anda Asude’nin aklına, Olcay’ın o hafta sonunu bile bu yüzden planlamış olma ihtimali geldi.   </p>
			<p class="paragraf">Uzun uzun Olcay’ın yüzüne öfkeyle baktı ve “Raporu alacaksın, rahat ol!” dedi. Olcay Asude’ye yaklaştığında Asude ondan gitmesini istedi.   </p>
			<p class="paragraf">Olcay ilk kez Asude ile böyle ayrılmıştı, kendini çok garip hissediyordu. Yolda yürürken istemese de gözyaşları durmuyor, ağladıkça ağlıyordu.   </p>
			<p class="yildiz">* * *  </p>
			<p class="paragraf">Asude, evin içinde sanki bir yerini kesmiş ve sanki sinirine denk gelmişti. Acıyordu bir yeri ama bulamıyordu. Gözyaşları durmuyordu. İçindeki hayal kırıklığı, yüzüne düştükçe düşüyordu. “Haklı olmak istemiyordum. Hata yaptım yine ama ben ağlamazdım annemden beri. Şimdi ne oldu böyle? Bu acı da ne böyle, nerden çıktı şimdi?” düşünceleri saatleri kovalarken, Asude yatağında uyuya kaldı.   </p>
			<p class="paragraf">Olcay, sahilde yürümeye devam ediyordu. Gözyaşları kesilmişti. Biraz pişman gibiydi. “Sanki ani davrandım birden, tehdit ettim kızı. Bunu yapmamalıydım.” diye düşündü. Beyazı kan çanağına dönmüş mavi gözleriyle robot gibi bakınıyordu etrafa. Telefonu çaldı, Batuhan arıyordu.   </p>
			<p class="paragraf">Olcay: “Efendim Batuhan?”  </p>
			<p class="paragraf">Batuhan: “Neredesin Kanka?”  </p>
			<p class="paragraf">Olcay: “Parkın karşısındaki bankta denizi seyrediyorum.”  </p>
			<p class="paragraf">Batuhan: “Durum vahim desene! Neyse geliyorum, bekle beni.”  </p>
			<p class="paragraf">Batuhan geldiğinde, “Yapmışsın dediğini. Ben sana ‘yapma demiştim’ demeyeceğim. Artık boş vermen gerek.” dedi.  </p>
			<p class="paragraf">Olcay: “Boş vermek mi? Keşke yapabilsem… Yaşadıklarımı, onun kokusunu, ona ait hiçbir şeyi boş veremem ki.”  </p>
			<p class="paragraf">Batuhan: “Aşk böyle bir şey demek ki!”  </p>
			<p class="paragraf">Olcay, “Saçmalama Batuhan! Ne aşkı? Aşk değil, benim aşka vaktim yok. Haydi, kalkalım.” dedi.  </p>
			<p class="paragraf">Batuhan, Olcay’ın bu dengesiz davranışına anlam veremedi:  </p>
			<p class="paragraf">“Peki, haydi kalkalım. Test hazırlığı yaptım ikimiz için, onu yapalım.”  </p>
			<p class="paragraf">Olcay: “Harika! Haydi, gidip onu yapalım. Senden daha çok doğru yapacağım.”  </p>
			<p class="paragraf">Batuhan: “Çok beklersin canım! Sen sevgilinle yiyişirken ben ders çalıştım.”  </p>
			<p class="paragraf">Olcay: “Hımmm göreceğiz.”  </p>
			<p class="yildiz">* * *  </p>
			<p class="paragraf">Asude uyandı. her şey yolundaydı. Acı yok olmuştu. Uyuyunca her şey geçerdi onun için. Asude’nin yarası çabuk iyileşirdi. Yine de aklında Olcay vardı. Onunla seviştiği anlar aklına geliyordu. Onu tehdit etmesine rağmen, hâlâ onunla sevişmek istiyordu. Bu arzu ve sevgi, onlar kadar güçlü başka başka duygulara dönüşüyordu. Kendine bir nar şarabı açtı. Daha önceden izlediği bir filmi yeniden izlemek istedi, DVD’yi yerleştirdi. Yalnızdı. Eskisi gibiydi. Telefonuna hiç mesaj gelmemişti. Sanki zamanı biri tutmuş gibiydi. İlerlemesine izin vermiyordu. İzlediği filmde adam kadını tehdit etmişti ve kadın da Asude’ye çok benziyordu. Kadının atağa kalkması Asude’yi uyandırdı. Asude’nin aklına Nurhayat’ın sözleri gelmişti. “Bu çocuğa çok dikkat et. Güzel olduğu kadar tehlikeli olabilir. Babası da öyleydi.”  </p>
			<p class="paragraf">“Ne demek istiyordu Nurhayat? Neden onu dikkate almadım ki?” dedi kendi kendine.  </p>
			<p class="paragraf">Olcay’ın geçmişinde neler gizliydi? Asude’nin aklından geçen binlerce soru, cevap arıyordu. Hemen o dakika hazırlandı ve hastanenin yolunu tuttu. Biri görse ne diyecekti? Ne zamandır hastaneye gitmiyordu bile. İçeri girebilir miydi? Bekçi kapıdaydı. İçeride doktora tezi için hazırladığı bir vaka dosyası unuttuğu yalanını söylerken, öğrenmiş olduğu tüm yalan söyleyen insan davranışlarını yapmıştı.  </p>
			<p class="paragraf">İçeri girdiğinde oda en son bıraktığı gibiydi. Nurhayat Doktor, ona bir yedek anahtar vermişti. “Bu, kasanın anahtarı.” demişti ama Asude onu yaşlı bir doktor olarak görüyor, çok da söylediklerini önemsemiyordu. Bütün dolapları aradı ve en altta belgelerin arasında bir kasayı fark etti. Görüntüsü küçük ama derin bir kasaydı. Elindeki anahtarların uyması için dua ediyordu. Artık zorda kaldığı durumlarda dua eden bir insan olmuştu ve bunun nedeni Olcay idi. İçindekileri tek tek çıkardı. Nurhayat, Olcay’ın ve bazı hastaların ses kayıt bilgilerini ve görüntülerini burada saklamıştı. Hepsini bir çantaya doldurdu. Asude, üzerinde “Olcay” yazan en küçük kâğıt parçalarını dahi aldığı gibi evine döndü.  </p>
			<p class="paragraf">Asude eve geldiğinde getirdiği her şeyi tek tek inceledi. Bir kaç CD vardı ve önce onları izledi. CD’lerden birinde, Olcay’ın kardeşinin ölüm anı vardı. Asude izlediklerine inanamadı. Evet, babasının suçuydu ama bunları izleselerdi bunun bir kaza olduğu anlaşılır, o daha az yatardı hapiste ama bunu kullanmamışlardı. Bu CD’ler zaten babadan çok Olcay’ı suçlu düşürebilirdi. Görüntü harika olmamakla birlikte belli bir yerden kırpılsa kesinlikle kız kardeşini Olcay itmiş ve öldürmek istemiş gibi gösterilebilirdi. Asude bunu kullanabileceğini düşündü ama Olcay’ın ruh hâli nasıl etkilenecekti?  </p>
			<p class="paragraf">“O benim ruh hâlimi düşünmeden beni tehdit etti. O zaman karşı atağa geçme vaktidir, acımak yok. Acımak yok!” diye kendi kendine söyleniyordu.   </p>
			<p class="paragraf">Olcay’ı uzun süre aramadı, sormadı ama böyle bir rapor gerekmediği hâlde bir hafta içinde hazırladı. Her şey oyunun bir parçasıydı artık. Olcay’ın da davranışlarının nasıl etkilendiği gözlem altındaydı. Onu da diğer kobay farelerinin arasına attı.   </p>
			<p class="paragraf">Bir gün Olcay ansızın çıkıp geldi. Çöpü bırakmak için kapıyı açtığında karşısında Olcay’ı gören Asude birden irkildi. Çöpü kutuya attı. Olcay’ı içeri davet etmemişti ama o girdi. Asude nereye gitse, Olcay peşinden oraya gidiyordu. Hiç konuşmuyor, sadece onu izliyordu. Hiç ev işi yapacak, çöp atacak bir kadın gibi görünmüyordu Asude. Yaptıkları elinde emanet gibi duruyordu. Asude ellerini yıkamak için banyoya gitti. Olcay ona arkasından sıkıca sarıldı. Asude itmeye çalışsada pes edeceği belliydi. Olcay oradaydı. Yokluğunda, “Gelsin, sevişmek istiyorum!” dediği genç adam oradaydı. Kimseyle değil, onunla sevişmek istiyordu. “Başka biri olsa, bir kere sevişince bir daha istenmez, böyle tutkuyla...” derdi ama bu sözü çöpe gitmişti. Olcay ile sevişiyordu, sonra onu yeniden istiyordu. “Dünya üzerindeki bir ilk!” dedi Asude ve “Bu benim başıma geldi. Neden? Çünkü çok konuştum, büyük konuştum.” diye düşündü.  </p>
			<p class="paragraf">Olcay, Asude’yi kendine çevirdi. Orada, banyodaydılar; aralarında geçen hiçbir tatsızlığın önemi yoktu. Birlikteydiler, tek önemli şey buydu. Uzun uzun öpüştüler. Asude ona ne kadar öfkelenmiş de olsa kendini durduramıyordu.   </p>
			<p class="paragraf">Olcay bir an Asude’yi kaldırdığı gibi banyo tezgâhının üzerine oturttu. Üzerindeki kazağı çıkardı, kazağın altında hiçbir şey yoktu Asude yarı çıplaktı, Asude de Olcay’ın kazağını çıkardı. Musluk açık kalmıştı. Olcay, Asude’ye fark ettirmeden soğuk tarafa çevirdi. Bir süre bekledikten sonra avucuna doldurduğu soğuk suyu Asude’nin beline, sırtına, her yerine dökmeye başladı. Avucunu her doldurup boşalttığında Asude’nin kikirdemesi ve çığlıkları evde yankılanıyordu. Asude, “Pes...” diye çığlıklar atarken, genç kadının bütün vücudu dirilmiş gibiydi. Olcay soğuk elleriyle ona dokundukça, meme uçları yerinden fırlıyordu. Olcay, ikinci hamle olarak üşümesine sebep olduğu sevgilisini nefesiyle ısıtmaya başlamıştı. Asude gitgide ona sokuluyordu. Olcay, onu kucağına aldığı gibi yatak odasına götürdü...   </p>
			<p class="paragraf">Diğer insanlar için öğlen olsa da, Olcay ve Asude için sabah olmuştu. Birlikte kahvaltı yapmışlardı. Bu sabah Olcay’ın uyumasını Asude izledi, ilk kez...  </p>
			<p class="paragraf">Asude, ona kahvaltı hazırlamıştı. Hoşuna bile gidiyordu bu durum.   </p>
			<p class="paragraf">Olcay gözlerini aralayarak Asude’ye baktı: “Erkenciyiz bakıyorum.”  </p>
			<p class="paragraf">Asude: “Değişiklik olsun istedim. Bu sefer ben sana kahvaltı hazırladım.”  </p>
			<p class="paragraf">Olcay, “Senin elinden kahvaltı cennette yasak meyveyi yemektir bebeğim. Ya da ellerini mi yesem?” dediğinde Asude’nin sağ elinin küçük parmağı Olcay’ın dişlerinin arasındaydı.   </p>
			<p class="paragraf">Asude: “Eşşek, kes şunu!”  </p>
			<p class="paragraf">Olcay: “Bana ne! Yiyeceğim işte.”  </p>
			<p class="paragraf">Kahvaltı bittiğinde Asude masayı toparlıyor, Olcay duş almış, evden çıkmaya hazırlanıyordu.  </p>
			<p class="paragraf">Olcay: “Tatlım ne yapıyorsun?”  </p>
			<p class="paragraf">Asude: “Masayı topladım, bulaşıkları makineye yerleştiriyorum.”  </p>
			<p class="paragraf">Olcay: “Bırakır mısın lütfen, ben hallederim. Yorulma sen. Ayrıca şaşırdım, duşta gelmedin yanıma.”  </p>
			<p class="paragraf">Asude: “Küstüm sana, ondan.”  </p>
			<p class="paragraf">Olcay, “Yok artık! Bütün gece beni affet diye sana neler neler yaptım. Hâlâ mı küssün?” dediğinde Asude’nin yanındaydı.   </p>
			<p class="paragraf">Asude: “Sen uyurken ben duşumu aldım. Şimdi kendimi yeniden ıslatmak istemedim.”  </p>
			<p class="paragraf">Olcay, “Hasta mı oluyorsun yoksa?” diye sordu ve Asude’nin ateşini ölçmeye çalışırken edepsiz şakaları ard arda sıralamaya başladı.  </p>
			<p class="paragraf">Asude: “Rahat dur ama. Hem bak masanın üzerinde ne var.”  </p>
			<p class="paragraf">Olcay, masanın üzerindeki zarfı görünce çaktırmasa da sevindi.   </p>
			<p class="paragraf">Olcay: “Sen iyisin, zarf tamam. Ben hazırım. Her şey yolunda demek oluyor bu. Harika.”  </p>
			<p class="paragraf">Asude: “Bazen harika şeyler bir anda bozulabilir, bunu biliyorsun değil mi Olcay?”  </p>
			<p class="paragraf">Olcay: “Bana fark etmez artık, zaten başıma gelmeyen kalmamış. Daha ne olabilir?”  </p>
			<p class="paragraf">Asude: “Öyle deme ama canını yaktığın insanlar, gün gelir senin canını yakabilir.”  </p>
			<p class="paragraf">Olcay, Asude’ye “Ne demek istiyorsun?” der gibi baktı ve “Yani?” dedi.  </p>
			<p class="paragraf">Asude: “Yani CD’lerimi senden istiyorum. Hiç kopyası olmadan onları bana vereceksin ve ben de sana dün kargo ettiğim, senin CD’lerinin orjinallerini sana vereceğim.”  </p>
			<p class="paragraf">Olcay: “O CD’lerde ikimiz de varız. Tanrı aşkına, neden bahsediyorsun?”  </p>
			<p class="paragraf">Asude: “Şundan bahsediyorum; eğer o CD’yi başkası görürse, ne dedenin servetini alabilirsin, ne de o hayalini kurduğun dünyaya adını duyurmak için yaratacağın sergiyi açabilirsin.”  </p>
			<p class="paragraf">Olcay: “O CD’de ne var Asude?”  </p>
			<p class="paragraf">Asude: “Kardeşin, sen, baban, annen, hepiniz… Her şey…”  </p>
			<p class="paragraf">Olcay: “Bunu nasıl buldun? Böyle bir şeyi nasıl yaparsın?”  </p>
			<p class="paragraf">Asude: “Sen bana nasıl kıydın?”  </p>
			<p class="paragraf">Olcay itiraf edemese de bunu hak ettiğini biliyordu. Koşar adımlarla merdivenden indi. İlk gördüğü taksiye atlar atlamaz, kalmakta olduğu öğrenci yurduna döndü. Onun odasına girmesiyle kapı çaldı. Batuhan karşısındaydı. Kendisine gelen bir kargoyu Batuhan almıştı. Olcay kutuyu aceleyle açtı ve içinde bir CD vardı. Bilgisayarına takarak izlemeye başladı. Görüntülere bakılırsa Asude haklıydı. Görüntüler izlendiğinde Ece’nin ölümünde Olcay’ın hatası da var gibi anlaşılıyordu. Hatta sanki bilerek kardeşinin düşmesine sebep olmuş gibiydi.   </p>
			<p class="paragraf">Bunu Asude’den almalıydı ama nasıl?  </p>
			<p class="paragraf">Olcay, “Evet kaza olduğu belli ama benim kazam bu, babamın değil. Benden o bilerek yaptı dememi istediler, ben de öyle ifade verdim. Şimdi bu görülürse neler olacağını düşünmek dahi istemiyorum. Bu kadın bir şeytan! Bunları daha önce biliyor muydu acaba? Yoksa neredeydi, yeni mi bulmuştu?” diye düşündü.  </p>
			<p class="paragraf">Olcay telefonla Asude’yi aradı ama Asude telefona cevap vermedi. O sırada Olcay’ın annesi hakkında araştırma yapıyordu.  </p>
			<p class="paragraf">Olcay’ın annesinin neden bu hâle geldiği kafasını kurcalamaya başlamıştı. Önceleri sadece iyileşmesi için bir şeyler yapabilmek istiyordu ama şimdi onun neler yaşadığını da merak etmeye başladı. Asude’nin dinlediği ses kayıtlarının birinde Olcay, Funda diye birinden bahsediyordu. Bu ismi Feride’nin dosyasında da görmüştü. Kimdi bu Funda? Asude bu konuyu çok merak ediyordu. Olcay’ın hikâyesi, düşündüğü kadar sıradan değildi.   </p>
			<p class="yildiz">* * *  </p>
			<p class="paragraf">Olcay, Asude’yi uzunca bir süre aramadı, sormadı. Sanki iki sevgili arasında ateşkes imzalanmış gibiydi. Geçen bu zaman içinde Olcay üniversite sınavını kazanmış, istediği bölüme yerleşmişti.  </p>
			<p class="paragraf">Ne yazık ki Melek bir okula yerleşememiş o yıl açıkta kalmıştı. Olcay’ın Asude ile arasının bozuk olmasından dolayı gergin hissettiği bir gün de Melek Olcay’a bir mesaj çekti, “Konuşmamız lazım.” diye… Olcay da buna çok sinirlendi.   </p>
			<p class="paragraf">Olcay, “Bıktım bu kızdan artık!” dedi ve onu bir kafeye çağırdı.   </p>
			<p class="paragraf">Melek geldiğinde, Olcay’ın yüzündeki o kötü bir şey söyleyecek ifadesini hissetmişti.   </p>
			<p class="paragraf">Melek, “Beni hiç aramıyorsun artık!” dedi.  </p>
			<p class="paragraf">Olcay, “Evet öyle yapıyorum.” dedi.   </p>
			<p class="paragraf">Melek: “Neden?”  </p>
			<p class="paragraf">Olcay: “Yüzüne karşı söyleyip seni üzmek istemem ama bitirmek istiyorum artık.”  </p>
			<p class="paragraf">Melek: “Neden, bir sorun mu var?”  </p>
			<p class="paragraf">Olcay, “Yok bir sorun. Sadece ben üniversite öğrencisiyim artık ve sen değilsin. Hani o küçümsediğin resimlerim var ya, onların hepsi yine ödül almak için ülke ülke geziyorlar. Yani demek istediğim; beni düşünmekten matematik çalışamıyorsun. Git çalış! Ben de biraz yeni ortam yapayım.” diye cevap verdikten sonra: “Özlediğinde al bu CD’leri izlersin.” dedi ve ona sevişmelerini gizlice çektiği CD’leri verdi.   </p>
			<p class="paragraf">Melek farkında bile olmadan eline aldığı CD’nin içinde ne olduğunu anlamadı ama Olcay’ın onu hiç sevmediğini, sadece intikam almak için böyle bir şey yaptığını o anda anladı. Yıkıldı. Ağlamak istiyordu ama “Şimdi olmaz gözlerim dur, akma!” dedi ve arkasına bakmadan kaçıp gitti.   </p>
			<p class="paragraf">Olcay, okul derslerinin yanısıra, eski ilgi alanları konusunda da yeni imkânlar bulmuştu. Okulda açılan Dinler ve Felsefe Kulübü’nün üyesi olmuş, yeniden bu konulara yoğunlaşmıştı.  </p>
			<p class="paragraf">Her hafta toplanan kulüp, bir hafta din, diğer hafta felsefe konusunda etkinlikler düzenliyordu.   </p>
			<p class="paragraf">Hem dinlerle, hem de felsefeyle ilgili toplantılar için konular ve konuşmacılar belirleniyor, araştırmalar yapılıyor, bir uzman ile birlikte diğer katılımcılara bilgiler veriliyordu.   </p>
			<p class="paragraf">Bu toplantılarda Olcay sık sık konuşmacı olarak yer alıyor, topladığı bilgileri kendi akıl süzgecinden geçirerek sunuyordu.  </p>
			<p class="paragraf">Katılımcılara kendisiyle aynı fikirde olup olmadıklarını soruyor ve nedenlerini açıklamalarını istiyordu. Olcay’ın en çok üstünde durduğu şeyler, “yaradılış, neden varız, arkhe nedir?” gibi konulardı.  </p>
			<p class="paragraf">Yirmibeş Aralık, klübün toplantı günüydü, Olcay sahnedeydi ve topladığı bilgileri, kendi yorumunu ve kendi sorularını da katarak okumayla başladı.   </p>
			<p class="paragraf">“Merhaba sevgili arkadaşlar ve diğer üniversitelerden gelen misafirlerimiz; sizler de hoşgeldiniz. Bugünün konusu; yaratılış ve arkhe nedir? Biliyoruz ki yaşadığımız evrende bilinen, bilinmeyen birçok din, inanış ve mitoloji var. Her biri farklı bir yaratılış hikâyesine sahip. Her biri farklı bir ilk maddeden bahsediyor. Aynı dine mensup her insanın kafasında farklı bir inanış şekli olduğu gibi. Hepimizin tanrısı bizim ona baktığımız gibidir ve hepimiz kendi gördüğümüz, inandığımız tanrıyı karşımızdakine kabul ettirmek isteriz. Şimdi eğer Yunan mitolojisinden başlarsak konuya; her şeyden önce var olan kaostu dememiz gerek. Kaostan kosmosa geçişi, Hesiodos’un Theogonia adlı destanındaki kaos-kosmos karşıtlığından okumuştuk. Bu kaostan kosmosa geçiş piyesinin ilk aşamasında sahne bomboştur, henüz hiçbir tanrı ve insan yer almamaktadır. Ne Yunan’ın Olympos dini vardır ortalıkta, ne cengâver kahramanları; ne sosyal-kültürel yaşamı, ne müthiş savaşları ne de düşünsel öğretileri. Sonra yavaş yavaş sahne hareketlenmeye başlar ve üzerinde doğanın düzenini oluşturacak olan üç öğe belirir. Hesiodos’un yüklediği sıfatlarla söyleyecek olursak bu üç öğe şöyledir:  </p>
			<p class="paragraf">İlk önce var olan ‘Kaos’,  </p>
			<p class="paragraf">Geniş bağırlı toprak ‘Gaia’,  </p>
			<p class="paragraf">İnsanın elini ayağını çözen ‘Eros’ yani ‘Arzu’.  </p>
			<p class="paragraf">Kaostan kosmosa geçiş piyesinin can alıcı sahnelerinden biri, Gaia’nın kendisinden Uranos’u çıkarmasıdır. Uranos, Gaia’nın hem eşi hem de oğludur. Her ikisi de birbirinin tamamlayıcısıdır ve birlikteki zıtlıktır. Yeryüzü ve gökyüzü. Gaia, Uranos’u kendisini kaplayacak, her yandan sarıp sarmalayacak şekilde kendi içinden doğurur. Mitolojide her hareket, karşıt hareketini de üretir. Bu yüzden Uranos’u çıkaran Gaia bu kez, akışkan karşıtını da çıkarır, yani dalgalarla kabarmış denizi, Pontus’u; bazen saydam bir durulukta, bazen de fırtınalarla kargaşalar yaratan o ürpertici denizi. Yeryüzü-gökyüzü-deniz…  </p>
			<p class="paragraf">Ancak Kosmos aşamasının bu anında Uranos’un kendisine özgü bir davranış sergilediğini ve kendi yaşam çizgisini belirlediğine tanık oluruz; heyecan gitgide artar. Uranos, hak ettiğinden daha fazla güç isteminde ve gösterisinde bulunur. Kendisinden ortaya çıktığı ve onunla birleşip birçok varlık; Titanlar, Cyclopes (Tek Gözlü Dev), Hekatonkheires (Yüz Kollu Devler) ürettiği Gaia’ya karşı tavır alır ve Gaia’dan doğan çocuklarını ışığa çıkarmayıp Gaia’nın dölünde bırakır. Bu karar, ilk bireysel karardır ve bu ilk bireysel karar, toprağın (Gaia’nın) sarsıcı şiddetiyle karşılaşır. Gaia, çektiği sancılara ve Uranos’un bu cüretkârlığına dayanamaz, oğlu Kronos (Zaman) ile anlaşır ve kozmik bir orak darbesiyle Uranos’u erkekliğinden eder. Gökyüzü ve yeryüzü kusursuz bir simetriyle ayrılır.”  </p>
			<p class="paragraf">Bu açıklamanın ardından Olcay, öğrencilere bir soru sordu:  </p>
			<p class="paragraf">“Uranos neden bireysel olma çabasına girmiştir? Bununla bize ne anlatmak istenmekte?”  </p>
			<p class="paragraf">Öğrencilerden birisi el kaldırdı. Olcay öğrenciyi yanına çağırdı. Mikrofonu eline alan öğrenci; “Merhaba arkadaşlar.” diye sözlerine başlayarak konuşmasını sürdürdü:  </p>
			<p class="paragraf">“Benim adım Metin ve bu sorunun cevabı bana göre ‘ego’, ancak ben bu soru için buraya çıkmak istemedim. Benim başka bir sorum var. Arkadaşımız izin verirse paylaşmak istiyorum.”  </p>
			<p class="paragraf">Olcay onaylar gibi gülümsedi.  </p>
			<p class="paragraf">Bunun üzerine devam etti Metin:  </p>
			<p class="paragraf">“Yunan mitolojisinde Gaia kadın ve Uranos erkek. Kadın erkeğe zarar veriyor. Âdem ve Havva’nın Cennet’ten kovulma hikâyesini okuduğumuzda ise Şeytan, kadını kandırıyor, kadın erkeği kandırıyor sonucuna varabiliriz. Bu yüzden Cennet’ten kovuluyor. Yani yine kadın erkeğe zarar veriyor. Peki, o zaman biz neden hâlâ kadınlardan vazgeçemiyoruz, hatta âşık oluyoruz?”  </p>
			<p class="paragraf">Olcay yeniden gülümsedi ve miktofonu alarak açıklamaya başladı:  </p>
			<p class="paragraf">“Metin arkadaşıma bu hoş sorusu için teşekkür ediyorum. Bütün inanışlarda Âdem ile Havva’nın kovulma şekli anlattığın gibi değil; öncelikle onu belirtmek isterim. Kimisinde ‘Âdem kendi yedi yasak meyveyi’ deniyor, kimisinde ‘Havva verdiği için yedi’ deniyor. Bu, işin detay kısmı. Soruna odaklanacak olursam şayet; onu John Milton’un Kayıp Cenneti’nden alıntı yaparak cevaplamak isterim:  </p>
			<p class="paragraf"><span class="CharOverride-8">‘Ey yaratılanların en güzeli, Tanrı’nın yarattıklarının sonuncu en iyisi, gözün görebileceği, aklın düşünebileceği en güzel şey, kutsal, tatlı kadın! Nasıl böyle birden kaybettin kendini, soldun ve ölüme yaklaştın? Yasağı nasıl ihlal ettin, yasak kutsal meyveyi nasıl kopardın? Seni lanetli bir düşman kandırdı. Ama kim bilmiyorum ve seninle beraber ben de mahvoldum. Hiç kuşkusuz seninle birlikte ben de öleceğim. Sensiz nasıl yaşarım? Senin tatlı konuşmandan, aşkından nasıl vazgeçerim de bu vahşi ormanlarda kimsesiz yaşarım? Bir kaburgamı daha versem ve Tanrı bir Havva daha yaratsa bile senin kaybını asla unutamam. Hayır, hayır! Doğanın bağı çekiyor beni, sen benim etimsin, kemiğimsin, mutluluk ya da acılarda ayrılamayız biz.’ </span>Umarım tatmin etmiştir.”  </p>
			<p class="paragraf">Metin gülümsedi ve “Teşekkür ederim.” dedi.  </p>
			<p class="paragraf">Olcay ayağa kalktı ve “Sevgili misafirlerim; kısa bir aradan sonra ‘Arkhe nedir?’ sorumuzla sohbetimize devam edeceğiz. Elbette yine Çiğdem Dürüsken hocamın notlarından faydalanarak.” dedi ve sahneden ayrıldı.  </p>
			<p class="resim"><img alt="" class="_idGenObjectAttribute-5" src="../Images/5.png"/>  </p>
		</div>
</body>
</html>