<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-7</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-7" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-6" id="_idParaDest-2">Cennet-Cehennem Sergisi  </p>
			<p class="resim"><img alt="" class="_idGenObjectAttribute-4" src="../Images/4.png"/>  </p>
			<p class="paragraf">Beklenen an geldi. Açılış saati geldiğinde dünyanın yedi ayrı ülkesinde düzenlenen sergi kapılarının hepsi aynı anda açıldı. Kimi ülkede gece, kimi ülkede gündüzdü ama ziyaretçilerin ilgisi karşısında zaman bir önem taşımıyordu. Tüm salonlar seçkin sanatseverler ile doluydu. Olcay gibi çocukluğundan beri resim yapan, dünya çapında sayısız ödüle sahip bu ressamın eserlerini görmek ve onun felsefesini tanımak, herkesin ortak arzusuydu.   </p>
			<p class="paragraf">Olcay’ın tablolarının salonda oluşturduğu atmosfer, içeri girenleri mest etti. Her biri farklı anlamlarla yüklü olan tablolara bakanlar, düşünce denizlerinde kaybolmaya başladı. Olcay’ın fırça darbeleri diğer sanatçıların da dikkatinden elbette ki kaçmıyordu. Ancak tablolardan dışarı fışkıran o mistik ruh ziyaretçileri büyülüyordu. Fantastik bir filmin kareleri içinde kaybolmak gibiydi Olcay’ın sergisinde dolaşmak... Soyut çalışmalarıyla somut cümlelere böyle güzel atıfta bulunmayı başarmıştı. Gözle görülür şekilde tablosundan Tevrat’a, Kur’an’a gönderme yapıyordu. Kutsal kitaplardaki ayetler ile düşüncelerini birleştirip eski insanlar gibi resimlerle anlatıyor, bu işi çok iyi de başarıyordu.   </p>
			<p class="paragraf">Asude ve Olcay; sergi salonuna birlikte, el ele girdiler. Asude’nin üzerinde siyah güpür dantel bir elbise vardı. Bembeyaz tenli tüm vücudu siyah dantelin altından etkileyici bir güzellikte görülebiliyordu. Yüzünde hafif bir göz makyajı, dudaklarında kırmızı ruj vardı. Olcay da siyah bir takım elbise giymişti ve her ikisi de gerçekten muhteşem görünüyorlardı. Birlikte kürsüye doğru ilerlediler.   </p>
			<p class="paragraf">Azra, Asude’yi son gördüğünde onu arayacağını söylemiş ama aramamıştı. O günden sonra onu ilk defa bu sergide ve Olcay’ın yanında görüyordu. Kadınsı hislerle bir ara kendini garip hissetse de o güne kadar aldığı dersler onu sakin olmaya yönlendirdi, yaşadıklarını diğer altı kadının da yaşadığını anımsattı. Olcay onların lideriydi, kendini sıradan biri gibi hissetmemeliydi. Azra, içinden kendi kendini rahatlatmayı başardığı sırada Asude ile göz göze geldiler, birbirlerini gözleriyle selamladılar.   </p>
			<p class="paragraf">Ve beklenen an geldi, Olcay konuşmasına başladı. Bütün kıtalarda tüm dünya onu dinliyordu.  </p>
			<p class="paragraf">Dünyanın birçok ülkesinde, çocukluğundan beri resim sanatıyla iç içe olan Olcay’ı tanıyan, sanatını bilen insanlar vardı. Daha ana sınıfında büyüklerle yarışıp ödül almaya başlamış bir ressam… O günden bugüne dünyanın birçok ülkesinde düzenlenen sergilere katılmış, yarışmalarda ödüller almıştı. Onun açtığı kişisel sergiye ilgi elbetteki çok büyük olacaktı ve kendisinin bile tahmin edemediği bir kalabalık katılmıştı “Cennet ve Cehennem” sergisine.  </p>
			<p class="paragraf">Olcay’ın açılış konuşması, bütün ülkelerdeki sergilerde de canlı bağlantıyla yayınlanıyordu. Yedi kıtadaki hayranları nefeslerini tutmuş Olcay’ı dinliyordu:  </p>
			<p class="paragraf"><span class="CharOverride-8">“Merhaba sevgili misafirlerim. Öncelikle kendinizi bu eşsiz güzellikten mahrum etmediğiniz için sizleri tebrik ediyorum. Burası benim mabedim ve benim mabedimin yedi kapısı var. Bu yedi kapı, âlemlerin yaratıcısına açılır. Ruhunuzda biriktirdiklerinizle girersiniz o kapıdan içeriye. Cennetin ve cehennemin yedi kapısının birinden geçtiğinizde, size eğer şerre lâyıksanız onu, eğer hayra lâyıksanız onu verir. Cennet ve cehennem mabedime hoş geldiniz.”</span>  </p>
			<p class="paragraf">Olcay, sergi salonun duvarlarında asılı olan resimlerini işaret ederek devam etti:  </p>
			<p class="paragraf"><span class="CharOverride-8">“Resim benim tutkumdur. Benim kendimi anlatma biçimim, benim ana dilimdir resim. Ama bugün burada kahve bahane der gibi resim bahane, resmettiğim derdimle yan diyorum her misafirime. İlk gördüğün resme bak, neler var içinde. Bugün fırça darbelerimi inceleme; ruhumu incele. Üçüncü boyut gözlüğünü tak, bana öyle bak. Gölgelendirmelerimi boşver, onlara sonra bakarsın. Düşün, aklımı okumaya çalışarak bak.   </span></p>
			<p class="paragraf"><span class="CharOverride-8">Kadındı görevim uzun zamandır. Ama nasıl kadın? Kendi gözünde kendini itibarsızlaştırmış ama farkında olmayan kadın... Amacı olmayan kadın... Yaptığı ufak tefek şeyleri amaç sanan kadın… Yoldan çıkmış ve etrafındaki erkekleri de kendi yoluna çekmiş olan kadındı. Şunu unutmayın sevgili dostlarım. Kadın hangi yoldaysa erkek onun peşindedir. Hiçbir erkek hiçbir kadına kendini takip ettiremez. Bu yüzden kadın yolu kirleterek ilerlerse onu takip eden erkek kirlenmiş yoldan yani yanlış yoldan onunla ilerlemeye Âdem’den beri mahkûm edilmiştir. Zaman zaman Tanrı adamları sayesinde kadın yolunu yeniden bulsa da bulduğu yola ne yazık ki sıkı sıkı bağlanmamış, her zaman yılanın, şeytanın sözüne kanıp Tanrı yolunu terk etmiştir. Bu terk ediş, onun gözlerindeki yedi kat perdeye yedi kat daha indirmiştir. Böylece kadın kendini itibarsızlaştırdığının farkına dahi varmadan yaşamaya devam etmiştir. Ama onlar yaşamlarını da erkeklerin bu hâle getirdiğini söylerler. Oysaki ilk önce kendi değerini kendisi bilmelidir. İstemediği kişi, istemediği işçi, istemediği sevgili, istemediği kardeş, istemediği hiçbir şey olmamalıdır. Eğer kadın kendi kimliğini kendisi korursa, birbirlerinin haklarını korurlarsa, işte o zaman belki o arzu ettikleri anaerkil dünyaya kavuşurlar. İşte o zaman belki Yaratıcı bizleri affeder ve kâinattan kendisine açılan bu yedi kapıdan içeriye biz günahkârları arınmış olarak kabul eder. Unutmayın; kapılarımızdan biri zaten sonsuza kadar kapanmıştır.  </span></p>
			<p class="paragraf"><span class="CharOverride-8">Son tavsiyem ise; elimde gördüğünüz, bu sergi için oluşturduğum kataloğu edinmeniz. Kapıdan çıkarken sergi görevlilerimiz size bu kataloglardan sunacaklar. Lütfen almakla kalmayın; inceleyin, okuyun. Tablolar ve aklınıza bile gelmeyen pek çok şey orada yazılı. Kapıdan çıktığınızda ise sizi Nisan isimli bir kitap karşılayacak. Onu da mutlaka edinin, çünkü gerçek hayatınız ve bu sergi ile başlayan düşünceleriniz sizi yorabilir, kafanızı karıştırabilir, hatta bir şeyler saçma sapan bile gelebilir. İşte o vakit Nisan’ın satırlarında dinlendirirsiniz ruhunuzu. Nisan isimli kitabın yazarı ise benim ‘Cennet ve Cehennem, İstanbul’ sergimin son anahtarı Azra Okumuş’tur.”</span>  </p>
			<p class="paragraf">Olcay’ın bu güzel sözleriyle Azra’nın yüzünde kocaman bir gülümseme oluştu. Çok mutluydu. Tüm diğer anahtarlar gibi, o da beyaz bir elbise giymişti. O elbisenin içinde adeta bir meleği andırıyordu. Cennet ve cehennem sergisinin sembolü olan kolye de tüm anahtarlar gibi Azra’nın boynunda da takılıydı.   </p>
			<p class="paragraf">Olcay yüzünü Asude’ye dönerek, “Bu yanımda gördüğünüz tanrıça gibi duran kadın ise benim amacıma giden yolda en büyük yardımcım ve destekçimdir. Bütün anahtarlarımın kraliçesidir. Önce Tanrı’ya bana bu görevi verdiği için teşekür ediyorum ve şimdi de Asude Subaşı’na teşekkür edip benimle evlenmesini istiyorum.” dediğinde Azra’nın yüzünü ateş kapladı. Olcay, cebinden çıkardığı mükemmel kırmızı zümrüt bir yüzükle evlenme teklifini taçlandırdı. Asude, Olcay’ın tüm dünyanın onları izlerken yaptığı bu teklifle mest oldu ve kabul etti.  </p>
			<p class="paragraf">Açılış konuşmasının izlendiği bütün salonlarda alkışlar koptuğu, yerleştirilen dev ekranlardan görülüyordu. Olcay, Asude’nin parmağına yüzüğü taktı ve sonra alkışlar arasında kalbinin gelinini öptü.   </p>
			<p class="paragraf">Olcay’ın yanında duran Asude birşeyler söylemek için kürsünün üzerindeki mikrofona doğru yaklaştı:  </p>
			<p class="paragraf"><span class="CharOverride-8">“Merhaba sevgili misafirlerimiz. İyi ki buradasınız. İyi ki bizimlesiniz. Burada hep bir arada olmamızı sağlayan bu adama, Olcay Bilir’e öncelikle teşekkür ediyorum. O evinde oturup hiçbir iş yapmasa bile ömrünün sonuna kadar yetecek paraya sahipken, tüm rahatını kenara itmiş, dünyayı aydınlatmak için elini taşın altına koymuş birisidir. Ne için mi? Doğruyu bulabilmek için. Yanlış yapmadan doğruya ulaşabilir misiniz? Siyah olmadan beyazı görebilir misiniz? Bulabilir misiniz tapınağınızı el sürmeden kötüye? Bu sorularım; onu anlamadan, dinlemeden eleştirenlere… Bugün nisanın yedisi, Olcay Bilir’in doğum günü...”</span>  </p>
			<p class="paragraf">Asude Olcay’a döndü: <span class="CharOverride-8">“İyi ki doğdun sevgilim!”</span> dedi ve onu öptü. O anda güzel bir müzik çalmaya başladı ve misafirlerin alkışlarıyla birlikte üzerinde kocaman “Nisan Yedi” yazan pasta içeri getirildi. Olcay’ın böyle bir süprizden haberi yoktu. Şaşkınlık içinde pastayı kesen Olcay, ilk parçayı Asude’ye yedirdi ve daha sonra pasta tüm misafirlere dağıtıldı. Asude yeniden mikrofonun başında yarım kalan konuşmasını tamamlamak için bulunuyordu.  </p>
			<p class="paragraf"><span class="CharOverride-8">“İşte sevgili misafirlerimiz. Sizlerin de gördüğü gibi, bugün sizlerin önünde böyle özel bir adamdan evlenme teklifi alan bu kadın çok heyecanlı ama yine de tüm heyecanını bastırıp Olcay için hazırladığı hediyenin hikâyesini sizlerle paylaşmak istiyor. Hani hepimize küçükken sorulan bir soru vardı ya; anneni mi daha çok seviyorsun, babanı mı? Kararsız kalırdık söylemeye, üzülmesin kimse diye ama içimizde ya annemize ya da babamıza karşı biraz daha fazla bir yakınlık olurdu. Küçükken cevaplayamazdık bu soruyu ama büyüdüğümüzde, pat diye sevmediğimiz hareketleri onların yüzüne, anne babamız bile olsa söylerdik. Bazılarımız hâlâ da söyler. Malesef Olcay Bilir’in çocukluğu biraz farklıydı. O, annesi ve babası ile pek sağlıklı bir çocukluk dönemi geçirememiş. Onun için bu sorunun yanıtını bilmiyor. Bu bilinmezliğin içinde yaşadığı bir kara gün, onun elinden annesini, babasını ve kardeşini almış. Her şeyi tek başına öğrenmek zorunda kalmış. Her şeye tek başına göğüs germiş. Şimdi annesine mi güvenmeli, inanmalı, yoksa babasına mı? Bu sorunun yanıtını arıyor.”</span>  </p>
			<p class="paragraf">Asude’nin bu konuşması, Olcay’ın yıllar önceki anılarını hatırlamasına neden oldu. Neler yaşamıştı o güne kadar... Ne acılar çekmişti... Yalnızlıkla başa çıkarken aldığı yaraları hatırladı bir bir. Her şeyi kendi kendine öğrenmek zorunda olduğu o günlerde kaç kişinin canını yakmıştı… Hayatı gözlerinin önünden film şeridi gibi akıp gidiyordu adeta… Soğuk soğuk terlemeye başladı çocukluğunu hatırladıkça... Yalnız başına mücadele etmek zorunda kaldığı ergenlik döneminin acısını hâlâ kalbinde hissediyor gibiydi... Dalıp gittiği geçmişinin her satırında uzun uzun takılıp kalıyordu. Zarar gördüğü ve zarar verdiği herkes orada, aklının içindeydi. Küçük öfkelerine yenik düşüp büyük zarar verdiği insanlar vardı. Soğuk soğuk terliyordu Olcay durmadan. Asude konuşmasına devam ediyor, ancak Olcay onu dinlemiyordu. Hafızasından silemediği geçmişinin zor günlerine ait her karede yavaş yavaş kayboluyordu.  </p>
			<p class="resim"><img alt="" class="_idGenObjectAttribute-5" src="../Images/5.png"/>  </p>
		</div>
</body>
</html>