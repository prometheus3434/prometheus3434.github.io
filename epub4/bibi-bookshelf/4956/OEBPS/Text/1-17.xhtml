<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-17</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-17" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-6" id="_idParaDest-10">Cennet-Cehennem Sergisi  </p>
			<p class="resim"><img alt="" class="_idGenObjectAttribute-4" src="../Images/4.png"/>  </p>
			<p class="paragraf"><span class="CharOverride-4">Asude’nin Konuşmasına Dönüş  </span></p>
			<p class="paragraf">“Olcay’ı çocukluğunda gerçekten seven kimdi? Olcay büyürken, yaşadığı bulanık olayların arasında sıkışıp kaldı. Kime güveneceğini, kimi seveceğini bilemedi. İşte bu sorunun cevabı için şu anda elimde bulunan kutunun içindeki kitap olmayı bekleyen dökümü Olcay Bilir’e hediye ediyorum. Ve eğer izin verirse, onun hayatını sizlerle de detaylandırıp kitap hâlinde paylaşmak istiyorum.” dedi ve hediyesini Olcay’a verdi.   </p>
			<p class="paragraf">Asude, “Olcay, Olcay!” diye seslendi.   </p>
			<p class="paragraf">Olcay dalgındı; genç kadın bunun farkında değildi. Eliyle Olcay’ın yüzüne dokundu. Ateş gibi yanıyordu, ayrıca terlemişti. Tekrar “Olcay!” dedi.   </p>
			<p class="paragraf">Olcay, “Efendim Asude?” diye döndü. “Bir şey mi dedin?”  </p>
			<p class="paragraf">Asude: “Evet, bu kitabı senin için hazırladım. Okuduğunda kimin doğru, kimin yanlış olduğunu göreceksin. Annene mi yoksa babana mı güvenmelisin sorusunun cevabını bulacaksın.” dedi.  </p>
			<p class="paragraf">Olcay hediyesini aldığında bütün salon alkışlıyordu. Olcay, Asude’nin gözlerine baktı ve “Gerçekten burada, bu kutunun içinde çocukluğum ve annemin hayatı mı var?” diye sordu.  </p>
			<p class="paragraf">Asude, Olcay’ın gözlerindeki o hüznü gördü ve “Evet, onu okuduğunda her şeyi öğreneceksin. Belki bazı şeyleri hatırlayacaksın. Ama şimdi güçlü olmalısın.” dedi.  </p>
			<p class="paragraf">Olcay Asude’ye sarıldı: “Benim için yazdığın bu kitap çok kıymetli Asude. Hayatımda aldığım en güzel doğum günü hediyesi!” dedi.   </p>
			<p class="paragraf">Sergi salonundan büyük bir gururla çıkıyorlardı. Azra’nın görevi henüz bitmemişti. O Son Anahtar’dı ve sergi süresi boyunca orada görevliydi. Görevine sadık olmalıydı. Olcay bir eliyle kitabı, diğeriyle de sevgilisinin elini sıkı sıkı tutarak sergi salonundan ayrıldı.   </p>
			<p class="paragraf">Birlikte onları bekleyen araca bindiler.  </p>
			<p class="paragraf">Olcay, “Hemen okumak istiyorum yazdıklarını. Sen iyi bir araştırmacısın ve biliyorum ki orada yaşamış gibi yazdın bu kitabı. Yoksa okumama değer bulmazdın. Beni bu kadar araştırdığını düşünmemiştim.” dedi.  </p>
			<p class="paragraf">Asude gülümsedi: “Hepimizin eksik, fazla yönleri vardır. Hepimizin aklında soru işaretleri vardır. Ben senin aklındaki soru işaretlerinden kurtulmanı istiyorum. Aklında sadece ben olmak istiyorum.   </p>
			<p class="paragraf">Olcay: “Güzel cevap, bunu sevdim. O zaman hemen yola çıkıyoruz.”  </p>
			<p class="paragraf">Asude: “Nereye?”  </p>
			<p class="paragraf">Olcay: “Ben de sevgilimin aklında tek başıma salınmak istiyorum. Başka sorular onun aklını kurcalamasın, sadece ben olayım istiyorum. Senin aklındaki soruları da benim yok etmeme izin verir misin?”  </p>
			<p class="paragraf">Asude şaşırdı. Olcay ne demek istiyordu anlamadı:  </p>
			<p class="paragraf">“Benim aklımdaki soru neymiş bakalım?”  </p>
			<p class="paragraf">Olcay: “Sen bilmesen de ben bilirim kraliçem. Benim adım Olcay Bilir.”  </p>
			<p class="paragraf">Asude: “O zaman peki. Nereye gitmemiz gerekiyorsa gidelim.”  </p>
			<p class="paragraf">Olcay: “Hemen gidelim. Ben de yol boyunca sen neler yazmışsın, onu okurum...”  </p>
			<p class="paragraf">Asude, Olcay’ı gözleriyle onayladı.   </p>
			<p class="paragraf">Yola çıkmadan önce Asude’nin evine gittiler. Küçük bir bavul hazırladı Asude kendisi için. Olcay ise bu planı önceden yapmış olsa gerek, bavulu hazır, arabasındaydı.   </p>
			<p class="paragraf">Yola çıkar çıkmaz günün yorgunluğundan Asude uyuyakaldı Olcay’ın kucağında. Olcay özel bir uçak tutmuştu gidecekleri yer için, yol boyunca elindeki kitabı bırakamadı. Kitabı paketin içinden ilk çıkardığında üzerinde “Arkadaşımın Hikâyesi Feride” yazıyordu.  </p>
			<p class="resim"><img alt="" class="_idGenObjectAttribute-5" src="../Images/5.png"/>  </p>
		</div>
</body>
</html>