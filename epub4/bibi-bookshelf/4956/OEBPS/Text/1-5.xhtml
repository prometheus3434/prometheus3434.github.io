<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-5</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-5" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf">“Hiç iyi ki varsın dediğin birisi oldu mu?”  </p>
			<p class="paragraf">“Hayır, ya senin?”  </p>
			<p class="paragraf">“Hayır. Ama şimdi olacak. İyi ki varsın Olcay.”  </p>
			<p class="paragraf">Olcay gülümsedi: “İyi ki varsın Asude.”  </p>
			<p class="paragraf">Olcay ve Asude bu konuşmayı yaparken şehrin uzak bir köşesinde, kırık dökük bir mezarlıkta, taşı bile olmayan bir mezarın başındaydılar. Uzaktan bakıldığında, orada yatanın bir Türk olduğundan başka anlaşılır bir ipucu yoktu. Her ikisi de bir yandan konuşuyor, bir yandan da göz ucuyla mezarı inceliyordu.   </p>
			<p class="paragraf">Olcay, o güne kadar bütün hayallerini gerçekleştirmiş ve tüm dünyaya adını duyurmayı başarmıştı. Bir süre daha orada oyalandıktan sonra arabalarına doğru yürümeye başladılar.   </p>
			<p class="paragraf">Asude’nin içinde, yüzde yüzü kadınsı bir duygu hâkimdi o anda. O sırtını yaslama arzusu… “Bu adam yanımdayken ben bütün silahlarımı kaybetsem bile sorun değil!” hissi… Aşk, seks, tutku, hepsi güzel duygular ve onların yanında bu tarifi güç ama asıl ihtiyaç duyulan, kadının olmazsa olmazı… Asude tamamen bu hislerle doluydu. Yüzündeki o her zamanki kendine aşırı güvenen, cesur ve kendinden emin kadın ifadesi bir anda yok olmuş, beş yaşındaki bir kız çocuğunkine dönmüştü. Olcay’a sarılmış, mezarlıktan arabaya doğru yürürken, yol boyu hiç konuşmadı. Arabanın yanına vardıklarında şöför kapılarını açtı. Aynı ruh hâli arabanın içinde de Asude’nin üzerindeydi. Olcay, Asude’yi koltuğunun altına almış, saçlarını okşuyor, Asude ise sanki başka bir dünyada gibi ve dalgın dalgın parmağındaki yüzüğü ile oynuyordu.   </p>
			<p class="paragraf">Uzayıp giden sessizliği Olcay bozdu:  </p>
			<p class="paragraf">“Sustun Asude’m? Ne o, tam da uykusu gelmiş bir kedicik oldun? Anlat bakalım, mezarlıktan beri ne düşünüyorsun?”  </p>
			<p class="paragraf">Asude gülümsedi, gözleriyle yüzüğünü işaret etti:  </p>
			<p class="paragraf">“O günü düşünüyorum.”  </p>
			<p class="paragraf">Olcay: “Çok güzel bir gündü. Pardon, çok güzel bir doğum günüydü.” dedi.  </p>
			<p class="paragraf">Asude: “Çok güzel demek haksızlık olur Olcay. İnan ki benim hayatımın en güzel günüydü.” diye ekledi.  </p>
		</div>
</body>
</html>