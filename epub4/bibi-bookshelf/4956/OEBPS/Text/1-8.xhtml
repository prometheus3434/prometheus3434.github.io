<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-8</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-8" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-6" id="_idParaDest-3">Olcay’ın Geçmişi  </p>
			<p class="resim"><img alt="" class="_idGenObjectAttribute-4" src="../Images/4.png"/>  </p>
			<p class="paragraf">Fatih’in günlerdir eve uğramaması ve bu dönemde Feride’nin çocuklarını da yanına alarak kendileri için yaptıkları programlar onları çok mutlu ve birbirine kenetlenmiş hâle getirmişti.  </p>
			<p class="paragraf">Yine güzel geçen bir günün ardından gelen serin bir akşamda aile, balkonda oturmuş sohbet ediyordu. Feride, Olcay ve Ece’nin tatlı çocukluk anılarını anlatıyor, hep beraber gülüyorlardı. Olcay doğalı on dört yıl olmuştu. Ece ise göz açıp kapayana kadar beş yaşına gelivermiş ve şimdi onlara arkadaşlık ediyordu. Serin serin esen rüzgâr ve kavak yapraklarının söylediği şarkı, sokağın sessizliğini bozuyordu. Olcay, balkondan yeni başlamış yağmuru izliyordu. Kardeşi, “Abi, abi!” diye koşarak yanına geldi. Aniden hızlanan yağmur, küçük kızın çok hoşuna gitmişti. Avuçlarını açmış, yağmur tanelerini tutmaya çalışıyordu. Yüzüne değen her yağmur tanesine gülümsüyordu. Yağmurla oyun oynuyordu adeta.   </p>
			<p class="paragraf">Olcay, sokağın derinliklerinde bir kıpırtı görmüştü ki, içini aniden korku sardı. Bomboş ıslak kaldırımda sarhoş bir adam onların evine doğru geliyordu, elinde şarap şişesiyle...  </p>
			<p class="paragraf">Çocuktaki tuhaflığı fark eden annesi, “Olcay, oğlum iyi misin? Ne var, neden korktun?” diye sordu.  </p>
			<p class="paragraf">Olcay, “Anne! Babam geliyor. Hem de yine çok sarhoş. Baksana, yürüyemiyor bile. Duvara tutunuyor hep!” diye cevapladı.  </p>
			<p class="paragraf">Fatih, eve sinirli bir şekilde girdi, ayakta duramıyordu. Dili dolaşarak bağırdı Feride’ye: “Getir… Hepsini getir… İçecek ne varsa getir... Ben bu akşam içki içmek istiyorum…”  </p>
			<p class="paragraf">Feride, biraz da korkarak cevapladı: “Sen her akşam içki içmek istiyorsun. Her sabah, her öğle, her akşam, sürekli içki... Başka bildiğin bir şey yok.”  </p>
			<p class="paragraf">“Getir dedim, ulan!” diye haykırdı Fatih. “Çabuk!”  </p>
			<p class="paragraf">Fatih’in bu sarhoş hâline tahammülü kalmamıştı Feride’nin. “Hepsini attım… Artık bu eve içki girmesini istemiyorum… Çocukları çok kötü etkiliyor senin bu hâlin…” deyince, zaten sarhoş olan Fatih, deliye döndü: “Evdeki içkileri atmış. Evde içki istemiyormuş.”  </p>
			<p class="paragraf">İçki bulamamasına kızan Fatih, Feride’nin bu tavrından dolayı deliye dönmüştü. Hışımla karısının üzerine yürüdü ve ona küfürler edip, yumruklar savurmaya başladı. O âna kadar bulunduğu yerden onları izleyen Olcay, buna daha fazla dayanamadı ve annesini kurtarmak için babasını tutmaya çalıştı.  </p>
			<p class="paragraf">“Baba dur!” diye bağırdı Fatih’e.  </p>
			<p class="paragraf">Fatih durdu. Şaşırmıştı. Sonra şaşkınlığını üzerinden atarak başladı bağırmaya: “Bir de bana baba diyor! Ben istedim mi lan senin doğmanı? Ben seni de, bu anan olacak karıyı da istedim mi hiç? Seni gidi piç kurusu! Sen oldun diye ben bu hayata mahkûm oldum.”  </p>
			<p class="paragraf">Fatih, kendisini durdurmaya çalışan Olcay’ı bir hamlede öteye savurarak uzaklaştırdı. Ece de hem bir yandan ağlıyor, hem de annesini kurtarmak için babasını bacaklarından tutup çekiştiriyordu. Her tarafından engellenen Fatih, bir ara Ece’yi yakaladı ve hırsla bir kenara savurdu. Hiçbir şeyin farkında değildi ve eline geçirdiği bir tahta parçasıyla Feride’yi dövmeye çalışıyordu… Bir an o bağırış ve gürültünün içinde Olcay’ın çığlığı yükseldi. Fatih o an durdu, Olcay’a doğru baktı… Ece yerde yatıyordu. Babasının onu fırlatmasıyla ağabeyinin kucağına düşmüş, Olcay ise onu tutmaya çalışmış ama başaramamıştı. Ece, bodrum kata inen merdivenlerden aşağıya yuvarlanmıştı.   </p>
			<p class="paragraf">Aceleyle aşağıya koştular. Ece hiç kıpırdamıyordu. Feride, yavrucağın başından akan kanı görünce acı bir çığlık attı. Onun cansız, cılız bedenine dokununca kendinden geçti, oracıkta bayıldı. Olcay, donmuş kalmış, hareketsiz bir şekilde izliyordu.   </p>
			<p class="paragraf">Fatih, küçük kızı kucağına aldığı gibi ıslak sokakta bir o tarafa, bir bu tarafa koşmaya başladı. Ne yapacağını, nereye gideceğini bilemiyordu.  </p>
			<p class="paragraf">Çok mutlu geçen onca günden sonra karşılarına tekrar Fatih’in çıkmasıyla her şey tersine dönmüş, akşamları kâbus hâline gelmişti. O akşam ne dökülen gözyaşları, ne de gösterilen çabalar küçük kızın yaşamını kurtarmaya yetmişti.  </p>
			<p class="paragraf">Sabaha kadar evin içi kalabalıklarla dolup taştı. Polis, savcı, pek çok kişi olay yerini incelediler, sorular sordular, ifadeler aldılar. Sabahın ilk ışıkları görülmeye başladığında gelen bir ambulans, Feride’yi alıp hastaneye götürdü. Feride kendini kaybetmiş, sürekli olarak bağırıyor ve sağa sola saldırıyordu. Eline geçirdiği şeylerin kimini kafasına vuruyor, kimilerini de evdeki diğer kişilere fırlatıyordu. Ambulansa bindirilinceye kadar iki kere iğne yapılarak ancak sakinleştirilebilmişti.  </p>
			<p class="paragraf">Evdeki ilk sorgulamalardan sonra Fatih’i ifade vermek üzere karakola götürdüler. Savcıya verdiği ifade ve ertesi gün çıktığı mahkeme sonucunda tutuklanarak cezaevine gönderildi.  </p>
			<p class="paragraf">Nurhayat olanları duyar duymaz Olcay’ın yanına koştu. Olcay bambaşka biri olmuş, neredeyse dokuz yaşına geri dönmüştü. Nurhayat onunla bir süre konuşarak sakinleştirmeye çalıştı... Bir ilaç verdi, yatıp uyumasını sağladı.  </p>
			<p class="paragraf">Olcay, beş-altı saat kadar uyuduktan sonra Nurhayat bir bardak portakal suyu götürerek onu uyandırdı. Ona bir şeyler anlatarak yavaş yavaş kendine gelmesini sağladı. Şimdi daha sakin görünüyordu.  </p>
			<p class="paragraf">Olcay biraz daha kendine geldiğinde, akşam olanları kendince anlatmaya çalıştı. Dinledikleri karşısında kafası karışan Nurhayat, evdeki kamera kayıtlarını incelemeye karar verdi. Üst kattaki bir odada kurulu bilgisayardan kamera kayıtlarını aldı ve oradaki kopyalarını sildi.  </p>
			<p class="paragraf">Kamera sistemini de eve Nurhayat kurdurmuştu. Olcay’ın dedesi Akif Bey’in kendisine verdiği sorumluluk, onlara yakınlık duymasını sağlamıştı. Onları her konuda koruması gerektirdiğine inanıyordu. Olcay’ın okuluna gidip öğretmenleri ile iletişim kurmaktan, Olcay’ın evine kamera sistemi kurdurmaya kadar pek çok şeyle o uğraşmıştı. Nurhayat, bu aileyi seviyordu.  </p>
			<p class="paragraf">Ancak maalesef hastaneden gelen haberler iyi değildi. Feride’nin durumu oldukça ağırdı ve uzun süre hastanede kalarak tedavi görmesi gerekiyordu. Ailesindeki herkes birer birer gidiyordu Olcay’ın. Dedesi kalp krizi geçirip hayata veda edeli daha bir buçuk ay olmuştu. Şimdi de küçük kardeşi, doğum gününe birkaç gün kala babası yüzünden ölmüştü. Onun ölmesiyle annesinin geçirdiği travma, Olcay’dan annesini de almıştı. Her şeyin sorumlusu babasıydı ve onun da nerede olduğu Olcay’ın umurunda değildi. Tek başına kalmıştı şimdi. İçindeki isyan duyguları her geçen gün daha da artıyordu.  </p>
			<p class="paragraf">Aradan kısa bir süre geçti. Nurhayat, Olcay’ın evde tek başına kalmasına göz yumamazdı, Olcay’ı karşısına oturttu ve ona, “Şimdi iki büyük insan gibi konuşalım.” dedi.   </p>
			<p class="paragraf">Olcay, hiç tepkisiz, boş gözlerle ona baktı. Sesini bile çıkarmadan hareketsiz bir şekilde dinliyordu.   </p>
			<p class="paragraf">“On beş yaşındasın. Aslında bu yaş çok güzel bir yaş... Eğlencenin en çok olduğu, keyifli bir dönem... Ama ne yazık ki senin yaşadıkların da az şey değil… Yaşamında birtakım zorluklar var... Bu zorlukların tümünü seninle birlikte yeneceğiz... Asla yalnız olduğunu düşünme, ben hep senin yanındayım… Senin için ne gerekirse yapacağım ve seni asla bırakmayacağım.”  </p>
			<p class="paragraf">Olcay, Nurhayat’ın söylediklerinden anlam çıkarmaya çalışıyordu. Nurhayat devam etti: “Bu yüzden sana bazı tavsiyelerde bulunacağım. Öncelikle eğer istersen, tek başına bu koca evde yaşayabilirsin. Ya da dedenin çiftlik evinde kalabilirsin. Benim fikrimi sorarsan, bir yurtta kalmanı öneririm... Üniversiteye kadar... Orada tek kişilik, iki kişilik çeşitli odalar var. Hepsini birlikte gezebiliriz. Hangisini seversen orada kalırsın. Kalabalık olur. Bir sürü öğrenci arkadaş... Okula gidince de bir sürü arkadaş edinirsin, böylece yalnız hissetmezsin kendini. Sen ne dersin çocuğum?”  </p>
			<p class="paragraf">Olcay, “Bu konuşmayı böyle bir zamanda yaptığımıza göre; annem kötü durumda o zaman, onu demek istiyorsunuz, değil mi? Hem de üniversiteye kadar, dediniz. Yani o zamana kadar iyileşme göstermeyebilir.” diye yanıtladı.  </p>
			<p class="paragraf">Olcay hem ağlıyor hem de Nurhayat’tan güzel bir şeyler söylemesini bekliyordu ama ne yazık ki şu âna kadar tek güzel kelime işitememişti.   </p>
			<p class="paragraf">“Annenle de uzun zamandır terapi yapıyorum, biliyorsun. Ancak onun ne zaman iyi olacağını şu an tahmin etmek güç. Şimdi, öncelikle seni düşünmeliyim. O hastanede yatıyor ve iyi de bakıyorlar. Bir süre onu göremeyeceğiz. Belki uzaktan, ya da kameradan izletebilirim. Şimdi sana odaklanalım. Sen iyi ol ki anneni de birlikte iyi edelim. Eğer şimdi onu görürsen ikiniz için de kötü olabilir bu. Beni anlıyorsun, değil mi?”  </p>
			<p class="paragraf">Olcay, “Size güveniyorum. Okul ve yurt seçiminde bana yardım ederseniz sevinirim.” dedi.  </p>
			<p class="paragraf">“Elbette çocuğum.”  </p>
			<p class="paragraf">Olcay, “Birlikte Ece’nin mezarına gidebilir miyiz?” diye sordu.  </p>
			<p class="paragraf">Nurhayat, Olcay’ın bu isteğini yerine getirdi ve onu defnedilme törenine götürdü.  </p>
			<p class="paragraf">Olcay, Ece’nin minik mezarını görünce kendini tutamadı, ağlamaya başladı. Bir hafta sonra kardeşinin doğum gününü kutlamak için annesiyle plan yapıyorlardı ama şimdi o yoktu. Bir ay önce dedesini, şimdi de kardeşini kaybetmişti. Annesi ise ne vardı ne de yoktu.  </p>
			<p class="paragraf">Dualar okundu ve herkes yavaş yavaş orayı terk etti. Olcay, minik kardeşini o minik mezarda bırakmak istemese de bunu yapmak zorundaydı. Nurhayat, Olcay’a dikkatlice baktı ve “Herkes gitti, artık bizim de gitmemiz gerekiyor Olcay!” dedi. Olcay, o kocaman eve geri döndüğünde yanında sadece Nurhayat vardı. Kardeşinin kanı yerden temizlenmiş ama bazı yerlerde hâlâ damla damla duruyordu.  </p>
			<p class="paragraf">Bir kapıdan annesi o kocaman güzel gülümsemesiyle gelecek, diğer kapıdan kardeşi “Abi, abi!” çığlıklarıyla ona doğru koşacak diye bekliyordu, ama kimse yoktu.  </p>
			<p class="paragraf">Olcay, salondaki koltuğa oturdu. Koltuğun bir yanında yaz kış üşüyen annesinin pembe battaniyesi, diğer tarafında ise kardeşinin kırmızı yeleği ve oyuncakları vardı. Tam karşısında ise annesi, dedesi, kendisi ve Ece’nin olduğu bir fotoğraf… Duygularını kontrol etmeyi yeni yeni öğrenmekte olan Olcay, o an üzüntüsüne yenik düştü. Ağır bir travma geçiriyordu. Nurhayat’ın ilk müdahalesinin ardından çağırılan ambulans ile hastaneye yetiştirildi. Sara nöbeti gibiydi sanki. Ağzından köpükler çıkıyor, bedeni deli gibi kasılıyordu. Nurhayat onu zaptetmekte epeyce güçlük çekiyordu. Olcay kendine geldiğinde hastanede olduğunu fark etti.   </p>
			<p class="paragraf">Nurhayat: “Uyandın demek, nasıl hissediyorsun?”  </p>
			<p class="paragraf">Olcay: “Hissetmiyorum.”  </p>
			<p class="paragraf">Nurhayat: “Nasıl yani?”  </p>
			<p class="paragraf">Olcay: “Hissetmek istediğim herkes gitti. Onlarla birlikte ben de gittim. Artık hiçbir şey hissetmiyorum.”  </p>
			<p class="paragraf">Nurhayat: “Bu yüzden apar topar yurt konusunu, okul konusunu açıp konuştum seninle. Hatta seni bugün bile oraya götürmek istemiyordum ama biliyorsun, o evde anıların çok ve buna senin karar vermen gerekir diye düşündüm. Tabi bana güvendiğini söyledin, bu yüzden bana kalırsa yurt bulalım senin için ve orada kal. En iyisi bu! Çünkü eğer evde kalacak olursan, sürekli anıların içinde yaşamak zorunda kalırsın. Yalnızlık ve sessizlik içinde, o anılarla başbaşa kaldığında bu seni bitirir. Her gün bir odadan annen çıkacak, kardeşin gelecek diye bekleyerek kendini yok edersin. Hatta tutulan odayı senin için ev gibi döşetirim. Ne dersin?” diye sordu.  </p>
			<p class="paragraf">Olcay, “Ben okula gitmek istemiyorum.” diye cevap verdi.  </p>
			<p class="paragraf">Nurhayat, “Anlıyorum ama ne yapmak istiyorsun onun yerine?” diye sordu.  </p>
			<p class="paragraf">Olcay, “Ben bilmiyorum ama bu hâlde hiçbir şey… Ders çalışabileceğimi sanmıyorum.” dedi.  </p>
			<p class="paragraf">Nurhayat, düşünceli bir şekilde; “Hımm... O zaman senin için bir yıllık Olcay planı yapalım.” diye usulca tavsiyede bulundu.  </p>
			<p class="paragraf">Olcay, gözlerini Nurhayat’a dikti ve “Olur ama nasıl?” diye sordu.  </p>
			<p class="paragraf">Nurhayat: “Resim konusunda iyisin ama kendi kişisel sergini henüz açmadın, onu açabilirsin. Merak ettiğin başka konular varsa, onlarla ilgilenebilirsin.”  </p>
			<p class="paragraf">Olcay: “Var.”  </p>
			<p class="paragraf">Nurhayat: “Nedir o?”  </p>
			<p class="paragraf">Olcay: “Felsefe, inanışlar, dinler... Nereden bilgi toplayabilirim bunlar hakkında?”  </p>
			<p class="paragraf">Nurhayat: “Senin için kurslar da buluruz ve bu yılı senin sevdiğin şeyleri yapmanı sağlayarak da geçirebiliriz.”  </p>
			<p class="paragraf">Olcay bir anda, “Annem nasıl?” sorusu ile Nurhayat’ı şaşırttı.  </p>
			<p class="paragraf">Nurhayat, aniden gelen bu soruya temkinli cevap verdi:   </p>
			<p class="paragraf">“Konuşmuyor ama ona iyi bakılıyor.”  </p>
			<p class="paragraf">“Onu görebilir miyim?” diye sordu Olcay.  </p>
			<p class="paragraf">“Şimdi onu görmeni istemiyorum.” dedi Nurhayat. “Sen de, o da hazır olduğunuzda sizi bir araya getireceğim, bana güven çocuğum.”  </p>
			<p class="paragraf">Olcay: “Teşekkür ederim Nurhayat. Her zaman yanımda olduğun için.”  </p>
			<p class="paragraf">Nurhayat gülümsedi.  </p>
			<p class="paragraf">Olcay: “Senden bir şey daha isteyebilir miyim?”  </p>
			<p class="paragraf">Nurhayat meraklı bakışlarla, “Elbette çocuğum.” dedi.  </p>
			<p class="paragraf">Olcay: “O adamın sonsuza kadar hapiste kalmasını sağlar mısın?”  </p>
			<p class="paragraf">Nurhayat: “Elimden geleni yapacağıma emin olabilirsin.” deyince, Olcay Nurhayat’ın gözlerinin içine uzun uzun baktı ve “Sana güveniyorum.” dedi.   </p>
			<p class="paragraf">Nurhayat sözünü tuttu ve Fatih’in hapisaneden çıkamaması için elinden gelen her şeyi yaptı.  </p>
			<p class="paragraf">Olcay, bir yıl boyunca Nurhayat ile terapiyi daha sık sürdürdü. Nurhayat, Olcay için Bakırköy’de iyi donanımlı bir resim kursu buldu. Olcay, haftanın beş günü oraya gitmeye başladı. Kalan iki günü için de görüştükleri bir felsefe kursundan çağrılmıştı. Yaşı sebebiyle pek sıcak bakmayan kurum, Olcay hakkında bilgi edindikten sonra onun sıradan bir çocuk olmadığını öğrenmiş ve kursa kabul etmişti. Olcay, felsefeyle birlikte dinî konulara da merak sarmıştı. Çocukken resimlerinde gökyüzüne çizdiği Tanrı’yı bulmaya çalışıyordu. Tanrı, onun bu zor ve yalnız günlerinde mutlaka gelmeli ve ona yardım etmeliydi. Bu zamana kadar Tanrı hakkında konuşan herkesin farklı şeyler söylediğini fark etmiş, herkesin kendi kafasında, kendine göre bir Tanrı oluşturduğunu düşünmeye başlamıştı. “Her kafadan ayrı bir ses çıktığına göre bu konuyu ben de kendim araştırmalıyım.” dedi kendi kendine ve kolları sıvadı. “İlk inen kitaptan sona doğru ilerleyeceğim.”  </p>
			<p class="paragraf">İstediği kitapların hepsini kitapçılardan satın aldı.   </p>
			<p class="paragraf">Günleri dopdoluydu. Sürekli resim yapıyor, ulusal ve uluslararası yarışmalara katılıyordu. Çeşitli sanat akımları üzerine yaptığı araştırmalardan edindiği bilgileri resimlerinde uygulamaya çalışıyordu. Resimlerini sadece görsel olarak değil, aynı zamanda mesaj olarak da güçlendirmek istiyordu. Olcay, o yaşına rağmen birçok büyük insanın aklına gelmeyecek detayları dahi düşünebiliyordu. Resim kursunda kısa sürede yeteneğini kanıtladı. Öğretmenleri onun bu yaşında aldığı ödülleri duyunca çok etkilendi. Kurs yönetimi Olcay için yıl sonuna özel bir sergi planladı. Bu fikri Olcay ile paylaştıklarında genç adam çok mutlu oldu.   </p>
			<p class="paragraf">Yıl sonu sergisinden önce bir de yarıyıl tatilinde karma sergi açılacaktı. Olcay, bu sergi için de sanki kendi sergisiymiş gibi çok çalışmaya başladı. Kurstaki diğer arkadaşlarına da yardım ederek sıkı bir çalışma dönemine girdi. Çevresinde pek çok kişi olmasına rağmen kimseyle samimi olmuyor, kendiyle başbaşa kalmayı tercih ediyordu.   </p>
			<p class="paragraf">Olcay’ın çabasını gören kurs yönetimi, ona bu serginin sorumluluğunu almasını teklif etti. Olcay kabul etti ancak serginin açılacağı tarihte, kendisine ödül olarak verilmiş Londra kursuna katılmak üzere İngiltere’ye gitmiş olacaktı. Yine de tüm hazırlıkların yapılmasına Olcay önayak oldu.   </p>
			<p class="paragraf">Olcay, Londra’daki kursun yanısıra bir ay boyunca tüm müzeleri ve tarihî yerleri gezdi, bilgiler aldı, farklı milletlerden yeni insanlarla tanıştı. Resim sanatına farklı açılardan bakmayı öğrendi. Başka başka sanatlarla ilgilenen arkadaşlar edindi. Tüm zamanını kendini geliştirmeye harcıyordu. Her gün yeni bir şeyler öğreniyor, bundan da büyük keyif alıyordu.   </p>
			<p class="paragraf">İstanbul’a geri döndüğünde, felsefe derslerine de kaldığı yerden yeniden başladı. Antik çağ felsefesi işleniyordu. Mitoloji çok önemliydi. Heraklitos, Hesiodos derken sonunda filozofların kronolojik listesini daha liseye başlamadan önce öğrenmişti. Sürekli kendine büyük gelen kıyafetler giyiyor gibi davranıyordu. Kendisine göre hep eksikti bilgisi. Sürekli olarak, “Hiçbir şey bilmiyorum, çok geride kaldım!” diye söylenip duruyordu. Kimseyi gözü görmediği ve fazla samimi olmadığı için insanların aslında kendisi kadar bilgiye sahip olmadıklarının farkında bile değildi.   </p>
			<p class="paragraf">Aldığı derslerden birinde, mitoloji kahramanlarının şiirlerini okudukça şiire de ilgi duymaya başladı.   </p>
			<p class="paragraf">Olcay, öğretmenine; “Ne güzel şiirler varmış mitolojide.” dedi.   </p>
			<p class="paragraf">Öğretmeni, “Ben de şiiri çok seviyorum, hatta yazıyorum.” diye cevapladı Olcay’ı. Olcay buna çok şaşırdı: “Çok merak ettim, bana da okur musunuz bir şiirinizi?”  </p>
			<p class="paragraf">Öğretmeni, “Okurum ama önce kütüphaneden Jhone Milton’dan Kayıp Cennet ve Dante Alighieri’nin İlahi Komedya’sını bitirirsen sana çok güzel bir şiir okurum.”  </p>
			<p class="paragraf">Olcay, “Derhal.” dedi ve kalktı, kitapları aldı. Kendinden emin bir şekilde, “Önümüzdeki ders dinlerim artık.” dedi.   </p>
			<p class="paragraf">Olcay’ın bu davranışı öğretmenin çok hoşuna gitmişti. Olcay dersi bitirip odasına döndüğünde çok mutluydu. Uyumadan şiir kitaplarını eline aldı ve ilk olarak Kayıp Cennet’i okumaya başladı.   </p>
			<p class="yildiz">* * *  </p>
			<p class="paragraf"><span class="CharOverride-8">Ruhumuz neyi arar bu dünyada? Arar da bir türlü bulamaz… Bu dünya güzel oysa bu kadar tahrip etmemize rağmen… Ve doyumsuz gözlerimiz, devamlı güzel sesler duymak isteyen doyumsuz kulaklarımız, güzellikler koklamak isteyen doyumsuz burnumuz, hep güzel-leziz yemekler yemek-içmek isteyen doyumsuz dimağımız, doyumsuz arzularımız var…  </span></p>
			<p class="paragraf"><span class="CharOverride-8">Bütün dünyayı sadece birimize verseler, belki başka bir dünya daha isteriz. Bunun sebebi nedir? Sadece açgözlülük mü? İnanmıyorum ben buna… Bunun başka sebepleri vardır, belki de… Bunlardan biri de başka bir dünyaya olan bitip tükenmek bilmeyen susuzluğumuz, kaybolmuş cennetimize olan özlemimiz olmasın…  </span></p>
			<p class="yildiz">* * *  </p>
			<p class="paragraf">Hafta sonu felsefe dersinde öğretmenine okuduğu tüm şiirlerden en sevdiklerini gösterdi. Önerdiği kitapları Olcay’ın bu kadar hızlı bitirmesi öğretmeninin hoşuna gitti. Olcay’a söz verdiği gibi kendi şiirlerinden birini okudu. Şiir biraz kısaydı.  </p>
			<p class="paragraf">Olcay, “Ama öğretmenim, bu şiir çok kısaydı, bu sayılmaz!” diye söylenince öğretmeni: “O zaman şimdi de Shakespeare’in bir kitabını bitirirsen, önümüzdeki hafta sonu seni şiir günüme davet ederim.” dedi. Olcay bu fikre bayılmıştı.   </p>
			<p class="paragraf">Hafta içi her gün resim kursuna gidiyor, yeni tablolar çıkarıyor; felsefe, din, şiir kitapları okuyordu. Olcay için öğrenmenin sonu yoktu. Okudukça okuyor, kendini geliştirdikçe öğrendikleri sanatına yansıyordu.   </p>
			<p class="paragraf">O hafta sonu felsefe dersinde Olcay çok heyecanlıydı. Öğretmeniyle birlikte ders sonrası şiir gecesine katılacaktı ve bu, hayatındaki ilk şiir gecesiydi. Ders biter bitmez yola çıktılar. Salona girdiklerinde öğretmeni onu ön sıradaki koltuklardan birine oturttu ve kendisi hazırlanmak için gitti.   </p>
			<p class="paragraf">Sahneye çıkan grubun birkaç şarkısından sonra Olcay’ın beklediği an geldi. Öğretmeni sahneye çıktı, ard arda birçok şiir okudu. Öğretmeninin adı “Su” idi ve sahnede su gibiydi. Olcay onu izlerken de dinlerken de büyülenmiş bir hâldeydi. Dinlediği şiirlerden en çok “Yedi” isimli şiiri sevmişti.  </p>
			<p class="paragraf">Su, sahnesi bitip geri geldiğinde Olcay, “Bütün bu şiirlerin senin olduğuna inanamıyorum. Muhteşem, çok beğendim öğretmenim ama en çok ‘Yedi’ isimli şiiri sevdim; çünkü ben de yedi nisanda doğdum.” dedi.  </p>
			<p class="paragraf">Su: “Öyle mi? Bak bir ortak yönümüz daha varmış.”  </p>
			<p class="paragraf">Olcay gülümseyerek: “Evet ikimiz de koç burcuyuz.” diye ekledi.  </p>
			<p class="yildiz">* * *  </p>
			<p class="paragraf ParaOverride-7"><span class="CharOverride-9">YEDİ</span><span class="CharOverride-8">  </span></p>
			<p class="paragraf"><span class="CharOverride-8">Âlemlerin sunamadığı aşk peşindeyim,  </span></p>
			<p class="paragraf"><span class="CharOverride-8">Rengimi bula yitire, ağlamaktan uğunmuş çocuk gibi,  </span></p>
			<p class="paragraf"><span class="CharOverride-8">Yüzüme üflese de annem, geçse.  </span></p>
			<p class="paragraf"><span class="CharOverride-8">Topraktan ateşe, ateşten suya düşerken,  </span></p>
			<p class="paragraf"><span class="CharOverride-8">Her bir zerrem ve ben,  </span></p>
			<p class="paragraf"><span class="CharOverride-8">Zaruri acılar içinde,  </span></p>
			<p class="paragraf"><span class="CharOverride-8">Yanarken canım, düşerken gözümden yaşım,  </span></p>
			<p class="paragraf"><span class="CharOverride-8">Kendi ayağımın altında ezerken gururumu,  </span></p>
			<p class="paragraf"><span class="CharOverride-8">Zorunlu bir acz içinde…  </span></p>
			<p class="paragraf"><span class="CharOverride-8">Kör mü bıçağın yoksa keskin mi?  </span></p>
			<p class="paragraf"><span class="CharOverride-8">Betimleyemediğim bir hâl!  </span></p>
			<p class="paragraf"><span class="CharOverride-8">Üstüme çöken soruları tekmeleye tekmeleye çıkmaya çalıştıkça,  </span></p>
			<p class="paragraf"><span class="CharOverride-8">Yüzeye varamadığım bu cehenem çukurunda,  </span></p>
			<p class="paragraf"><span class="CharOverride-8">Elini melek sanıp tutuğum,  </span></p>
			<p class="paragraf"><span class="CharOverride-8">Karabasanın ta kendisi misin, hadi söyle?  </span></p>
			<p class="paragraf"><span class="CharOverride-8">Yağamıyorum hiçbir cümleyle yüzüne,  </span></p>
			<p class="paragraf"><span class="CharOverride-8">Ama yazıyorum, konuşuyorum bir yüzün varmışcasına.  </span></p>
			<p class="paragraf"><span class="CharOverride-8">Kaçıncı şahıs gibi hitap etmeliyim sana?  </span></p>
			<p class="paragraf"><span class="CharOverride-8">Lafımı gediğine koymaya çalışırken,  </span></p>
			<p class="paragraf"><span class="CharOverride-8">Rezil ve peşinden rüsva olurken,  </span></p>
			<p class="paragraf"><span class="CharOverride-8">Kalbim ve tüm hislerim,  </span></p>
			<p class="paragraf"><span class="CharOverride-8">Senin gizli kasanda sakladığın pırlanta gibi,  </span></p>
			<p class="paragraf"><span class="CharOverride-8">Parlak ama görünmezim,  </span></p>
			<p class="paragraf"><span class="CharOverride-8">Değerli ama tutsağım,  </span></p>
			<p class="paragraf"><span class="CharOverride-8">Çok şeyim ama hiçim,  </span></p>
			<p class="paragraf"><span class="CharOverride-8">Bunlar bir nisan gecesine yakışmayan sözler…  </span></p>
			<p class="paragraf"><span class="CharOverride-8">Bu hisler nisan gecesine yakıştı mı böyle?  </span></p>
			<p class="paragraf"><span class="CharOverride-8">Bugün nisanın yedisi, ben doğdum akşam beş buçukta,  </span></p>
			<p class="paragraf"><span class="CharOverride-8">Gecesi tüm dualarımı yedi kere okudum,  </span></p>
			<p class="paragraf"><span class="CharOverride-8">Altı duamı okudum, altı yanıma üfledim,  </span></p>
			<p class="paragraf"><span class="CharOverride-8">Son duamı okuyup içime yuttum.  </span></p>
			<p class="paragraf"><span class="CharOverride-8">Aklımdan ne başkasına ne de sana,  </span></p>
			<p class="paragraf"><span class="CharOverride-8">Ne dua ne de beddua tuttum,  </span></p>
			<p class="paragraf"><span class="CharOverride-8">Karartmadım kalbimi ona buna,  </span></p>
			<p class="paragraf"><span class="CharOverride-8">Akıtmadım gözyaşımı,  </span></p>
			<p class="paragraf"><span class="CharOverride-8">Kendi aptallığım dışında bir başka cana.  </span></p>
			<p class="paragraf"><span class="CharOverride-8">Sözler verdim hem kendime hem Rabbim’e,  </span></p>
			<p class="paragraf"><span class="CharOverride-8">Sonra yeminler ettim, sözlerimi tutucağım diye,  </span></p>
			<p class="paragraf"><span class="CharOverride-8">Tutamadığım sözleri hatırladıkça,  </span></p>
			<p class="paragraf"><span class="CharOverride-8">Sıkı sıkı sarıldım yeminlerime,  </span></p>
			<p class="paragraf"><span class="CharOverride-8">Yedi bilgenin nasihatiyle,  </span></p>
			<p class="paragraf"><span class="CharOverride-8">Kâinattaki yedinin gizemiyle,  </span></p>
			<p class="paragraf"><span class="CharOverride-8">Dünyadaki yedi kapı hatrına,  </span></p>
			<p class="paragraf"><span class="CharOverride-8">Tüm yediler aşkına,  </span></p>
			<p class="paragraf"><span class="CharOverride-8">Yedi tavaf aşkına,  </span></p>
			<p class="paragraf"><span class="CharOverride-8">Yedi tepe üstünde İstanbul aşkına,  </span></p>
			<p class="paragraf"><span class="CharOverride-8">Yedi gün, yedi gece,  </span></p>
			<p class="paragraf"><span class="CharOverride-8">Yedi kat yıkanmamış ateşte,  </span></p>
			<p class="paragraf"><span class="CharOverride-8">Yedi bin yedi yüz yetmiş yedi kere,  </span></p>
			<p class="paragraf"><span class="CharOverride-8">Yedi çakran ve sen,  </span></p>
			<p class="paragraf"><span class="CharOverride-8">İnim inim inle...  </span></p>
			<p class="yildiz">* * *  </p>
		</div>
</body>
</html>