<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bolum_adi">BOLÜM 11</p>

  <p class="ilk_p">24 Haziran 1993 tarihli gazetede Princeton Üniversitesinde çalışan Andrew Wiles adındaki İngiliz akademisyen hakkında bir haber vardı. Habere göre Fermat’ın Son Teoremi’ni ispatlamıştı. Gazetede bu fotoğrafla beraber bir fotoğraf daha vardı, fotoğraflardan biri şık giyimli, geriye doğru taranmış dalgalı saçlarıyla Wiles’a, diğeri de yaşamış olduğu 17. yüzyıla özgü akademik kıyafetiyle Pier de Fermat’a aitti.</p>

  <p>Bu iki resmin komik tarafı Fermat Teoremi’nin çözülmesinde ne kadar geç kalındığıydı. Gazete ise bu teoremin çözümünü insanoğlunun entellektüel gelişimindeki bir zafer gibi değerlendiriyordu. Aynı gazete, Wiles’ın daha önce Yutaka Taniyama ve Goro Şimura adında iki Japon matematikçi tarafından geliştirilen Taniyama–Şimura bağıntısının da temelini attığını yazıyordu. Haberin sonuna geldiğimde her zamanki gibi Profesör’ü düşündüm. Cüzdanıma sıkıştırdığım bir parça kâğıdı çıkardım ve Profesör’ün yazdığı Euler Teoremi’ne baktım. Bu teoremin formülünün cüzdanımda, kolayca erişebileceğim bir yerde olduğunu bilmek bana huzur veriyordu.</p>

  <p><br /></p>

  <p class="ilk_p">1992 yılı sezonunda Tigers şampiyon olamadı. Yakult’la son iki karşılaşmasında kazansaydı yine bir derece şansı olabilirdi, ama 10 Ekim’de 5–2 yenildiği için bu sezonu ikinci sırada kapatmak durumunda kaldı.</p>

  <p>Kök üzüntüden perişan oldu, ama yıllar sonra barajı geçmelerinin ne kadar da zor olduğunu anlayacaktı. 1993 sezonu sonrasında ise uzun bir durgunluk dönemine girdiler, kuruluşlarının üzerinden geçen uzun süre sonunda hâlâ varlıklarını koruyorlardı. Hep ya altıncı ya da beşinci sırada kaldılar, kulüp yöneticileri defalarca değişti. Şinjo, Amerika’da oynamaya gitti. Minoru Murayama hayatını kaybetti. Geriye dönüp bakınca Yakult’la 11 Eylül 1992’de oynadıkları maçın dönüm noktaları olduğunu görüyorum. Eğer o oyunu alsalardı belki de zafer bayrağını ellerine almış olacak ve bu durgunluk dönemine hiç girmeyeceklerdi.</p>

  <p>Partinin ardından ortalığı temizledim ve sonra evimize gittik. Radyoyu açtık hemen. Maçın son dakikalarıydı ve durum 3 – 3’tü. Kök uyuyakalmıştı ben maçı sonuna kadar dinledim.</p>

  <p>Dokuzuncu yarının sonuydu, iki oyuncu çıkarılmıştı. Yagi, vuruşunu yaptığı zaman soldaki tribünlere doğru koşuyordu. Fakat sonuç panosu Tigers için iki sayı kaydettiğinde topun direğe çarptığı iddia edildi. Tigers bu durumu kabul etmeyip ortalık karışınca oyuna otuz yedi dakika ara verildi. Oyuna yeniden başlandığında saat 22:30 olmuştu. Sonuç olarak Tigers bir avantaj elde edemedi ve oyunda uzatmalara gidildiği için moraller bozuldu. Maçı dinlerken bir yandan da üçümüzün parti sonundaki halini düşünüyordum.</p>

  <p>Cüzdanımdan yine Euler’in Teoremi’ni çıkardım ve çalışmaya başladım. Kök’ün uyuduğunu duyabilmek için odasının kapısını aralık bıraktım. Oturduğum yerden Kök’ün başucuna özenle koyduğu Profesör’ün hediyesi olan beyzbol eldivenini oturduğum yerden görebiliyordum. Çok özel, lig sertifikalı deri bir beyzbol eldiveniydi bu ve Kök hediyeyi alınca çok heyecanlanmıştı. Kök’ün mumları üflemesinin ardından ışıkları açınca Profesör üzerindeki notlardan bir kısmının masanın altına düştüğünü fark etmişti. Notların düştüğünü farkettiği an çok talihsizdi, çünkü notlardan birinde Kök’ün hediyesinin nerede durduğu yazıyordu.</p>

  <p>Profesör hediye vermeye alışkın değildi. Kök’ün hediyeyi beğenmeyeceğini düşünerek paketi kararsız bir şekilde uzattı. Kök sarılıp yanağından öpmek için ona koştuğunda huzursuzca kıvrandı.</p>

  <p>Kök o gece Profesör’ün kendisine hediye ettiği eldiveni sol elinden hemen hemen hiç çıkarmadı. Ben uyarmasam tek eliyle yemek yemeye devam edecekti. Bir sonraki gün Profesör’ün güzel bir çift beyzbol eldiveni aldırmak için dul yengesini gönderdiğini öğrenmiştim.</p>

  <p>O gece masada Kök ve ben hiçbir şey olmamış gibi davrandık. Profesör’ün bizi on dakikadan kısa bir süre içinde unutmuş olması çok tasalanılacak bir şey değildi. Planladığımız gibi partiye başlamıştık. O güne kadar da Profesör’ün hafızasıyla ilgili pek çok problemle uğraşmıştık. Elbette bir kez daha, bu yeni duruma uyum sağlayarak elimizden geleni yapacaktık. partiyi izleyen günlerde hep bir şeyler değişti, kendimi üzülecek bir şey olmadığına inandırmaya çalıştım. Bozulmuş pastanın partimizi mahvetmesine nasıl izin vermediysem bu yeni durumu da atlatacağımızı düşündüm. Parti boyunca gülüp şakalaşarak asal sayılardan ve Enatsu ile Tigers’ın zaferlerinden konuştuk.</p>

  <p>Profesör, Kök’ün on birinci yaşını kutluyor olmamızdan çok mutluydu. Bu basit partiyi dinsel bir törenmiş gibi kutsal bulunuyordu; ben de Kök’ün doğumunun benim hayatımda ne kadar değerli olduğunu düşünüyordum.</p>

  <p>Aynı gece, geç saatlerde Euler’in Teoremi üzerinde parmaklarımı gezdirirken partimizi düşündüm. Parmak uçlarımla pi sayısının üstündeki kıvrımı, <i>i</i>’nin üstündeki noktayı ve sıfırın gücünü hissedebiliyordum.</p>

  <p><br /></p>

  <p class="ilk_p">Oyun devam ediyordu, Tigers oyunu kendi lehine sonlandıracak bir sürü fırsat kaçırmıştı. On ikinci, on üçüncü ve on dördüncü devreleri de dinledim. Oyunun çoktan bitmesi gerekiyordu. Sadece bir dönüş olacaktı fakat topu kendi sahalarına getirememişlerdi. Artık ay tepeye çıkmış, tam gece yarısı oluyordu.</p>

  <p>Profesör hediyelerden pek anlamıyordu, ama hediye kabul edişi çok ustacaydı. Kök, Profesör’e Enatsu kartlarını verince yüzünde ne Kök’ün ne de benim kolay kolay unutacağımız bir ifade belirdi.</p>

  <p><br /></p>

  <p class="ilk_p">“Bir önceki gün geç saatlere kadar burada kaldığımızı düşünüyorum da, bu durumun bizim çalışma saati sonrasında burada olmamızla bir ilgisi yok, değil mi?”</p>

  <p>“Hayır,” dedi Profesör’ün dul yengesi, sakin bir şekilde.</p>

  <p>“Ben artık böyle bir şeyden rahatsızlık duymuyorum. O günün sizin onunla geçireceğiniz son akşam olduğunu biliyordum. Fakat eminim siz de neler olduğunun farkındasınızdır.”</p>

  <p>“Ne söyleyeceğimi bilemiyorum. Artık Profesör’ün seksen dakikalık hafızası da yok ve 1975’ten bir dakika öncesini bile hatırlamıyor,” diyerek sözlerine açıklık getirdi kadın.</p>

  <p>“Hastanede ona bakmaktan memnuniyet duyarım,” dedim hemen.</p>

  <p>“Böyle bir şey gerekmeyecek. Ona orada iyi bakacaklar... Ayrıca ben orada olacağım. Biliyorsunuz Profesör sizi asla hatırlamaz, fakat beni asla unutamaz...”</p>

  <p><br /></p>

  <p class="ilk_p">Profesör’ün yatırılacağı enstitü, kasabadan otobüsle gidildiğinde kırk dakikalık mesafedeydi, havaalanına çok yakındı. Ziyaretçi bölümünün pencerelerinde çatlaklar vardı ve çatının kenarları yosun tutmuştu, uzaktan deniz görünüyordu. Havada bulut yokken denizin dalgaları sanki ufuk çizgisindeki güneşe koşuyordu.</p>

  <p>O günden sonra Kök ve ben Profesör’ü aylarca ziyaret ettik. Pazar günleri bir sepet sandviç hazırlıyor ve otobüse koşuyorduk. Bir süre odasında sohbet ediyor sonra birlikte terasta piknik yapıyorduk. Havanın ılık olduğu günlerde Kök ve Profesör hastanenin ön bahçesindeki çimenlerde beyzbol vuruşları yapıyor sonra birlikte biraz çay içip gidiyorduk. Otobüs öğleden sonra ikiye doğru geliyordu. Profesör’ün yengesi de hastanede oluyordu. Genellikle bizi Profesör’le başbaşa bırakır ve kendisi alışveriş için dışarı çıkardı. Bazen sohbete katılır, çayın yanında yiyelim diye bize şekerlemeler ikram ederdi. Profesör’ün hatıralarında yer eden tek kişi olduğuna inancını koruyordu.</p>

  <p>Ziyaretlerimiz Profesör’ün ölümüne kadar bir kaç yıl daha devam etti. Kök ortaokul, lise ve kolej yıllarında beyzbol, ta ki dizini incitip bırakmak zorunda kalana kadar. Bende Akebono Temizlik Ajansı için çalışmaya devam ettim. Ziyaretlerimiz boyunca Kök artık kocaman adam olmuş, sakalları bile çıkmış olmasına rağmen Profesör’ün gözünde hep küçük, korunması gereken bir çocuktu. Kök’ün boyu artık Profesör’ün uzanıp başını okşamasına olanak tanımayacak kadar uzamıştı, bunun için Kök eğilip başını Profesör’ün elinin altına sokuyordu, böylece Profesör eskisi gibi onun başını okşayabiliyordu.</p>

  <p>Profesör’ün takım elbisesi hiç değişmedi. Zaten fonksiyonlarını yitirmiş olan notlar artık teker teker düştü. Defalarca yeniden yazıp iliştirdiğim. “Benim hafızam seksen dakikadır,” notu da yok olmuş, benim <img alt="" src="../Images/mat0003.png" /> ile yanyana çizilmiş resmim de düşmüştü. Profesör kendine yeni bir aksesuar yapmıştı. Dul yengesi ona verdiğimiz Enatsu kartlarını koyması için plastik bir heybe yapmıştı, böylece istediğinde onları boynuna asabiliyordu.</p>

  <p>Kök ziyarete Profesör’ün ona on birinci yaş gününde verdiği hediye olan beyzbol eldivenini almadan gelmedi. Eğer oyunları coşkulu olmasaydı bu kadar eğlenemezlerdi. Kök, özenle topu Profesör’e fırlattı ve koştu. Dul yenge ile ben çayırın bir kenarında oturuyorduk. Kök’ün elleri büyüdüğü için eldiven küçük geliyordu ama Kök sıkı bir eldivenin topu daha kolay yakalamayı sağladığını iddia ediyordu, bu eldiveni kullanmaya devam ediyordu. Eldivenin derisi solmuş köşesinde dikişleri patlamış, lig arması sökülmüştü ve içine elini soktuğunda küçük Kök’ün avuç içini âdeta hissediyordunuz. Kök sayısız topu bu eldivenle yakalamış olmanın verdiği gururu hep üstünde taşıyordu. Profesör’e son ziyaretimizi Kök’ün yirmi iki yaşına bastığı bir sonbahar günü yaptık.</p>

  <p>“2’den büyük asal sayıların hepsini iki gruba ayırabileceğini biliyor musun?” diye sordu Profesör, elinde kurşun kalem, güneşin vurduğu bir noktada oturuyordu. Salonda bizden başka kimse yoktu ve insanlar uzakta kapının önünden geçip gidiyorlardı. Profesör’ü dikkatle dinliyorduk.</p>

  <p>“Eğer ‘n’ bir doğal sayı ise herhangi bir asal sayı 4n+1 veya 4n-1 nitelendirilebilir, her zaman iki formülden biri geçerlidir.”</p>

  <p>“Tüm bu sonsuz asal sayılar, iki gruba ayrılabilir mi?”</p>

  <p>“Evet mesela 13 ü düşün...”</p>

  <p>“Bu sayı 4 x 3+ 1 olurdu.”</p>

  <p>“Evet, doğru.”</p>

  <p>“Peki ya 19?”</p>

  <p>“O da, 4 x 5 - 1 olur.”</p>

  <p>“Doğru!” diye kafa salladı Profesör, “dahası da var; ilk gruptaki sayılar her zaman iki sayının karelerinin toplamıdır. Fakat ikinci gruptakiler bu kurala uymaz.”</p>

  <p>“Öyleyse 13 = 2<sup class="dipnot_sayi">3</sup> + 3<sup class="dipnot_sayi">2</sup> oluyor, değil mi?”</p>

  <p>“Kesinlikle!” dedi Profesör. Bu coşkusunun problemin ne zorluğuyla ne de kolaylığıyla ilgisi vardı. Onu esas mutlu eden şey bizimle problemi paylaşabiliyor olmasıydı.</p>

  <p><br /></p>

  <p class="ilk_p">“Kök ortaokul öğretmeni olmak için sınavı kazandı; gelecek sene ilkbaharda matematik öğretmeni oluyor!” diye açıklarken duyduğum gururu saklayamıyordum. Profesör, Kök’e sarılmak için yatakta doğrulmak istedi, kolları çok zayıftı ve titriyordu. Kök onun doğrulmasına yardım etti, aralarında Profesör’ün boynuna asılı Enatsu kartları vardı.</p>

  <p><br /></p>

  <p class="ilk_p">Gökyüzü kararmış, sahne ışıkları, sonuç panosu karanlıktaydı. Enatsu saha içinde tek başına duruyordu. Rüzgâr esmeye başladı. Atışını yaptı. Kasketinin altında bakışları topu izliyordu, tek isteği topun yakalanmadan sınırı geçmesiydi. Bu onun yaptığı en hızlı atıştı. Sadece üniforma numarası görünüyordu. O sayı, yetkin sayı olan 28’di...</p>
</body>
</html>
