<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bolum_adi">BOLÜM 7</p>

  <p class="ilk_p">Ne zaman asal sayıları görsem Profesör’ü anımsıyordum. Alakasız yerlerde birden aklıma gelen bir şeydi. Markette alışveriş yaparken gördüğüm etiketler, otobüsün kalkış saati, salam sosisin son kullanma tarihi, Kök’ün okulda aldığı notlar, v.s. Buna benzer karşıma çıkan sayılar, gerçek anlamlarının arkasında hep daha derin anlamları barındırıyordu benim için. Elbette bir bakışta sayıların asal sayı olup olmadığını anlayamıyordum. Yine de Profesör’ün öğrettiği düzen sayesinde 100’e kadar olan asal sayıları tek tek hesaplamadan bulabilsem de 100’den büyük olan sayıların asal sayı olup olmadığını belirlemek için bölme işlemi yapmak gerekiyordu. İlk bakışta bileşik sayıymış gibi görünse de hesap yapınca asal sayı ya da tam tersi çıkabiliyordu. Ben de tıpkı Profesör gibi önlüğümün cebine kalem kâğıt koyarak bunları hep yanımda bulundurur olmuştum. Böylece ilham geldikçe hemen kâğıt kalemi çıkarıyordum. Mesela bir gün müşavirin ofisinde buzdolabını temizlerken buzdolabının kapağında gördüğüm ürün seri numarası 2.311 dikkatimi çekti. Sayı bende merak uyandırdı hemen defterimi kalemimi elime aldım. Sayıyı önce 3’e, 7’ye sonra da 11’e bölmeyi denedim. Olmadı. Hep 1 artıyordu. Devamında 13’e, 17’ye ve 19’a bölmeyi denedim fakat bunlar da sayının böleni değildi. 2 ile 311’i ayırmaktan başka yol yoktu. Aslında bu sayıların bölünemezliğini tespit etmek beceri gerektiriyordu. Tam doğru yaptığımı ya da bir adım daha ilerlediğimi sanarken sayı yok olup gidiyordu, bu sayı avlama isteğimi artırıyordu, asal sayılarla ilişkim genelde böyleydi.</p>

  <p>2.311’in asal sayı olduğunu ispatladıktan sonra, not defterimi tekrar cebime koydum, elime sabunu ve bezi aldım, seri numarasıyla uğraştığım buzdolabını temizlemeye koyuldum, bu artık asal sayısı olan bir buzdolabıydı. Sadece kendine ve 1’e bölünebildiği için soğuk görünmüştü gözüme birden.</p>

  <p>Ofiste yerleri silerken ise karşıma 341 sayısı çıktı. Masanın altına 341 numaralı mavi renk bir form düşmüştü. Bunun da bir asal sayı olduğunu düşündüm. Elimdeki yer bezini bir kenara bıraktım ve formu yerden aldım, sanki 341 sayısı beni çağırıyordu. Tam da Profesör’ün seveceği tipte bir sayıydı.</p>

  <p>İşverenlerim evlerine gitmişti, böylece karanlık ofiste sayıyı çözümlemeye başladım. Bir sayının asal sayı olup olmadığını anlamak için bölenleri tespit edecek bir yöntemim yoktu, daha ziyade önsezilerimle hareket ediyordum. Bir keresinde Profesör bana MÖ İskenderiye’de kütüphanecilik yapmış Eratosthenes adında biri tarafından kaşfedilmiş bir yöntemi anlatmıştı, fakat karışık olduğu için unutmuştum. Sayılar mevzu bahis olunca Profesör sezgileri çok önemsediğinden benim yöntemimi beğenme ihtimalini düşündüm. Sonuç olarak 341 asal sayı değildi, 11’e bölünebiliyordu 341:11= 31’di. Güzel bir işlemdi.</p>

  <p>Hiç şüphsiz asal sayıları bulduğum zaman kendimi daha iyi hissediyordum, bununla beraber sonuç asal sayıyı vermediği zaman hayal kırıklığına uğradığımı da söylemezdim. Olasılıklar doğrultusunda bulunmayanı ispatlasam da her zaman öğrenecek daha başka şeyler olduğunu biliyordum. Öte yandan 31 ve 11 gibi iki asal sayının çarpımından elde edilen sayı asal gibi görünüyordu, ama değildi. Bu beni başka yöne sevketti; artık gerçek asal sayılara daha çok yakın duran sahte asal sayıları bulmanın sistematik bir yolu olup olmadığını düşünüyordum, bu şekilde gerçek asal sayılara ulaşabilirdim.</p>

  <p>Artan merakıma rağmen, formu masanın üstüne koyup kovadaki yer bezinin suyunu sıktım. Asal sayıları bulsam ya da birinin asal olmadığını ispatlasam ne değişecekti ki? Hâlâ önümde dağ gibi yığılı iş duruyordu. Buzdolabı seri numarasından bağımsız bir şekilde, içindeki yiyecekleri soğutmaya devam ediyordu ve 341 numaralı formu dolduran kişi hâlâ vergi problemleriyle boğuşuyordu. Sayılar neyi değiştirebilirdi ki? Belki daha da kötü hale getirebilirdi. Belki dondurma buzdolabının içinde eriyordu. Derken işlerimi hiç yapmadığımı fark ettim, işverenlerimin performansımdan memnun olmayacaklarını düşündüm. Ama yine de 2.311 bir asal sayıydı, 341 değildi.</p>

  <p>O an birden Profesör’ün, “Matematiksel düzen gerçek hayata etki etmediği için güzeldir,” dediğini anımsadım. İnsanlar asal sayılar hakkında bilgi sahibi olursa hayat daha kolay olmayacak ya da her şey daha iyiye gitmeyecek. Elbette pek çok matematiksel keşif pratik uygulamalarda yerini bulabilir. Elipsler üzerine yapılan araştırmalar gezegenlerin yörüngelerini tespit etmeyi de mümkün kılmıştır. Mesela Einstein elips üzerine yaptığı çalışmalarla bize uzayı anlatmaya çalışmıştır. Hatta asal sayılar, maalesef, savaş boyunca gizli kodların yazımında kullanılmıştır. Fakat matematiğin amacı bunlarla sınırlı değildir. Matematiğin yegâne amacı gerçeği bulmaktır. Profesör söylerken her zaman “gerçek” kelimenin tonlamasıyla “matematik” kelimesinin tonlaması aynı olurdu. Bir akşam, yemeğimizi yerken Profesör bana. “Ee. haydi bakalım şimdi buraya bir doğru çiz,” demişti, <i>chopstick</i>i cetvel gibi kullanıp hep müsvedde olarak kullandığımız ilan broşürünün arkasına kurşun kalemle bir doğru çizdim.</p>

  <p>“Evet, işte bu bir doğru, sen bir doğrunun ölçüsünün ne olduğunu tam olarak biliyorsun. Fakat bir düşün lütfen, senin çizdiğin bu doğrunun bir başı ve sonu var değil mi? Öyleyse iki nokta arasındaki en kısa yol bir doğruyu oluşturur diyebiliriz. Şimdi buna bak arada çizgi yok. Sonsuza kadar uzayıp gidebilir fakat bu sayfanın da senin gücünün de bir sınırı olduğu için çizgiyi devam ettiremediğimizi idrak ediyor olmalısın. Ayrıca bu iki nokta arasını çizdiğimiz kalemin ucunun kalınlığı bu doğrunun kalınlığı ve kapladığı alan açısından da belirleyici bulunuyor. Anlatmaya çalıştığım; gerçek bir kâğıda tam bir doğru çizmek mümkün değildir derken kalemin ucundan gözlerimi alamamıştım. “Gerçek doğru nerededir peki,” diye sordum. O zaman elini kalbinin üstüne koydu Profesör, “Gerçek doğru buradan başka yerde olamaz,” dedi. Tahmini rakamları öğretirken de onu böyle elini göğsünün üstüne koymuş görmüştüm. “Ebedi hakikatler görünmezdir ve onları doğa olaylarında veya maddelerde hatta insani hislerde bulamazsın. Ancak matematik onları aydınlatıp ifade edebilir. Doğrusu hiçbir şey onu engelleyemez,” demişti Profesör.</p>

  <p>Ofiste yerleri silerken Kök’ü merak etmeye başladım, şimdi Profesör’ün sözünü ettiği o edebi hakikatin mevcudiyetine ne kadar da ihtiyaç duyuyordum. En azından göze görünmeyen sonsuz bir çizgi boyunca uzanan, bir genişliği olmaya ya da alanı kaplamayan sessiz gölgeler arasında yer alan dünyanın, göze görünen dünyayı desteklediğini bilmek iyi olurdu. Her nasılsa bu çizgi benim huzur bulmamı sağlıyordu.</p>

  <p>Akebono Temizlik Ajansı’nın sekreteri aradığında alışverişten yeni dönmüştüm ve işverenim için akşam yemeğini hazırlıyordum. “Hemen şimdi o Matematik Profesörü’nün evine git, oğlun onu üzecek kötü şeyler yapmış, çok detaylı bilmiyorum ama sen hemen git ajans başkanının emri bu!” dedi sekreter.</p>

  <p>Ben daha oğluma ne olduğunu soramadan telefon kesildi. İlk aklıma gelen beyzbol topu oldu, kötü şans hâlâ peşini bırakmamıştı. İlk seferinde kurtulmasına rağmen aynı tehlike onu hâlâ kovalıyor muydu? Profesör, “Bir çocuk asla yalnız bırakılmamalıdır,” derken haklı mıydı?</p>

  <p>Belki atıştırsın diye hazırladığım keki yerken lokması, tam da Profesör’ün dediği gibi, boğazına kaçtı. Belki radyoyu prize takarken elektrik çarptı. Kafamın içinden bir sürü korkutucu senaryo çıkıyordu. Aklım birçok düşüncenin istilasına uğradı o an. Korkmuştum, vücudum titriyordu, evin hanımına durumu tam açıklayamadan onun meraklı bakışları altında oradan ayrılıp hemen Profesör’ün evine doğru yola koyuldum.</p>

  <p>Profesör’ün evindeki işimden ayrılalı bir aydan daha az bir zaman olmuştu. Bozuk zil, evdeki kırık dökük eşyalar, bakımsız çimenler bıraktığım gibiydi, fakat eve adımımı attıktan sonra birden kötü hissettim. Neyse ki karşımda sapasağlam duran Kök’ü görünce onun yaralanmadığını gördüm. Ne elektrik çarpmıştı ne de boğazına bir şey kaçmıştı, Profesör’ün hemen yanında oturuyordu, okul çantası ayağının dibindeydi. Kötü hislerimin kaynağı Profesör’ün hemen karşısında oturan yengesiydi. Yengenin yanında orta yaşlı daha önce görmediğim, benim yerime işe başlamış olduğunu tahmin ettiğim bir kadın oturuyordu. Profesör, Kök ve ben; bu üçlüyü bozacak başka insanların birimle aynı alanda bulunuyor olması kötü hissetmemin sebebiydi.</p>

  <p><br /></p>

  <p class="ilk_p">Biraz sakinleşince Kök’ün orada olması garip geldi. Profesör’ün dul yengesi benim mülakatımda giyindiği tarzda giyinmiş, masaya yaslanıyordu, sol elinde asasını sıkıca kavramıştı. Kök ise korkmuş, benden gözlerini kaçırıyordu. Onun hemen yanında oturan Profesör düşünceler içindeydi, gözlerini öylece uzakta bir noktaya dikmişti.</p>

  <p>“İşinizin ortasında sizi çağırdığımız için üzgünüm, lütfen böyle buyurun,” diyerek söze başladı Profesör’ün yengesi. Oturmam için sandalyeyi işaret etti. İstasyondan beri koştuğum için hâlâ nefes nefeseydim ve cevap vermeyi unutmuştum.</p>

  <p>“Buyrun, lütfen oturun,” dedi yengesi, “misafirimize çay verelim,” dedi.</p>

  <p>Akebono Temizlik Ajansının bir çalışanı mı değil mi bilmediğim başka bir kadın kalktı ve ocağa gitti. O ana kadar kibar davransa da huzursuz bakışı ve masada tırnaklarını tıkırdatmasından yaşlı kadının gergin olduğu anlaşılıyordu. Nasıl selam vereceğimi bilemeden gösterilen yere geçip oturdum. Bir süre sessiz kaldık.</p>

  <p>“Sen,” diye söze başladı dul kadın, tırnaklarını masaya sürterek. “Ne için çağrılmış olabileceğin konusunda bir fikrin var mı?”</p>

  <p>“Oğlum yapmaması gereken bir şey mi yaptı?” diye sordum, derin bir nefes alarak. Kök yere bakarak elindeki Tigers kasketini sinirli bir şekilde büküp duruyordu.</p>

  <p>“Mahsuru yoksa soruları ben soracağım, şimdi lütfen bana söyler misiniz nasıl oluyor da oğlan benim kayınbiraderimin evine gelme ihtiyacı duyuyor? Güzel manikürünün cilası tırnaklarını masaya sürttükçe bozuluyordu.</p>

  <p>“Ben öyle olsun istemedim...” diye atıldı Kök, bakışlarını yerden kaldırmadan.</p>

  <p>“Hizmetimizden ayrılmış bir bakıcının çocuğu,” dedi dul kadın Kök’ün sözünü keserek. Durmadan çocuk diye hitap etmesine rağmen, Kök’e bakmıyor, Profesör ve Kök odada değilmiş gibi davranıyordu.</p>

  <p>“Hayır, bunun bir ihtiyaç olduğunu sanmıyorum.” dedim buradan hangi neticeye varmaya çalıştığını kestiremiyordum. “Sadece Profesör’ü ziyaret etmek istemiş olabilir,” dedim.</p>

  <p>“Kütüphaneden ödünç aldığım Lou Gehrig<a href="../Text/dipnot.xhtml#Footnote0001" id="Feedback0001"><sup class="dipnot_sayi">[1]</sup></a> hikâyelerini birlikte okuruz diye düşünmüştüm,” dedi Kök, nihayet kafasını kaldırıp.</p>

  <p>“Altmışını geçmiş bir adamla on yaşındaki bir çocuk ne yapabilir ki?” diye sordu kadın, Kök’ün açıklamasına itiraz eder gibi.</p>

  <p>“Çok üzgünüm, oğlum benden izin almadan buraya gelip sizleri rahatsız ettiği için gerçekten üzgünüm, böyle davranmamalıydı.” dedim.</p>

  <p>“Ben bunun sadece bir hata olduğunu düşünmüyorum, oğlunun senin işten çıkartılmış olduğun yere gelebilmesi senin farklı bir amaç güttüğünü gösteriyor,” dedi, tırnaklarının gırç gırç sesi artık kulağımı rahatsız etmeye başlamıştı.</p>

  <p>Amaç mı? Siz yanlış anladınız galiba, on yaşındaki bir çocuktan bahsediyoruz. Hoşça vakit geçirmek için gelmiş, güzel bir kitap bulduğu için de Profesörle birlikte okumak istemiş. Bu kadarı yeterli değil mi?”</p>

  <p>“Eminim öyledir! Ben çocuğun art niyetli olduğunu düşünmüyorum zaten. Benim merak ettiğim, oğlunun buraya gelmesini sağlamakla neyi amaçladığın?”</p>

  <p>“Oğlumun mutlu olmasından başka bir şey istemem!”</p>

  <p>“Peki, öyleyse kayınbiraderimle aranızdaki bağa ne demeli? Oğlunla beraber üçünüzün dışarı çıkması, senin burada yatıya kalman? Ben sana böyle görevler verdiğimi hiç hatırlamıyorum.”</p>

  <p>Bu sırada yeni bakıcı kadın çay getirdi. Hiçbir şey söylemeden çay dolu fincanları getirdiği tepsiyi masanın ortasına bıraktı ve hemen yatak odasına yöneldi, benim tarafımı tutmadığı aşikârdı.</p>

  <p>“Görev alanımın dışına çıktığımı biliyorum ama sizi temin ederim ki hiçbir uygunsuz davranışım olmadı. Bunların hepsi çok masum şeyler,” diye açıkladım.</p>

  <p>“Sebep para mı?” diye sordu kadın.</p>

  <p>“Para mı?” Bu kelime aklımın ucundan bile geçmemişti. Birden hiddetle çıkıştım,“Bunu nasıl söylersiniz?!”</p>

  <p>“Doğrusu onun sevgisini kazanıp kolayca istediğinizi yaptırmaya çalışmanızdan başka bir sebep gelmiyor aklıma.”</p>

  <p>“Saçmalamayın lütfen!”</p>

  <p>“Sen işten çıkartıldın artık bizimle ilgin olamaz!”</p>

  <p>“Şeyy, pardon,” diyerek yeni bakıcı kadın tekrar göründü. Önlüğünü çıkarmış cüzdanını eline almıştı.</p>

  <p>“Ben gidiyorum,” diyerek sessizce çıkıp gitti. Kapıdan çıkarken onu izledik.</p>

  <p>Profesör düşüncelerinin arasında kaybolmuş gibiydi. Derin bir nefes aldım ve, “Evet. Öyle oldu, çünkü biz arkadaşız,” dedim, “bir arkadaşı ziyaret etmek suç mu?”</p>

  <p>“Pardon, kim kiminle arkadaşmış biraz daha açık konuşur musun?” dedi dul kadın</p>

  <p>“Oğlum ve ben Profesör’ün <i>ilk</i> arkadaşlarıyız.”</p>

  <p>“Korkanın ki sen kendini kandırıyorsun,” dedi dul kadın başını sallayarak, “bu adama miras falan kaldığını sanıyorsan yanılıyorsun. Adam ailesinden kalan tüm parayı matematik eğitimi için harcadı, tek bir kuruş bile kalmadı geriye.”</p>

  <p>“Böyle bir şeyin benimle ne alakası var?” diye sordum.</p>

  <p>“Bu adamın arkadaşı falan olamaz, bir kere bile bir arkadaşı ziyaretine gelmemiştir.”</p>

  <p>“O zaman Kök ve ben onun ilk arkadaşlarıyız demektir!” O an Profesör birden ayağa kalktı, “Çocuğu rahat bırakın!” diye bağırarak cebinden çıkardığı bir not kâğıdına bir şeyler karalayıp notu masanın üstüne koyup odadan çıkıp gitti. Hareketi çok kararlı görünüyordu, sanki başından beri hep bunu yapmayı tasarlamıştı. Öfkeli ya da gergin görünmüyordu, tersine çok sakin ve kararlıydı. Masanın üstündeki nota baktık. Kimse kımıldamadı. Notta tek satırlık basit bir formül vardı:</p>

  <p><br /></p>

  <p>e<sup class="dipnot_sayi">iπ</sup> + 1 = 0</p>

  <p><br /></p>

  <p class="ilk_p">Yine konuşmadı. Yaşlı kadın tırnaklarını tıkırdatmayı bırakmıştı. Gözleri bir dakika önce şüphe doluydu ve küçümseyerek bakıyordu, şimdi sakindi ve beni anlar gibiydi; öyle sanıyorum ki matematik dilinden anlıyordu.</p>

  <p><br /></p>

  <p class="ilk_p">Bu olayın üzerinden çok zaman geçmemişti ki ajanstan tekrar Profesör’ün evinde çalışıp çalışamayacağımı sordular. Ne yaşlı kadının kalbinden geçenlerin değiştiğine ne de yeni bakıcıyı sevmediğine inanıyordum... Hatta benim hakkımdaki garip fikirlerin değişip değişmediğini bile bilmiyordum; tek bildiğim Profesör’ün işveren kartına artık on birinci mührün basılacağıydı.</p>

  <p>Acaba yaşlı kadın beni neden ajansa şikâyet etmiş ve görevden aldırmıştı? Kök’ün ziyaretine neden garip bir anlam yüklemişti? Bunlar hâlâ benim için soru işaretiydi, dolayısıyla hakkımda edindiği intibaya neyin sebep olduğunu gözümde canlandırmaya çalışıyordum. Beyzbol maçına gittiğimiz akşam eve dönüşümüzde camdan evi izlediğine neredeyse emindim artık; onun sakat bacağını sürükleyerek çalıların arasına saklandığını gözümde canlandırabiliyordum. Bunları düşünürken ona karşı öfkeden ziyade acıma hissi duyuyordum. Belki para meselesi sadece bir bahaneydi, belki beni kıskanmıştı, belki kendince Profesör’e âşıktı bu yüzden benden hoşlanmıyordu... Onun eviyle aradaki kestirme yolu kullanmamı yasaklaması Profesör’ü uzak tutmak için değil, onunla olan ilişkisine müdâhil olmamı engellemek için olamaz mıydı?</p>

  <p>Profesör’ün evinde tekrar işbaşı yaptığım gün 7 Temmuz Yıldız Festivaliydi<a href="../Text/dipnot.xhtml#Footnote0002" id="Feedback0002"><sup class="dipnot_sayi">[2]</sup></a>. Profesör daha kapıda görünmeden, hışır hışır sesler çıkaran not kağıtlarının seslerini duydum. Kol ağzında benim ve Kök’ün isimlerimizin ve kim olduğumuzun yazılı olduğu not kâğıdı hâlâ duruyordu.</p>

  <p>“Sen doğduğunda kaç kiloydun?” Profesör’ün kapı önünde gerçekleştirdiği soru cevap oyunu kaçınılmazdı, fakat doğduğum zamanki kilomu ilk defa soruyordu, evet, bu kesinlikle yeni bir soruydu. “3 Kilo 217 gram,” diye cevapladım, kendiminkini unuttuğumdan Kök’ün doğduğu zamanki kilosunu söyledim.</p>

  <p>“2<sup class="dipnot_sayi">n</sup> – 1 formülüyle Mesenne Asalları’na ulaşılır. 3.217’de bir Mesenne Asalı,” dedi ve kendi kendine mırıldanarak çalışma odasına gitti.</p>

  <p><br /></p>

  <p class="ilk_p">Geçtiğimiz ay boyunca Tigers birçok maç kazandı ve liderliğe oynamaya başladı. Yufune’nin boş vuruşundan sonra savunma daha önem kazanmış gibiydi. Fakat haziran sonlarına doğru durumu kötüleşmeye başladı, 6 puan geriye düştü. Giants öne geçmeyi başardı ve Tigers üçüncülüğe geriledi.</p>

  <p>Bütün raflara çeki düzen veren bakıcı kadın titiz biri olmalıydı, Profesör’ü rahatsız etmekten çekinerek bir kere bile düzenlemeye kalkışmadığım çalışma masasındaki kitapları bakıcı kadın kaldırmış hepsini raflara yerleştirmiş, raflara sığmayanları da dolabın içine ya da yatağın altına yerleştirmişti. Görünen o ki basit bir düzen kuralı vardı; ebatlar. Onun çabaları neticesinde hiç şüphesiz oda çok daha derli toplu görünüyordu, fakat yılların verdiği o gizli düzen tamamen tahrip edilmişti.</p>

  <p>Birden aklıma beyzbol kartlarının olduğu bisküvi kutusu geldi, şimdilerde ayraç olarak kullanılan o kartların kaybolmuş olmalarından korkarak bakmak istedim. Kutunun içindeki kartlar sağlamdı, hâlâ iyi durumdalardı. Ancak, ne Tigers’ın ligdeki yerinin değişmesi ne de çalışma odasının tertemiz ve düzenli olması Profesör’ün hayatında bir değişiklik yaratmıştı. İki gün içinde eski bakıcı kadının çalışma masasını düzenli tutmak için gösterdiği çabalar sabun köpüğü gibi yok oldu ve olağan karmaşık görüntüsüne kavuştu.</p>

  <p>Dul kadının çağırdığı o gün, Profesör’ün masanın ortasına koyduğu denklemi düşünüyordum. Ablası beni görmedi ama ben uzanıp kâğıdı cüzdanıma Kök’ün resminin yanına ustalıkla koymuştum. Bu denklemi çözmek için kütüphaneye gittim. Sorsaydım Profesör bunu bana elbette etraflıca açıklardı, fakat bir süre kendi kendime bu denklem üzerinde çalışmanın beni geliştireceğini hissettim. Profesörle çok da uzun olmayan tanışıklığımın beni sayılara –kitap okumak ya da müzik dinlemek gibi– yaklaştırdığını düşünüyordum. Yine hislerim, bu denklemin hiç de hafife alınmaması gerektiğini söylüyordu.</p>

  <p>En son geçen sene yaz tatilinde, Kök’ün bir araştırma ödevini yapmasına yardımcı olabilecek bir kitabı ödünç almak için kütüphaneye gitmiştim. Matematik yayınları ikinci katta doğu cephesinin en arkasındaydı. Benden başka kimse o tarafta bulunmadığı için ortalık oldukça sessizdi. Profesör’ün evinde gördüğüm çalışma kitapları kıvrılmış, üzerinde parmak izleri vardı, ayrıca kitabı okurken içinden dökülen kırıntılar Profesör’den izler taşıyordu, ama kütüphanedeki kitaplar temiz, kapakları bir kez bile açılmadan ömürlerini tamamlamaya yüz tutmuşlardı, üstelik bu kitaplardan çok fazla olduğuna hiç kuşkum yoktu. Cüzdanımın ufak cebine katlayıp koyduğum denklemin yazılı olduğu kâğıdı çıkardım.</p>

  <p><br /></p>

  <p>e<sup class="dipnot_sayi">iπ</sup> + 1 = 0</p>

  <p><br /></p>

  <p>Bu, Profesör’ün el yazısıydı, genel olarak yuvarlak hatlı, fakat kesinlikle karmaşık bir görünüm arz etmiyordu. Daha ziyade sıfırın iki ucunu birleştirirken ne kadar özen gösterildiğini hissedebiliyordunuz. Küçük semboller yalın bir şekilde sayfanın ortasına yazılmıştı. Not kâğıdına oranla denklem oldukça ufaktı. Bir süre baktıktan sonra bunun sıra dışı bir formül olduğu anlaşılıyordu. Bu denkleme bakınca aklıma sadece dikdörtgenin alanının eni ve boyunun çarpımına eşit olması ya da bir dik üçgenin hipotenüsünün karesinin diğer kenarların karelerinin toplamına eşit olması geliyordu, ama bu formül garip bir şekilde orantısız göründü. Sadece iki sayı vardı, 1 ve 0; bir işlem vardı, toplama. Eşitlik gözüme gayet net gözükse de toplamdaki ilk faktör biraz kafa karıştırıcıydı. Araştırmaya nereden başlayacağımı bilemiyordum, bu yüzden kitabın sayfalarını açıp öylesine çevirdim. Hepsi de matematik kitabıydı, bunların insan elinden çıktığına inanmak zordu. Buradaki sayfalarda acaba uzayın derinliklerine ait sırlar mı açığa kavuşuyordu? Yoksa bunlar Tanrının defterinde yazılı olanlar mıydı? Hayalimde, dünyanın yaratıcısı gökyüzünün bir kenarında çok güzel bir dantel işliyordu, bu dantel öyle güzeldi ki güneş ışınları içinden süzülüyordu. Dantel gökyüzünün her yönüne işlenmiş kozmik meltemlerle dalgalanıyordu. Ona dokunmak, ışığa tutup bakmak, dokusunu yanaklarınızda hissetmek istiyordunuz. Tüm istediğiniz bu danteli yeniden yaratabilmek, onu sayılarla dalgalandırabilmek ve kendi dilinizle bir şekilde dünyaya taşıyabilmek.</p>

  <p><i>Fermat’ın Son Teoremi</i> adlı bir kitap gözüme ilişti. Matematik kitabından çok tarih kitabına benzediği için okursam biraz olsun anlayabilirdim. <i>Fermat’ın Son Teoremi</i>’nin yüzyıllar boyunca çözümlenemediğini biliyordum fakat hiç yazılı olarak görmemiştim.</p>

  <p>“3’ten büyük doğal sayılar için X<sup class="dipnot_sayi">n</sup> + Y<sup class="dipnot_sayi">n</sup> = Z<sup class="dipnot_sayi">n</sup> böyle bir kural geçerli olamaz.”</p>

  <p>Hepsi bu muydu? Başlangıçla her sayı için bir özümleme vardır sanmıştım. Eğer n=2 ise, müthiş Pisagor Teoremi’ne ulaşabilirdiniz. Bu durumda sadece 1 eklenmesiyle tüm düzen yok mu oluyordu? Kitabın içinde gezindikçe Fermat’ın tezinin hiçbir zaman ispatlanmadığını ve arkasında kocaman bir boşluk bıraktığını öğrendim. Pek çok matematikçi çözmeye uğraşmış, fakat bir sonuca varamamıştı. Öyle görünüyordu ki, bir adam tüm matematikçileri üç yüz yıldan fazla bir süredir uğraştırmaktaydı.</p>

  <p>Sayıların bir dantel gibi naif dalgalanmaları karşısında etkilenmiştim. Ne kadar dikkatli olursanız olun sizi cevapsız bırakabilecek sayılar her zaman olabilirdi. Profesör bütün çalışma hayatı boyunca gözünü bu dantelin parçalarından ayırmamıştı. Sadece bu ince modeli hatırlıyor olmasını umuyordum.</p>

  <p>Kitabın üçüncü bölümüne geldiğimde <i>Fermat’ın Son Teoremi</i>’nin sadece matematik sevdalılarını heyecanlandıran bir bulmaca olmadığını, sayılarla ilgili diğer teoremleri de etkilediğini öğrendim. İlginçtir ki ben de Profesör’ün denklemini anlamak istediğim için bu kitabı açmıştım. Sayfalar arasında ilerlerken bir yerde Profesör’ün not kâğıdına yazdığı denklem karşıma çıktı. Not kâğıdını aldım ve sayfada yazanla dikkatlice karşılaştırdım. Hata yoktu. Denklem Euler’in formülüydü.</p>

  <p>Artık denklemin adını biliyordum, geriye biraz daha zor olan bu denklemin ne anlattığını kavrama kısmı kalmıştı. Kitaplığın arasında öylece ayakta durup sayfayı defalarca okudum. Özellikle en zor kısmı Profesör’ün öğrettiği gibi sesli sesli okudum. Neyse ki kütüphanede matematik köşesi olarak ayrılan bölümde benden başkası bulunmadığı için kimseye rahatsızlık vermeden okumamı tamamlayabildim. Matematik kitabının sayfalarına sinen sesime kulak kabarttım. Pi sayısını anlıyordum. Matematiksel bir kaideydi. Dairenin çevre uzunluğunun çapına olan oranıydı. Profesör bana iyi öğretmişti -1’in karekökünün alınmasıyla oluşan hayali bir sayıydı. Problem <i>e</i>’ydi, pi sayısı gibi matematikte çok önemli bir sayı olmalıydı.</p>

  <p>Logaritma anlaşılması gereken diğer bir terimdi. Bir sayının logaritmasının alınmasının o sayının gücünü arttırdığını biliyordum. Mesela 100 sayısının logaritmik karşılığı 2’dir, çünkü 100, 10’un karesidir. 100 = 10<sup class="dipnot_sayi">2</sup> veya log<sub class="dipnot_sayi">10</sub>100</p>

  <p>Ondalık sistem 10’un katlarından oluşur dolayısıyla 10 sayısı “ortak logaritma” olarak bilinir. Fakat tabanı <i>e</i> olan logaritmaların çok önemli rol oynadıkları keşfedilmiştir. Bunlar da “doğal logaritmalar” olarak bilinir. Peki <i>e</i>’nin hangi katı bize elimizdeki sayıyı verir? Buna kısaca “indeks” denir. Diğer bir ifadeyle <i>e</i> doğal logaritmanın temelidir. Euler’ın hesabına göre <i>e</i>=2,71828182845904523536028... diye devam eder. Hesabın kendisi aslında açıklamasından daha basittir.</p>

  <p><br /></p>

  <p><img alt="" src="../Images/mat0011.png" /></p>

  <p><br /></p>

  <p class="ilk_p">Bu hesabın basitliği <i>e</i>’nin gizemini pekiştirmektedir...</p>

  <p>Bu doğal logaritmanın neresinde “doğal”lık olduğuyla başlamak gerekiyordu. Sadece simgelerle tanımlanan böyle bir sayının baz alınması zaten doğallık dışı bir durum değil miydi? Bu <i>e</i> harfi sanırım sonsuzluğu işaret ediyordu, en geniş sayfaları işgal edebilecek nitelikteydi. Tüm evrende bu düzeni anlayacak özel donanımlı insanlar vardı, onlar bu düzenin parçasıydılar, geri kalanlar, yani biz, sadece onların keşiflerini uzaktan izlemekle yetinmeliydik.</p>

  <p>Kitap o kadar ağır ve kalındı ki, sayfaları tekrar çevirmeden önce ara verip kollarımı dinlendirme ihtiyacı duyuyordum. Leonhard Euler’ı merak ediyordum, on sekizinci yüzyılın en büyük matematikçisi acaba nasıl biriydi? Onun hakkında tek bildiğim formülleriydi; onun formüllerini incelerken varlığını hissediyordum. Bu hiç doğal olamayan sayılar arasındaki doğal başı keşfetmişti.</p>

  <p>Eğer <i>e</i>’ye 1 ve iπ eklerseniz 0’ı elde edersiniz: e<sup class="dipnot_sayi">iπ</sup>+1=0</p>

  <p><br /></p>

  <p class="ilk_p">Bir kez daha Profesör’ün yazmış olduğu formüle baktım. Sonsuza kadar yuvarlanan bir sayı ile gerçek niteliğini hiç belli etmeyen bir faktör birlikte özel bir yörünge üzerinde tek bir noktada buluşuyorlardı. Elimizde bir kanıt olmasa da <i>pi</i> bir yerlerde <i>e</i>’yle birleşiyor. Buluştukları noktada biz insanlara düşen tek şey ise onların birleşmelerine 1 eklemek; işte o zaman her şey birden değişiyor. Her şey 0’a dönüşüyor.</p>

  <p>Euler’in formülü gece gökyüzünde parlayan bir yıldız misali, karanlık bir mağaranın duvarına yazılmış bir şiir dizesi gibiydi. Profesör’ün not kâğıdını tekrar cüzdanıma atıp, bu sayıların güzelliğinin peşinden sürüklendim. Kütüphane merdivenlerine yönelmişken geriye dönüp baktım. Matematik bölümü her zamanki gibi ne kadar boş ve sessizdi; kimse oradaki gizli zenginliğin farkında değildi.</p>

  <p>Ertesi gün kütüphaneye tekrar gittim. Bu sefer uzunca bir süredir merak ettiğim başka bir konuyu araştırmak için yüreğim beni oraya götürmüştü. 1975 yılının yerel gazetesini alıp bir bir sayfaları çevirdim. Merak ettiğim kısım 1975 yılı gazetelerinin 24 Eylül baskısındaydı.</p>

  <p><br /></p>

  <p class="ilk_p"><i>“23 Eylül akşamüstü saat 16:10 civarında otobanda... yerel bir ulaştırma şirketine ait kamyon ile bir binek araç kafa kafaya çarpıştı... Matematik Profesörü... kafasına sert darbeler aldı ve Profesör’ün durumu kritik, aracın şoför koltuğunun yanında oturan yengesi ise bacağının kırılması suretiyle ciddi yaralandı. Kamyom şoförü kazayı küçük yaralarla atlattı, polisin yapmış olduğu soruşturma neticesinde şoförün direksiyon başında uyuyakaldığından şüpheleniliyor.”</i></p>

  <p><br /></p>

  <p class="ilk_p">Gazeteyi kapattım. Birden dul yengesinin asasının sesini duyar gibi olmuştum.</p>

  <p><br /></p>

  <p class="ilk_p">O günden sonra Profesör’ün masanın ortasına bıraktığı denklemin yazılı olduğu not kâğıdını, Kök’ün solmuş bir fotoğrafının durduğu cüzdanımdaki bilet gözünde saklayacaktım. Euler Formülü, artık benim koruyucum, bir nevi hâzinem olmuştu. Profesör’ün o an neden bu denklemi yazdığını tekrar tekrar düşünüyordum. Endişelendiği için bağırmamış ya da masaya vurmamıştı, fakat kendini bir formülle ifade ederek dul yengesiyle tartışmamıza son vermişti, üstelik bu şekilde benim yeniden o evin bakıcısı olmamı sağlamıştı. Kök’le yine eskisi gibi arkadaş olmuşlardı. Acaba başından beri bunu mu planlıyordu? Yoksa hiç öyle derin düşünmeyi gerektirmeyen, basit bir hareket miydi Profesör’ün yaptığı?</p>

  <p>Kesin olan tek şey Profesör’ün Kök’e karşı duyduğu sevgiydi. Tartışmanın sebebinin Kök olduğundan korkmuş, kendince ve bildiği tek yöntemle onu korumak istemişti. Bunca yıldan sonra hâlâ Profesör’ün çocuklara karşı duyduğu sevgiyi tarif etmekte güçlük çekerim. Onun bu duygusunun değişmez ve Euler’in formülü kadar gerçek olduğunu söyleyebilirim...</p>

  <p>Profesör’ün önceliği her zaman Kök’ün ihtiyaçlarıydı. Oğlumu izlediği zamanlar onun en keyiflendiği anlardı. Kök de Profesör’ün bu yaklaşımına minnet duyuyordu. Asla Profesör’ün ona sunduğu nezaket, sevgi ve ilgiyi gözardı etmedi, onun öğrettiklerine hep sahip çıktı ve saygı gösterdi. Kök’ün böylesi olgunluk göstermesi bana mucize gibi geliyordu. Profesör, eğer tabağındaki yemeği Kök’ünkinden biraz fazla ise hemen surat asıyor, yemek koyarken tabağında Kök’ünkinden daha çok yemek olmaması için dikkat etmemi istiyordu. Balık, biftek ya da karpuz yerken de ilk parça daima masadaki en genç insana verilmeliydi. Ödüllü sorular üzerine çalışırken bile Kök için her zaman sonsuz vakti vardı. Konu ne olursa olsun Kök’ün soru sorması hep çok hoşuna gidiyordu. Çocukların sorduğu soruların yetişkinlerin sorduklarından daha önemli olduğunu düşünürdü. Zeki sorulara zekice cevaplar verilmeliydi.</p>

  <p>Profesör, Kök’ün fiziksel durumuyla da ilgileniyordu. Kabarcıkları ve kıl dönmesini benden önce fark ederdi. Kök hep yanında olmasa da evinde bir çocuğun varlığını önemsiyor ve ona dikkat edilmesi gerektiğini çok iyi biliyordu. Bununla birlikte bulduğu şey her ne ise müdahale etmeden bunu sadece bana söylüyordu. Mutfaktayken sessizce yanıma gelip fısıldadığını şimdi bile duyar gibiyim.</p>

  <p>“Sence o kabarcık için bir şey yapmalı mıyız?” diye mırıldandı Profesör, sanki dünyanın sonuymuş gibi. “Çocukların metabolizması hızlıdır. Aniden şişebilir, lenf bezine baskı yapabilir, hatta nefes borusunu bile tıkayabilir.” Kök’ün sağlığı söz konusu olduğunda özellikle titizleniyordu.</p>

  <p>“İyi o zaman, iğneyle patlatırım,” dedim.</p>

  <p>“Ya enfeksiyon kaparsa?!”</p>

  <p>“Önce iğneyi sobada kızdırıp bakterilerden arındırırım,” dedim onu kızdırmak için. Belli etmesem de Kök’e olan ilgisi hoşuma gidiyordu.</p>

  <p>“Kesinlikle hayır! Bakterileri o şekilde öldürmezsin!” Profesör, Kök’ü doktora götürmeye ikna edinceye kadar sakinleşmedi. Asal sayılara nasıl davranıyorsa, Kök’e de öyle davranıyordu. Ona göre asal sayılar, diğer tüm doğal sayıların temeliydi; çocuklar da harcanan emeğe değer yetişkin dünyasının temeliydi.</p>

  <p>Hâlâ bazen o notu çıkarıp üzerinde çalışırım. Uyuyamadığımda, yalnız kaldığımda, artık burada olmayan arkadaşlarım hakkında düşünürken gözlerimden yaşlar suzüldüğünde... Kafamı eğip tek satıra bakarım.</p>
</body>
</html>
