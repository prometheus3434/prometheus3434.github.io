<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bolum_adi">BOLÜM 5</p>

  <p class="ilk_p">Profesör’ün matematikle ilgisi olup olmadığını bilemediğim garip bir yeteneği daha vardı; mesela bir cümlenin kelimelerini anında art arda tersinden söyleyebiliyordu. Ne zaman olduğunu hatırlamıyorum, ama Kök’ün Japonca dersi için ödev olarak tekerleme yazması gerektiği bir gündü.</p>

  <p>“Kelimeleri tersten okursak anlamsız olmaları normaldir ama bazı cümleler var ki sondan da baştan da okunsa aynı oluyor, değil mi Profesör?”</p>

  <p>“Zira bittik; seni vergi grevin eskitti bariz?” dedi Profesör.</p>

  <p>“Profesör, siz ne diyorsunuz öyle?”</p>

  <p>“Röseforp zis en zunusroyid elyö,” diye dediğimi tekrarladı Profesör.</p>

  <p>“İyi misiniz? Ne oldu?”</p>

  <p>“İyi zinisim? En udlo?” dedi bu sefer de Profesör.</p>

  <p>“Hey anne, Profesör delirdi galiba,” diyerek Kök korkuyla yanıma geldi. kök korkmakta haklıydı.</p>

  <p>“İyelmüc netsret ecniyelyös ralafak rışarak,” dedi Profesör, yine tersten fakat bu kez dertli bir yüz ifadesiyle.</p>

  <p>Bu kadar zor birşeyi nasıl yaptığını sorduğumda, kendisinin bile bunun sebebini bilmediğini anlamıştım. Ne kelimeleri oluşturan harfleri özellikle sıralıyor ne de özel bir çaba sarfediyordu, tamamen istem dışı kullandığı bu yeteneğin herkeste olduğunu sanıyordu. Durumunun sıra dışı oluşunu, “Biz kelimeyi 3 kelimeyi art arda tekrarlarken yanlış yapabiliyoruz, bunu nasıl yaparız? Sizinkisi <i>Guinness Rekorlar Kitabı</i>’na geçecek ya da o meşhur TV şovlarına çıkacak düzeyde bir beceri!” diyerek durumu ona açıklamaya çalıştım.</p>

  <p>“İsiknizis senniuG ralrokeR anıbatiK keceçeg ay ad o ruhşem VT anıralvoş ısamkıç nekereg rib ireceb,” diyerek farklı bir şekilde beni tekrar etmişti.</p>

  <p>Profesör halinden hoşnut görünmüyordu, durup dururken ağzından kelimeler ters olarak dökülüyordu. Net olan tek şey, cümleyi ve kelimeleri kafasında canlandırıp tersten okumadığıydı, kafasının içinde bir ritim vardı, mutlak iradesini sergileyip cümlenin ritmini kulağında duyunca tersten söyleme işlemi çok kolaylaşıyordu.</p>

  <p>“Bu, matematik problemi çözmek gibi bir şey. Formül insanın karşısına birden bire çıkmaz, önce formülün çevresi belli olur, yavaş yavaş netleşir. Sanırım bu söylediğim durumu biraz açıklıyor,” dedi Profesör.</p>

  <p>“Tekrar yapabilir misiniz peki?” diye sordu ödevini unutan Kök, Profesör’e hayran hayran bakıyordu.</p>

  <p>“Peki, ilk olarak Tigers kelimesini deneyelim,” dedi Profesör</p>

  <p>“Sregit.”</p>

  <p>“Peki. şimdi radyo ayar düğmesi.”</p>

  <p>“Oydar raya isemğüd.”</p>

  <p>“Tavuk sote.”</p>

  <p>“Etos kuvat.”</p>

  <p>“Dost sayılar.”</p>

  <p>“Tsod ralıyas.”</p>

  <p>“Hayvanat bahçesinde resim çizdim.”</p>

  <p>“Tanavyah edniseçhab miser midziç.”</p>

  <p>“Enatsu Yutaka.”</p>

  <p>“Ustane akatuy.’</p>

  <p>“Enatsu’yu tersten okuyunca isim kulağa daha zayıf geliyor, değil mi?”</p>

  <p>Kök ve ben tersten söylemesi için Profesör’e art arda kelimeleri sıralıyorduk. Başlangıçta Kök not alarak Profesör’ün hata yapıp yapmadığını kontrol etmek istediyse de bir iki dakikada pes edip not almayı bıraktı. Profesör herhangi bir kelimeyi önce düz, sonra tersten söyleyebiliyordu, ikisi arasında neredeyse nefes bile almıyordu.</p>

  <p>“Harika! Harikadan da öte, herkese bu yeteneğini gösterip övünmelisin Profesör! Bu kadar muhteşem bir yeteneğin vardı da niçin bize söylemedin?” diye tepinmeye başladı Kök.</p>

  <p>“Övünmek mi? Şaka yapıyorsunuz herhalde. Kök, canım bu niçin bir övünme sebebi olsun ki?” diye sordu Profesör.</p>

  <p>“Tabii ki övünmelisin Profesör! Dünyadaki herkesi şaşırtarak kendine hayran bırakırsın sen!”</p>

  <p>Profesör fısıldar gibi alçak sesle, “Teşekkür ederim,“ dedi ve Kök’ün kabarık saçını okşamak için elini onun başına koydu.</p>

  <p>“Benim yeteneğimin bu dünyada hiç kimseye faydası olamaz, kim böyle şeylerle ilgilenir ki? Ama senin ilgini çekmesine çok sevindim,” dedi.</p>

  <p>Profesör’ün bir başka yeteneği de gece olunca herkesten önce Çoban Yıldızını bulmasıydı. Dünyada bu yıldızı gökyüzünde onun kadar hızlı bulabilecek kimse yok denebilirdi. Gün batımına yakın güneş gökyüzünde hâlâ kendini gösteriyordu, sallanan iskemlesinde oturan Profesör’den. “Aa!” diye bir ses geldi. Nasılsa kendi kendine söylenmiştir diye düşünüp ilgilenmemiştim. Fakat bir kez daha aynı şekilde ses çıkardığında, bu sefer kolunu kaldırıp pencereden gökyüzünü işaret etti.</p>

  <p>“Bu ilki,” dedi.</p>

  <p>Ne demek istemişti? Neyin ilkiydi? Kime söylediği halinden tam belli olmasa da elini gösterdiği için mutfaktaki işimi bırakıp yanına koştum ve gösterdiği tarafa baktım. Fakat gösterdiği şey sadece gökyüzüydü. Matematikle ilgili bir şey olsa gerek diye içimden geçirdim, kendi kendime konuşmuş olmama rağmen sanki beni duymuş ve yanıt vermişti.</p>

  <p>“Bak işte orada,” dedi.</p>

  <p>Profesör’ün derisi buruş buruş olan işaret parmağındaki tırnağın ortasına kan oturmuştu. Gözlerimi iyice açıp gösterdiği tarafa baktım ama bulutlardan başka bir şey göremedim.</p>

  <p>“Yıldızların görünmesi için daha erken değil mi Profesör?” dedim çekinerek.</p>

  <p>“Gecenin hazırlığı başlıyor, ilk yıldız göründü.” diye yanıtladı.</p>

  <p>Kendi kendine konuşurken uykuya daldı. Gecenin ilk yıldızını göstermenin onun için nasıl bir anlam taşıdığını anlayamıyordum, belki yorgun gözlerine farklı görünüyordu, belki sadece halüsinasyondu. Normalde gözünün önünde kaç tabağın dizili olduğunu bile görmeyen Profesör’ün nasıl oluyor da çoban yıldızını görebildiğini anlayamıyordum. Sebebi ne olursa olsun buruşuk parmağıyla engin gökyüzünü işaret etmişti, başka kimse gökyüzüne böyle bir anlam yükleyemezdi.</p>

  <p>Kök’ün yaralı eli iyileşti, ama garip huysuzluğu devam ediyordu. Profesör bizimleyken her zaman nasılsa öyle davranıyor, benimle başbaşa kaldığında ise ya konuşmuyor ya da sorularıma kısa ve sert cevaplar vermekle yetiniyordu. Elindeki sargı bezinin rengi eski parlak beyazlığını yitirmişti, bir hayli kirlenmiş olması da zamanın geçtiğini gösteriyordu.</p>

  <p>“Özür dilerim,” dedim bir gün evdeyken önünde oturup. “Yanıldım oğlum. Bir an bile olsa, Profesör’ün dediğine inanmamakla çok üzücü bir şey yaptım. Bunu bana öğrettiğin için teşekkür ederim, bu konuyla ilgili ne yapabileceğimi düşüneceğim,” dedim, başımı eğerek. Beni umursamadığını düşündüm, ama Kök beni dinlemişti. Yüzünde o zamana kadar hiç görmediğim bir ifade vardı, oturuşunu düzeltip elindeki sargının düğüm yeriyle oynayarak, “Pekâlâ, seninle aramız düzelecek, ama şunu bilmelisin ki yaralandığım gün Profesör’ün beni nasıl kolladığını hiçbir zaman unutmayacağım,” dedi, elini tuttum. Gerçekten yıllar geçse de Profesör’ün Kök’ü nasıl korumaya çalıştığının bir ispatı olarak o yara izi baş parmağı ile işaret parmağı arasında kalacaktı.</p>

  <p>Bir gün çalışma odasının kitaplığını düzenlerken en alt rafta matematik kitaplarının oluşturduğu yığının arasında ezilmiş bir bisküvi kutusu buldum. Paslı kapağını açıp baktığımda küflenmiş şekerlerle karşılaşacağımı sanarken beyzbol kartlarıyla karşılaştım. Bu kartların sayısı yüzden fazlaydı, kenarı kırk santimetre civarında kare bir kutuydu bu, tek bir boşluk kalmadan öyle bir yerleştirilmişti ki kartlardan bir tanesini bile çekerken epey zorlandım. Kutunun sahibinin kim olduğunu ve onun için ne değerli bir koleksiyon olduğunu o zaman anladım. Kartlar parmak iziyle kirlenmesin, kırılmasın, deforme olmasın diye tek tek kutuya konmuştu. Oyuncuların pozisyonları anlaşılsın diye “yedek oyuncu”, “ikinci”, “soldaki” gibi terimler elle yazılmıştı ve kartlar pozisyonlara göre sıralanmıştı. Alfabetik sıraya göre dizilmişti. Böylece bir kart bile boşta kalmadan Yutaka Takımı kutu içindeki yerini almıştı. Kartlar yepyeniydi ve hangi kütüphane sistemi olursa olsun bu kadar güzel gruplanmaları kesinlikle çok zordu. Yepyeni desem de kartların üzerinde yazan tarih oldukça eskiydi ve siyah beyaz olanların sayısı oldukça fazlaydı. Yoşio Yoşida ve Minoru Maruyama’yı ben de tanıyordum fakat Gökkuşağı diye anılan Tadaşi Vakabayaşi’yi ya da Şo Kageura’yı hiç duymamıştım. Sadece Enatsu Yutakanın diğerlerine göre çok özel olduğu belliydi; kartında pozisyonu dışında adı da yazıyordu hem de kalın bir kartona yapıştırılmıştı. Bunun yanısıra diğer oyuncuların kartları gibi sıradan bir naylon muhafaza içine konmamış, deformasyona uğramaması için daha kalın bir plastik muhafaza içine konmuştu Enatsu’nun çeşitli fotoğrafları vardı. Büyük oyuncu Enatsu’nun yüzünü yakından gösteren bir fotoğraf yoktu ve tabii ki tüm fotoğraflarda Hanşin Tigers forması üzerindeydi.</p>

  <p><br /></p>

  <p><i>“15 Mayıs 1948 tarihinde Nara eyaletinde doğdu. Sol atışları, sağ tutuşlarıyla tanındı. 179 cm boyunda ve 90 kg ağırlığındadır. 1967 yılında Osaka Lisesi’nden mezun olduktan sonra Sakaşin Takımı’na birinci olarak girdi. Bir sonraki sene Büyükler Ligin’nde oynadı. Dodges Sandy Cofaks’ın olduğu dönem 382 atış yaptı, 3’ü Dünya Rekorlar Kitabı’na geçti. 1971 yılındaki Avustralya ile (Nişibune’de) olan karşılaşmada 9 kişinin oynadığı maçta 3 sayı yaptı, geri kalan 8 kişi hiç sayı yapamadı. Sol bileği güçlü ender bir oyuncudur.”</i></p>

  <p><br /></p>

  <p class="ilk_p">Kartın arkasında profili yazılıydı ve üzerine notlar alınmıştı. Bir resimde kupayı dizlerinin üstüne koymuş imza veren Enatsu, diğerinde topu tam atarken çekiliş Enatsu. Sol elini indirmiş atışı karşılamaya çalışan Enatsu. Mondo’da 2.olan Enatsu. Bütün üniformalarında numarası 28 sayısı olan Enatsu. Kartları kutuyu açtığımdaki haliyle geri koyup kapattım. Kitaplığın arkasındaki tozlu üniversite notlarının arasından başka bir deste kart daha çıktı. Kâğıtları ya da mürekkebi kıyaslanacak olursa bu kartlar da en az deminki beyzbol kartları kadar eskiydi. Uzun yıllar boyunca iple sarılıp paketlenmiş, otuz civarında kitabın arasında eğilip bükülmüş bir halde duruyorlardı. Dikkatli bakıldığında burada göze çarpan şey sayılar ile harflerdi. Tam anlamlandıramadığım geometrik şekillerin yanısıra bir de elips grafikler gözüme çarptı. Bunların Profesör’ün düştüğü notlar olduğunu anladım. Şimdikinden daha genç ve heyecanlı çizimlerdi, değişmeyen yanı ise 4 rakamı fiyonk gibi, 5 rakamı öne doğru eğikti. Bir bakıcı olarak onun eşyalarını karıştırmam kesinlikle uygunsuzdu, fakat notların üzerindeki şekillerin güzelliği beni çekmişti. Aralara çizgi bile çizmeden gelişi güzel bir şekilde sıralanmışlardı, bunların bir grup olduğunu düşünürken farklı gruplara ait olduklarını anladım. Karekök ya da sigma işaretleri sayfanın çeşitli yerlerine dağılmıştı, bazı yerler boyanmış ve boş yere harcanmışsa da göze güzel görünüyordu. Elbette benim sayfadakilerden bir şey yoktu, bilmecenin parçalarını da birleştiremezdim. Buna rağmen notlardan merak dolu bakışlarımı ayıramıyordum. Acaba bunların içinde Profesör’ün bahsettiği Artin Teoremi var mıydı? Profesör’ün usta olduğu asal sayıların bu sayfada yer aldığına hiç şüphem yoktu. Bunlar Profesör’ün 284. Matematik Ödülü’nü almasına zemin hazırlayan çalışmalardı. Kendimce bu sayfalardan anlamlar çıkarmaya çalışıyordum. Silinmiş kurşun kalem izlerinden ihtirası, üzerine çarpı atılmış sayılardan azmi, altına çizgi atılmış sayılardan sağlamanın yapıldığını ve doğru sonucun elde edildiğini görebiliyordum. Netice itibariyle sayfadan taşan bu sayılar ve denklemler bana bir dünyayı ifade ediyordu. Biraz daha dikkatli bakınca sayfaların köşesine benim de anlayabildiğim, günlük dille yazılmış kısımların olduğunu fark ettim.</p>

  <p>“Çözümün analizi ve dikkatli bir şekilde incelenmesi çok gerekli.” “Yarım açıklamak hataya sebebiyet verir.” “Yeni yaklaşım gereksizdir.” “Arasında olur mu?” “14:00 kütüphanenin önünde N ile.”</p>

  <p>Birbiri üstüne yazılmış, formüller gibi içiçe geçmişlerdi. Üstüne iğnelediği notlardan da sayıca fazla görünüyorlardı. Daha o zamanlar tanımadığım Profesör, sonuçları bulmak için demek bu kadar uğraşmıştı. Öğleden sonra ikide kütüphanenin önünde acaba ne olmuştu? “N” kimdi? Söz konusu buluşmanın Profesör’e mutluluk vermiş olmasını yürekten diledim. Sayfayı yavaşça okşadım, Profesör’ün yazdığı formüllere dokununca onları âdeta hissetmiştim. Formüller birbirini izliyordu, teker teker hepsini takip ederek sayfalarda ilerledim. Sahne gözümün önünden silinmişti, ışık yoktu, sanki sesin de gelemeyeceği kadar derinlere inmiştim, fakat korkmuyordum da. Profesör’ün gösterdiği yoldan ilerleyerek, ilahi doğru sonuca gideceğimi bildiğim için korkmuyordum. Benim durduğum yerin sıra dışı bir derinlikle çevrelendiğini hissettim ve şaşkınlık içindeydim. Oraya varmak için sayıları takip etmekten başka bir yol yoktu. Burada kelimeler anlamsızdı ve nihai derinlikle karşılaşmıştım, doruklar çok uzaktaydı. Emin olduğum tek şey Profesör’ün peşi sıra ilerledikçe gerçeğe yaklaştığımdı. Son cildin son sayfasına geldim. Garip bir şekilde çözüm yarıda kesilip karanlıkta kalakaldım, biraz daha ilerleyebilseydim parmakla işaret ettiği yere varmış olacaktım ki: “Pardon ama sen orada ne yapıyorsun? Profesör’ün sesi lavabo tarafından geliyordu... Meşgul görünüyorsun?” dedi Kök.</p>

  <p>“Şeyyy... Evet, ne vardı?” dedim kekeleyerek, elimde ne varsa oracığa bırakıp becerebildiğim kadar neşeli bir şekilde.</p>

  <p><br /></p>

  <p class="ilk_p">Mayıs ayında maaş günü, Şinkami maçına üç kişilik bilet aldım. 2 Haziran’daki bu karşılaşma Hiroşima’yla yapılacaktı. Bizim oturduğumuz semtte Tigers kalacaktı ve bu şans da yılda iki defadan fazla karşımıza çıkmazdı. O zamana kadar Kök’ü hiç maça götürmemiştim. Biraz düşününce anneannesi sağken bir kere hayvanat bahçesine gittiğini ve bunun dışında onu sinemaya ya da müzeye bile götürmediğimi fark ettim. Açıkçası onun doğumundan itibaren hep geçim derdiyle uğraştım, anne oğul birlikte güzel vakit geçirebileceğimiz bir zaman yaratmayı tamamen unutmuştum. Bisküvi kutusundaki beyzbol kartlarını bulduğum anda içimden Kök’ü ve Profesör’ü maça götürmeyi dilemiştim. Ağır sağlık sorunları yaşayan, sayılar dünyasında araştırma yapan yaşlı bir adam ile kendini bildi bileli işten eve dönecek annesini bekleyen bir çocuğa bir gün olsun beyzbol seyretme zevkini tattırmak hiç fena olmazdı. Doğrusunu söylemek gerekirse tribünlerden üç kişilik yer satın almak da hiç kolay değildi, üstelik Kök’ün hastane masrafları da bir süredir bütçemizi zorluyordu. Fakat para sonradan nasıl olsa kazanılabilirdi, önemli olan yaşlı adamla bir çocuğun beraber beyzbol maçı seyretmesi için fırsat yaratmaktı; belki de artık fazla zaman yoktu. Her şeyden ötesi, kartlar üzerine kurduğu hayaller vardı Profesörün. Oyuncuların üniforması üstlerinde nasıl koşturduğunu, terlediğini, vuruş aşamalarını izlemelerini sağlamak hiç şüphesiz bir bakıcının görev alanının dışına çıkıyordu. Kök’ün tepkisi hiç de beklediğim gibi olmamıştı, sebep Enatsu değildi üstelik.</p>

  <p>“Gitmek istemeyecek bence...” diye bastırdı Kök. “Profesör kalabalık yerlerden hoşlanmıyor...” dedi.</p>

  <p>Aslında Kök’ün tespiti doğruydu. Profesör saçlarını kestirmek için berbere götürdüğümde bile ne çok zorluk çekmişti, üstelik beyzbol tribününde Profesör’ün sevdiği sessizlikten eser yoktu.</p>

  <p>“Böyle bir söz nasıl verebilir? Profesör’ü böyle bir şey için hazırlayamayız ki... dedi Kök. Profesör söz konusuysa mücadele etmekten çekinmiyordu, “Onu ruhen bu organizasyona hazırlamak... yani...”</p>

  <p>“Profesör hangi konu olursa olsun farklı şeyler işitince şoka giriyor çünkü önceden tasarladığı şeyler zaten hafızasından silinmiş oluyor,” dedim.</p>

  <p>“Her gün bizim onun bu şaşkınlığıyla kaç defa karşı karşıya kaldığımızı düşünsene anne, birden böyle bir teklif yapılırsa heyecandan ölebilir,” dedi Kök.</p>

  <p>“Hımm galiba öyle, peki biletleri üstüne iğnelemeye ne dersin?” diye sordum.</p>

  <p>“Bu yöntemin pek etkili olacağını sanmam,” dedi kök kafasını hayır anlamında iki yana sallayarak. “Anne sen hiç o notların faydasının olduğunu gördün mü?”</p>

  <p>“Evet, hem de her gün, kol ağzındaki nota bakıp çizdiği resmi beni tanımak için kullanıyor.”</p>

  <p>“Evet galiba... Matematiği çok iyi de, çizimi biraz kötü.”</p>

  <p>Profesör’ü ucu açmaktan küçülmüş kurşun kalemle notlarını yazıp üstüne iliştirdiğini gördüğümde hep ağlamaklı oluyorum...” dedi Kök.</p>

  <p>“Neden peki?”</p>

  <p>“Neden mi? Tek başına didinip duruyor çünkü...” diye cevapladı Kök, sanki özellikle bu soruyu cevaplamayı bekliyormuş gibi. Ben de hiç karşı çıkmadan başımı sallayarak onu onayladım.</p>

  <p>“Ayrıca bir problem daha var anne,” dedi Kök, bu sefer de ses tonunu değiştirmiş işaret parmağını kaldırmıştı, “Profesör’ün bildiği oyuncuların hepsi geçmişte kaldı, yaşlandıkları için oyundan çekildi, emekli oldular.”</p>

  <p>Kök’ün saydığı sebeplerin ardı arkası kesilmiyordu, “Beyzbol kartlarını biriktirdiği zamanlardaki oyuncular yoksa eğer, Profesör kime tezahürat edecek? Maça gittiğine pişman bile olabilir, kaldı ki takımın forma dizaynı bile değişti. Ayrıca beyzbol sahası matematiğin dünyası kadar sessiz ve sakin değil, sarhoşlar olabilir, kavga bile çıkabilir,” derken Kök aslında endişelenmekte haklıydı.</p>

  <p>“Tamam, anladım, senin endişene katılıyorum fakat üç kişilik bilet aldım yavrum, bak seninki de burada. Neyse şimdilik Profesör’ün biletini unut, sen bu maçı izlemek istemez misin onu söyle.” dedim. Deminden beri başı önde, vesveseli bir halde söylenip duran Kök’ün nihayet keyfi yerine gelmişti, sevinçli oluğu her halinden belliydi, etrafımda dönüp duruyordu.</p>

  <p>“Evet seyretmek istiyorum, mutlaka gideceğim!” Kök etrafımda uzunca koştu ve en sonunda da boynuma sarılıp, “Teşekkür ederim anne!” dedi.</p>

  <p><br /></p>

  <p class="ilk_p">Merakla beklediğimiz 2 Haziran günü hava şansımıza açık ve güneşliydi. Kök, Profesör ve ben 16:50 otobüsüne binip maçın oynanacağı semte hareket ettik. Havanın kararmasına daha vakit vardı. Otobüsün içinde bizim gibi beyzbol maçına giden bir kaç kişi daha vardı. Kök arkadaşından ödünç aldığı megafon elinde, Tigers kasketi de başında yetişkin bir edayla bana biletleri yanıma alıp almadığımı sordu. Bir elimde sandviç diğer elimde çay termosu olmasına rağmen, sonradan Kök’ün diline düşmemek için hemen elimi cebime attım ve biletlerin koyduğum yerde olup olmadıklarını kontrol ettim, sorun yoktu. Profesör her zamanki gibi görünüyordu, üstüne birçok not iliştirilmiş olan ceketini ve derisi eskimiş ayakkabılarını giymişti yine, cebindeki kurşun kalemi bile yerindeydi. Otobüs maç alanının önündeki otobüs durağına varana kadar Profesör berbere gittiğimiz zamanki gibi koltuğun kollarına sıkı sıkı tutunmuş, sanki kendini koltuğa zincirlemişti. Maç izlemeye gideceğimizi Profesör’e özellikle otobüse binmeden tam seksen dakika önce yani saat 15:30’da söyledim. O zaman Kök de okuldan yeni dönmüştü, ikimiz de mümkün olduğunca bu aktiviteyi doğal bir hava içinde anlatmaya çalıştık. Başlangıçta ne anlattığımızı anlamamış gibiydi. Beni en çok hayrete düşürense, Profesör’ün parasını ödeyip bilet aldıktan sonra maçın izlenebileceğini bilmemesiydi. Fakat biraz düşünüp maçları radyodan dinlemeye bile daha yeni başladığını göz önünde bulundurunca bunu normal karşılamaya çalıştım. Ona göre beyzbol maçı gazetelerde haberleri okunabilen ve oyuncularının çeşit çeşit kartları biriktirilen bir şeydi. Konuyu ona açtığımızda ilk olarak, “Benim maça gelmemi mi istiyorsunuz?” diye sordu.</p>

  <p>“Evet, beraber gitsek nasıl olur diye düşünmüştüm....” şeklinde bir açıklama yapmaya çalıştım.</p>

  <p>“Demek beyzbol sahasına gideceğiz? Hem de otobüse binip öyle mi?” Düşüncelere dalmak Profesör’ün en iyi yaptığı şeylerdendi, fakat ona müdahale etmesek korkarım maçın bitiş saatine kadar düşünmeye devam edebilirdi. “Enatsu’yu görecek miyim?” diye sordu.</p>

  <p>Giderayak sorun olmasından korktuğumuz bir taraftan soru gelmişti ki karar verdiğimiz gibi Kök sözü aldı, “Maalesef Enatsu bundan önceki maçta Koşien’de Giants’a karşı oynadığından bu maçta oynayamayacak, onun olmadığı bir maça gideceğimiz için özür dileriz,” diyerek durumu ufak bir yalanla açıklayıverdi.</p>

  <p>“Senin özür dilemene gerek yok bu konuda, tabii yazık oldu... Geçen seferki maçta Enatsu yendi mi peki?” diye sordu Profesör.</p>

  <p>“Evet, tabii ki yendi. Böylece yedinci sezonun son maçını da kazanmış oldu,” dedi Kök.</p>

  <p>1992 yılından beri, Enatsu sahalardan ayrıldıktan sonra 28 numaralı formayı Yoşihiro Nakada giyiyordu fakat önceki maçta omzu sakatlanmış, bu nedenle bu maça çıkmayacaktı. Gideceğimiz maçta 28 numaralı formanın sahaya çıkmaması bizim için iyiye mi yoksa kötüye mi işaretti, karar vermek zordu. Zira Nakada atıcı olmasaydı Profesör’ü kandırmak mümkün olabilirdi. Enatsu’yu oyunda hiç görmemiş olduğu için atıcı formasını da tanıması icap ederdi. Fakat eğer Nakada küme çıkacak hale gelseydi elbette Profesör’ü aksine inandırmak mümkün olamazdı, öyle bir durumda Profesör’ün ne kadar şaşıracağını düşünmek bile istemiyordum. Nakada, Enatsu’nun tersine sağ atışçıydı ve bu bu durum onu inandırmamızı zorlaştırıyordu. Dolayısıyla aslında numaranın hiç oyuna girmemiş olması bizim şansımız olacak ve olası bir tehlikeyi ortadan kaldıracaktı.</p>

  <p>Kök’ün, “Lütfen beraber gidelim, siz gelirseniz daha eğlenceli olacak!” diye ısrar etmesini de –kararlaştırdığımız gibi– devreye sokunca nihayet Profesör ikna olmuştu.</p>

  <p>Otobüsten inince Profesör’ün yapıştığı koltuğun kollarının yerini Kök’ün eli almıştı. Ne koşu parkından geçerken ne de kalabalık taş yoldan ilerlerken konuştular. Profesör günlük hayatında hiç yer almayan bir yerde bulunmanın şaşkınlığını. Kök ise Tigers’ı sahada görecek ve karşılaşmayı izleyecek olmanın verdiği mutluluğu yaşıyordu. İkisi de kelimeleri bir kenara bırakmış çevreye merak dolu gözlerle bakıyorlardı.</p>

  <p>“Herşey yolunda mı?” diye sorduğumda Profesör sessizce evet anlamında başını sallayıp istem dışı Kök’ün elini daha da sıkmıştı. Özel kapalı salona gitmek için merdivenleri çıktığımızda hepimiz aynı anda sevinç çığlıkları attık. Nasıl olduğunu anlayamadık fakat görüş alanımızda artık zarif, henüz üzerinde hiç ayak izi olmayan bir saha ve onu çevreleyen beyaz çizgiler vardı. Güzel ve özenle biçilmiş çimenler sahayı kaplıyordu. Kararmaya başlayan gökyüzü ellerimizi uzatsak değebilecekmişiz gibiydi. Tam bu sırada bizim içeriye girip yerleşmemizi bekliyormuş gibi sahanın aydınlatmaları yandı, ışıklar yanınca sanki sahanın ortasına uzay gemisi iniyor gibiydi. Aslında Profesör’ün 2 Haziranda, Hiroşima’da seyrettiğimiz bu maçtan memnun ayrıldığı bile söylenebilirdi. Sonraki yıl Kök ile ben o gün hakkında konuşurken ikimiz de onun beyzbolu sevip sevmediğinden hâlâ emin olamayacaktık. Hatta sadece o kadar yol gidip yorulduğunu düşünecek, neredeyse onu ısrarla maça götürdüğümüz için pişmanlık bile duyacaktık. Fakat yine de üçümüzün birlikte geçirdiği o anların coşkusu hiç solmayacak, dahası birlikte geçirdiğimiz her an içimizi daha çok ısıtacaktı. Oturduğumuz koltuklar kırık, sırtımızı dayadığımız yer rahatsızlık vericiydi. İçeri girdiğimizden beri tezahürat edip duran erkeklerin olduğu, yumurtalı sandviç kokusunun yoğun hissedildiği grupların ortasında sahaya pist havası veren bir alan vardı; enine kesik lambalarla aydınlatılıyordu. Bütün bunları düşününce içimi o günkü birlikteliğimize dair bir özlem kaplıyor, hatta beyzbol maçının hatıraları hakkında konuşurken hep yanımda Profesör varmış gibi hissediyorum.</p>

  <p>Maçta en çok hoşumuza giden Profesör’ün meyve suyu satan kıza seslenişiydi. İkinci yarı bitmiş, Kök evde hazırladığım sandviçlerden kendi payına düşenlerin hepsini yemiş, meyve suyu içmek istediğini söylemişti. Meyve suyu satan kızı çağırmak için el işareti yaptığımda Profesör, “Olmaz öyle,” dedi.</p>

  <p>“Neden ne oldu ki?” diye sorduğumda ise susmuş beni cevapsız bırakmıştı.</p>

  <p>Bir dahaki sefere yoldan geçmekte olan çerezci kıza tekrar işaret göndermeye çalışınca yine, “Olmaz,” dedi. Son derece sert ve kararlı bir ses tonuyla hareketimi tasvip etmediğini gösterdi. Öyle ki Kök’e zararlı diye meyve suyu içirmek istemediğini düşündüm. “Evden getirdiğimiz çayı iç,” dedi.</p>

  <p>“O çayı sevmiyorum, boğazımı yakıyor,” dedi Kök.</p>

  <p>“Hımm peki o zaman süt alacağım,” dedi Profesör.</p>

  <p>“Ama ben bebek değilim, ayrıca beyzbol maçında süt satılmıyor ki! Kocaman bir bardak meyve suyunu kafaya dikmek de beyzbol maçlarının bir kuralı değil mi sanki?” Kök’ün meyve suyu içmek için kendine göre bir çok gerekçesi vardı. Çaresiz ben Profesör’e dönüp, “Sadece bir bardak içmesine izin veremez misiniz?” diye ricada bulundum.</p>

  <p>Profesör ciddiyetini hiç bozmadan kulağıma eğilip fısıldadı, “Eğer meyve suyu alacaksan şurdaki kızdan alalım.” Sahanın karşı tarafındaki oturma grupları arasında işaret ettiği yerde merdivenleri çıkan bir kız daha vardı.</p>

  <p>“Niçin ama? Kimden alırsak alalım meyve suyu aynı!” diye itiraz ettim.</p>

  <p>Ne kadar sorduysam da bir cevap alamadım ve bu ısrarının sebebini anlayamadım, ama sonunda boğazı kuruduğu için sabırsızlanan Kök’e nihayet bir açıklama yapmıştı en azından.</p>

  <p>“Oradaki kız, bu kızların en güzeli gibi görünüyor,” dedi Profesör.</p>

  <p>Profesör’ün teşhisi hiç de yanlış değildi, dikkatli bakınca o kızın içlerinde en güzel yüze sahip olduğu belli oluyordu. Kızı geçerken yakalayıp meyve suyu alabileceğimiz uygun zamanı kaçırmamak için maçtan ziyade kızın olduğu tarafa dikkat kesildik, öyle ki Tigers’ın üçüncü devrede dört atış yapıp sayı almasına bile konsantre olamamıştık. Sonunda önümüzdeki sıraya gelince Profesör, “Hey!” diye seslendi ve Kök için meyve suyu satın aldı. Profesör’ün bozuk para arayan elleri titriyordu, üstündeki kıyafetin her yerine notlar asılıydı, ne yazık ki kız gülümsememişti. Kök alt tarafı bir meyve suyu almak için neden bu kadar telaş ettiğimiz konusunda şikâyet ediyordu ki kız tekrar yaklaştığında Profesör kimse bir şey istememiş olmasına rağmen patlamış mısır, dondurma ve iki bardak meyve suyu alınca Kök’ün de keyfi yerine gelmişti</p>

  <p>Değişik yönlerinin olmasına rağmen Profesör bir matematikçiydi. Maçı izlemek için oturma gruplarına yerleşmeye çalışırken ilk olarak. “Sahanın her bir kenarı 27,43 metre,” dedi. Birden, koltuk numarasının 714, Kök’ün koltuk numarasının ise 715 olduğunu fark etti. Oturmayı unutup sayılar üzerine konuşmaya başladı. Babe Ruth 1935’te 714 sayı vuruşu yaptı. 8 Nisan 1974’te Hank Aaron o rekoru kırdı ve Dodgers’a 715 sayı vuruşu kazandırdı. 714 ve 715’in çarpımının sonucu ilk 7 asal sayının çarpımına eşittir. 714 x 715 = 2 x 3 x 5 x 7 x 11 x 13 x 17 = 510.510’dur. 714’ün asal çarpanlarının toplamı 715’in asal çarpanlarının toplamına eşit</p>

  <p>714 = 2 x 3 x 7 x 17</p>

  <p>715 = 5 x 11 x 13</p>

  <p>2 + 3 + 7 + 17 = 5 + 11 +13 = 29</p>

  <p>“Böyle karakteristik özelliği olan iki tam sayı örneği ilginçtir ve çok nadiren rastlanılır. 20.000’e kadar bu şekilde sadece 26 çift vardır. Bunlara Ruth–Aaron çifti denir. Asal sayılar gibi bu çiftler de büyüdükçe daha da nadir hale geliyorlar. En küçük çift 5 ve 6’dır, bu sayıların sonsuz olup olmadığı şüphelidir,” dedi. “Daha da önemlisi benim 714’te, senin 715’te oturmam; tam tersi değil. Eskileri rekoru her zaman bir yenisiyle kırar. Dünyanın işleyişi bu şekilde, değil mi?”</p>

  <p>“Evet, mükemmel Profesör! İşte Tsuyoşi Sinjo orada!” diye haykırdı Kök, her zaman dikkatlice dinlerdi, fakat bu sefer koltuk numarasına pek de ilgi göstermemişti.</p>

  <p>Profesör maç boyunca sayılar hakkında konuştu, bu, gergin olduğu zaman kendini korumak için başvurduğu bir yoldu. Çevrenin gürültüsünü bastırmak istercesine ses tonunu gittikçe yükselterek konuşuyordu, sesi seyircilerin sesi arasında bile duyulabiliyordu.</p>

  <p>Başlangıç vuruşu yapacağı anons edilen Nakagomi, tribünlerden gelen haykırışlarla selamlanmıştı. Profesör tümseğin yüksekliğinin 25,4 santim olduğunu tespit etti. Bu arada Hiroşima vuruş için yerini alan yedinci oyuncunun sol elini kullandığını da fark etti.</p>

  <p>“Sol elini kullanan vuruşçulara karşı sol elini kullanan atıcılar yüzde 0,2568’lik bir kümülatif üstünlüğe sahip. Sağ elini kullanan vurucuların sağ elini kullanan atıcılara karşı üstünlüğü yüzde 0,2649 kadar.” Hiroşima takımındaki Nişida top çaldığında kalabalık ıslık çaldı. Devam etti Profesör, “Atıcının topu elinden çıkarması 0,8 saniye, tutucuya ulaşması ise 0,6 saniye. Tutucunun onu ikinci kaleye atması tam 2 saniye. Bu durumda, koşucunun birinci kaleden ikinci kaleye 24 metreyi koşması için 3,4 saniyesi var. Bu da saniyede 7 metre, saatte 25,2 kilometre demektir.”</p>

  <p>Neyse ki onun bu yorumlan herhangi bir probleme sebep olmadı; solumuzdaki insanlar kibarca ilgilenmediklerini gösterse de sağımızdaki bir adam duyduklarından çok memnundu, Profesör’ü sakinleştirmemize bile yardımcı oldu.</p>

  <p>Adam, “Siz bu spikerden daha çok şey biliyor gibisiniz; sizden müthiş bir maç yorumcusu olurdu,” dedi, “Tigers’ın hangi durumda penaltı hakkı alabileceğini neden anlatmıyorsunuz?” diye sordu.</p>

  <p>Bu adam, Profesör’ün her söylediğini anladığından şüphelensem de, onu dikkatlice dinliyordu. Profesör’ün matematik bilgisi adamla konuştuğu esnada mantık oyununa dönüştüğünden değil, maç boyunca fıstıklarını bizimle paylaştığı için de adama minnet duyuyordum.</p>

  <p>Tigers, Wada ile Kuji’nin vuruşlarıyla, 5 atışta liderliğini korudu. hava kararınca serinlemişti, bunun için Kök’e montunu giydirdim ve Profesör dizlerine örtsün diye battaniyesini uzattım. Kök’ün ellerini ıslak mendille siliyordum, onlar için durmadan uğraşıyordum, iyiden iyiye korumacı biri haline gelmiştim. Kök neşe içinde megafondan bağırıyor, Profesör ise bir taraftan tek eliyle sandviçini yemeye diğer taraftan da işlevsizce alkışlamaya çalışıyordu.</p>

  <p>Profesör artık oyunu takip edebiliyordu, topun yönüne bakarak bile mutlu oluyor, alnını kırıştırdığında yorum yapmaya çalıştığı anlaşılıyordu. Bazen ya önde oturanların yediklerine gözü takılıyor ya da kararan gökyüzüne doğru kafasını kaldırıp aya bakıyordu.</p>

  <p>Hanşin taraftarları, tribünleri üçüncü sıradan itibaren doldurmuştu. Alan tamamen sarı renklere bürünmüş, Tigers için tezahürat ediliyordu. Hiroşima taraftarları ise cevap vermek istemesine rağmen Nakagomi hırpalandıkça ses çıkaramaz olmuştu. Nakagomi’nin tek bir atışıyla daha önce hayatımda duymadığım büyük bir tezahürat başladı. Yankılanan ses bütün sahayı kucakladı. Düşündüğü sırada konsantrasyonu bozulan Profesör bile kızmadı (kızsa bile belli etmedi), geri dursa da sevinenlerden biri olduğunu hissettirebiliyordu.</p>

  <p>Oradaki herkesten daha marjinal, sevincini sergileyen takımının formasını giyen yirmi yaşlarında bir genç vardı, formanın üstüne geleneksel bir Japon kıyafeti geçirmişti, belinden de radyosu sarkıyordu. Çocuk Hiroşima atağa geçtiği zaman sol taraftaki tümseğe gözlerini dikip kalabalığa kendini gösteriyor, yerinde otururken de oyuncuların adını sayıyordu. Ses tonunu duruma göre ayarlamaya çalışıyor ve azıcık yaklaşabilmek için kendini tellere atıyordu. Taraftarlar karşı tarafın oyuncuları aleyhinde bağırmıyordu, nefeslerini boşa harcamadan tek bir ağızdan “Kameyama!” diye bağırıyorlardı. Kameyama zamanlamaya göre vuruş yapsa da koşmaya yetişemeyeceğini düşününce oyuncunun arkasında oturanlar onu teselli etmek için sırtını sıvazlıyordu. Vuruşun ardından peşinden koşan diğer oyuncu kara bir nokta gibi görünürken Kameyama’nın lambalara doğru uçurduğu top büyük sevince yol açtı. Bu sefer aynı genç nefesini tutmayı bıraktı ve bağırmaya başladı, arada bir eliyle saçını geriye atıyor bir taraftan da avazı çıktığı kadar Kameyama diye batırıyordu.</p>

  <p>Onu izledikçe, Kameyama vuruşu alırsa ne olacağını daha da merak ediyorduk. Genç adam uzunca bir süre bağırdı, ciğerlerini boşalttıktan sonra da kendini tellere attı. Bir sonraki oyuncu Pariorek’ti. Profesör’ün hali nispeten daha sakin görünüyordu.</p>

  <p>Profesör koleksiyonunu yaptığı beyzbol kartlarının üstündeki oyuncuların maçta yer almamasına pek de bozulmuş görünmüyordu. Ayrıca kafası tamamen ona anlatmış olduğum beyzbol kurallarıyla ve bu kuralların nasıl uygulandığıyla meşgul olduğu için kesinlikle oyuncuların isimleriyle uğraşacak durumda değildi.</p>

  <p>“O küçük poşette ne var acaba?” diye Kök’e sordu.</p>

  <p>“Reçine var,” dedi Kök, “sahada kaymayı önlemek için kullanılır.”</p>

  <p>“Peki, bu top yakalayıcı niçin sahada koşup duruyor?”</p>

  <p>“Topu karşılamak için, top atıldığı gibi takip etmeye başlar.”</p>

  <p>“Peki, şu oturaklarda insanlar bir kişi etrafında toplanmış gibi ama...”</p>

  <p>“Hayır, öyle değil. O adam yabancı oyuncular için çevirmen.”</p>

  <p>Profesör, soruları oldukça Kök’e dönüyor ve bir bir sıralıyordu. Profesör saatte 150 km giden bir vuruşun kinetik enerjisini ya da topun ısısıyla gidebileceği mesafe arasındaki ilişkiyi açıklayabiliyordu, fakat reçine torbalarının ne olduğunu bilmiyordu. Hiç boş durmadan mutlaka birşeylerle ilgileniyordu. Kâh sayıları telaffuz ediyor, kâh Kök’e sorular soruyor, kâh satıcı kızdan bişeyler satın alıyor, kâh fıstık yiyordu. Fakat ben biliyordum, gözleri orada olmayan 28 numarayı sürekli arıyordu.</p>

  <p>Maçın temposu artıp Tigers 6–0 öne geçtiğinde heyecan da iyice arttı. Kendi takımları kazanıyor olsa da Tigers’ın taraftarları arasında tansiyon her vuruşla artmaya devam ediyordu. Seven sevmeyen herkes Nakagomi’ye odaklanmıştı.</p>

  <p>Dokuzuncu devreden sonra, tribünlerde oturduğu yerden kalkıp Nakagomi’ye seslenenler vardı. Tezahürat yapan birine cevap veren tek kişi Profesör oldu. “Vuruşun başarılı olma olasılığı %18,” dedi yüksek sesle.</p>

  <p>Hiroşima esas vuruşu yedek oyuncuya yaptırdı, adını bile duymadığımız bir oyuncuydu. Bir kişi bile bu vuruşa önem vermiyordu. Nakagomi ilk atışını yaptı, top yükseldi. Profesör’ün eski üniversite notlarında gördüğüm gibi bir yay çizdi. Top aydan daha beyaz, yıldızdan daha güzel görünüyordu gökyüzünde ve durmadan süzülüyordu. Herkes kafasını kaldırmış topa kilitlenmişti. Top düşüşe geçtiğinde bu atışın önemli bir atış olduğunu anlamıştım. Hiç durmadan, daha da hızlanarak rüzgârı kesip uzun yolculuğunu bitirmek üzereyken bir yerden bir ses duyuldu. “Dikkat!” İşittiğimiz Profesör’ün sesiydi. Vurulan top ayaklarımızın dibinde yere çarpıp zıplayarak arkaya uçtu. Profesör, Kök’ü koruma güdüsüyle üzerine kapanmıştı, bu zavallı naif yavrucağa bir daha zarar gelmesine kesinlikle izin vermeyeceğini gösteriyordu. Top zıplayıp üstlerinden geçtikten sonra Profesör ve Kök kalakaldılar. Kök bir an önce durumdan kurtulmaya çalışsa da Profesör üzerine kapanmışken bu pek mümkün olmuyordu.</p>

  <p>“Top düşmüş bile olsa dikkatli olmaya devam etmeliyiz,” dedi Profesör.</p>

  <p>“Ama artık geçti Profesör,” diye onu rahatlatmaya çalıştım.</p>

  <p>Profesör’ün avuçlarından dökülen fıstıklar yere saçılmıştı.</p>

  <p>“Bir beyzbol topunun ağırlığı 141,7 gram fakat 15 metreden düşerse 12,1 kilogramlık bir demire eş... Yani etkisi yüzde 85,39 daha fazla olur,” diye mırıldanırken Profesör oğlumu kollarının altına almıştı ve oturdukları 714 ve 715 numaralı koltukların üstüne kapanmıştı. Oğlum ve Profesör kimsenin kıramayacağı bir bağla birbirlerine bağlıydı.</p>

  <p>Biz daha ne olduğunu anlayamadan seyirciler doğru noktaya düşen ikinci atışı için haykırıyordu. Genç adam son bir kez kendini tellere atarak, “Kameyama!” diye bağırdı.</p>
</body>
</html>
