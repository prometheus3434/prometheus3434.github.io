<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bolum_adi">BOLÜM 4</p>

  <p class="ilk_p">Profesör’ün dünyada en çok sevdiği şey galiba asal sayılardı. Asal sayıların varlığından elbette daha önce de haberim vardı, ama bir kere bile bir sayının bu kadar güçlü duygularla sevilebileceğini hiç aklıma getirmemiştim. Hedefimiz ne kadar çılgın olursa olsun, onunki sanki ileri boyutta bir aşktı; tek taraflı karşılıksız bir aşk, sevdiğini asla unutmadan, zaman içinde ona duyduğu alakayı hiç kaybetmeden diz çökmüş ve sanki onun yanı başından hiç ayrılmayacakcasına duyulan bir aşktı. Profesör’ün bize gerek yemek masasında gerekse çalışma masasında dönüp dolaşıp anlattığı şey yine asal sayılardı. Sayının 1 ve kendinden başka bir sayıya bölünmemesinin Profesör’e neden çekici geldiğine işe yeni başladığım günlerde anlam verememiştim. Fakat Profesör’ün asal sayılar üzerine söyledikleri, bu konudaki duruşu, inancı yavaş yavaş bizim hayatımızda da asal sayıları merak uyandıran bir unsur haline getirmişti. Âdeta asal sayıların dokunulabilir, hissedilebilir olduğunu düşünmeye başlamıştık. Karamel denince nasıl insanın ağzına birden karamel tadı gelirse Profesör’ün ağzından “asal sayı” çıktığı zaman, benzer şeyler hissediyor ve Kök’le gözgöze gelip birbirimize muzip bakışlar atıyorduk.</p>

  <p>Üçümüz için de akşam yemeği büyük önem taşıyordu. Çünkü akşam saatlerinde hem Profesör’ün sabah kapıda beni karşıladığı saatlerdeki çekingenliği azalmış oluyor, hem de Kök’ün gelmesiyle sakin günümüz renkleniyor ve yemek masasındaki yerlerimizi alıyorduk. Bu sebeplerdir ki Profesör ne zaman aklıma gelse akşam güneşinin yüzüne vurduğu sureti gözümde canlanır.</p>

  <p>Profesör asal sayılar hakkında defalarca aynı şeyleri söylüyordu. Fakat, birbirimize söz verdiğimiz için ne ben ne de Kök, “Bunu önceden de söylemiştiniz,” demiyorduk. Asla söylemeyeceğimiz bir diğer konu ise Enatsu hakkındaki gerçeklerdi. Aynı hikâyeyi defalarca duymaktan sıkılsak bile her zaman can kulağıyla onu dinleyecektik. Bizleri sanki birer matematikçiymişiz gibi karşısına alan Profesör’ün gayretine benim de Kök’ün de itibar etmesi gerekiyordu. Fakat aslında esas korktuğumuz şey Profesör’ün kafasının karışmasıydı. Kafasının karışması Profesör için tam anlamıyla bir üzüntü kaynağıydı. Biz sustuğumuz sürece Profesör hayatında neyi kaybetmiş olduğunun farkına varmadan kendi dünyasında yaşamayı sürdürebilecekti, kaybettiği hafızasının farkında olmaması bir şey kaybetmediğini düşünmesiyle eşdeğerdi. Bu sebeple kaybettiklerinin farkına varmasını istemezdik ve aynı şeyleri duymaktan bıksak da sessiz kalırdık.</p>

  <p>Aslında gerçek, o matematiksel açıklamalar yaparken bizim asla sıkılmadığımızdı. Her zaman konu dönüp dolaşıp asal sayılara gelirdi; asal sayıların sonsuzluğu, asal sayılar üzerine geliştirilmiş bir formül ya da Mersenne asalları... Asal sayıları bildiğinizi sanar ama hiçbir şey anlayamazdınız. Bu fark havadaki ya da onun sesindeki bir değişim gibiydi.</p>

  <p>Asal sayılarla nerede karşılaşacağınızı bilememeniz, onlan gizemli kılan şeydi. Sayı dizisi içinde bulundukları yerdelerdi. 0’dan uzaklaştıkça bulması zorlaşıyordu ve bir sonrakinin nerede olduğunu öngörecek ne bir teori ne de bir kural vardı. Profesör güzel bir kızın peşinden umutsuzca koşan çapkın bir adam gibi uğraşıp didiniyordu.</p>

  <p>“Haydi, şimdi 100 sayısına kadar olan asal sayıları sırasıyla yazalım.” dedi Profesör. Kök tahta kalemiyle beyaz tahtaya asal sayıları yan yana yazdı.</p>

  <p>2, 3, 5, 7, 11, 13, 17, 19, 23, 29, 31, 37, 41, 43, 47, 53, 59, 61, 67, 71, 73, 79, 83, 89, 97</p>

  <p>Ne zaman, nasıl olursa olsun Profesör’ün sayıları kolayca buluyor olması benim için oldukça enteresandı. Mikrodalga fırının düğmesine basmayı bile beceremeyen, istemdışı titreyen bu yaşlı parmakların nasıl olup da sonsuz olan bu sayıları bir düzene koyabilmesi bana gizemli geliyordu. Profesör’ün 4B kalemle yazdığı sayıların biçimlerini de seviyordum. Mesela 4 sayısı hafif yuvarlak ve aceleyle fiyonk atılmış bir kurdeleyi, 5 ise sanki öne dolanmış bir ilmeği andırıyordu. Düzgün yazıldıklarını söylemek çok zordu ama ikisinin de kendine has özellikleri vardı. Hayatında sayılara karşı büyüttüğü duygular sanki bu sayıların biçimlerine de yansımıştı.</p>

  <p>Eee, ne düşünüyorsunuz?” diye sordu Profesör. Her zaman bir giriş cümlesiyle başlamak Profesör’ün tarzıydı, “Herkes kendi gördüğünü söylesin!”</p>

  <p>Genelde cevabı ilk veren kök olurdu, “Bunlardan sadece 2 sayısı çift.” Neden kök sayıları bulmakta daha ustaydı acaba?</p>

  <p>“Gerçekten öyle, asal sayıların içinde sadece 2 çift sayıdır, ama 1 sayısı asal sayıların ilki olarak sonsuz asal sayıların hepsini kendine çeker.”</p>

  <p>“1 sayısı çokmu yalnızmış?” diye sordu Kök.</p>

  <p>“Hayır, hayır, endişelenme! Ona arkadaşlık eden başka asal sayılar da var,” diye avuttu onu Profesör ve ekledi, “mesela 17, 19 ya da 41, 43 gibi bir sürü asal sayı var...”</p>

  <p>Ben de artık Kök gibi sesli yorumlamaya başlamıştım.</p>

  <p>“Hımm, evet iyi bir tespit. İkiz bir çok asal sayı var,” deyip kendi kendime normalde kullandığım kelimeleri nasıl oluyor da matematik için kullanabildiğime hayret ediyor, nasıl etki altında kaldığımı düşünüyordum. Yakın ya da ikiz asal sayılar da olsa bu sayılar arasındaki düzenin bozulması şiirin bir mısrasını çıkarınca meydana gelen bir gariplik hissini verirdi. Şimdi bile Profesör’ün sayıları eşleştirirkenki takım elbiseli hali, ellerini bağlayıp ayakta duruşu daha dün gibi gözlerimin önünde duruyor.</p>

  <p>“Sayılar büyüdükçe asal sayılar arasındaki fark da açılıyor, tabii ikiz asal sayıları bulmak da zorlaşıyor, fakat asal sayılar gibi ikiz asal sayılar da sonsuz mu hâlâ öğrenebilmiş değilim,” dedi Profesör asal sayıları teker teker daire içine alarak.</p>

  <p>Birçok özelliğinin arasında Profesörü mükemmel bir öğretmen yapan şey şüphesiz “bilmiyoruz” demekten çekinmeyişimizdi. Eğer cevabı bilmiyorsanız bu ayıp değildi, önemli olan gerçeğe bir adım daha yaklaşabilmekti. Onun için şimdiye dek ispatlanmış teoremleri anlatmanın yanı sıra, hiç bilinmeyen ve bilinmesi mümkün olmayan şeyleri öğretmek de önemliydi.</p>

  <p>“Sayılar sonsuz olduğu içindir ki ikiz sayılardan daha pek karşımı çoğu karşımıza çıkacaktır,” dedi Profesör.</p>

  <p>“Kök’ün tespiti doğru. Sayılar 100’ü geçip de büyümeye başlayınca 10 bin, 1milyon, 10 milyon gibi büyük sayılar olduğunda asal sayılar karşımıza çıkmamaya başlar. Çöldeymiş gibi şaşkınlığa kapılırız, nereye gideceğimizi bilemeyiz,” dedi.</p>

  <p>“Çöl mü?” diye sordum.</p>

  <p>“Evet, çöl. Asal sayılar görünmez olur, bir bakıma kum denizine dönüşür ortalık, güneş yakıcı bir hal alır, boğazın kurur, gözlerin kararır, asal sayı görür gibi olursun... Bir de bakmışsın serap görüyorsun, elini uzatınca sıcak rüzgârdan başka bir şey yok karşında. Buna rağmen bıkmadan usanmadan adım adım ilerlersin, ta ki ufuk çizgisinin karşısında temiz suyun olduğu, dinlenecek, serinlenecek başka bir asal sayı vahası görünene dek...”</p>

  <p>Güneş batmaya hazırlanıyor, ışık odadan yavaş yavaş kayboluyordu. Pişen yemeğin buharı odaya dolarken Kök, ikiz asal sayıları çevreleyen dairenin üstünden kalemiyle tekrar geçti. Profesör çölü izler gibi pencereden dışarı bakıyordu, ama gördüğü bakımsız, küçük bir bahçeden başka bir şey değildi.</p>

  <p>Profesör’ün bu dünyada en nefret ettiği şey kalabalıktı, dışarı çıkmama sebebi buydu. İstasyon, tren, alışveriş merkezi, sinema ve metro kalabalık olduğu için Profesör için tahammül etmesi zor yerlerdi. Böyle tesadüfen bir araya gelmiş insanlar karmakarışık, bir düzen içinde olmayan, matematiksel bakış açısı ile sayılar arasındaki ilişkiyi bozacak bir konumdaydı.</p>

  <p>Profesör genel olarak sessiz, sakin bir hayatı tercih ediyordu, fakat bu kesinlikle gürültünün olmaması anlamına da gelmiyordu. Mesela Kök holde paldır küldür koşsa da, radyoyu sonuna kadar açsa da Profesör sessiz olunması gerektiğine dair bir baskı yapmıyordu. Profesör’ün tek ihtiyaç duyduğu şey onun iç dünyasına müdahale etmeyen bir sessizlikti.</p>

  <p>Matematik dergisindeki soruları çözüp temize geçtikten sonra sık sık onu mırıldanırken bulurdum, “Ne büyük huzur...” Doğru cevabı bulduğu zaman sevinç değil de, daha ziyade huzur buluyordu.</p>

  <p>Morali iyiyken mutfak masasında oturur yemek yapışımı izlerdi, hamur açıyorsam ayrı bir merakla izlerdi. Hazırladığım hamuru avucuma alır, içini kaşıkla doldurur, fırın tepsisine koymadan önce kenarlarını kapatırdım. Çok basit bir işlem olsa da o merakla izlerdi, son hamuru tepsiye yerleştirene kadar bakardı. İtiraf etmeliyim ki bu durumlarda gülmemek için kendimi zor tutuyordum.</p>

  <p>Son hamuru yerleştirdiğimde ellerini masanın üstüne koyup, “Ne kadar da huzurlu...” demişti.</p>

  <p><br /></p>

  <p class="ilk_p">Bahar tatilinin bittiği 6 Mayıs günüydü. Kök, bıçakla kendini yaralamıştı. Bu durum Profesörü çok korkutmuştu. Cumartesiden salıya kadar 4 dört günlük bir tatilin son günü, sabahtan Profesörü ziyaret ettiğimde lavabonun taşması sonucu yerlere kadar suların aktığını gördüm ve Sular İdaresi’ni arayıp görevliden musluğu tamir etmesini istemiştim, oldukça gergindim. Uzunca süre evde bulunmadığımdan olacak ki Profesör beni unutmuş kendimi notlar üzerinden hatırlatmaya çalıştıysam da işe yaramamış, akşam olduğunda bile yabaniliğini üstünden atamamıştı. Benim gerginliğim Kök’ün kaza geçirmesine yol açmış olabilir ama Profesör’ün bu kazada herhangi bir sorumluluğu yoktu.</p>

  <p>Kök okuldan geldiğinde salata için kullandığımız yağın tükendiğini fark ettim ve almaya gidecektim. Doğrusunu söylemek gerekirse Kök ile Profesör’ü evde yalnız bırakmak beni huzursuz etmişti. Zaten bu yüzden çıkarken, özellikle dikkatli olması gerektiğini Kök’ün kulağına fısıldamıştım. “Sorun olmaz değil mi?” diye sordum Kök’e.</p>

  <p>“Ne?” diye Kök anlamaz bir şekilde cevap verdi.</p>

  <p>Neyin beni rahatsız ettiğini kendime bile açıklayamıyordum, Kök de beni anlamazlıktan geliyordu. Sorumluluk açısından Profesör’ün Kök’e göz kulak olup olamayacağını düşünerek nedense fazlasıyla endişelenmiştim.</p>

  <p>“Hemen döneceğim. Profesörle ilk defa yalnız kalacaksın, sorun olur mu diye düşündüm...” dedim.</p>

  <p>“Her şey yolunda merak etme,” diyerek beni dikkate almadan Profesör’e ödevlerini kontrol ettireceği için çabucak çalışmasına döndü.</p>

  <p>Yirmi dakikada alışverişi bitirdim ve eve döndüm. Kapıyı açtığımda sıra dışı bir şeyler olduğunu anlamıştım. Profesör yerde Köke sarılmış ağlıyordu, mutfakta yere çökmüşlerdi.</p>

  <p>“Kök! Kök! Ah!” dedi Profesör, korkudan tam konuşamıyordu. Durumu bana açıklamaya çalışıyordu ama konuşamıyor sadece kekeliyordu. Anlatmaya kalktığında ter içinde kalmıştı. Titriyor, dişleri birbirine çarpıyordu. Profesör’ün Kök’ü saran kolunu çekerek ikisini ayırmaya çalıştım.</p>

  <p><br /></p>

  <p class="ilk_p">Kök ağlamıyordu, Profesör’ün yaşattığı kaosun bir an önce bitmesi için dua ediyor gibiydi. Azarlayacağımdan korkmuş gibi suçlu suçlu yüzüme bakıyordu. İkisinin de giysileri kan içindeydi. Kök’ün sol elinden kan aktığını fark ettim, fakat Profesör’ü korkudan şoka sokacak kadar dayanılmaz bir yara değildi. Kanama durmuştu, daha da önemlisi Kök’ün canı yanmıyordu. Bileğini tutup musluğun altında yıkadım, sonra havluya sardım ve sağ eliyle bastırmasını söyledim. Profesör hâlâ yerde oturuyor, hareket etmiyordu. Elleri hâlâ Kök’ü sarıyormuş gibi birbirine kenetliydi. Profesör’ü eski haline getirmek yaraya müdahale etmekten daha zor olacağa benziyordu. Profesör’ün sırtını okşayıp mümkün olduğunca yumuşak ve alçak bir ses tonuyla, “Tamam, sorun yok,” dedim.</p>

  <p>“Niçin böyle bir şey oldu... o tatlı bir çocuk...” diye ağlıyordu Profesör.</p>

  <p>“Büyük bir yaralanma değil, erkek çocuklar her zaman acıya daha dayanıklıdır,” diye avutmaya çalıştım, fakat Profesör ikna olmadı.</p>

  <p>“Bu benim hatam, Kök’ün bir suçu yok. Susup tek başına acıya katlandı...” dedi Profesör.</p>

  <p>“Burada kimse suçlu değil ki!” dedim.</p>

  <p>“Hayır, benim yüzümden oldu. Ama inanın kanı durdurmaya çalıştım! Buna rağmen durmadan durmadan kan... sonra Kök’ün yüzü morarmaya başlar gibi... artık nefes alamayacak mı yoksa diye bile düşündüm...” diye ağlıyordu Profesör.</p>

  <p>Profesör bunları anlatırken ter içinde kalmıştı sümüğü üzerine akmış iki eliyle terden ve gözyaşlarından ıslanan yüzünü silmeye çalışıyordu.</p>

  <p>“Meraklanmayın lütfen! Bakın Kök hayatta, nefes alıp veriyor,” diyerek sırtını uzun uzun sıvazladım. Ne olduğunu tam olarak açıklayamasalar da ikisinin anlattıklarını birleştirince ortaya şöyle bir sonuç çıkıyordu: Kök’ün ödevleri bitince elma yemek istemişlerdi ve Kök elmanın kabuğunu soyarken, elmayı tuttuğu elinin başparmağı ile işaret parmağı arasını kazara kesmişti. Profesör elma yemek isteyenin kendisi olduğunu söylüyor, Kök ise kendisinin yemek istediğini iddia ediyordu. Sonuç olarak Kök eline bıçağı almış ve elmanın kabuğunu soymaya kalkışmış sonra da elini kemişti. Daha da kötüsü, elini kestikten sonra sonra akan kan bir türlü durmamış, Kök elini saklamaya çalışırken Profesör durumu fark etmişti.</p>

  <p>Hastaneler bu saatte açık değildi, ama neyse ki istasyonun karşısındaki klinik hâlâ açıktı ve Kök’ü oraya götürebildik. Profesör ancak müdahaleden sonra biraz olsun kendine gelebildi, elimi tutup doğruldu ve ıslak yüzünü sildi. O kadar üzgündü ki, “Ayaklarında bir problem yok yürüyebilir,” dediysem de bana kulak asmadı ve Kök’ü sırtına alıp koşarak kliniğe götürdü. Öte yandan yaranın yolda sarsıntıdan tekrar açılmasından endişelendi. Çocuk olsa da 30 kiloyu taşımanın Profesör’ü zorlayacağını biliyordum, ama Profesör’ü ikna etmek mümkün değildi, kendisinden beklenenin üstünde performans gösterdi ve birkaç dakika önce onu sakinleştirmek için sıvazladığım sırtında Kök’ü taşıyordu. Kocaman adımlarla eskimiş ayakkabıları ayağında âdeta koşuyordu. Kök, yara acı verdiği için değil, biri onu sırtında taşıdığı için utanıyor, Tigers kasketini iyice başına geçirmiş yüzünü saklıyordu. Kliniğe vardığımızda Profesör, sırtındaki sanki son nefesini veren biriymiş gibi kapıyı yumrukladı.</p>

  <p>“Hemen açın lütfen! Çocuk yaralı, yardım edin! Kapıyı açın lütfen!”</p>

  <p>Yaraya iki dikiş atılmasıyla kanama durdu. Kontrol amaçlı muayene olsa da tendonların sağlamlığını anlamak için bir test yapacaklardı.</p>

  <p>Profesörle birlikte bir saat kadar sandalyede oturup operasyonun bitmesini bekledik; hastane sadece beklemek için bile insanı tedirgin eden bir yer. Tavanda, yerde ve terliklerin üstünde kan lekeleri vardı, duvara yapıştırılmış olan yemek listesi ve aşı ilanları sararmıştı. Etrafı tek aydınlatan röntgen lambasının ışığıydı.</p>

  <p>Testin sadece önlem amaçlı olduğunu söylediler ve Kök bir süre içerde kaldı.</p>

  <p><br /></p>

  <p class="ilk_p">“Sen üçgensel sayıları bilir misin?” diye sordu Profesör, röntgen odasının ışığının geldiği aralık kapının arkasındaki radyasyonun zararlarını anlatan afişteki üçgen şekli göstererek.</p>

  <p>“Hayır,” diye cevapladım. Daha rahatlamış görünse de huzursuzluğu hâlâ belli oluyordu.</p>

  <p>“Gerçekten zarif sayılardır bunlar,” diyerek Profesör resepsiyondan aldığı bir broşürün arkasına siyah noktalardan oluşan üçgen şekilleri çizdi.</p>

  <p class="ortali_mat"><img alt="" src="../Images/mat0006.png" /></p>

  <p>“Bu şekillerden ne anlıyorsun?” diye sordu Profesör.</p>

  <p>“Hımm, bakalım. Bunlar istiflenmiş odun ya da bezelye tanecikleri olabilir, sanki düzenli bir artış olmuş, üst üste yığılmış fasulyeler gibi...” dedim.</p>

  <p>“Evet, düzenli artış bunun püf noktasıdır. Birincide tek basamak, İkincide iki basamak, üçüncüde ise üç basamak çıkılmış oluyor ve bu şekilden bir üçgen çıkıyor ortaya. Ben çeşitli büyüklükteki üçgenleri seyre dalmışken Profesör’ün elinin titrediğini fark ettim. Küçük siyah noktalar sanki yukarı tırmanıyor gibi göründü gözüme.</p>

  <p>“Her bir üçgenin içindeki bu siyah noktaları toplayarak bakarsak 1, 3, 6, 10, 15, 21 olduğunu görürüz. Ve bunu denklem olarak yazarsak...”</p>

  <p>1</p>

  <p>1 + 2 = 3</p>

  <p>1 + 2 + 3 = 6</p>

  <p>1 + 2 + 3 + 4 = 10</p>

  <p>1 + 2 + 3 + 4 + 5 = 15</p>

  <p>1 + 2 + 3 + 4 + 5 + 6 = 21</p>

  <p><br /></p>

  <p class="ilk_p">“Diğer bir deyişle, üçgensel sayılar 1 ve belli bir sayı aralığındaki tüm doğal sayıların toplamıdır... Eğer ki bu üçgenlerden ikisini birleştirirsen daha ilginç bir şey elde edersin,” dedi Profesör. “Neden dördüncüye bakmıyoruz ki? Toplamı 10. Çok noktaya da ihtiyacımız yok, değil mi?”</p>

  <p class="ortali_mat"><img alt="" src="../Images/mat0007.png" /></p>

  <p><br /></p>

  <p class="ilk_p">Hava soğuk olmamasına rağmen, ellerinin titremesi gittikçe daha şiddetli bir hal aldı. Bütünüyle kalemine odaklandı. Takım elbisesine iliştirilmiş olan notların bazılarına kan bulaşmış ve okunamayacak hale gelmişti.</p>

  <p>“İyi bak, son şekilde gördüğün üçgenden iki üçgeni taban tabana getirince enine 5, boyuna ise 4 siyah nokta oluştu. Bu şeklin içinde bulunan siyah noktalar toplam 20 adettir. 4 x 5 = 20 Anladın mı? Bunların yansını bırakırsak 20 : 2 = 10 olur, 1 den 4’e kadar olan doğal sayıların toplamını verir. Bir bakıma bu şeklin enine bakarsak şu sonuca varırız;</p>

  <p class="mat_1aralik">1 2 3 4</p>

  <p class="mat_1aralik">+ + + +</p>

  <p class="mat_1aralik">4 3 2 1</p>

  <p>————————————</p>

  <p class="mat_1aralik">5 5 5 5</p>

  <p><br /></p>

  <p>Bunu kullanırsak onuncu üçgeni, yani 1 den 10’a kadar olan doğal sayıları kullanarak yüzüncü üçgenin içinde kaç siyah nokta olduğunu bulabiliriz.</p>

  <p>1’den 10’a kadar:</p>

  <p><img alt="" src="../Images/mat0008.png" /></p>

  <p>1’den 100’e kadar:</p>

  <p><img alt="" src="../Images/mat0009.png" /></p>

  <p>1’den 1000’e kadar olursa:</p>

  <p><img alt="" src="../Images/mat0010.png" /></p>

  <p>“1’den 10.000’e kadar olursa...”</p>

  <p>Profesör ağlıyordu, birden kalem elinden düştü ve ayaklarının önüne yuvarlandı. Profesör’ün ağladığına ilk kez tanık oluyordum, fakat bunun dışında sıkışıp çaresiz kaldığı zamanlarda defalarca böyle ağlamış olabileceğini düşündüm. Elimi elinin üstüne koydum.</p>

  <p>“Siz bütün doğal sayıların toplamını bulabilirsiniz, anlıyor musunuz?” dedim onay beklercesine.</p>

  <p>“Anlıyorum,” dedi.</p>

  <p>“Benim söylediğimi gerçekten tam olarak anlıyor musunuz?” diye sordum.</p>

  <p>“Evet,” dedi.</p>

  <p>“Üzülmeyin,” dedim, “her şey düzelecek, niçin ağlayasınız? Şu güzel üçgensel sayılara bakın!” diye teselli ettim.</p>

  <p>O sırada muayenehanenin kapısı açıldı ve Kök geldi. Oğlumu işaret ettim. “Bakın işte her şey yolunda,” dedim. Kök sargılı olan sol elini sallıyordu, “Hey! Ben iyiyim!” dedi.</p>

  <p>Klinikten çıktığımızda üçümüzün de karnı çok acıkmıştı. Profesör kalabalık yerlerden pek hoşlanmadığı için istasyondaki restoranlardan en boş ve sakin olanına girip körili pilav yedik. Restoranın boş olması yemeklerinin pek lezzetli olmadığına delalet etse de, dışarıda yemek yemeyi pek tecrübe etmemiş olan Kök’ü bu sıra dışı yemek çok mutlu etmişti. Tabii bir de yarasına göre elindeki sargının abartılı oluşu da hoşuna gitmişti, öyle sanıyorum ki kendini şanlı bir gazi olarak görüyordu.</p>

  <p>“Elim böyleyken sana bulaşık yıkarken yardım edemeyeceğim, hatta banyo da yapmasam daha iyi olmaz mı?” diye sordu Kök yüksek sesle ve halinden memnun bir şekilde.</p>

  <p>Eve dönerken artık iyice akşam olmuştu, belki de Profesör özellikle kalabalık çekilince dikkat çekmeyeceğimizi düşünüyordu. Kök’ü sırtına almadan rahat edemeyen Profesör’e. Kök direnemedi, uslu uslu kendisini taşımasına izin verdi. Sokak lambaları yolun kenarındaki ağaçları aydınlatmıştı, gökyüzünde puslu bir ay vardı. Akşam rüzgârı hoştu, karnımız doymuştu ve Kök’ün sol elinin durumu da iyiydi. Bütün bunlar iyi hissetmemiz için yeterliydi. Profesör’ün ayakkabılarının çıkardığı ses ile benimkilerin çıkardığı sesler uyumluydu. Kök’ün spor ayakkabıları ise her zamanki gibi prak prak diye ses çıkarıyordu.</p>

  <p>Profesör den ayrılıp kendi evimize vardığımızda Kök huysuzlandı, kendi odasına gidip radyoyu açtı. Kan bulaşmış giysilerini çıkarmasını söylediysem de dediğimi yapmadı.</p>

  <p>“Tigers yenildi mi yoksa?” diye sordum.</p>

  <p>Kök çalışma masasına yönelip, gözünü radyoya dikti. Karşısında sadece Giants vardı.</p>

  <p>“Dün de yenildiniz,” dediğimde yine cevap alamadım. O esnada spiker Nakata’nın atışı neticesinde durumun 2–2 olduğunu anons etti.”</p>

  <p>“Yaran acıyor mu?” dediğimde de Kök dönüp bana bakmadı</p>

  <p>“Eğer ağrın varsa doktordan aldığımız ilaçları içmelisin, su getireyim mi?”</p>

  <p>“İstemez!” diye bağırdı Kök.</p>

  <p>Nihayet bir ses verdi.</p>

  <p>“Ağrın varsa katlanman gerekmiyor, kendini sıkmamalısın,” diye açıklamaya çalıştım.</p>

  <p>“İstemez dediysem istemez, ağrı falan da yok zaten!” diye tersledi beni.</p>

  <p>Kök, sargılı olan sol elini dizine iki üç defa vurdu, gözyaşlarını sağ eliyle gizledi. İşte o zaman huysuzluğunun sebebinin Tigers’ın yenilmesi olmadığını olmadığını anladım.</p>

  <p>“Niçin böyle şeyler yapıyorsun? Daha yeni dikiş atıldı biliyorsun, yaran yine kanarsa ne yaparız?”</p>

  <p>Artık gizlemesi mümkün olmayan gözyaşları yanaklarından dökülüyordu. Elimi uzatıp kanama var mı diye bakacaktım ki beni itti, radyodan spikerin sesi yükseliyordu, spiker dışarıdan atış yapılacağı gibi bir şey söyledi.</p>

  <p>“Seni evde bırakıp alışverişe gittiğim için bana kızmıyorsun ya? Yoksa bıçağı güzel kullanamadığın için mi üzüldün? Profesör’ün karşısında başarısızlık yaşadığın için mi utanıyorsun?” diye sorarak üzüntüsünün olası sebeplerini bir bir saydım. Yine ses vermedi... Radyonun sesini açtı: “Üstünlük karşı tarafta, iki sayının ardından üçüncü sayı gelmek üzere. Tam sayı yapabilecekler mi? Evet! Yoksa birinciliği mi alacaklar?” Anons sahadan gelen tezahürat sesleriyle kesiliyordu, fakat Kök sanki hiç bir şey duymuyordu, vücudu hareketsizdi, gözyaşı içinde öylece kalakalmıştı.</p>

  <p>Bir gün içinde iki erkeğin de ağlamasını görmem nasıl bir gece geçireceğime işaretti acaba, diye düşündüm kendi kendime... Gerçi Kök’ün ağladığını o zamana kadar çok görmüştüm. Bir şey istediğinde, kucağa alınmak istediğinde, duygulandığında hep ağlardı, anneannesi ölünce de ağlamıştı; yani aslında doğduğundan beri çok ağlamıştı. Fakat bu seferki onun şimdiye kadarki gözyaşlarından tamamen farklıydı; sanki elimi ne kadar uzatırsam uzatayım ona yetişemeyecektim, o kadar uzakta bir yerde ağlıyordu.</p>

  <p>“Yoksa Profesör sana ilk yardım müdahalesi yapamadığı için mi üzüldün?”</p>

  <p>Kök bana kızgınlıkla baktı, ağladığı anlaşılsın istemiyordu. “Hayır!” diye bağırdı. “Sen Profesör’e inanmadığın için ağlıyorum! Bir keresinde beni Profesör’e emanet etmekten korktuğunu söylemiştin, ona azıcık bile güvenmediğin için seni affetmiyorum!”</p>

  <p>Radyodan: “Hanayama ikinci oyuncuyu sağ orta sahaya çekti, Wada oyuna girdi. Sayonara ev sahibi...” diyordu spiker, maçtan gelen sesler birden durdu, sessizlik oldu.</p>

  <p>Ertesi gün Profesör’le beraber kan lekelerinden okunmayan ve kaybolan notların yerine yeni not kâğıtları yazacaktık.</p>

  <p>“Bu kadar kan nereden bulaşmış olabilir?” diye sordu Profesör ve garip bir şekilde anlamaya çalışıyordu ve kendi vücudunda yara arıyordu. Hafızası yaşadıklarımızı taşıyamıyordu.</p>

  <p>“Kök, yani benim oğlum, bıçakla elini kesti, önemli bir şey yok,” dedim.</p>

  <p>“Senin oğlun mu? Aa olamaz! Bana bu kadar kan izi bulaştıysa, o çok kan kaybetmiş olmalı.”</p>

  <p>“Hayır, siz onun yanında olduğunuz için çok kan kaybetmedi,” dedim.</p>

  <p>“Gerçekten mi? Benim bir faydam olmuş mu?”</p>

  <p>“Elbette, bu kadar not kâğıdı kan içinde kaldı, ne sanıyorsunuz? Müdahale etmediğinizi mi?” diye sordum.</p>

  <p>Üzerinden not kağıtların, bir bir çıkarıyordum, notlar ne kadar çıkarırsam çıkarayım azalmıyor gibiydi. Çoğu matematikle ilgili olduğu için ne olduklarını pek anlamıyordum. Matematik dışında hatırlamak istediği şeyler gerçekten çok azdı.</p>

  <p>“Sonra Kök’e yardım etmenin dışında klinikte bana çok önemli bir şey öğrettiniz,” dedim.</p>

  <p>“Çok önemli bir şey mi?”</p>

  <p>“Evet, üçgensel sayıları; 1’den 10’a kadar olan doğal sayıları toplamak için benim bile anlayabileceğim kadar kolay bir yöntem öğrettiniz, gerçekten müthiş bir açıklamaydı!”</p>

  <p>O an, gözlerini kapatıp şükreder gibi dua etmeye başladı.</p>

  <p>“Önce bundan başlayalım,” dedim ve <i>Benim hafızam sadece seksen dakikadır</i> yazan notu gösterdim.</p>

  <p>Profesör yeni, temiz bir not kâğıdına bu açıklamayı da geçirdi.</p>

  <p>“Benim hafızam sadece seksen dakika,” diye sadece kendisinin duyabileceği kadar alçak bir sesle tekrarladı.</p>
</body>
</html>
