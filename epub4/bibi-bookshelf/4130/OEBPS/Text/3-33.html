<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-33.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-33.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-26">Ayna Ayna, Söyle Bana</p>
				<p class="paragraf">Bir sosyal sorumluluk projesi size neler katabilir? Toplumda dezavantajlı konumda olan kişileri temel alan bir projeyse empati kurabilmeyi öğretebilir ya da hâlinize şükretmenizi, farkındalık düzeyinizi yükseltmenizi sağlayabilir. Çevreyle ilgili bir projeyse hem doğaya hem de gelecek nesillere karşı sorumluluğumuzu yerine getirmiş olmanın verdiği gönül rahatlığını ve şu an sayamadığım birçok güzelliği yaşarsınız.</p>
				<p class="paragraf">Öyle bir proje düşünün ki içine girdiğiniz andan itibaren değişim, gelişim rüzgârlarını tüm benliğinizde hissettirsin. Önce sizi kendinizle karşı karşıya getirsin, belki tanıştırsın sizi sizinle. Sorgulatsın tüm değerlerinizi, samimiyetinizi, hayata karşı duruşunuzu. Sizin aynanız olsun. Öyle bir ayna olsun ki, “Ayna, ayna. Söyle bana, var mı benden daha yardımsever?” dediğinizde “Önce kendine, sonra çevrene karşı dürüst müsün? İşine değer katıyor musun? Güvenilir misin? Senin için aykırı olan her fikri yargılamadan hoşgörüyle dinleyip gülümseyerek kendi değerlerini sonuna kadar savunacak olgunluğa sahip misin? Gerçekten ülkeni seviyor musun?” desin. Soğuk duş etkisi yaratsın. Kendinizi keşfetme ve törpüleme yolunda en tatlı, en gözde rehberiniz olsun. </p>
				<p class="paragraf">Hatta öyle bir proje olsun ki, hayata karşı mücadele ruhunuzu kaybettiğinizde projede aktif olarak rol almayı istemeyin mesela; sırf proje değerlerinin arasında “mücadele ruhu” olduğu için. Gidip insanların gözünün içine bakarak bunu anlatmanız gerektiği için, en azından kendine olan saygınızı kaybetmemek için.</p>
				<p class="paragraf">Hayır, bütün bunlar yeterli gelmedi. Öyle bir proje olsun ki, öyle işlesin ki iliklerinize, kapıdan kovsalar, bacadan girmenizi sağlasın. Salonu olmayan okullarda, tek tek sınıflara girip sesiniz kısılana kadar anlatmaya devam etme isteği yaratsın. Sesiniz kısıldığı zaman sizi can kulağıyla dinleyen, pırıl pırıl parlayan, bilgiye, ilgiye aç gözlere baktığınızda sesiniz daha gür çıkmaya başlasın. Sınırlarınızı, aslında sizin çizdiğiniz sınırlarla, kısıtlamalarla yüzleştirsin. Sizdeki isteği, kararlılığı, gözünüzdeki ışığı gören yetkililer, “Hocam, sizin yararınıza olacaksa seminer verdiğiniz kişi sayısını daha yüksekmiş gibi gösterebiliriz. Siz komisyon alıyorsunuz değil mi?” diye sorsunlar, sonra verdiğiniz cevaba karşılık sanki çok büyük bir şey yapmışsınız gibi şunu söylesinler: “Sizin gibi insanlar kaldı mı bu devirde, helal olsun!” </p>
				<p class="paragraf">Ben hâlâ tatmin olamadım. Çok zor mu memnun oluyorum sizce? Tamam, buldum galiba. Öyle bir sosyal sorumluluk projesi olsun ki sizi sosyal girişimci yapsın. Okulunuzda, işyerinizde projeler üretip bunların liderliğini yapmanıza büyük katkı sağlamış olsun. Bir süre sonra bulunduğunuz yerde bir sosyal sorumluluk projesi başlatıldığında akla hemen siz gelin, insanlar sizin yaptığınızı zannedip bilgi almak için size başvursunlar. Sizin içinde bulunmadığınızı öğrendiklerindeyse şaşırsınlar mesela. Siz de farkında olmadan böyle bir bilinç aşılamış, insanların içindeki iyilik tohumlarını etrafa saçmalarına vesile olmuş olmanın haklı gururunu yaşayın! </p>
				<p class="paragraf">Gözbebeğim olan Türkiye Uğur Böcekleri Programı, sadece yukarıda saydıklarımı kazandırmadı bana. Çok güzel dostluklar edinmeme de aracı oldu. Takımın bir parçası olmanın mutluluğunu, fikirler ne kadar farklı olsa da ortak paydada buluşabilmenin mümkün olduğunu, özde aslında bir olduğumuzu, mayamızın aynı olduğunu, bir anlık öfkeyle, dikkatsizlikle, iradesizlikle tüm hayatımızın değişebileceğini ve aslında her şeyin ilkokul sıralarında şekillenmeye başladığını öğretti. </p>
				<p class="paragraf">2008 yılında gönüllü olarak faaliyet göstermeye başladığım programda, bir süre İletişim Sorumlusu göreviyle projenin mutfağında yer almanın hazzını da yaşadım. Şu an geriye dönüp baktığımda her zaman “İyi ki”lerle hatırlayacağım anlar ile dolu. </p>
				<p class="paragraf">Uğur Böcekleri Programı, hayatımın en güzel, en parlak renklerinden biri oldu ve olmaya devam ediyor. Yaşasın böcek gücüüüüüü! </p>
				<p class="paragraf para-style-override-16">Merve Işıl Kaya</p>
				<p class="paragraf para-style-override-16">Ankara</p>
			</div>
		</div>
</body>
</html>