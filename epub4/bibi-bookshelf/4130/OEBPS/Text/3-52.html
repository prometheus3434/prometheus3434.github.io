<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-52.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-52.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-45">En Güzel Ödev</p>
				<p class="paragraf">Vücudunun tamamını ışığa çevirmediğin müddetçe tamamen aydınlanmış sayılmazsın.</p>
				<p class="paragraf">Platon</p>
				<p class="paragraf">2008 yılında iş hayatımın akışını değiştirmek amacıyla eğitim almaya geldiğim İzgören Akademi’de hiç beklenmedik bir biçimde TUP ile tanıştım. Beklenmedik şekilde diyorum, çünkü her şey bir “ödev” olarak başladı aslını isterseniz. Gençliğimde (tanışma sırasında 35 yaşımdaydım) haylaz ve haşarı bir öğrenci sayılırdım. Ödev deyince de tüylerim diken diken oluverirdi. Zulüm gelirdi o defterin kitabın başına oturmak. Oysa bu defa “ödev yaparken” insana insan olma duygusunu hissettiren bir deneyim yaşadım. Abartmak gibi olmasın ama hayatımda yapmaktan mutluluk duyduğum ve bu kadar tatmin olarak yaptığım tek ödevdi desem yeridir.</p>
				<p class="paragraf">İlk kez, üniversite öğrencisi olan yaklaşık 15–20 kişilik bir gruba seminer verdim. Sonra da özel bir kolejin 6, 7 ve 8. sınıf öğrencilerine. O noktada geriye ağzıma çalınmış bir parmak balın tadıyla birlikte ödev bitti. Ödev bitti bitmeye ama gel gör ki yapmak istediklerim bitmedi. İlk fırsatta Bartın’da bir dershanenin üniversite sınavına hazırlanan farklı yaşlardaki öğrencilerine anlattım öğrendiklerimi. Son olarak da benim bir yıl önce aldığım aynı eğitimi alan sınıfa yaptım sunumumu. </p>
				<p class="paragraf">O bir saatlik sürede dinleyenleri tamamen “aydınlatmak” diye bir şey olamayacağını bilecek kadar gerçekçiyim. Öte yandan aydınlanmaları için bir kibrit yakmış olabileceğime inanacak kadar da umut doluyum. Çünkü biliyorum ki, anlattıklarımın yüzde birini bile anlamalarını ve hissetmelerini sağlayabilmişsem, hayatlarında birtakım konuları iyileştirmeleri için onlara destek olmuşum ya da olacağım demektir. </p>
				<p class="paragraf">Hayatımın geneline baktığımda, insanlar için bir şeyler yapayım, etkinliklere katılayım, gönüllü çalışmalarda bulunayım diyen bir insan olmadığımı söyleyebilirim. O “ödev” günlerinden sonra bu konuda ne kadar geri kaldığımı ve neler kaçırdığımı anladım. Bir yıl kadar daha seminer verdim ama sonrasında işlerin yoğunluğundan seminer vermeye devam edemedim. Fikir üreterek TUP için faydalı olmaya çalıştım. Bunu bile yapamadığım dönemde başka STK, dernek veya projelere maddi destek vermeye çalıştım. Hatta neden iş hayatıma başlarken öğretmen olmayı düşünmediğimi sorguladım. Birilerine bir şeyler öğretebilmenin, kılavuz olabilmenin ne kadar değerli olduğunu yaşayarak öğrendim aslında. </p>
				<p class="paragraf">Sonuç olarak gönül rahatlığıyla diyebilirim ki, bir şeyler anlatmaya çalışırken çok şey öğrendim TUP’tan.</p>
				<p class="paragraf para-style-override-16">Turan Gönül</p>
				<p class="paragraf para-style-override-16">Ankara</p>
			</div>
		</div>
</body>
</html>