<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-31.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-31.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-24">Engelleri Aşmak</p>
				<p class="paragraf">Ben 18-20 yaşlarına kadar kekemeydim. Düşünün, dondurmacıya gidiyorsunuz. Kakaolu dondurmayı çok seviyorsunuz, lakin bu kelimeyi (kakaolu) söyleyemiyorsunuz. Utanıp sıkılıp “Beyaz dondurma istiyorum” diyor, boynunuzu büküp o dondurma ile mutlu oluyorsunuz. </p>
				<p class="paragraf">Öğretmeniniz sınıf numaranızı sorduğunda 42 diyemiyorsunuz. (Bütün ters rakamlar da beni mi bulur hocam?) Öğretmen, “Niye söylemiyorsun, aç elini” diyor, açıyorsunuz ve iki cetvel yiyorsunuz. Allah’tan durumu bilen başka arkadaşlar/öğretmenler müdahale ediyor da daha fazlasından kurtuluyorsunuz. </p>
				<p class="paragraf">Matematik dersinde öğretmen tahtaya bir soru yazıyor. Bilene sözlü olarak 10 verecek. Ben soruyu biliyorum. Arkadaş soruyu cevaplıyor: “7 olur” diyor. Ben kendisine “7 olursa eşit olur. Eşitliği bozmamız gerek, 7 olmaz” diyeceğim. Öğretmen beni görüyor. “Kalk söyle, ne diyorsun?” Kalkıyorum ve sessizlik. “Otur yerine.” Sözlü notu kaçtı. </p>
				<p class="paragraf">O günlerden bu günlere. Şerif Hoca’nın Avcunuzdaki Kelebek kitabında bir hikâye vardı. İki arkadaş sahile gitmek istiyordu. Biri engelliydi. Sahile giden yolu öğrenmeye çalışıyorlardı. Diğer kişi gitmekten vazgeçiyor, engelli olan kişi ise vazgeçmeyip “Ne var, gidelim” diyordu. Şerif Hoca soruyordu, “O an engelli olan kim?” diye. </p>
				<p class="paragraf">İşte ben de engelleri aşarak Turuncu Uğur Böceği olup okullarda, yurtlarda topluluklar önünde seminer veren biri oldum. Bu, Şerif Hoca’nın kitapları sayesinde oldu.  </p>
				<p class="paragraf">Şerif Hoca ile Kayseri Dünya Ticaret Merkezi’ndeki bir seminerinde tanışmıştık. Onu ilk gördüğümde, “Merhaba Hocam, ben Hıdır” demiştim. (Hıdır deyince yüzüme kocaman bir gülümseme yerleşti; o tatlı, bilgili kız çocuğu geldi aklıma.) Programı geç duymuştum. Başvuru formuna “Uğur Böceği olamazsam çay ikram eder, bilgisayarları taşırım, buna benzer işler yaparım” yazmıştım. O günlerden bu günlere… Artık özgeçmişime Turuncu Uğur Böceğiyim diye gururla yazıyorum. </p>
				<p class="paragraf para-style-override-16">Menderes Ürker</p>
				<p class="paragraf para-style-override-16">Kayseri</p>
			</div>
		</div>
</body>
</html>