<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-60.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-60.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-3">Hayatın Ta Kendisi!</p>
				<p class="paragraf">Çiğdemtepe Teknik ve Endüstri Meslek Lisesi, hayatın ta kendisi. Anadolu’nun güzel sesi. Şarkılar, türküler diyarı Çiğdemtepe. Anadolu’nun bağrından kopup gelmiş aileler, bin bir umutla yerleşmişler Çiğdemtepe’ye. Çorum’dan, Çankırı’dan, Nevşehir’den, Sivas’tan, Kars’tan, Ağrı’dan, Siirt’ten, Diyarbakır’dan… Yiğidin harman olduğu Yozgat’tan ve birçok ilden. Köylerini bırakmış gelmişler Çiğdemtepe’ye. Bağlarını, bahçelerini, tarlalarını bırakıp gelmişler umutla. Biz okuyamadık, çocuklarımız okuyacak diye. Bir meslek sahibi olacaklar diye yüzleri gülüyor. Okula gelen misafir onlar için önemli. En güzel şekilde karşılıyorlar, bir Anadolu insanına yakışır şekilde. Önce öğrenciler kapıda “Hoş geldin abi” diyorlar. Alıp götürüyorlar Müdür Yardımcısı Ülkü Hoca’nın odasına. Vesile Hoca’yı tanıyoruz sonra… Genç bir Müdür Yardımcısı. Ayağa kalkıp, “Hoş geldin hocam, Sefalar Getirdin” diyor. Öğrencilerle başlayan saygı devam ediyor, bir çığ gibi büyüyerek. Sonra Rehber Öğretmen Mustafa Hoca geliyor, etrafa ışık yayarak, “Hoş geldin hocam” diyor. “Kahvaltı yaptınız mı? Karnınız aç mı?” diye soruyor, Anadolu insanına yakışır bir şekilde… Öyle bir ilgileniyor ki sizinle, kelimelerle cümlelerle anlatılamaz... Odasına gitmesi gerekse bile izin alıyor sizden, “Hocam ne olur kusura bakmayın, izin verirseniz beş dakika bir işim var, hemen geleceğim” diyor. Anadolu işte…</p>
				<p class="paragraf">Öğrencilerden Bilal’i seçiyoruz 850 öğrenci arasından. Tokat’tan çıkmış gelmiş ailesiyle. Okuldan sonra çalışmak zorunda Bilal. Ailesine katkı sağlamak zorunda. Üç gün boyunca yanımdan bir dakika bile olsa ayrılmıyor ve üç günün sonunda diyor ki bana, “Ben hayatımı bir daha sorguladım abi. Söz veriyorum sana inşaat mühendisi olacağım. Babam inşaat işçisi çünkü. Oysa ben mühendis olacağım abi” diyor. “Babamı artık inşaatlara göndermeyeceğim” diyor. İşte Anadolu İnsanı böyle.</p>
				<p class="paragraf">Yine bir ilk yaşıyoruz bu okulda. Bir fark meydana getirmenin haklı gururunu yaşıyoruz. Öğrencilere verilen son seminere, onlardan biri olarak çıkıyoruz. Onların tişörtlerinden giyiyoruz. Onlar gibi oluyor, onlar gibi bakıyoruz. Alkışlarla, ıslıklarla, sevinç çığlıklarıyla karşılıyorlar bizi. Çıkıp onlarla beraber yemek yiyoruz, fotoğraflar çektiriyoruz, çok seviyorlar bizi, biz de onları…</p>
				<p class="paragraf">Bir de öğretmenleri Çiğdemtepe’nin… Bir de idaresi… Okul Müdürü Mustafa Bey, “adam gibi adam”. İdareciler genç; “adam gibi adam”. Öğretmenler genç; “adam gibi adam”. Hepsi Anadolu, hepsi vatan.</p>
				<p class="paragraf">Gözlerinde ışık, bilgiye açık, öğrenme isteği içinde öğretmenler. Seminer, okul bitiminde, saat 15:00’te olmasına rağmen, hepsi katılıyor. Hepsi saygılı, sevgi dolu. Verilen seminer öyle bir farkındalık yaratıyor ki, ertesi gün tekrar seminer istiyor öğretmenler. Ve bir ilk de bu okulda gerçekleşiyor. İkinci gün bir seminer daha veriliyor öğretmenlere yoğun istek üzerine. </p>
				<p class="paragraf">Veliler yine az. Olsun, az da olsa Anadolu değil mi orası. Bir kişi de olsa, bin kişi de olsa aynı yürek değil mi atan. İçten, kalpten, sevgi yumağı ile karşılıyorlar bizi. Tekrar gelmek üzere söz vererek hüzünle, iki damla gözyaşı ile ayrılıyoruz Anadolu’dan… Kalın sağlıcakla diyerek…</p>
				<p class="paragraf para-style-override-16">Cuma Ali Can</p>
				<p class="paragraf para-style-override-16">Ankara</p>
			</div>
		</div>
</body>
</html>