<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-72.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-72.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-14">Hayata Söylenen Şarkılar</p>
				<p class="paragraf">Her şey “Ne yapabilirim?” sorusuyla başladı. Bu soruyu sormak çok kolaydır kimi zaman, çünkü sorarsınız kendinize ve o duygusal an geçince önemini yitirir; yine eski hâlinize döner ve karınca kararınca yaşamaya devam edersiniz. Kimi zamansa bu soru, aslında omzunuza büyük bir yük olur. Nasıl mı?</p>
				<p class="paragraf">Bir sabah alırsınız gazeteyi elinize, her zamanki gibi kahvaltınızı yapıp çayınızı yudumlarken başlarsınız haberleri okumaya. “Ünlü iş adamı, oğluna 18’inci yaş günü için 500 bin TL’lik lüks araba hediye etti” vb. haberler çarpar gözünüze. Devam edersiniz okumaya. “Asrın rüşvet skandalı… Üyelerinin birçoğu devlet kurumlarında çalışan ve bugüne kadar trilyona varan rüşvet toplayan çete çökertildi.” “Ünlü çiftin düğününde toplam 5 bin liralık tabak kırıldı ve tonlarca peçete havalara saçıldı.” Okursunuz bunları ve sayfalar yavaş yavaş birbirini takip eder. İç sayfalara geldiğinizde altta, kıyıda köşede kalmış haberleri de okursunuz: “Beş aydır işsiz olan baba cinnet geçirdi ve 7 yaşındaki oğlunu bıçakla rehin aldı.” “Hastane masraflarını karşılayamadığı için 78 yaşındaki ... hastaneden taburcu edilmedi.” “Nüfusunun yarıdan fazlasının asgari ücretle geçinmeye çalıştığı ülkemizde yoksulluk sınırı bu yıl 1100 TL olarak açıklandı.” Bu da yetmezmiş gibi ülkenin dört bir yanından felaket haberlerini sunan ifadesiz yüzlerle karşılaşırsınız.</p>
				<p class="paragraf">Ağzınızdaki son lokma çaya rağmen takılır boğazınıza, çabalarsınız ama bir türlü yutamazsınız. Boğazınıza takılan ekmek değildir aslında. Tarihi üç bin yıla dayanan bu topraklarda, yıllarca hoşgörü, dürüstlük, çalışkanlık abidesi olmuş ülke insanının geldiği durumdur. Tam da bu anda hayat iki seçenek koyar insanın önüne. Ya bunları fark ettiğiniz için kısa bir süre üzülecek ve belli bir zaman sonra unutacak, normal hayatınıza devam edeceksiniz ya da her şeyin farkında olan, olumsuzluklara rağmen “Çok güzel olacak, çoook” diyen, etrafa tebessümler saçarak yanındaki insanlara bir omuz verip iyiyi, güzeli, doğruyu ve bilgiyi paylaşan bir insan karşınıza çıkacak ve ona “Ne yapabilirim?” diyeceksiniz. İşte bu şekilde sorduğunuz “Ne yapabilirim?” sorusu umudun ayak seslerini barındırır yüreğinde.</p>
				<p class="paragraf">Ben de tam bunları yaşadığım bir zamanda tanıştım TUP’la. Bir kitap alıp okuduğum o gün hayatımın dönüm noktalarından biriydi. İlk kitabı diğerleri izledi. TUP’u araştırdım ve karar verdim: “Ben de Uğur Böceği olmalıyım, hem kendime hem ülkeme değer katmalıyım” </p>
				<p class="paragraf">En uygun zamanı kollayarak başvurumu yapmıştım. Artık <span>Eğiticinin Eğitimi</span> için e-posta bekleyecektim. Her sabah e-posta kutusuna heyecanla bakarken bir gün beklediğim e-posta geldi ve bağrış çağrış havalara uçmuşum adeta.</p>
				<p class="paragraf"><span>Eğiticinin Eğitimi</span>’ni <span>Sunum Atölyesi</span> izledi. Bu iki eğitimi ve yaşadıklarımı hayatım boyunca hatırlayacağım. <span>Sunum Atölyesi</span>’ne gittiğim zaman o senenin ilk karı yağmıştı Ankara’ya. Kısmet ya, bize denk geldi. İliklerime kadar üşüdüm o gün. İyi ki üşümüşüm.</p>
				<p class="paragraf">Artık Uğur Böceği olmuştum. Trabzon’a döner dönmez Milli Eğitim Müdürlüğü’nden il ve ilçelerdeki bütün okullar için izin belgesini, her biri birbirinden değerli olan Proje ve Koordinasyon Şefliği çalışanları sayesinde aldım. Bütün okullara haberini ulaştırdılar ve gerekli yardımın yapılması için ricada bulundular sağ olsunlar. Hatta ilk semineri bile ayarlamıştık hemen. </p>
				<p class="paragraf">İlk seminer günü duyduğum o heyecanı anlatamam. Okula doğru giderken alnımızın akıyla Türkiye’nin uğurunu taşıyabilmek için bin bir dua etmiştim. </p>
				<p class="paragraf">50 dakika göz açıp kapayıncaya kadar geçmiş ve çok güzel bir seminer olmuştu. Zaman zaman gözyaşları, zaman zaman yüzlerdeki gülümsemelerle seminer bitmişti. Ve gülen gözler... Etrafımı bir öğrenci çemberi sarmıştı. “Abi, ben de Uğur Böceği olmak istiyorum”, “Bundan sonra asla umutsuz olmayacağım, yaşadığım anın değerini bileceğim”, “Ben bundan önce boşlukta yaşayan biriydim. Şimdi ise ne yapacağımı çok iyi biliyorum ve abi sana söz, o parayı gerekirse çalışarak kazanacağım ve ne olursa olsun Çanakkale’ye gideceğim” gibi birbirinden güzel cümlelerle karşılaştım seminer değerlendirme formlarında.</p>
				<p class="paragraf">Seminerler birbirini izledi. İki hafta gibi kısa bir sürede 1500 kişiye <span>Türkiye’nin İyiliği</span>’ni anlatmıştım. Bazen katılmak istemeyen arkadaşlar, seminer sonrasında yanıma gelip “İyi ki katılmışım. Yoksa kendimi asla affetmezdim. Ne olur yine gelin” deyince bir başka seminer için gün saymaya başlıyordum bile. İnanın bu sözleri duymanın mutluluğuna paha biçilemez.</p>
				<p class="paragraf">Bir gün seminer için gittiğim bir okulda, okul müdürü türlü sıkıntılar çıkarmıştı. Söylediği sözler gerçekten çok kırıcıydı. Hepsini sabırla dinledim ancak en son “Reklam yapıyor musunuz?” diye sorduğunda dayanamadım. “Evet hocam” dedim “reklam yapıyoruz”. “Kazım Karabekir Paşamız var bizim, cephedeyken iki gün sonra aç olduğunu fark ederek iki yumurtayla savaşa devam eden; sonra Rasim Amcamız var, köydeki çocuklara eşek üstünde kitap taşıyan; Gazi Abimiz var, işine âdeta âşık olan; Mustafa Kemal Paşamız var, kendi yemeğini askeriyle paylaşan... Biz bu mükemmel insanların reklamını o kadar çok yapıyoruz ki, inanın kendi ismimizi söylemeye fırsatımız kalmıyor” dediğimde büyük bir sessizliğe gömülmüştü müdür bey. Sonra “Peki Özkan, ilk oturumu ne zaman yapalım?” diye devam etti. Ben üzülmedim tabii ki, aksine, oradaki öğrenci arkadaşlar adına sevinmiştim.</p>
				<p class="paragraf">Şimdi ise tam sayıyı bilmiyorum ama Trabzon’da yaklaşık 6000 kişiye ulaştık. 30’un üzerinde seminer verdik ve hız kesmeden devam ediyoruz. </p>
				<p class="paragraf">Hayata umudun, sevginin, ışığın şarkılarını söylüyoruz TUP ailesi olarak. Bıkmadan söylemeye de devam edeceğiz. En başlarda, “Ne yapabilirim?” sorusu yük olur demiştim ya hani, işte Uğur Böcekleri gibi, yani ADAM gibi bir proje içerisinde olursanız eğer yük olmaz; mutluluk olur, gülümseme olur, umut olur ve gözünüzde fer olur, ışık olur. </p>
				<p class="paragraf">İnsanlık adına TUP aşkına... İyilik yap, karşılık bekleme; bilgi paylaş, karşılık bekleme. </p>
				<p class="paragraf">Bütün arkadaşlarıma sevgiler, saygılar. İyi ki varsınız. </p>
				<p class="paragraf para-style-override-16">Özkan Tutucu</p>
				<p class="paragraf para-style-override-16">Trabzon</p>
			</div>
		</div>
</body>
</html>