<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-74.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-74.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-16">Aydınlık Bir Ülkeye Doğru…</p>
				<p class="paragraf">Türkiye’nin dört bir yanına, beyaz-siyah, Çerkez, Kürt, Türk, Süryani ve Arap, zengin ve fakir demeden iyilik hareketinin ulaşmasına vesile olan İzgören Akademi ailesi, iyi ki varsınız. </p>
				<p class="paragraf">Abraham Lincoln der ki:<span class="messagebody"> “</span>Karakter ağaç ise şan ve şeref o ağacın gölgesi gibidir; biz hep gölgeyi düşünürüz. Oysa gerçek olan ağacın ta kendisidir.” Bundan yola çıkarak, insan yaşamının olmazsa olmazı, bu karakterin temelinde var olan yurt sevgisi, hoşgörü, dürüstlük, iş kalitesi ve girişimciliği bu ülke insanına öğreten, değeri ölçülemez bir kurum İzgören Akademi. Ve biz Uğur Böcekleri, bu çabaya elimizden geldiğince katkıda bulunmaya çalıştık.</p>
				<p class="paragraf">Ben Ordulu olarak kendi memleketimin üç ayrı ilçesinde; Ünye, İkizce ve Aybastı’da toplamda 1100 kişiye ulaşarak kendimce imkansızı başardım. Bu İzgören Akademi’nin sayesinde oldu, tabii ki en çok da Şerif Hocamızın.</p>
				<p class="paragraf">Siz bize günü kurtaracak balığı değil, bütün bir ömre yetecek kadar balık tutmayı öğrettiniz. Şimdi sıra bizde. Kendi adıma yapmam gerekeni artık çok iyi biliyorum. Sağ olun her şey için, yolunuz açık olsun.</p>
				<p class="siir-baslik"><span class="char-style-override-14">Hikâyem…</span></p>
				<p class="paragraf">2011 yılı Mayıs ayının 26’sı bir pazartesi günüydü. Projede artık Ordu/Ünye bana yetmiyor daha fazla ilçeye gidip daha çok arkadaşıma ulaşmak istiyordum. Bu nedenle Ordu’nun İkizce ilçesinin Milli Eğitim Müdürlüğü’ne gittim; gerekli izinleri almak ve seminerleri orada da başlatmak için.</p>
				<p class="paragraf">Milli Eğitim Müdürü ve yanındaki personel hiçbir zorluk çıkarmadılar, ancak daha önce başları ağrıdığı için bana çok garip bir soru sordular.</p>
				<p class="paragraf">“Bunu niçin yapıyorsun, hangi siyasi fikri savunuyor ve kimden destek görüyorsun?”</p>
				<p class="paragraf">Bu topraklarda Hıristiyan, Yahudi, Müslüman ayrımı yapmaksızın “Sadaka Taşı” bulunan ve herkese eşit adalet ve karşılıksız destek sağlayan bir ecdadın torunları olarak bugün bu zihniyet değişikliği niye, diye sormadan edemedim kendi kendime.</p>
				<p class="paragraf">Fakat metanetimi korudum ve şöyle derin bir nefes alıp söze projenin başlangıç hikâyesiyle başladım. Amacından, ulaştığı yerlerden ve sağladığı yararlardan kısa ve öz bir şekilde bahsettim. </p>
				<p class="paragraf">İkna oldular, ama hemen ardından “Ne kadar para alıyorsun bu projeden?” diye sordular. “Hiç”<span class="char-style-override-14"> </span>deyince daha da şaşırdılar ve artık takdir etmekten başka bir şey yapamadılar. Dilekçemi bizzat kendisine sunmam için beni Kaymakam Bey’e yönlendirdiler. İlçeye yeni atanmış olan kaymakamın sosyal projelere çok önem ve destek veren biri olduğunu, yardımcı olabileceğini söylediler. </p>
				<p class="paragraf">Makama varıp selam sabah ettikten sonra dilekçemi kaymakama sundum. İnanır mısınız aynı tavrı onda da gördüm. Ve hiç yüksünmeden yeniden anlattım. Sözümü bitirince bana dediği tek şey şu idi mülki amirimizin: “Keşke üniversite okuyan okumayan her genç birey sizin gibi yararlı olabilse bu ülkeye; o zaman bizi kimse tutamaz.”</p>
				<p class="paragraf">Ardından Kaymakam Bey talimat verip işlemlerin hızlandırılmasını ve neye ihtiyaç varsa temin edilmesini sağlayarak en iyi koşullar altında hizmet vermemi sağladı sağ olsun.</p>
				<p class="paragraf">Sonra ilçeye gittiğimde, projede o güne kadarki en büyük kalabalığa, büyük bir düğün salonunda seminer vermiştim. İkizce Merkez İlköğretim Okulu 6-7-8. sınıflar ve İkizce Lisesi öğrencilerine hep birlikte (400 kişi).</p>
				<p class="siir-baslik"><span class="char-style-override-14">Kıssadan Hisse</span></p>
				<p class="paragraf">Dediğim gibi, İzgören Akademi günü kurtarmak için balık vermekten öte bütün bir ömre yetecek balık tutmayı sağlayacak bilgiyi öğretti bize. Öğrendiğim en önemli şey bu idi. Bu ülkenin sahipsiz olmadığını, eğer herkes birlik olabilirse para olmadan da manevi gücün ülkeyi nerelere ulaştırabileceğini öğretti bana. Karşılık beklemeden “İyilik Hareketi”nin cennet ülkemizde ne boyutlara ulaşabileceğini, bu amaç için yüzlerce insanın ülkemin dört bir yanında “Türkiye’nin İyiliği” için “Uğur Böcekleri Programı” çatısı altında nasıl bir güç ve değer oluşturduğunu gösterdi bana.</p>
				<p class="paragraf">Gönüllü Turuncu Uğur Böceği olarak, bundan sonra bu gücü kendi hayatımda devam ettirip yaşatmak gayesindeyim. Başarı dolu bir gelecek ve aydınlık dolu bir Türkiye’ye doğru, diyerek sözlerimi burada bitiriyorum. </p>
				<p class="paragraf para-style-override-16">Süfyan Güler</p>
				<p class="paragraf para-style-override-16">Kayseri</p>
			</div>
		</div>
</body>
</html>