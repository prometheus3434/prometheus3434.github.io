<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-25.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-25.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-18">Hayat Bir Oyun</p>
				<p class="paragraf">TUP’la tanışmam 2009 yılının Nisan ayına rastlar. O sıralar üniversite 3. sınıfta, endüstri mühendisliği öğrencisiydim. Yaklaşık 3,5 ay süren bir ortak eğitim programı kapsamında, Ankara’nın Kazan ilçesinde yaptığım bir stajın sonlarındaydım.</p>
				<p class="paragraf">Üniversitemin ortak eğitim programının amacı, lisans eğitimlerinde pratikle teoriği birleştiren bir kültür yaratmaktı. Gelin görün ki, ben sadece lisans alanımda değil, “gerçek hayat” denen çok mühim meselede de teorikle pratiği birleştirme tecrübeleri edinmiştim. Her genç bireyin kendini bulma sancısı içinde geçirdiği zor zamanları vardır, benim hayatımın bu zor zamanı ise 2008 yılıdır.</p>
				<p class="paragraf"><span>İnsan çok gençken –henüz az tecrübesi ama çok hayali varken– hayatı, çocukken arka bahçede oynadığı oyunlarla karıştırabiliyor. Benim, tüm oyunlarda başrolde olduğum, saçımı çeken “kötü” çocuklarla arkadaşlık etmediğim bir çocukluğum olmuştu. Hiçbir zaman şımarık, tembel veya yaramaz bir çocuk olmamıştım; öğretmenlerimin övgüleri hiç eksik olmaz, ansızın tüm ortamların takdir edilen “akıllı kızı” oluverirdim. Ancak bu durum, takdir topla</span>mak veya ilgi çekmek için yapılan bilinçli hareketlerin sonucu değildi asla. Her seferinde tam da kendi hâlimde, sadece kendimle ilgilenirken bir de bakardım insanlar beni görmüş ve alkışlamaya başlamış.</p>
				<p class="paragraf">Liseydi, üniversiteydi derken, çocuk saflığının değer görmediği, insanların çıkarlarına göre daha “hızlı”, daha “değişken” yaşayabildiği, göz kırpmadan yalan söylenebilen “gerçek hayat” karşıma çıktı. Hayat oyunu, arka bahçe oyunlarına hiç ama hiç benzemiyordu. Arka bahçede başa gelecek en kötü olay, ayağınızın takılmasıyla düşmeniz, dizinizin kanaması, olsa olsa elbisenizin kirlenmesidir. Diyelim ki düştünüz, o sırada saklambaçtaki en azılı rakibiniz bile sizi kaldırmaya gelir, şekerini paylaşır, ertesi gün anneniz temiz kıyafetler verir size ve gözünüzün kenarındaki yaş daha kurumadan ne için ağladığınızı unutuverirsiniz.</p>
				<p class="paragraf">Hayat oyunu ise bundan biraz farklıydı. Diyelim ki düştünüz; o ana kadar fark etmediğiniz rakiplerinizi tanıyor, insanların kendi çıkarlarına faydası olmayacak konularda paylaşım yapmaktan imtina ettiklerine şahit oluyor, karşılıksız iyiliği mumla arıyordunuz. En önemlisi de, canınızı sıkan “kötü” çocukları oyundan çıkarmak mümkün olmuyordu. Hayat oyununda oyun arkadaşlarınızı seçemiyordunuz.</p>
				<p class="paragraf">Ben tüm oyunlara çocuk saflığımı, yaşama sevincimi ve sonsuz umudumu katmak istiyordum, hayat ise yeterince nazik ve şefkatli davranmıyordu. O zamanki ben, “hayat” denen muhteremi oldukça zalim ve hoyrat buluyordum, düştüğümde sadece dizim değil kalbim de kanıyordu. Çocuk aklımla bulabildiğim küsmek ve oyuna katılmamak gibi çözümler ise asla ve asla geçerli olmuyordu. Siz kırıldınız ve katılmıyorsunuz diye dünya dönmeyi durdurmuyordu.</p>
				<p class="paragraf">Sadece iyi insan olmak yetmiyor, kötülere rağmen ayakta kalmayı başarmak gerekiyordu. Umudunu kaybetmemek ama kimseye de fazla güvenmemek gerekiyordu. Tek başına yapabilecek kadar kendine yetmek, paylaştıkça güzelleşecek kadar insanlara yakın olmak gerekiyordu. Her türlü alışverişte hassas bir denge tutturmak, teraziyi kontrol edebilmek lazımdı.</p>
				<p class="paragraf">TUP’un benim için anlamı, hayata ve insanlara karşı kaybettiğim güveni yerine getirişidir. 2009 yılında <span>Eğitimcinin Eğitimi</span> duyurusuna internette rastladığımda, bana katacağı şeyin bu kadar değerli olduğunu bilmeden kendimi eğitim salonunda bulmuştum. Ruhum, kaybettiği evine gelmiş gibi huzurluydu. Karşılıksız iyilik yapmanın verdiği haz, almadan vermenin mümkün olduğu, paylaşmanın dokuduğu güçlü sevgi bağları, kısaca inandığım bütün masallar insanların gözlerinden okunuyordu. </p>
				<p class="paragraf">Okul yoğunluğundan seminer verme hazırlığı yapamadıysam da, altı ay kadar bir şekilde ortamda olmaya, beni iyi yapan havayı teneffüs etmeye devam ettim. Duvarıma yerleştirdiğim katılım belgesindeki o renkli parmaklar ve değerlerimiz, iyilerin daima kazanacağına yürekten inanmama yardımcı oldu. Nihayet 2010 yılının Mayıs’ında mezuniyet öncesi son stajımı yaparken, bir fabrikada ilk seminerimi verebildim.</p>
				<p class="paragraf">Şu an takvim 2012’nin ilk günlerini gösteriyor. Tüm hocalarımızın ve o salonda parlayan gözleriyle içimi ısıtan tüm arkadaşlarımın hayatıma kattığı değer, bana yol göstermeye devam ediyor.</p>
				<p class="paragraf para-style-override-16">Hande Üretürk</p>
				<p class="paragraf para-style-override-16">Ankara</p>
			</div>
		</div>
</body>
</html>