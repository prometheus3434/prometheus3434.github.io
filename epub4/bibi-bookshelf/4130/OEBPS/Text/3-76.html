<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-76.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-76.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-18">Bir Böceğin Kanat Çırpışı</p>
				<p class="paragraf">“Kelebeğin bir kanat çırpışı dünyayı değiştirebilir” diye bir slogan var, herkes duymuştur, ben bu slogan değiştirmek istiyorum: “Bir böceğin kanat çırpışı bir insanın hayatını değiştirebilir.” Hangi böcek olabilir acaba bu böcek? Tabii ki Uğur Böceği. Hayatımıza uğur saçtığına inandığımız bir böcek değil mi? </p>
				<p class="paragraf">Türkiye Uğur Böcekleri Programı’ndan bahsetmek istiyorum. Bu program kişisel gelişim seminerleri üzerine kurulmuştur ve amacı insanlara umut saçmaktır. Cezaevlerindeki insanlara yaşadıklarını hatırlatmak, çocuk esirgeme yurtlarındaki kardeşlerimize unutulmadıklarını göstermek, Türkiye ile bir şeyler paylaşmak en büyük hedefimiz.</p>
				<p class="paragraf">Ben ilk paylaşımımı cezaevinde yaşadım. Adı bile ürkütücü gelir. Herkes korkar. Çünkü katiller, hırsızlar orada yaşar. Peki, herkes böyle düşünürse kim o insanlara hayata yeniden “Merhaba” demeyi öğretecek? Hepimiz onlara önyargıyla yaklaşırsak, kim el uzatacak yaşadıklarını yeniden göstermek için? </p>
				<p class="paragraf">İlk defa bir cezaevini yakından gördüm. Sizinle aynı duyguları paylaşıyordum. Korkuyordum çünkü hep bir önyargı vardı. Çünkü aranıyorsunuz, sim karta kadar her şeyinize el koyuyorlar. Çırılçıplaksınız içeri girerken. Kıyafetleriniz bile sanki koruyamıyor sizi. Gözleriniz okunuyor ve art arda kapılar kapanıyor arkanızdan. Ama ilginç olan, güler yüzlü insanlar karşılıyorlar sizi. Cezaevi yetkilileri hiç de filmdekiler gibi hayata küsmemişler. Umut dolulular. Benim için en korkutucu an emin olun mahkum insanları gördüğüm an değildi. İlk seminerimi 20 kişiye değil de 60 kişiye vereceğim andı. Arkadaşlar bu cümlede dikkatinizi çeken sayı olmalı. Kişi dedim, demek ki onlar da insan. Emin olun sayılarından korktum, kendilerinden değil. İçeri girdim altmış kişi bana bakıyordu. Emin olun asıl ben yaşadığımı hissettim. Bir başladım seminere ne korku kaldı, ne heyecan. Dünyanın hiçbir yerinde insanlar bana öyle bilgi açlığıyla bakamazlar. Dediğim her şeyi onayladılar. Oyunlara katıldılar. Sanmayın hepsi 30 yaş üstü insanlar. Hayır, 86 doğumlu o kadar çok insan var ki… </p>
				<p class="paragraf">Ben artık o insanlara suçlu gözüyle bakmıyorum. Kader mahkumu onlar gerçekten. Hiçbiri hayatını o dört duvar arasında geçirmeyi istemezdi. Hayat zorladı gerçekten onları. Katil dediğiniz insanlar belki bir anlık sinirle yaptı. Hepimiz sinirlendiğimiz anlarda birilerini öldürmeyi aklımızdan geçirmiyor muyuz? Hırsız dediğimiz insanlar ya aç kalmamak için yaptıysa? Savunmuyorum onları, farklı bir bakış açısıyla yaklaşmayı öneriyorum. Seminer sonunda iki kere alkışladılar beni. Çok bir şey bildiğim için değil. Onlara bir nefes aldırdığım için. </p>
				<p class="paragraf">Benim doktora ya da master yaptığımı sandılar. Biz onlar için çok önemliyiz. “Hocam” dediler bana, ben onlardan çok çok küçük olduğum hâlde. Bilgiye bu kadar saygıları var. Defalarca teşekkür ettiler, emeğe kimsenin olmadığı kadar saygıları var. </p>
				<p class="paragraf">Cezaevinden bir görevli, “Devlet çocuk esirgeme kurumlarına ilgi gösteriyor, oradaki çocukları hayata kazandırmaya çalışıyor” dedi. Cezaevlerinin ise arka bahçe olarak görüldüğünü öğrendik. Biz o arka bahçeleri yeşertmeliyiz. Kurumaya bırakmamalıyız.</p>
				<p class="paragraf">Hayat onların kelebeklerini öldürmüştü, o insanlar kelebeklerini canlandırmak için çaba veriyorlardı. Onların ellerine bir uğur böceğinin konmasını bekleyemeyiz, biz Uğur Böcekleri olarak kanat açıp ellerine konmalıyız; belki şans getiremeyiz ama umut olabiliriz.</p>
				<p class="paragraf para-style-override-16">Tuğba Bademci</p>
				<p class="paragraf para-style-override-16">Mersin </p>
			</div>
		</div>
</body>
</html>