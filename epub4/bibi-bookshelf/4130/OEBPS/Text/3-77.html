<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-77.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-77.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-19">Sen de Yakala!</p>
				<p class="paragraf">İnsanların hayatında dönüm noktaları vardır; sen iyiysen Allah’ın da karşına iyi insanları çıkaracağına her zaman inanmışımdır. 2008 yılı benim için çok önemli bir yıldır; hayatım monotonluktan çıkıyor ve yoğun tempolu bir hayatın içine giriyordum. Bir insanın hayatı bu kadar mı değişir… Bana bunu söyleseler inanmazdım, çünkü hayatım otelle lojman arasındaki o kısa yolda gidip geliyordu, gençliğim bu kısır döngüde geçmekteydi. Bir gün lojman odasında oturdum, düşündüm. İleride torunlarıma ne anlatacaktım? Hayatta yaptığım neredeyse hiçbir şey yoktu ve ben film şeridi gibi akan hayata dokunamıyordum. Sabah kalktığım gibi kitapçıya gittim ve dedim ki, “Bir arkadaşım var. Hayatla bağlantısı kopmuş durumda, ona bir kitap hediye etmek istiyorum ne tavsiye edersiniz?” Bana o sihirli kitabı uzattı: Avcunuzdaki Kelebek. Çay bahçesine geçtim ve “Al Volkan, hediyen, oku” dedim kendime. Bir yandan simidi ısırıyorum, bir yandan kitaba gözümün ucuyla bakıyorum. Derken okumaya başladım. Elimi çizdim ve hedeflerimi yazmaya başladım, kitabı bir solukta bitirdim. Akşam maalesef kitap bitmişti ve çok üzüldüm. Kitabın arkasında Uğur Böcekleri’ni gördüm. Proje dikkatimi çekti ama biraz da korktum. Acaba yapabilir miydim? Kendime güvenemedim. Sonra neden yapamayasın, dedim, yapanlar nasıl yapmış, onlar da bir şekilde başarıyı yakalamış. Sen de yakala, dedim ve elektronik posta adresine yazdım. Otelde önceden aldığımız bir eğitimde de Şerif Hoca’nın yazdıklarından bahsedilmişti. Eğitimi veren kişiler bunun üzerinden ciddi paralar kazanıyordu. Hayatta en korktuğum şey, birinin hakkını yemek ve yedirtmek. Elektronik postanın en sonuna Uğur Böceği olmak istediğimi yazdım. Antalya’daki şubemiz size yardımcı olacak dediler ve heyecanla gidip görüştüm. Sıcacık bir karşılama… Bana her zaman kapının açık olduğunu ve istediğim zaman gelebileceğimi söylediler. Şaşırdım ve “Tamam Volkan” dedim “senin yerin burası.” Ekimde Uğur Böceği oldum. Çok mutluydum, çok iyi insanlar tanıdım, çok iyi dostlarım oldu. Eğitim cd’sini aldım ve çalışmalara başladım. Üç kere sunum yaptım ve işte son sunumuma geldim; çok heyecanlıydım. Ankara TUP Başkanı Ahmet, Antalya TUP Başkanı Fatih ve Aslı vardı. İnanılmaz bir terleme… Sunumu başarıyla tamamladık ve iki gün geçmeden ilk eğitimimi 21.01.2009’da Fevzi Çakmak İlköğretim Okulu’nda pırlanta gibi öğrencilere verdim. Ben konuştukça sınıfta bir sessizlik… İnanmazsınız, susmayan sınıf ben konuşmaya başlayınca sustu. Öğretmen bile bir şaşırdı sınıfa baktı, gözlerindeki parıltıyı görmeniz gerekir… Maddi durumu iyi olmayan ama okumak için çaba gösteren çocukları gördükçe duygularım tarif edilemez noktalara ulaşıyor ve daha bir heyecanla anlatmaya devam ediyordum. Kelimelerle anlatılamayan o anki atmosferi yaşamanız lazım. Eğitim bittikten sonra geribildirimleri okuyorsunuz, sizin de yüzünüzde bir gülümse…  İyi bir şeyler yaptığınızın farkına varıyorsunuz. Bu ülkenin daha iyi olması için çaba göstermek ne kadar güzel bir şeymiş, dedim kendi kendime. Aslında daha uzaklara gitmek gerektiğini düşündüm ki kısmet ayağıma geldi. 28.03.2009’da Batman Valiliği Antalya’ya gezi düzenlemiş. Şanslı çocuklar olacaklar ki bizim otelde kalıyorlardı. Vakit kaybetmeden seminer için öğretmenleriyle görüştüm, kabul edildi. Otelin genel müdürünü aradım, durumu anlattım ve bana iki salon verir misiniz, dedim. Sağ olsun müdürümüz, “Eğitim için salonlarımız her zaman açıktır” dedi. Ben, Aslı, Halil 500 kişiye eğitim verdik. Öyle heyecan dolu dakikalar ki… Çocuklar etrafımızdan ayrılmıyor. Hayatımda yaşadığım en güzel duygular, unutulmaz anlar… Çocuğun biri yanıma geldi ve “Ağabey” dedi, “Neden bizim oralara gelmiyorsunuz? Hep bu taraflarda anlatıyorsunuz bunları. Bizim okulumuza da gelsenize.” “Geliriz, neden gelmeyelim Mehmet” dedim. Mehmet, “Bana yalan söylüyorsun, siz bizim oralara gelmezsiniz” dedi ve hâlâ içimde ukdedir Batman’a gidememek… Söz verdim, yerine getiremedim, ama başka bir şey başardık; öğretmenlerinden Canan Hanım’ı Uğur Böceği yaptık. Şimdi kendisi Batman’da ve çevre illerde seminerler veriyor. Kim bilir belki artık Mehmet bile Uğur Böceği olmuştur. </p>
				<p class="paragraf">TUP hayatıma girdikten sonra her gün üzerine bir şeyler koyarak devam ettiğim hayatımda Uğur Böcekleri’ndeki arkadaşlarımın tavsiyesiyle 2010 yılında açık öğretimde işletme okumaya başladım. Üniversiteye başlamamın sebebi de TUP olmuştur. Şu an işletme ikinci sınıftayım ve bazen keşke TUP’la daha önce tanışsaydım diyorum. Çünkü o kadar çok iyi insan var ki senin doğru yolda yürümen için hep yardımcı olmaya çalışan, yanlış yola sapmak gibi bir şansın olmuyor. Ben yardımlaşmanın, fikir alışverişlerinin, insanlara karşı dürüst olmanın, huzuru ve mutluluğu paylaşmanın değerini İzgören Akademi’nin içinde gördüm ve yaşadım. </p>
				<p class="paragraf">Biz kocaman bir aileyiz ve gün geçtikçe büyüyoruz. Ailemiz bu ülkede 180 binden fazla insana ulaştı. Ülkemizin doğusunda, batısında, güneyinde, kuzeyinde, gücümüzün yettiği her yere fidan dikip bıraktık. Biliyoruz ki ileride bu aileye fidanlardan da katılanlar olacak. Ne kadar büyük bir aile olduğumuzu siz düşünün, ben hayal bile edemiyorum. Biz aldığımız bayrağı en iyi şekilde taşımaya devam ediyoruz. İyi ki bu hayatta sizler varsınız.</p>
				<p class="paragraf para-style-override-16">Volkan Çıldır</p>
				<p class="paragraf para-style-override-16">Antalya</p>
			</div>
		</div>
</body>
</html>