<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-50.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-50.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-43">İlk Heyecan</p>
				<p class="paragraf">Hayatımızda, ilk tecrübelerimizin hep ayrı bir yeri vardır. Bu duygu içerisinde ben de Türkiye Uğur Böcekleri Programı kapsamında gönüllü verdiğim ilk seminerimle ilgili anılar demetimi paylaşmak istiyorum.</p>
				<p class="paragraf">Nasıl oldu da bir seminer verme ihtiyacı hissettim, inanın bilmiyorum. Türkiye Uğur Böcekleri Programı’na katılalı yaklaşık beş ay olmuştu ve sanırım bizden bir defa da olsa bir seminer vermemiz bekleniyordu (Hiçbir zaman beklentileri boşa çıkarmamışımdır haddizatında).</p>
				<p class="paragraf">2007’nin Ağustos ayıydı. Okulumuza yakın mesafede bulunan bir yetiştirme yurduna gittim. Halkla ilişkilerden bir hanımefendiyle ve arkadaşlarıyla, orada bir seminer verip veremeyeceğim üzerine konuştuk. Bir yandan projenin ne kadar önemli ve gerekli olduğunu anlatırken (kişisel görüşüm bir yana, yaptığımız seminerlerde aldığımız geribildirimler hep bu yönde) diğer taraftan bu deneyimi ilk defa yaşayacağımı, yağız Anadolu delikanlısı dürüstlüğüyle belirtiyordum. Tabii bu ayrıntıyı duyunca kurumun halkla ilişkiler çalışanları biraz tedirgin oldu ve belli etmek istemeseler de benim bu talebime pek olumlu bakmadılar.</p>
				<p class="paragraf">Gerçekten burada bir seminer verebilmeyi çok istiyordum ve bunun için hemen hemen iki haftada bir bu kuruma gelip bir tarih üzerinde anlaşabilmek için çok çaba sarf ettim. Gel zaman git zaman, tam bir mevsim sonra da olsa tarih almayı başardım. 5 Kasım 2007 Pazartesi.</p>
				<p class="paragraf">Randevu tamam, sıra hazırlanmaya geldi (burada, sanki bir sıralama hatası var). Bu gel zaman git zaman sürecinde tanıştığım kurumun müdürünü ikna edebilmek için çok ter dökmüştüm. Proje hakkında aklıma gelen her şeyi sıralıyordum bir konuşmamızda. Bir ara projenin mimarlarından bahsetmiştim ve bu bana yol, su, elektrik olarak geri döndü. Müdür Bey, “Ahmet Şerif İzgören zaten burada bir seminer yapmıştı ve çok beğenilmişti. Onun yaptığı gibi bir seminer yapabilir misiniz?” diye sordu. </p>
				<p class="paragraf"> Ben bu soruyu duyduğumda, otomatiğe bağlanmış her şeye “Tamam” derken yakaladım kendimi. “Tabii onun kadar olmasa da (ikimiz de biliyoruz ki olamaz; ilk tecrübem olacak ya tamamen yıldırma politikası) elimden gelenin en iyisini yaparım.”</p>
				<p class="paragraf">Bu nedenle iyi hazırlanmalıydım ilk seminerime.  </p>
				<p class="paragraf">Hazırlanma süreci tam bir facia.</p>
				<p class="paragraf">Hepimizin içinde yaşadığı, yaklaşık son 20 yıldır yapılan binalara bakın, tam bir mimari harikası! Mesela Adıyaman’daki evimizin duvarlarında her kış muhakkak şelaleler oluşur. O görüntüye aşina olduğumdan Ankara’ya okumaya geldiğimde, özellikle Keçiören’de şelalelere yakın bir yerde oturmayı tercih ettim (şelale görmezsem bünyem bozuluyor). Ankara’nın soğukluğuna inat müteahhitler apartman dairelerini sıcak bir atmosfer oluşsun diye yalıtımsız yapıvermişler. Yan komşu hapşırsa ben bu taraftan, “ Çok yaşa” diyorum ve diğer taraftan yanıt gecikmiyor: “Hep beraber!”</p>
				<p class="paragraf">İşte bu şartlarda çalışıyorum ilk seminerime. İlginç olan ne mi?</p>
				<p class="paragraf">Sesli çalışıyorum.</p>
				<p class="paragraf">“Evet, arkadaşlar, seminerin ana başlığı Kendi Hayatınızın Lideri Olun. Altı alt başlıktan oluşan bu seminerimiz yaklaşık bir saat sürecek…”</p>
				<p class="paragraf">Yan taraftan hapşırık değil öksürme sesi geliyor. Ben hiç vaziyeti bozmuyorum. Yirmi metrekarelik odamda, önümde beni dinleyen onlarca kişiye seminer veriyorum.</p>
				<p class="paragraf">“Lütfen şimdi biriniz A, biriniz B olun. Teşekkür ederim. B’leri bir görebilir miyim?” </p>
				<p class="paragraf">Kapı tıklıyor, arkadaş soruyor: “Haydar?”</p>
				<p class="paragraf">“Bir ödevim var sunum gibi bir şey, ona çalışıyorum. Eğer çok rahatsız edersem…”</p>
				<p class="paragraf">Hazırlandığım bir kişisel gelişim semineriydi ve neredeyse kendi kişisel sağlığımın yerinde olduğunu ispatlamak zorunda kalıyordum.</p>
				<p class="paragraf">Seminer çok güzel geçti. Hatta ilk seminerim olmasına nazaran harikaydı. Seminerden sonra çocukların gözlerinde beliren memnuniyeti anlatamam. Bu nedenle bu proje için emek veren tüm arkadaşlarıma teşekkür ediyorum.</p>
				<p class="paragraf para-style-override-16">Tuğba Bademci</p>
				<p class="paragraf para-style-override-16">Mersin</p>
			</div>
		</div>
</body>
</html>