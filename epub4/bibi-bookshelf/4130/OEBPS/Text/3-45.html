<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-45.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-45.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-38">Derin Bir Nefes</p>
				<p class="paragraf">Bir gün ablam işten eve geldi ve “İzgören Akademi stajyer arıyor, bence başvur” dedi. O sırada bir yerde staj yapıyordum ancak müdürümün İstanbul’a gitmesinden dolayı stajım sona erecekti. Staj başvurumu yaptım. Birtakım aşamalardan sonra da nihayet 20 Eylül 2010 günü İzgören Akademi’de staja başladım. İlk günümde TUP odasının çok yoğun olduğunu ve bir süre onlara yardım etmem gerektiği söylendi. Odaya girdim; kırmızı bir oda, insana öyle bir enerji veriyor ki…</p>
				<p class="paragraf">Yönetim Kurulu Başkanımız Pelin Hanım Türkiye Uğur Böcekleri Programı’nı ve daha sonra da yapılması gereken işleri anlattı. Günler ilerleyip işin içine iyice girince projeye çok bağlandım. Bütün hazırlıklarımız Eğitimcinin Eğitimi içindi; en yakın programımızdı, sadece bir-iki haftamız kalmıştı.</p>
				<p class="paragraf">Sonunda büyük gün gelip çattı, bütün hazırlıklar tamamdı. Çok emek vermiştik, çok çabalamıştık ama eminim kimse gram yorgunluk hissetmiyor, aksine her şey güzel olduğu için kimsenin içi içine sığmıyordu. Ve en güzeli de bir ekip çalışması vardı. Beraber mutlu olup, beraber endişeleniyorduk. Saat ilerledikçe konuklarımız (yeni uğurlarımız) yerlerini aldı, onların da gözünde ayrı bir heyecan vardı. Çünkü onlar da tam olarak neler olacağını bilmiyordu. Saat erken olduğu için herkeste bir uyku mahmurluğu da vardı. Sunumlar başladı, aralarda aldığımız geri dönüşlerden anlıyorduk ki herkes çok mutlu olmuştu ve pazar günü sabahın erken saatinde kalkıp oraya gelmekten gayet memnundular. O gün bittiğinde hepimiz yapmış olduğumuz işin hem mükemmelliğinden hem de çıkarların olmadığı, aynı hedefe koşan yediden yetmişe bir sürü arkadaşımız olmasından gayet mutluyduk.</p>
				<p class="paragraf">Sonrasında projeye kendimizi iyice kaptırmıştık. Birtakım aşamalardan geçtikten sonra uçma zamanımız gelmişti. Artık çeşitli eğitimler almıştık ve bunları aktarmalıydık. </p>
				<p class="paragraf">İlk seminerimi bir ilkokulda verdim. Öğrenciler beni görünce çok mutlu oldular; aslında ne kadar doğru bir iş yaptığımı bana öyle güzel anlattılar ki…</p>
				<p class="paragraf">Hiç boş durmadım öğrencilerle beraber geçirdim bütün zamanımı, seminer sonrasında değerlendirme formlarını aldım, saatlerce tekrar tekrar okudum. Yanımda en yakın arkadaşım da vardı; o da uzun uzun okudu formları, gözlerimiz doldu. Bir tanesi “Siz sınırların dışına çıkın dediniz ya, ben o cümlenizden sonra karar verdim: Bilim adamı olacağım. Belki bunu okuyup bana güleceksiniz, ama ben bunu yapacağım, bana inanın” demiş.</p>
				<p class="paragraf">O gün karar verdim, bu yaşa kadar ne için yaşamıştım. Başarı neydi?</p>
				<p class="paragraf">İyi bir okul kazanmak mı?</p>
				<p class="paragraf">Derece yapmak mı?</p>
				<p class="paragraf">İyi bir işe girmek mi?</p>
				<p class="paragraf">Başarı, bunların hiçbiri değildi.</p>
				<p class="paragraf">Başarı, birinin hayatına yapılacak olumlu bir dokunuştu. Ben bunu yapmıştım. Hep başarılarımla babamın, ailemin yüzünü güldürmeye çalıştım, ama o formları onlara da okuduktan sonra anladım ki, ailem işte tam o anda gerçekten benimle gurur duyuyordu. O gece yatağıma yattığımda 21 yıldır ilk defa böyle hissediyordum; içimde sebebini anlamadığım bir rahatlık vardı. Hani hastayken naneli şeker yersiniz de rahat bir nefes alırsınız ya bu da öyle bir şeydi. Bütün vücudum, kalbim nefes alıyordu.</p>
				<p class="paragraf">Şu sıralar seminerlerime bir süre ara verdim. İnanın vicdan azabı çekiyorum, rahat değilim, mutluyum ama hep bir şeyler eksik. Bitkisel hayatta olmak gibi bir şey bu aslında; nefes alamıyorsunuz, ama birinin umudu, ufacık bir gülüşü sizi tekrar hayata bağlıyor.</p>
				<p class="paragraf">Projeyi başlatarak insanlara yaşama sevinci veren, umut vaat ettiren başta Şerif Hocam’a olmak üzere bütün İzgören ailesine çok teşekkür ederim. Sizi tanımadan bizim çekirdek ailemiz vardı, artık KOCAMAN BİR AİLEYİZ. İyi ki varsınız, sizi çok seviyorum.</p>
				<p class="paragraf">Biz hep bizdik ama bu proje ile hayatın karmaşasından unuttuğumuz benliğimizi, İNSANLIĞIMIZI hatırladık.</p>
				<p class="paragraf para-style-override-16">Sinem Sarı</p>
				<p class="paragraf para-style-override-16">Ankara</p>
			</div>
		</div>
</body>
</html>