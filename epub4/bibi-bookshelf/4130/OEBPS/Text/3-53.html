<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-53.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-53.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-46">Hayatımın Amacı</p>
				<p class="paragraf">TUP’la ilgili bir kitap hazırlandığı ve benim de birkaç satır bir şey yazmam istendiğinden beri TUP’u, hislerimi, bana neler kattığını düşünüyorum. Aslında bunu anlatmanın en iyi yolu, sanırım projeyle nasıl tanıştığım kısmında saklı. Bundan yaklaşık üç yıl önce, Beymen Mağaza Müdürü olduğum günlerde, çalışma arkadaşlarıma motivasyon amaçlı bir konuşma yapmaya karar vermiştim. İnternette, yapacağım konuşmayı daha etkili kılacak bir şeyler arıyordum, sonra üç dakikalık bir konuşma dinledim. Sadece üç dakika süren ve tüm yaşam biçimimi değiştiren bir konuşma. O üç dakikalık konuşmanın küçük bir kısmında anlatılan iki kelimelik küçücük bir şeydi ”hayat amacı”. Seminerin adı ise Avcunuzdaki Kelebek. Ertesi gün kitabını okudum ve seminerin tamamını izledim. Eminim o kitaptan ve seminerden benim çıkardığımdan çok daha fazlasını çıkarmış bir sürü insan vardır. Ben kendi adıma o iki kelimenin peşinden koştum. </p>
				<p class="paragraf">Eminim bu soruyu birçoğunuz kendinize sormuşsunuzdur: Hayatımın amacı ne? Eminim birçoğunuz cevabını da bulmuştur. Ne yazık ki ben bulamamıştım. Yalnız tek bir şey aklımda kalmıştı. Seminerde Bayrampaşa Cezaevi’nin yakınlarında oturan bir teyzeden bahsetmişti konuşmacı. Bu teyze depremde tüm yakınlarını kaybetmiş. Derme çatma bir yerde yaşayan bu teyzem her gün cezaevinden atılan ekmekleri toplayıp mahallenin hayvanlarını doyuruyormuş. Çok basit bir şey değil mi? O mahallede bir sürü insan oturuyor, her gün o hayvanları görüyorlar, onları doyurmanın da çok basit bir yöntemi var ve yöntem de tam gözlerinin önünde, ama hiçbiri görmüyor. Sanırım görmekle bakmak çok farklı iki kavram. Ben kendimi çok akıllı, çok becerikli biri olarak görmüyorum, o yüzden kendime bu teyzemi örnek aldım. Dedim ki, hiç değilse bu teyzeninki kadar uygulaması kolay ve küçük, ama bence insana kattığı değer büyük olan bir şey bulmalıyım. Şanslıymışım. Uygulaması büyük, kattığı değerinse tarifi olmayan bu projeyle tanıştım. </p>
				<p class="paragraf">İnternetten İzgören Akademi sitesine giren herkesin görebileceği o TUP ikonunu ben de gördüm, siteye girdim ve en yakın tarihli Eğitimcinin Eğitimi konferansına katıldım. O gün orada Ahmet’i, Elif’i, değerli dostum Fatih’i, Volkan’ı ve isimlerini hatırlayamadığım için beni bağışlasınlar diğer TUP gönüllülerini tanıdım. Benden 7-8 yaş küçük bu arkadaşların memleketleri için nasıl bir hayat amacı seçtiklerini gördüm. İzmir’e döndüğümde, şu ana kadar anlattıklarımdan dört elle hemen çalışmalara başladım gibi bir hava oluşması gerekiyordu ama pek öyle olmadı. Üç ay projeyle alakalı hiç bir şey yapmadım. Birçok gönüllünün yaşadığı durum mudur, yoksa bana has bir durum mudur bilmiyorum. O bir anlık heyecan aynı tazeliğini korumuyordu. Sonra iki günümü bu işe ayırıp bir şansımı denemek istedim. Birkaç okula gittim, ama pek sıcak bakmadılar. Şevkim kırılmaya başlamıştı. Ben de en zor yeri denemeye karar verdim: Torbalı K-2 Cezaevi. Yaklaşık iki haftalık bir mesaiden sonra seminer günü belirlendi. İlk seminerimi bir cezaevinde verecektim. Akıllıca bir seçim midir tartışılır, ama aldığım sonu iyi risklerden biriydi. Seminer çok iyi geçti; seminer sonunda üç genç, onlara kitap getirip getiremeyeceğimi sordu. Sağ olsun sevgili Elif benim için Elma Yayınevi’nden 50 adet kitap yolladı. Eminim o çocuklar Elma’nın kitaplarıyla hayata artık daha farklı bakıyorlar. Kim bilir daha kimler o kitapları okuyacak ve hayatları değişecek; tıpkı benimkinin değiştiği gibi… Ben o gün, bir başkasının hazırladığı bir eğitimi bir saat anlattım, başkasının yazdığı, başkasının bana yolladığı kitapları cezaevine ulaştırdım. Aslında ben bu yapılan işte en az efor sarf eden kişiydim, ama bana verdiği duygu herkesin yaşamasını istediğim bir şey, tarif edemem… Neden bahsettiğimi ilk seminerinizi verdiğinizde anlarsınız. </p>
				<p class="paragraf">Şevkle İzmir Sosyal Hizmetler Müdürlüğü’nün kapısını çaldım. Sayın Rana Dayıoğlu ve Sayın Asu Karaşar ile tanıştım. Çok şanslıydım çünkü projeyi biliyorlardı, bana en kısa zamanda bir seminer için beni arayacaklarını söylediler. Bana seminer tarihini bildirdikleri gün, iş ortağım ve kayınpederim, ama aslında en önemlisi benim için ikinci bir baba olan Vedat Filiz’i kaybettim. Bu projeye başladığım ve kendime meslek olarak eğitimciliği seçtiğimden beri en büyük hayalim sosyal hizmetlerde eğitim vermekti; hayatımın en kötü günlerinden birinde, hayata daha sıkı tutunmamı sağlayan hayat amacım.</p>
				<p class="paragraf">12 Aralık’ta Buca Kız Yetiştirme Yurdu’nda, saat 17:00’de seminer başladı. Seminer başlamadan önce içeride tam bir kaos vardı. İçerideki çocukların bir kısmı zihinsel problemli çocuklardı. Babamı kaybedeli bir ay olmuştu ve 30 yaşında biri olarak bende yaptığı etkiyi düşününce, buradaki en büyüğü 15 yaşında olan bu çocukların nasıl duygularla yaşadıklarını anladım dersem, yalan söylemiş olurum. Bununla birlikte hepsinin benden daha olgun ve akıllı olduklarını söyleyebilirim. Program bitti; çok samimi söylüyorum hayatımda bir daha o kadar heyecanlanır mıyım bilmiyorum. Çünkü kendime hayat amacı olarak seçtiğim şeyin üzerinden bir yıl bile geçmeden, en çok olmayı istediğim yerde, bir çocuk yurdunda, 40 tane pırıl pırıl çocuğa bir saat konuşmuştum ve hazırlayanların ellerine sağlık, anlatılabilecek en güzel şeyleri anlatmıştım. Çıkıp arabama bindiğimde, değerlendirme formlarını okumak için eve gitmeyi bekleyemedim. Acaba çocuklar için anlattıklarım ne ifade etmişti? Bunu bir şirkette ya da bir üniversitede yaptığınızda genellikle nazik ve olumlu şeyler görürsünüz. Kendinizle alakalı en yalın ve samimi eleştirileri de, övgüleri de alacağınız yer çocuk esirgeme yurtlarıdır. Yazılanların ayrıntılarına girmeyeceğim. Sadece şunu söyleyebilirim, o gece eve otobandan dönüyordum. Yol ışıklarında bir problem vardı galiba her yer zifiri karanlıktı ve ben karanlıktan korkarım. Bu korkuyu yaşayanlar varsa ne demek istediğimi anlarlar. Ben hayatımda ilk ve son defa o gece karanlıktan hiç korkmadım. Hayatımda, işimde ne zaman bir sıkıntıya düşsem hâlâ o formları okuyorum. Hayatımdaki hiçbir şey, hiçbir olay o formlarda yazanlar kadar güç vermedi bana. Şimdi anlıyorum ki, o gün o çocuklar bana hayatımın en büyük hediyesini verdiler. O formları çocuklarım da okuyacak. Şimdi biliyorum ki, hayatım boyunca ne zaman bir şeyden korksam o formlar beni güçlendirecek. Çocuklarım o formları okuduklarında babalarıyla gurur duyacaklar. Bana hayatımın en büyük hediyesini ve hazinesini veren o çocuklara, TUP’u hayata geçiren tüm gönüllülere ve tabii ki öğrencisi olmaktan gurur duyduğum Selin Hocam’a dünyadaki tüm Uğur Böcekleri’nin üzerlerindeki benekler kadar teşekkürler.</p>
				<p class="paragraf">Bu güne kadar üniversitelerde, ilköğretimlerde, cezaevlerinde, çocuk yuvalarında eğitimler verdim. Hayatımın geri kalanında da -proje yöneticileri izin verdiği müddetçe- hayatımdaki en anlamlı ve en güzel şey olan TUP gönüllülüğüme devam ediyor olacağım. Ben bu projeye en az destek veren gönüllülerden biriyim. Buna rağmen bu projenin bana kattıkları burada anlattıklarımın milyonda biri bile değil. Eğer sizler de hâlâ hayat amacınızı bulamamışsanız, google’a Türkiye Uğur Böcekleri Programı yazın. Sevgiyle kalın.</p>
				<p class="paragraf para-style-override-16">Volkan Duygunoğlu</p>
				<p class="paragraf para-style-override-16">İzmir</p>
			</div>
		</div>
</body>
</html>