<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-59.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-59.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-2">Işık Saçan Gülümsemeler</p>
				<p class="paragraf">Birkaç gün önce İzgören Akademi’den aldığım mektup bir kez daha doğru yolda olduğumu hissetmeme yardımcı oldu. </p>
				<p class="paragraf">Kırk yaşındayım, Adnan Menderes Üniversitesi’nde 18 yıldır devlet memurluğu yapıyorum. Ülkemin güzel ama küçük bir şehri olan Aydın’da yaşıyorum. Ülkeye kazandıracak, faydalı işler yapacak bir evladım da yok. O yüzden, “Ben bu ülke için işimi doğru yapmak haricinde ne yapabilirim?” sorusu üzerine çok düşündüm. </p>
				<p class="paragraf">Düşünmeye devam ederken, çeşitli yardım derneklerinde görev aldım. Ancak dernek içi çekişmeler, eşitsizlikler yardım derneklerine olan inancımı sarsmaya başladı. İşte böyle bir dönemde Türkiye Uğur Böcekleri Programı ile karşılaştım. </p>
				<p class="paragraf">Ekim 2010’da Ankara’daki eğitime geldiğimde doğru yerde olduğumu hissettim. Yaklaşımınız, gençlerden oluşan ekip üyelerinin birbirine olan saygıları ve yaptıkları işin öneminin farkında olmaları beni çok etkiledi. </p>
				<p class="paragraf">İlk seminerimi Mart 2011’de verdim. İnanın o günkü heyecanımı anlatamam. Seminere gittiğim okullara Ahmet Şerif İzgören’in kitaplarından en az üç tane yanımda götürüyorum. Neden götürüyorum? Çünkü söz uçar, yazı kalır düşüncesindeyim. Ne kadar etkilenirlerse etkilensinler, bir süre sonra öğrendikleri on bilgiden sekizi, dokuzu akıllarından çıkmaya başlayacaktır. Okulların kütüphanelerinde bu kitaplardan örnekler olursa daha kalıcı bilgilere ulaşmalarını sağlayabilirim, diye düşündüm. Kitapları okul müdürlerine teslim ettim. Seminer sonunda da öğrencilere kitaplarla ilgili bilgiler verip okul kütüphanesinden temin edebileceklerini belirttim. Önümüzdeki eğitim öğretim yılında seminer vermem mümkün olursa buna devam edeceğim. </p>
				<p class="paragraf">İlk verdiğim seminer sonrasında okul müdür yardımcılarından biri bana bu seminerlerden benim çıkarımın ne olduğunu sordu. Manevi tatmin, cevabını verdiğimde bana inanmadı. Bu ülkedeki birçok insan gibi o da, mutlaka bir çıkarım olması gerektiği düşüncesindeydi. Anlattım. Uzun uzun anlattım. İkna oldu mu? Bilmiyorum. </p>
				<p class="paragraf">Seminerler sırasında fotoğraf çektirmiyorum. O yüzden size fotoğraf gönderemeyeceğim. Projede pırıl pırıl gençler yer alıyor ve onların çıkacak olan kitaplarda görünmelerinin daha anlamlı olacağı kanısındayım.</p>
				<p class="paragraf">Verdiğim seminerlerin tamamında dinleyiciler yüzlerinde kocaman gülümsemelerle teşekkür ediyorlar. İnsanların birbirleriyle iletişiminin ufacık bir gülümsemeyle başladığını anlatıyorum onlara. </p>
				<p class="paragraf">Seminer sonunda değerlendirme formlarını elime aldığımda, inanın seminer vermekten daha çok heyecanlanıyorum. Ben onlara beş temel değeri anlatırken neler düşünüyorlar, ne kadar onlara ulaşabiliyorum, bunu öğrenmek heyecan verici. Öğrencilerden biri, “İyi yürekli, geleceğimiz için annemiz kadar öğüt veren ve endişe duyan biriydi” diye yazmış. Bu gözlerimin yaşarmasına sebep oldu. Bir diğeri, “Keşke benim öğretmenim olsaydı, derslerini dinlemek çok güzel olurdu” demiş. Biri, “Nazik, kibar ve bilgili” olarak nitelemiş. Bunları okumanın bana verdiği mutluluğu kelimelerle anlatabilmeyi çok isterdim. </p>
				<p class="paragraf">Bir şeyi fark ettim. Günümüzde seminer deyince, yaşamla ilgili sihirli formüllerin verildiği kişisel gelişim bilgilerinin paylaşıldığı konuşmalar ve konuşmacılar akıllara geliyor. Günay isminde bir öğrenci, “Seminerden gerçekten zevk aldım ve de seminerde herhangi bir formül, hayattaki kolaylıklar vs. gibi şeylerden konuşulmasa da tarihte geçen olaylardan geleceğim için nasihat aldım. Teşekkür ederim” yazmış. Günay’ın “konuşulmasa da” kelimesi beni çok düşündürdü. Büyüğümüzden küçüğümüze hep sihirli formül peşindeyiz. Günay, Yurt Sevgisi, Hoşgörü, Dürüstlük, İş Kalitesi ve Girişimciliğin bir arada sihirli bir formül oluşturduğunu ileride mutlaka anlayacak. </p>
				<p class="paragraf">İzgören Akademi ailem olarak bize eğitimlerinizde ve kitaplarınızda sihirli formülü anlattığınız ve bunu başkalarına anlatmamıza fırsat verdiğiniz için sizlere sonsuz teşekkürlerimi sunuyorum.</p>
				<p class="paragraf">İyi ki, TUP’un bir parçasıyım; İyi ki, UĞUR BÖCEĞİ’yim.</p>
				<p class="paragraf para-style-override-16">Ayşe Ekşi</p>
				<p class="paragraf para-style-override-16">Aydın</p>
			</div>
		</div>
</body>
</html>