<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-61.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-61.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-4">En Güzel Yaş Günü Hediyesi</p>
				<p class="paragraf">29.03.2008-29.03.1987. Doğduktan tam 21 yıl sonra seninle tanıştım. 21. yaş günümü Uğur Böcekleri’yle kutladım. Hani derler ya, “yeni yıla nasıl girerseniz tüm yılınız öyle geçer”, işte ben yeni yaşıma seninle beraber girdim ve Uğur Böcekleri tüm güzel anılarım, arkadaşlarım oldu. TUP bir sosyal sorumluluk projesi olmasının yanında gönüllülerine kattığı değerlerle onların hayatı kavrayışlarında, bakış açılarında köklü değişimler sağlamıştır.</p>
				<p class="paragraf">Nedendir bilinmez, hepimiz değerli olabilmek için -bazen farkında bile olmadan- çırpınıp duruyoruz. Başkalarının gözünden, onların değerleriyle kendimizi görmeye çalıştıkça, zamanın akışında yitip gidiyoruz. Aslında insanın değeri yine kendine özgüdür ve başkalarının değer vermesi bile kendi işlerini, uğraşlarını değerli kılmasıyla ilgilidir. Uğur Böcekleri, “etrafa nasıl faydalı olabilirim” derdinde oradan oraya koştururken, varlıkları değerli hâle gelivermiştir. Çünkü okulunu, işini, aileni bırakıp insan sevgisiyle seni neyin beklediğini bilmediğiniz yerlere, insanlara doğru yola düşmek pek kolay bir şey değildir. Akılda pek çok soruyla çıkılır yola. Öğrenciyseniz, yarınki derste neler anlatıldığını kaçırmak vardır, seminer heyecanından ne gece ne de yolda rahatça uyuyamazsınız, aileniz arar hem meraktadırlar hem de sizin adınıza mutlu…</p>
				<p class="paragraf">Sonrası çok güzeldir, size pırıl pırıl bakan gözleri gördüğünüzde ne yorgunluk kalır ne hayatın günlük sorunları… Hepsi beş değerin arasında bir saatin içinde kaybolur gider. Aslında seminer sonrası daha kıymetlidir; salon öyle hemen zil çalınca kendini dışarı atan öğrenci hızıyla boşalmaz. Bir durgunluk ve hafif bir gülümse vardır yüzlerde. Sonra yanınıza biri gelir, seminer değerlendirme formunu uzatır. Ne yazmış diye bakarsınız ama tek görebildiğiniz kalpleşmeye başlayan dairelerdir. İşte o an, “oldu” dersiniz; bedensel, zihinsel her türlü engele rağmen bir çocuğun kalbine dokunabilmişsinizdir. </p>
				<p class="paragraf">Yaşamak çok ciddi bir iştir, her ne yapıyorsan hakkını vererek yapmak lazım, çünkü yaşamak şakaya gelmez. </p>
				<p class="paragraf">Sevgilerle,</p>
				<p class="paragraf para-style-override-16">Elif Çakıcı</p>
				<p class="paragraf para-style-override-16">Ankara</p>
			</div>
		</div>
</body>
</html>