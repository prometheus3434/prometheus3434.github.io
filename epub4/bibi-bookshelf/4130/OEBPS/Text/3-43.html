<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-43.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-43.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-36">Uğur Böceği(m)</p>
				<p class="paragraf">İlk kez bir kitapta okuduğumda, “Acaba ben de Uğur Böceği olabilir miyim?” diye düşündüm. Sonra tesadüfler benden yana olmaya başladı. Gelişim Günleri’nde Uğur Böcekleri’nin tanıtımı yapıldı; böcek olmak için ilk kanat çırpışı yaptık ve form doldurduk. Hayatın akışı içinde oradan oraya koşarken takvim yapraklarının 2007 Nisanı’nı gösterdiği bir ayda kendimizi Uğur Böcekleri Programı kapsamında verilen Eğitimcinin Eğitimi’nde bulduk. Sonrasında bizden bazı konularda makale yazmamız istendi; ben de dürüstlük konusunda bir makale yazdım. Makalem kabul edilmiş ve Turuncu Uğur Böceği sertifikamı almıştım. Aradan bir süre geçmesine karşın hâlâ seminer verememiştim. İlk uçuşumu bir yıl sonra yapabildim. İlk seminer vereceğim yer Ankara Yenikent’teki L tipi cezaeviydi. Seminere dakikalar kalmıştı; seminer vereceğimiz yere gitmek için koridorlardan geçiyorduk. “Acaba yapabilir miyim? Heyecanlanırsam ne olacak?” Bir sürü soru üretmeye başlamıştım. Sonrasında bu heyecanım nasıl geçti derseniz... Sır, insanın karşısında ondan bir şeyler duymak isteyen insanları görmesindeymiş. Başladıktan bir süre sonra heyecanım geçmişti ve kendimi seminer vermenin, topluluk önünde konuşabilmenin olumlu gücüne bırakmıştım. Seminer bitip EDF’leri (Eğitimci Değerlendirme Formu) okurken ne kadar güzel bir şey yaptığımı(zı)n farkına vardım.</p>
				<p class="paragraf">Proje sayesinde hayatımda bir sürü şey değişmeye başladı. Artık daha aktif olmaya başlamıştım. Topluluk önünde rahat konuşmaya ve kendimi derslerimde ifade edebilmeye başlamıştım. Akademide aldığımız farklı eğitimler sayesinde kendimi geliştirme imkanım ve verdiğimiz seminerlerle farklı kurumları ve illeri tanıma fırsatım oldu.</p>
				<p class="paragraf">Hepimiz bir sürü şeyden şikâyetçiyizdir. Bir şeylerin yanlış olduğundan, eğitim sisteminden, siyasetçilerden, patronlardan vb. bir sürü şikâyet alanımız vardır. Ve ne yazık ki çok azımız kendimizden şikâyetçi olur ve bu düzenin değişmesi için bir adım atarız. Türkiye Uğur Böcekleri Programı olarak biz bir şeyler yapmaya, ülkemizi daha iyi yerlere getirmeye çalışıyoruz. Verdiğimiz seminerler sonrasında kimilerinin gözünde bir ışık, kimilerinin yüzünde bir tebessüm oluyoruz. Türkiye Uğur Böcekleri Programı’nda emeği geçen her gönüllümüze teşekkür ediyorum. Hayatınız boyunca insanların gözünde bir ışık, yüzünde bir tebessüm yaratabilmeniz dileğiyle.</p>
				<p class="paragraf para-style-override-16">Selami Topuz</p>
				<p class="paragraf para-style-override-16">Ankara</p>
			</div>
		</div>
</body>
</html>