<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-67.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-67.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-9">1 2 3 TUP</p>
				<p class="paragraf">Çocukken çokça oynadığımız bir oyundu, 1 2 3 TIP. Kıkır kıkır gülerdik, “Çilekli pasta yiyemezsin, gülersen” derdik. Sonra büyüdük, şimdi 1 2 3 TUP diyoruz. İçimizde ki gülen çocuğu başkalarıyla buluşturmak, onların içindeki çocukla kıkırdamalarını dinlemek istiyoruz.</p>
				<p class="paragraf">Güzel bir bahar sabahı Ankara’ya geldik; teyzem, Demet Abla ve ben. Çok heyecanlıydık, mutluyduk. Yeni bir şeyler öğreneceğimizi düşünüyor ve sürekli konuşuyorduk, nasıl olacak acaba, neler söylenecek diye. Çocukken anneannemizin anlattığı güler yüzlü olma, dürüst olma, iyi bir evlat ve vatana millete hayırlı bir çocuk olma hikâyelerini dinlediğimiz, komşularla gidip gelmelerin çok olduğu, sütün sütçü teyze ile haftanın belli günlerinde geldiği, bakkaldan alınan ekmeğin üstündeki etiketi açlıktan görmeyip yediğimiz, akşamlara kadar sek sek, saklambaç oynayıp ip atladığımız, yazları susayınca sırayla evleri gezip kana kana su içtiğimiz, çok terliysek hafif fırça yediğimiz, hava kararınca eve gireceğiz diye üzüldüğümüz, kir pas içinde mutluluktan büyülenerek yarınki oyunları düşünüp, tabii ki el, kol, yüz yıkadıktan sonra yemeğe oturduğumuz günler… O günlerin verdiği mutluluğa ve huzura gittik o gün. Hatırladık anlatılanları; unutulmaya yüz tutmuş değerlerimizi bir bir tozlu raflardan indirip hayatımıza soktuk.</p>
				<p class="paragraf">Bir şeyler paylaşmanın keyfini, insana verdiği manevi tatmini, yaşam sevincini, tertemiz yüzlerde görülen değeri yaşadık TUP ile. O kadar kısa ki hayat, “Hayat bir gündür, o da bugündür” sözü ne kadar da anlamlı. Ne kadar çok insanın hayatına dokunursak o kadar büyüyor hayatımız. Herkesle birlikte kırk kere de dinlesek, yüz kere de anlatsak tekrar bir şey öğreniyoruz. Tekrar tekrar… “Bana bunları kimse anlatmadı, daha önce hiç böyle bir şey duymamıştım” diyorlar. Herkes aile konusunda bizim kadar şanslı olmayabilir. Hiçbirimiz ailemizi bilerek bu dünyaya gelmiyoruz. O yüzden paylaştıkça çoğalan sevgimizi, bilgimizi elimizden geldiğince herkese ulaştırmak ne kadar anlamlı ve keyifli.</p>
				<p class="paragraf">TUP, bana hayata tekrar bakmayı öğretti. Karşılık beklemeden yapılan yardımın, bilginin insanın kendisini ne kadar zenginleştirdiğini anlattı. Gökyüzünün maviliğinin güzelliğini, elma kokulu akşamları, çevremizdekilerin kıymetini bilmek gerektiğini gösterdi.  </p>
				<p class="paragraf">Geçenlerde bir filmde duydum, başroldeki kahraman diyor ki “Hayat aldığımız nefes miktarı değildir, nefesimizi kesen anların toplamıdır.” </p>
				<p class="paragraf">Nefes kesen anlara sürekli yenilerinin ekleneceği üretken bir hayat diliyorum hepimize. 1 2 3 TUP. </p>
				<p class="paragraf para-style-override-16">Nazlı Bingül</p>
				<p class="paragraf para-style-override-16"><span class="char-style-override-14">İzmir</span></p>
			</div>
		</div>
</body>
</html>