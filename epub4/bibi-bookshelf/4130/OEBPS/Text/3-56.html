<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-56.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-56.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-49">TUP’la Gelişen Değerler</p>
				<p class="paragraf">En son Malazgirt İlköğretim Okulu 4. sınıf öğrencilerine seminer verdim. Okul yolunu bulmak biraz zaman aldı, ama yolda heyecan ve sabırla koşturmaya devam ettik. Otobüsü kaçırmıştık ama kendi yöntemlerimizle bulduk sonunda. Dört arkadaş sınıfları paylaştık. Ben minikleri seçtim. İlk bakış… Harika bir duygu. O an düşüncelerini okumayı ne çok isterdim. </p>
				<p class="paragraf">Seminer öncesi bilgisayarımı projeksiyona bağlamakta biraz sıkıntı çektim. Çocuklar sabırsızlıkla bekliyor, bende bir heyecan bir panik sormayın. Öğretmenler uğraştı olmadı, ben arkadaşı aradım olmadı, herkes seferber oldu. Sonunda başardım ve çocuklar pür dikkat kesildi. Ne yazık ki yalnızca10 dakikacık. Seminere başladım, on dakika sonra konuşmalar başladı, susturma çabasından sonra yeniden seminere geçiş. En heyecanlı asker hikâyesini anlatırken birkaç öğrenci, “Hocam tuvalete gidebilir miyiz?” diyerek geldiler yanıma. “Geç köşeye bekle” diyemedim tabii. O sırada birisi, “Ben de böyle asker olacağım” dedi. Seminer ortalarında yine gürültü artınca içlerinden birisi kalktı ve “Yeter ya, artık susun, dinlemek istiyoruz” diye bağırdı. Benim cesur çocuğum... Hikâyelere ve özellikle yardım kuruluşlarından bahsederken “biz de yapıyoruz” diyerek katılım sağlamaları çok güzeldi. En keyif aldığım ve de susturmakta bayağı güçlük çektiğim sınıftı. </p>
				<p class="paragraf">Sona yaklaştığımda, “Hocam lütfen biraz daha anlatın, diğer ders beden dersi, ne olur” diye yalvardılar. Ana sınıfı hocamız ve aynı zamanda Uğur Böceğimiz Ayşegül Hoca, sınıfında uğur böceği şekilli kartonlar hazırlatmış, seminer sonunda onları da dağıttık. Çocuklar mest oldu adeta. “Hocam yeniden gelin” çığlıkları yankılandı sınıfta. Fotoğrafımı miniklerim çekti. Titrek olmasının sebebi budur. </p>
				<p class="paragraf">TUP bizlere neler katıyor neler…</p>
				<p class="paragraf">Sabırlı olmayı, sevginin bir başka penceresinden bakmayı, birileri için ufak da olsa bir şeyler yapma gayretinde bulunmayı, kendimi önemli biri hissetmemi, minik adımlarla büyük hayallere ulaşma yolunda olmayı…</p>
				<p class="paragraf">En basit olandan başlarsak eğer, heyecanımı bastırmayı öğrendim. Hedefimi her zaman yüksek tutmam gerektiğini ve “ülkem için neler yapabilirim” düşüncesinden ayrılmamayı öğrendim.</p>
				<p class="paragraf">Her şey için bütün samimiyetimle binlerce kez teşekkür ediyorum. Yolun(m)uz her zaman açık olsun. Sizi çok seviyorum. </p>
				<p class="paragraf para-style-override-16">Zehra Özrahat</p>
				<p class="paragraf para-style-override-16">Kayseri</p>
			</div>
		</div>
</body>
</html>