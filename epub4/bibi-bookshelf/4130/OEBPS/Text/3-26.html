<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-26.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-26.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-19">Minik Adımlar</p>
				<p class="paragraf">Hayata olumlu bakardım. Arkadaşlarım bana hep, nasıl bu kadar pozitif olabildiğimi sorarlardı, hatta halk ile karşı karşıya kalınması muhtemel durumlarda komutanlarım göreve beni gönderirdi.</p>
				<p class="paragraf">Şimdi aktaracaklarım için kişi ismi vermiyorum. Olay yeri ve tarihini de vermiyorum. Bu sözleri söyleyen terörle mücadelede Türkiye Cumhuriyeti Devleti ve vatandaşları uğruna yaralanan bir gazimiz. Güzergâha döşenen el yapımı patlayıcının patlatılması sonucu ağır zırhlı araçtan bir tek kendisi kurtulabildi.</p>
				<p class="paragraf">Asli görevimizi bitirmiştik. Acil görev emriyle tekrar araziye çıktık. Yolda arkadaşlarımın hiçbiri konuşmuyordu. Gergin havayı yumuşatmak istedim. “Ölüme mi gidiyorsunuz, konuşun biraz ya!” dedim. (…) Şimdi arkadaşlarımın çığlıkları kulaklarımdan gitmiyor. Ailelerini düşünüyorum. Takdir edilenin önüne geçilmiyor; ama anneleri, eşleri, çocukları ne hâldedir merak ediyorum. Benim ailem de şimdi farklı bir hayat yaşıyor olabilirdi, diyor gazimiz ve ekliyor: Balkondan insanları gözlemliyorum. İnsanların kendi aralarında anlaşmazlık yaşadıklarına tanık olduğumda balkonda oturduğum yerden onların üzerine uçasım geliyor şimdi. Teker teker, her birimizin enerjisini tüketiyorlar.</p>
				<p class="paragraf">Anlattığım bu olay ve benzeri örneklerin sebebi olarak ister yoksulluğun tetiklediği cehaleti gösterelim, ister egemen güçlerin ülkemiz üzerinde oynadığı oyunları gösterelim, sonuç değişmez. Teşhis koymaktan öte, enerjimizi artırmak için bir şeyler yapılması gerekiyorsa, inanın minik minik attığı adımlarla bunu Türkiye Uğur Böcekleri Programı yapıyor.</p>
				<p class="paragraf">Kendisi de bir Uğur Böceği olan sevgili arkadaşım Davut Kör, en karışık görünen ve hatta çoğu siyasinin, bürokratın gitmeye çekindiği yerlerde Türkiye Uğur Böcekleri Programı kapsamında <span>Kendi Hayatınızın Lideri Olun</span> isimli seminerleri verdi. Davut kardeşimin seminer verdiği kişiler arasında potansiyel önyargılara sahip olduğu hâlde, aldığı seminer sonrasında faydalı olmaya karar veren insanlar olmadığını kim bilebilir. Diyelim sadece bir kişi etkilensin, yetmez mi? Yeter, bir insan dünyaya etki eder.</p>
				<p class="paragraf">Beş yıl önce bu programa katılmış biri olmama rağmen uzun süredir seminer veremediğim, dolayısıyla çok bir katkım olmadığı için, “Beş yıldır bu programın bir üyesiyim” diyememenin mahcubiyetini yaşamanın ötesinde içimde kalan bir ukde var, onu anlatmak istiyorum.</p>
				<p class="paragraf">Memleketim olan Adıyaman’da göreve başladım. İl Sosyal Hizmetler Müdürlüğü’nde iki uzman arkadaşımla aynı odada çalışıyoruz. Biri,</p>
				<p class="paragraf">“Adıyaman Üniversitesi’nde “Beden Dili” konulu konferans varmış” dedi.</p>
				<p class="paragraf">“Referansı var mı?” diye sordum. </p>
				<p class="paragraf">“İzgören Akademi” dedi.</p>
				<p class="paragraf">“Biliyorum”, dedim; çok başarılı bulduğumu söyledim. Konu konuyu açtı ve yaptığımız seminerlerden bahsettim. Bu seminerleri yapmak için ne kadar zaman eğitimden geçtiğimizi sordu. Başlangıç için iki gün, diye yanıtladım. Sonra can alıcı şu soruyu sordu:</p>
				<p class="paragraf">“Bir seminer verebilmek için iki günlük eğitim ne kadar etkili olabilir ki?” </p>
				<p class="paragraf">Sustum. Böyle durumlarda hep susarım. Farklı bir odaya geçip İl Milli Eğitim Müdürlüğü’nden arkadaşım Hakan Bey’i aradım. Adıyaman’da kaç ilköğretim, kaç ortaöğretim, kaç yatılı okul olduğunu öğrendim. O zamanki program koordinatörümüz Pelin Hanım’ı aradım:</p>
				<p class="paragraf">“Adıyaman’ın merkezinde şu kadar okul var. Eşgüdümlü olarak belirleyeceğimiz tarihlerde bu okullarda seminer yapabilir miyiz?” diye sordum. Olumlu karşıladı.</p>
				<p class="paragraf">“Ben valinin yanına çıkıyorum” dedim. (Daha önce kaymakam görüşmesi tecrübem var, kendime güvenim tam.) Seminer vermeye gelecek arkadaşlar için kalacak yer ve diğer teknik konular hakkında görüşmeye gideceğimi söyledim.</p>
				<p class="paragraf">Sosyal işlerden sorumlu vali yardımcısını kapıda yakaladım. Durumu anlattım. İlgisini çekti. Ön rapor istedi. Hazırladım. Tekrar odasına çıktım. Çok değer verdiğim, hemen her konuda rahatça konuşabildiğim il müdürümüz beni kapıda görüşme sıramı beklerken gördü. Niçin beklediğimi öğrenip konuya vakıf olduktan sonra ön raporu birlikte değerlendirmeyi teklif etti. Sonra devlet kurumlarındaki hiyerarşiden bahsetti ama yine de yardımcı olacağını söyledi. Olayın sıcaklığı kayboldu. Kısa bir süre sonra da vatani görevimi ifa etmek için askere geldim.</p>
				<p class="paragraf">Şimdi askerden yazıyorum. Beni bir kardeşiniz, bu yazdıklarımı da kardeşinizin size yazdığı bir asker mektubu olarak algılamanızı rica ederken, askerlik dönüşü yarım kalan hedeflerimi tamamlamak için günlerin geçmesini beklediğimi belirtmek istiyorum. Bu programa emek veren bütün dostlarıma saygılarımı, sevgilerimi sunarım.</p>
				<p class="paragraf para-style-override-16">Haydar Erdoğan</p>
				<p class="paragraf para-style-override-16">Ankara</p>
			</div>
		</div>
</body>
</html>