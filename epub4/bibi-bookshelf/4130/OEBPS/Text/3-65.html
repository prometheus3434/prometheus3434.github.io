<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-65.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-65.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-7">Üç Küçük Uğur Böceği</p>
				<p class="paragraf">Kırşehir’in Kaman ilçesine doğru yola çıktık. Saat gece yarısı 04:30. AŞTİ’deyiz. Sevgi Güler, Gülçin Demircan ve ben Ankara’da öğrenciydik. Yaşımız en fazla 21. Biz üç arkadaş otobüsümüzü beklerken, neler yapabiliriz diye heyecanla konuşuyoruz. Hafif tedirginiz. İlk defa cezaevine gireceğiz. Yolculuğumuz başladı, heyecanlıyız. O gün farklı bir gün olacak, biliyoruz. Semineri önce Kaman ilçesindeki açık cezaevinde vereceğiz, ardından Kırşehir’in merkezinde. </p>
				<p class="paragraf">Sabah erken saatlerde cezaevi kapısını çaldık. Üç tane kız çocuğunu görünce içeri almak istemedi görevliler. İçeri girememe korkusuyla Ankara ile bağlantıyı sağladık ve sonunda girmeyi başardık. İşte o an bir şey değişti. Kimsenin girmek istemediği, korktuğu yerdeydik. Seminer vereceğimiz yeri hazırladılar. Çok küçük bir oda. Odanın ortasında bir soba vardı. Mahkûmlar ellerinden geldiğince temizleyip ortamı hazırlamaya çalışıyorlardı. Tek bacağı olmayan bir mahkûmun sevinçle salonu hazırladığını hatırlıyorum. Hepsiyle tanıştık ve sohbet etmeye başladık. Neden orada olduğumuzu anlattık. O semineri ben verecektim. İlginç olan şu ki hiç korkmadım ve çekinmedim. Sadece heyecanlıydım.</p>
				<p class="paragraf">Sonunda seminer saati geldi. Gardiyan koğuşa doğru bağırdı: “Muhtarrrrr çabuk gel!” Bağırdı ama kimse gelmedi. Muhtar 50 yaşlarında, sinirli bir mahkûmdu. Öğrendim ki “Küçücük kızlar bana ne öğretecek?” diyor ve gelmek istemiyordu. Aldım bir sandalye, gittim Muhtar Amca’nın koğuşunun önüne oturdum. Önce davet ettim. Sert bir sesle “Gidin ne yapıyorsanız yapın, ben gelmem” dedi. Ben de inatla “Muhtar Amca, sen gelmezsen ben de burada akşama kadar oturup seni beklerim, seninle sohbet ederim, gitmem” dedim. O an herkes korktu galiba, herkes Muhtar Amca’ya yalvarmaya başladı. Adam da şaşkındı. Böyle inatçı bir kız beklemiyordu. Oysa bilmiyordu ki biz birçok imkânsızlığa rağmen oradaydık. Sadece birkaç saat onları dinlemek, umut vermek, anlamak, sıkıntılarını paylaşmak için oradaydık ve kolay vazgeçmeyecektik. En sonunda koğuşun kapısı açıldı. Muhtar Amca sert bir sesle “Mecbur geleceğim” dedi ve yürüdü. </p>
				<p class="paragraf">Başladık sonunda. Gözlerim hep Muhtar Amca’daydı. Bir de engelli mahkûmda. Muhtar Amca önce kollarını düğümledi, en arkaya oturdu. Gözlerime sinirle baktı. On beş dakika sonra kollarını açmıştı ve sanki biraz daha iyi bakıyor gibiydi. Sonra anlattığım fıkralara, oyunlara gülmeye başladı. Bir ara ağlıyordu. </p>
				<p class="paragraf">Seminer bittiğinde yanımıza geldi. “Kızım özür diliyorum, burada insan ümidini yitiriyor. Geldiğiniz için sağ olun, birilerinin bizi önemsemesi ne güzel. İnşallah buradan çıkınca bir şeyler benim için daha güzel olacak, söz veriyorum” dedi. Torunlarından ve yaşadıklarından bahsetti. Mahkûmlarla vedalaştık. Gitmemizi istemediler. Üç Uğur Böceği olarak onlarda ufacık bir şeyleri değiştirmenin umuduyla ayrıldık oradan. Hep aklımdadır Muhtar Amca. Şimdi bu satırları okuyor ve “Ne yapabilirim?” diyorsanız size söylemek istediğim bir şey var: Hani uçakların kaybolduğu, bilim adamlarının açıklayamadıkları kara delikler var ya, her insan bu dünyaya o deliklerden birini kapatmak için gelir. Çoğu bunun farkına varmadan yaşar; çok azı ise ben ne yapabilirim, diye düşünüp mücadele eder. İşte Uğur Böceği olmak böyle bir şey… Ufacık bir umut için, bir tane deliği kapatmak için değer. Belki Muhtar Amca cezaevinden çıkmıştır ve arada benim gibi o günü hatırlıyor, yüzünde ufak bir tebessüm oluyordur. Kim bilir…</p>
				<p class="paragraf">2005 yılından beri bu projedeyim. Bu sadece tek bir seminerden örnekti. Öyle güzel anlar yaşandı ki… “Bu ülkede hiçbir şey değişmez” diyenlere inat mücadele ettik. Binlerce insana ulaştık. Umutsuzlara umut oldu Uğur Böcekleri. </p>
				<p class="paragraf">Bir adam ki “bilginin ışığını yaymak” dedi, hepimizi bir araya topladı ve başardı. Sonsuz teşekkür ediyorum tüm ekibe. Yaşasın Uğur Böceği olmak, yaşasın tanıdığım güzel insanlar.</p>
				<p class="paragraf para-style-override-16">Hatice Dilek</p>
				<p class="paragraf para-style-override-16">Ankara</p>
			</div>
		</div>
</body>
</html>