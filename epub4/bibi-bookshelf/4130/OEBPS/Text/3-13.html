<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-13.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-13.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-6">Sonsuz Bilgi</p>
				<p class="paragraf">Türkiye Uğur Böcekleri Programı ile tanışmam 2009’un Şubat ayında fakültemizin panolarında Eğitimcinin Eğitimi ilanını görmemle başladı. Verimli geçen iki günün ardından programın değerleriyle ilgili kompozisyonumu yazmış, heyecanla Uğur Böceği seçilmeyi beklemeye başlamıştım. Kompozisyonum seçilmişti ve iki ay sonra sunum atölyesi gerçekleşecekti. Sunum atölyesindeki o 5 dakikalık an bile benim için bir heyecan kaynağıydı. Kolay değildi onca insanın karşısında bir şeyler anlatıp dinlemelerini beklemek.</p>
				<p class="paragraf">O sırada programın faaliyetlerini Antalya ve çevresindeki illerde yürütmek için gönüllü bir yönetim kurulu seçileceği duyurulmuştu. Hiç düşünmeden başvurdum. Başka bir şey olsa bu kadar sevinir miydim bilmiyorum. Yönetim kurulunda eğitim sorumlusu olarak görev alacaktım. İlk toplantıya geç kalışımı, ofisin kapısından nefes nefese içeri koşuşumu ve o günkü mahcubiyetimi hâlâ hatırlarım. Toplantı gündemlerinin yer aldığı TUP defterimi de bir anı olarak saklamaya devam ediyorum. </p>
				<p class="paragraf">İlk iki seminerimi bir lisede vererek bir günde Turuncu Uğur Böceği olmuştum bile. Üçüncü seminerimi ise Antalya ofisi çalışanlarıyla birlikte Sosyal Hizmetler Çocuk Esirgeme Kurumu’na bağlı bir kuruluşta vermiştik. Asıl zor olanı da oydu. Oradaki çocukların hayatlarına dokunabilmek için etkileyici bir sunum yapmalıydım, onlara ailelerini hatırlatacak hikâyeler anlatıp onları üzmemeliydim. Sabah erken bir saatte yola çıktık. Kuruma vardığımızda uzun bir bekleyişten sonra semineri vereceğimiz salona geçtik. 13-18 yaş aralığındaki yaklaşık 15 kız öğrenci şaşkın ve uykulu bakışlarla içeri girmeye başladı. Benim için ilk moral bozukluğu o an başlamıştı. Dikkatlerini toparlamam hiç kolay olmayacaktı. Neyse ki sunumun içinde yer alan oyunlar neşelerini yerine getirmeye başlamıştı. O gün çocuklara hediye etmek için yanımıza “Süpermen ve Uğur Böceği” kitabından birkaç tane almıştık. Sunumun sonunda bir kız yanıma gelip “Abla, o kitabı benim için imzalayıp bana hediye eder misin?” diyerek boynuma sarılınca ne kadar da duygulanmıştım. Nasıl geçtiğini tarif edemediğim bir sunumun ardından, sunumla ilgili değerlendirmelerin yazıldığı kâğıtlar tutuşturulmaya başlanmıştı elime. Yorumlardan anlaşılıyordu ki yüreklerine dokunabilmiştim. Yalnız birinin dışında… İçlerinden biri yanıma gelip “Abla sana sıfır puan verdim, nedenini okuyunca göreceksin” deyince, ne diyeceğimi bilememiştim. Meğer sevinmeliymişim. Kâğıtta, “Abla ben sana sıfır puan verdim, çünkü sıfır matematikte sonsuzluğu simgeleyen rakamdır. Siz de bu anlattıklarınızla bize sonsuz bilgiyi verdiniz. Size çok teşekkür ederim” yazıyordu. </p>
				<p class="paragraf">Nihayetinde, seminerleriyle etkinlikleriyle Türkiye Uğur Böcekleri Programı’nda yaşadıklarım hayatımın en güzel deneyimleriydi…</p>
				<p class="paragraf para-style-override-16">Ceren Keçeli</p>
				<p class="paragraf para-style-override-16">Antalya</p>
			</div>
		</div>
</body>
</html>