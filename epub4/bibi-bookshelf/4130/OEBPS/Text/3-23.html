<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-23.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-23.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-16">Kelebeğin Uyanışı</p>
				<p class="paragraf">“… Yaşam yolunu çoktan yarılamış olan kadın, aynaya her bakışında aklını biraz daha esaret zinciriyle bağlamaktaydı. Zira bir türlü üstesinden gelemediği, üstelik yüreğini daraltan hayaleti, kuşkularını, korkularını ve gelecek kaygısını tetikliyordu. Bütün bunlar yetmiyormuş gibi şu iç sesi de durmadan ‘zamanın daraldığını’ söylüyordu. Oysa kendini tanıma adına çıktığı bu yolda uzun zamandır yol almasına karşın, zihnindeki bu asalaklardan bir türlü kurtulamamıştı. Ama arada, cılız da olsa içinde bir umut dalgası geziniyordu. Sezgisi, hayaleti ortadan kaldıracak bilgeliği görmesine yardım etse de yeterli gelmiyordu. Bu belirsizlikten, ne yapacağını bilememekten, serseri mayın gibi yol almaktan yorulduğu bir gün kararını verdi. İçindeki bilgeye, güneşe ulaşmalıydı. Ama nasıl? Hiçbir fikri yoktu.” </p>
				<p class="paragraf">2004 senesinde, tabiat ananın uyanışa geçtiği günlerde, içsel rehberimi artık daha fazla önemsiyor ve dinliyordum. Aklıma geliveren ilk fikirleri hayata geçirmeye başladığım günlerdi. Sezgilerime çok güvenmeye başladığımdan beri, sakinliğim bu süreçte bana yararı olacak enteresan karşılaşmalar yaşatmaktaydı. Tabiatın uyanışı ve benim uyanışım kesişince, ortaya sanki benim için hazırlanan “Türkiye Uğur Böcekleri Programı” çıktı.</p>
				<p class="paragraf">Programın hayat bulmasını sağlayan ekip, beni ve birçok aydınlık yüzlü, pırıl pırıl genci bir araya getirdi. Onlardan yaşça büyük olmama karşın beni akranları gibi görüp benimsemeleri, içimde var olan insan sevgisini biraz daha körüklemişti. Dahası ele ele tutuşmak, omuzdaş olmak, yaratıcı fikirler üretmek, paylaşmak bana güç verdikçe, güneş, evime içime daha çok doğuyordu. Kendimizi tanıma adına verilen her sunum, her seminer, beni bana biraz daha yaklaştırmaktaydı. </p>
				<p class="paragraf">İlk seminerimi vereli epey bir zaman olmuştu. Şimdi zihnimde “Şuraya da, buraya da gitmeliyim” coşkusu alıp başını gider olmuştu. “Bana bu heyecanı yaşatan nedir?” diye kendime sorduğumda, cevabım “Hiçbir karşılık almadan öğrendiklerimi aktarmak” tı. Bu duygu bana insan olduğumu hissettirmişti. Dahası topluluk önünde bilgilerimi paylaşırken kendimi Heman’in gücüyle, kartal misali gökyüzünde süzülürken özgürlüğü tadıyormuş gibi hissediyordum. Böylece bir saatin nasıl da çabucak geçtiğini anlayamıyordum.</p>
				<p class="paragraf">Seminerlerimin sonrasında aldığım olumlu izlenimler içsel gücüme güç kattıkça, yüzümdeki mimiklerin, sesimin etkisini keşfetmiştim. Böylece sunumlarım daha bir kolaylaşmıştı. Sanki evinin bahçesinde oyun oynayan bir çocuk vardı. Bu his farklı topluluklarla birlikte olma isteğimi kabartmıştı. Üstelik bilgimi daha farklı, daha özgün nasıl sunabileceğime dair merakım artmaya başlamıştı. </p>
				<p class="paragraf">Bu arayış beni özgün olmaya iterken son derece değerli deneyimler yaşamamı sağladı. Görme engellilerle, işitme engellilerle, Sosyal Hizmetler ve Çocuk Esirgeme Kurumu’ndaki gençlerle, tutuklu insanlarla daha nice anlamlı, coşkulu ve yıldızlı anlar yaşamaktaydım.</p>
				<p class="paragraf">Kendimi tanıma sürecimde hem ben hem de tanıştığım onca değerli can, gelişim içinde yol alıyorduk. Yaşanılası bu büyük huzur, bedenime, düşüncelerime, kelimelerime ve sesime yansıyordu. Öyle ki ses tonumu artık seviyordum. Toplulukları mistik bir etki altına alan bu yeni keşfim, insanı derinlemesine tanıma konusunda beni kâşifliğe itmekteydi. Böylece TUP hayatıma girdiği gün kaderimde yeni sayfalar açacağımı, yolumu ve rotamı belirlediğimde görebildim. </p>
				<p class="paragraf"><span>İnancım o ki, insanın kendini tanıması en büyük erdemse, TUP’lu olmak da yaşanılası bir ayrıcalık. Naçizane son sözüm       şöyle:</span></p>
				<p class="paragraf">yarınım</p>
				<p class="paragraf">bugünümse düşlerimse</p>
				<p class="paragraf">umudum</p>
				<p class="paragraf">aynamsan sen</p>
				<p class="paragraf">bana hoş geldin</p>
				<p class="paragraf">sefalar getirdin</p>
				<p class="paragraf">Şimdi yolumun üzerindeki noktalar anlam buldukça, hem ben hem çevrem; gelişim, değişim rüzgârıyla ilerliyor ve dönüşüm süreci içinde yol alıyoruz.  </p>
				<p class="paragraf para-style-override-16">Gültekin Doğan</p>
				<p class="paragraf para-style-override-16">Ankara</p>
			</div>
		</div>
</body>
</html>