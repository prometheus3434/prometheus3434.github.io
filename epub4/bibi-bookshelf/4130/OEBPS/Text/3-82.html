<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-82.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-82.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2">Bugünün Kahramanları</p>
				<p class="paragraf">Yıl 2008, Eğitmen Uzmanlık Programı... O dönemin TUP Başkanı sevgili Ahmet sunumunda projenin 5 temel ilkesinden bahsediyor. Girişimcilik, hoşgörü, iş kalitesi, yurt sevgisi ve dürüstlük. Hayranlıkla dinliyorum. Günümüzde, tanımadığınız biri size selam verse, iyi dileklerde bulunsa şaşırmamanız imkânsız iken, bu projeyle yola çıkan gönüllüler, bilginin ulaşması güç olan yerlerde hiçbir karşılık beklemeden bu 5 temel ilkeyi anlatıyor. Sunum bittiğinde gözlerim dolu dolu. </p>
				<p class="paragraf">Yıl 1915, Çanakkale Savaşı... Sıhhiye Onbaşı İsmail Edip, memleketi Adana’dan çok uzaklarda, daha önce hiç gitmediği Çanakkale’de cepheden sıhhiye çadırına yaralı taşıyor. Üniforması kan ve terden git gide ağırlaşıyor. Metrekareye 6000 merminin düştüğü bir cephe, çok sayıda yaralı asker... Sıhhiyeciler karar veriyor ve üniformaları çıkartıp don gömlek devam ediyorlar yaralıları taşımaya, çok daha hızlı ve zafere koşarcasına... Komutanlarının sert tepkisine karşılık, daha çok evladın bu şekilde kurtulduğunu söylediklerinde komutan da gözyaşlarını tutamıyor ve “Devam” diyor. Sıhhiye Onbaşı İsmail Edip, zafer sonrası bu azmin karşılığı olarak madalyayla ödüllendiriliyor ve bir daha hiç gidemeyeceği Çanakkale’den memleketine dönüyor.</p>
				<p class="paragraf"> İnsan, değerleri önce ailesinden öğrenir. Ben, bunun gibi yüzlerce hikâye ile büyüdüm. Hiç tanımadığım dedemin hikâyesi ile öğrendim bu toprakların nasıl kazanıldığını, yurt sevgisini, girişimciliği, iş kalitesini, hoşgörüyü, dürüstlüğü. Şanslıydım, ama bu şansa sahip olmayan milyonlarca insan olduğunu ve onların şansının da TUP olduğunu biliyorum.</p>
				<p class="paragraf">Yıl 2012, İzgören Akademi Sinan Köse Kütüphanesi... İzgören Akademi’nin güzel yürekli çalışanları ve 312 Uğur Böceği bilginin ışığını saçmaya devam ediyorlar. Ülkemizin ışıl ışıl olması için yolları hep açık olsun...</p>
				<p class="paragraf para-style-override-16">Ece Üvey</p>
				<p class="paragraf para-style-override-16">İzgören Akademi - Proje Uzmanı</p>
			</div>
		</div>
</body>
</html>