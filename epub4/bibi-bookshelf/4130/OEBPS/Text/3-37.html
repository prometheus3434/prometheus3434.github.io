<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-37.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-37.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-30">Unutulmaz Anılar</p>
				<p class="paragraf">TÜRGÖK yönetimi ve gönüllülerinden sekiz kişi ve Sabancı Vakfı’nı temsilen gelen bir kişi ile birlikte öğleden sonra cezaevine ulaştık. </p>
				<p class="paragraf">Orada da bizi dört kişilik öğretmen ekibi, görevli memurlar ve Bergama M Tipi Çocuk Ceza İnfaz Kurumu Müdürü Battal Bey karşıladı. Hazırlıklar yapılırken çocuklar da yavaş yavaş salona alınmaya başlamıştı. Çocukları ilk gördüğümde biraz tedirgin oldum. Sanki hiç dinlemeyecekmiş gibiydiler. </p>
				<p class="paragraf">Aralarında konuşuyorlardı, ama konuşmaları pek anlaşılmıyordu. Çoğu güneydoğudan batıya göç etmiş on-on beş çocuklu ailelerin çocuklarıydı. Bir başka çoğunluk da Roman çocuklarıydı. Hırsızlık, gasp, adam yaralama gibi suçlardan içeriye girmişlerdi ve çoğunluğu cezalarını çekip dışarıya çıktıktan bir süre sonra maalesef geri geliyorlardı. Sokaklarda gördüğümüz ama pek de hoşlanmadığımız çocuklardı… Dediğim gibi ilk önce biraz tedirgin oldum ama sonra kendi kendime “Eğer bu çocuklardan birkaçına bile faydam dokunsa…” diye düşünerek hemen aralarına girip sohbet etmeye başladım. Önce çekindiler, sonra rahatladılar; ufak tefek şakalaşmaların ardından aramızdaki ilk köprü kurulmuş oldu. Bu gözle görünmeyen ama benim çok iyi hissettiğim bağ, seminer sonuna kadar birçoğu ile devam etti. Seminer çok keyifli geçti. Sandalye oyununu oynarken önce hiç kimse gönüllü olmadı. Zaten daha önce görevli öğretmen de beni uyarmıştı, “Çekinirler, birbirlerinden utanıp sıkılırlar, oraya çıkmazlar” demişti. Ama “Gönüllü var mı?” diye sorduğumda, ilk başta kaynaştığım gruptan birkaç kişi kıpırdanmaya başladı ve dört kişiyi ortaya çıkarabildim. Onları oturtup düzeni kurdurdum. Altlarından sandalyeleri çekecek gönüllüleri sorduğumda ise daha fazla el havaya kalkmış ve istekliler çoğalmıştı. Bu sırada salonda çok keyifli bir atmosfer oluşmuştu. Çocuklar eğleniyorlardı, onların bu hâlleri herkesi çok memnun etmişti. Bu arada bizim “güven köprüsü” üç denemeye rağmen bir türlü kurulamadı. Bir çocuk yüzünden sürekli düşüyorlardı. Salondakiler ise hafif çaplı tezahürat yaparak vazgeçmemeleri için grubu destekliyorlardı. En sonunda ekipteki zayıf oyuncuyu değiştirip sandalyeyi çekmek için büyük bir hevesle gelen iri kıyım Ali’yi sandalyeye oturttum ve köprü bu sefer çok sağlam bir şekilde kuruldu. Salondaki herkes alkışlıyordu. </p>
				<p class="paragraf">Aynı alkış seminerin sonunda ve cezaevi öğretmeninin teşekkür konuşmasında da tekrarlandı. Koğuşlarına dönme vakti geldiğinde, birçoğunun elimi sıkma çabasında olup “Abi, teşekkürler” demesi gerçekten çok keyifliydi.</p>
				<p class="paragraf">Sonrasında salondaki görevli ekiplerden de çok olumlu geri bildirimler geldi. TUP’u hiç duymamışlar. TÜRGÖK ekibi, kendi gönüllülerine de bu semineri vermemi rica etti. Cezaevi öğretmenleri, şimdiye kadar çocukları hiç bu kadar uzun süre bir konuya yoğunlaştıramadıklarını, bu sunumdan çok şey aldıklarını belirttiler. </p>
				<p class="paragraf">Kısacası, TÜRGÖK ile Bergama M Tipi Çocuk Ceza İnfaz Kurumu’nun birlikte sürdürdükleri “Engelli Dayanışması ile Engelsiz Gelişim Projesi”ne TUP damgasını vurmuştu. </p>
				<p class="paragraf para-style-override-16">Okan Yılmaz</p>
				<p class="paragraf para-style-override-16">İzmir</p>
			</div>
		</div>
</body>
</html>