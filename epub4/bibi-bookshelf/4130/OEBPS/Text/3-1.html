<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-1.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-1.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol" id="toc_marker-1-1">Tanık Olmak</p>
				<p class="Normal para-style-override-15" xml:lang="tr-TR"></p>
				<p class="paragraf">Her şey 2004 senesinde, Şerif Hoca’nın bir fikri ile başladı. Bilginin de zekâtı vardır, dedi. Kaybolmakta olan değerlerimizi yeniden canlandırabilmek için çıkıldı yola. Yüzlerce Uğur Böceği bugün itibariyle yaklaşık 185.000 kişiye ulaştılar. Program her sene Uğur Böceği olmak isteyen gönüllülerimizle uçtu. İçten paylaşımlara, eski değerleri hatırlamaya ihtiyacı olanlara umut oldu. </p>
				<p class="paragraf">Sekiz sene süresince TUP’un içindeydim ve gönülden koşturan pek çok Uğur Böceğimize tanık oldum. </p>
				<p class="paragraf">Programın ilk senesinde eğitimci eğitimi düzenlemeye karar verdik. Geçmiş zaman, yanlış olmasın ama yaklaşık 150 katılımcımız vardı. Sınıf kapasitemiz belli; 20 kişiden fazlası mümkün değil. Yeni bir yer tutmayı akıl edememiştik de, sekiz kere aynı semineri tekrar etmiştik. Meltem İzgören ile birlikte yürütmüştük seminerleri. Programın çıraklık dönemiydi. O zamanlar projenin başında Tufan vardı. Sonra Oğuz, sonra Funda, Nihan derken, kaç başkan, proje lideri, gönüllü, Uğur Böceği ofisimizde bize renk kattı. </p>
				<p class="paragraf">Eğitimci eğitimini tecrübeli gönüllülerimiz yıllar yılı gerçekleştirdiler. Şevkle gittikleri seminerlerde başlarından geçenleri, neden Uğur Böceği olmaları gerektiğini yeni gelenlere anlattılar. Seminerlere başlayan Uğur Böcekleri Kendi Hayatının Lideri Ol seminerini verdiler, organizasyonlarını yaptılar. Her dönemden, her gönüllüden güzel izler kaldı ofisimizde.  </p>
				<p class="paragraf">Bilgiyi paylaşmayı amaçlayan projemizde pek çok gönüllü ile çalışma şansım oldu. İşte bu bölümde projeden ve Uğur Böceklerimizden öğrendiklerimin bazılarını anlatmaya çalışacağım. </p>
				<p class="arabaslik-sol-kucuk">Basit düşünmenin etkisi…</p>
				<p class="paragraf">Aslında çok basit bir fikirdi. İlk duyduğumda, “Bu bir proje olabilecek kadar büyük bir fikir mi?” diye düşünme yanılgısına düştüğümü hatırlıyorum. Sanki proje dediğin büyük bütçeli, çok ortaklı bir şey olmalıydı. Ama bu fikir öyle değildi… O güne kadar Şerif Hoca pek çok yere gönüllü seminere gitmişti, gitmeye de devam ediyordu. Programın iki ana ayağı olacaktı. 1) Tüm eğitmenlerimizin ihtiyaç duyulan yerlere gönüllü seminerlere gitmesi 2) Uğur Böceği olarak yetiştireceğimiz gönüllülerin 5 değerimizi anlatacağı Kendi Hayatının Lideri Ol seminerini verir hale getirilmesi. </p>
				<p class="paragraf">Yani bu kadar basitti her şey… Basit olanın ne kadar değerli olduğunu gösterdi bu proje. Küçük bir detaydan yola çıkıldı ve yıllar içinde güçlenerek büyüdü.  </p>
				<p class="arabaslik-sol-kucuk">Gerekli olan imkân değil, samimiyetti…</p>
				<p class="paragraf">Projede yer almak isteyen, ama yer alamayacağına yönelik pek çok nedeni paylaşanlar oldu. Bu sebepler kimi zaman para, kimi zaman vakit, kimi zamansa mesafe ile ilgili idi. Oysa aktif görev yapan Uğur Böceklerimizin durumu da aslında hiç farklı değildi. </p>
				<p class="paragraf">Uğur Böceklerimizin çoğu öğrenciydi. Sınavlar, okul, dersler derken her vakitleri çok kıymetliydi. Ona rağmen gece gündüz demeden çalıştılar. Eğitimci eğitimlerinden önce ofisimizde bir araya gelip gece yarılarına kadar hazırlıklarını yaparlardı. Gülçinlerin döneminde, yönetim kurulu seminerlere gidecek Uğur Böceklerini hazırlamak için sabah 6’da ofisimizi açarlardı. Okul saatine kadar çalışma yapar sonra derslerine yetişirlerdi. Paraları da kısıtlıydı. Çoğu memleketinden uzaktı. Kısıtlı bütçelerine rağmen kendi harçlıklarından arttırdıkları paraları seminer verecekleri yerlere ulaşabilmek, Uğur Böceklerinden birinin doğum gününde hediye alabilmek için harcarlardı. Kışın düzenlenen organizasyonlarda, yoğun kara, zor koşullara rağmen başka illerden gelen gönüllülerimiz olurdu. İşte bu yüzden de bereketi vardı Uğur Böceklerimizin. Hiçbir somut çıkarları olmadan, gerçekten projenin amacına inandıkları için içtenlikle çalıştılar. Tek ihtiyaç duyulanın samimiyet olduğunu gösterdi proje bize.</p>
				<p class="arabaslik-sol-kucuk">Azın bereketi vardır…</p>
				<p class="paragraf">Ankara’da ve diğer bölge müdürlüklerimizde yıllar boyunca yaklaşık 3500 kişiyi eğitimci eğitimlerinden geçirdik. Bize kalan ise gönlünü gerçekten veren yaklaşık 70 kişi oldu. Tek bir Uğur Böceğimiz bile kendi başına çok büyük şeyler başarırdı. Aslolanın gönüllü sayısını arttırmak değil, bir insanın gönlündeki nedeni arttırmak olduğuna tanık olduk. </p>
				<p class="arabaslik-sol-kucuk">İyiye yöneliş…</p>
				<p class="paragraf">Bazen eğitim verdiğimiz kurumların öğrencileri, bazen seminerlerdeki katılımcılarımız, bazense tesadüfen projeyi duymuş kişiler bize ulaşırlardı. “Biz de projeye dâhil olmak istiyoruz, ne yapabiliriz?” sorusu en çok aldığımız soruydu. Kariyerinde nereye gelmiş olduğu, maddi imkânlarının varlığı, hatta ailesi, sevdiklerinin olması bile insana tek başına yetmeyebiliyor. Birilerine yardımcı olabilmek, işe yarayabilmek pek çok kişinin ortak isteği. İşte bu sebeple insanın içindeki iyi niyeti faydalı işlere yönlendirebilecek fikirlere, projelere, liderlere ihtiyaç olduğuna tanık olduk. </p>
				<p class="arabaslik-sol-kucuk">Ortak amaç insanları buluşturur…</p>
				<p class="paragraf">Birbirini hiç tanımayan insanlar seminerlerde, eğitimlerde, bazense e-postalar aracılığıyla bir araya geldiler. Seminer, program haberlerini paylaşan Uğur Böcekleri’ne hiç tanımadıkları kişilerden iyi dilekler ulaştı. Destek ihtiyacı olduğunda tereddütsüz buluşan insanlar oldu. Ortak bir amaç olmadığında sadece kalabalık olunabildiğine, ortak bir amacın ise birbirini hiç tanımayanları bile buluşturabildiğine tanık olduk. </p>
				<p class="arabaslik-sol-kucuk">Başkasının derdini dert edinebilen, kendi derdine şifa bulur…</p>
				<p class="paragraf">Türkiye’nin dört bir yanına gittiler. Gecenin bir vakti otogarda beklediler, uzun yollar yaptılar, uykusuz kaldılar… Neden? Hiç tanımadıkları birilerine inandıkları değerleri anlatabilmek için. Diğer yandan birilerinin yaşam mücadelesine destek olabilmek için yapılan her çalışma ile güçlendi Uğur Böceklerimiz. Alternatif pek çok şey yapabilecekken kendi rızaları ile yorulacakları, fedakârlık yapacakları alanları seçmişlerdi. Hedeflerine yönelik çözüm ürettikçe güçlendiler. İş bitiren, zamanını yönetebilen, sunum yapabilen, liderlik edebilen, kişisel disiplinini sağlayabilen kişiler olmaya başladılar. Seminer vermek için çıktıkları her yolda kendilerini tanıdılar. Paylaştıkları ile bilgileri çoğaldı. Dualar, teşekkürler koyabildiler bohçalarına. Başkalarının derdine ortak oldukça kendi yaşam dertlerinin azalışına tanık olduk hep birlikte…</p>
				<p class="arabaslik-sol-kucuk">Dinleyen bir yürek olsa…</p>
				<p class="paragraf">Uğur Böceklerimizin verdiği seminerlerden sonra çok farklı yerlerden ofisimize mektuplar gelirdi. 9-14 yaş aralığındaki gençlerden tutun da, cezaevindeki tutuklulara kadar. Mektupların başında genelde yazanın hayat hikâyesi olurdu. İçini dökerdi yazan. Kimin okuyacağını bile tam bilmeden pek çok detay verirdi. Hırpalamadan, yargılamadan beni dinle, der gibiydi cümleler. Sanki sadece içtenlikle dinleyen birinin varlığı yeterliydi. Mektupların bir yerinde, seminer sonrası aldıkları kararları yazarlardı genelde. Programın ofisimize en güzel hediyesi oldu o mektuplar.  Yürekten dinleyen biri ile paylaşıma olan açlığa tanık olduk program süresince.</p>
				<p class="arabaslik-sol-kucuk">Amacı olan canlanır…</p>
				<p class="paragraf">Zaman zaman başvuruda bulunan yorgun, amaçsız, ne yapacağını tam tarif edemeyen gönüllülerimiz oluyordu. Tek bildikleri bir arayış içinde olduklarıydı. Projelerde yer almaya başladıkça enerjileri artmaya başladı. Sorumluluk alan, yaşam enerjisi olan, şevkle çalışan kişiler olabildiler. Program bizi, amacı olduğunda insanların canlanışına tanık etti.</p>
				<p class="paragraf">Uğur Böceklerinin yaptığı aslında neydi? </p>
				<p class="paragraf">Gönlünü vermekti. </p>
				<p class="paragraf">Mecburiyetinin ötesindekini yapmaktı. </p>
				<p class="paragraf">Kişisel bir jestti. </p>
				<p class="paragraf">Zorunlu olunmayan bir şeyi doğru -faydalı- güzel bulduğu için yapmaya aday olmaktı.</p>
				<p class="paragraf">Hem programımızda hem de farklı bazı gönüllü çalışmalarda çalışanların pek çok kazanımı olduğuna tanık oldum. Aşağıdakiler bunlardan sadece bazıları. </p>
				<p class="siir-baslik"><span>Özgüven kazanmak</span></p>
				<p class="paragraf">Bir projede gönüllü olarak görev almak kişinin kendi güçleneceği alanı belirlemesidir. Özgüven, özüne güvenmek demektir. Bir insanın özüne güvenebilmesi için sorumluluk alması gerekir. Bir projede, hedefe giderken karşılaşılan her durum yeni bir deneyimdir. Çözüm ürettikçe güçlenir, her seferinde daha zor bir problemi daha pratik bir şekilde çözebilmeyi öğreniriz. </p>
				<p class="paragraf">Uğur Böcekleri Programı kapsamında gönüllülerimiz eğitimci eğitimi organizasyonları yaptılar. Bunun için eğitmenleri ayarladılar, ortamı süslediler, müzikleri seçtiler, sunumları ayarladılar, basılı malzemeleri oluşturdular… Yani salon ayarlanmasından tutun da, pastaneleri gezip ikram için destek istemeye kadar her türlü detayla kendileri uğraştılar. Eğitimci eğitimlerinde, çıktılar kalabalık gruplara sunumlar yaptılar. İşin başından sonuna süreci yürütüp yönettiler. Çözüm üretmek, inanın yaşam kalitesini arttırır. Özgüveni geliştirir. </p>
				<p class="siir-baslik"><span>Planlı olmak</span></p>
				<p class="paragraf">Okul, ev, iş sorumluluklarımıza ek olarak yapıp ettiğimiz faydalı işler vaktimizin değerini arttırır. Az olan değerlidir. İnsan dâhil olduğu projelerle her saniyesini daha doğru geçirebilmeyi, planlı olabilmeyi, işleri önceliklendirebilmeyi, verimli çalışabilmeyi öğrenebilir.</p>
				<p class="siir-baslik"><span>Takım çalışması</span></p>
				<p class="paragraf">Bir takım hâlinde hareket edebilmek bireysel eylemlerden çok daha zordur. Kişinin kendi kararını verip eyleme geçmesi bir başarıdır. Ortak bir hedef için takım olarak hareket edebilmesi daha büyük bir başarıdır. İyi bir takım ile bir kişinin ulaşabileceğinden çok daha fazlasına ulaşılabilir. Takım çalışmalarına dâhil olmak kişiye kendini tanıma, yönetme, yönetilme, ortak bir irade için kişisel isteklerinden vazgeçebilme, fikir geliştirme, öğrenme fırsatları sunar. Projelerde yer almak takım çalışmasını öğrenebilmek için çok uygun ortamlardır. </p>
				<p class="siir-baslik"><span class="char-style-override-11">Paylaşabilmek</span></p>
				<p class="paragraf">İnsanın kendi için kıymetli olanı paylaşabilmesi çok büyük bir erdemdir. Aynı zamanda bu insanın elinin bereketini arttırır. Yeri gelir ihtiyacı olan biri ile paramızı, yiyeceğimizi, giyeceğimizi paylaşırız. İnsanın vaktini, bilgisini, sevgisini paylaşabilmesi ise çok değerlidir. İnsan kendinde olanı vererek azaltamaz. Paylaşıyor olmak paylaşılanı hep çoğaltır. </p>
				<p class="paragraf"><span>Hayır duası edilen insan olmak</span> </p>
				<p class="paragraf">Uğur Böceklerimiz çocuk esirgemelerden tutun da huzur evlerine, kendi memleketlerine, okullara gittiler, gönüllü seminerler verdiler. Bunun karşılığındaki tek beklentileri faydalı olabilmekti. </p>
				<p class="paragraf">Oysa insan bazen, çalışma arkadaşından, ailesinden, dostlarından, tanıdıklarından teşekkür bekler. Çabası, yapıp ettiği fark edilsin, paylaşılsın ister. Her zaman olur mu beklediği? Bazen evet, bazense hayır. Bir şeyi takdir görmek için yapmış olmak hayal kırıklığına sebep olur. Fark edilmeyi insandan beklemek yerine hayır duası alabilecek işler yapmak huzur verir. Ruhu besler…</p>
				<p class="siir-baslik"><span>Tatminkâr olmak</span></p>
				<p class="paragraf">İnsan yaşam koşturması içerisinde zaman zaman yakınırken bulur kendisini. Çevremizdekilere, imkânsızlıklar ve sorumluluklarla ilgili tatminsizliklerimizi dile getiririz bazen... İlginçtir ki, pek çok kişi yaşamından şikâyet ederken hastanedeki pek çok kişi o anda şükretmektedir. Ne ilginç bir zıtlık… İmkânsızlıklar oldukça elindekinin değerini hatırlamaya başlar insan. İhtiyaç sahibinin yanında olabilmek insanın şımarıklığını alır. Farklı ortamları görmek, kendi derdi haricindeki sıkıntılardan haberdar olmak şükretmeyi öğretir yeniden. Bugün pek çok imkâna rağmen fakir ve pek çok imkânsızlığa rağmen tatminkâr olabilen insanlar vardır. Önemli olan neyi görmek istediğimizi seçebilmek…</p>
				<p class="siir-baslik"><span>Fotoğraf Albümü…</span></p>
				<p class="paragraf">Kendi somut çıkarı olmaksızın bir başkasının derdini dert edinebilmek kolay değildir. Bu bir başkası için emek vermektir. Onun için bedel ödemektir. İçinde fedakârlık vardır. Kendinde az olanı paylaşabilmeyi gerektirir. Hayat da başkası için bedel ödemeye razı olanı hep ödüllendirir. İnsan başkasının derdini dert edinebildiğinde kendi derdi azalır, az olanı paylaşabildiğinde elindeki çoğalır… </p>
				<p class="paragraf">Oysa bazen denir ki, o kadar iyilik yaptım bir teşekkür bile edilmedi. İnsanlar başkalarından beklenti oluşturduklarında hayal kırıklığı yaşarlar. İyilik insanın takdirini kazanmak için yapılmaya başlandığında, birilerinden alkış beklendiğinde özünden uzaklaşır. Beklentisiz olmak iyiliğin sürekliliğini sağlar. İşin sırrı bize yapılan jestlerin farkına varıp teşekkür edebilmekte, kendi yaptıklarımızı ise gizleyebilmektedir. </p>
				<p class="paragraf">Zaman zaman iyilik fikirleri geliştiririz. Bir ara başlamayı düşündüğümüz planlarımız, projelerimiz vardır. Harekete geçirmedikten, bunun için adım atmadıktan sonra sadece zihnimizde biriken niyetler topluluğu olurlar. </p>
				<p class="paragraf">İnsan hiçbir zaman başlamak için “tam” olduğunu hissetmez. Hedefine giden yolda bazen maddi kaynaklarında, bazen becerilerinde, bazense çevresinde eksiklikler hisseder. Eğitimci eğitimlerinden sonra sunum metinlerini dağıtırdık. Gönüllülerimize sunum ödevleri verirdik. Belli bir süre sonra ortak bir duyguyu paylaşırlardı bizimle. “Biz semineri vermek için kendimizi henüz yeterli hissetmiyoruz.” Ben bugüne kadar hiç, “Tamam, artık hazırım” diyenine rastlamadım. Bu pek mümkün de değil zaten… Bunları giderebilme ihtiyacı insanı canlı kılar. Önemli olan doğru kararı verip, ilk adımı atabilmekte. Kervan yolda düzülür, demiş büyüklerimiz. </p>
				<p class="paragraf">Büyük hedefler peşinde küçük adımları ertelediğimizde, mükemmel olmayı beklerken iyi olanı kaybettiğimizde hep yerinde duran olmaya başlıyoruz. İşin püf noktası hemen adım atabileceğimiz kadar küçük bir adım belirleyip elimizdeki imkânlarla yola çıkabilmemizde…</p>
				<p class="paragraf">İnsan yaşamı boyunca bir fotoğraf albümü oluşturur aslında. Ömrünün sonunda açıp baktığında pek çok karede görür kendini. Yer aldığımız o fotoğraflarda kendi yüzümüz gülerken birilerinin de yüzünün gülmesine vesile olabiliyorsak ne mutlu bize.</p>
				<p class="paragraf">Uğur Böceklerimiz iyi niyetle çaba gösterdiler. Hiçbir karşılık beklemediler. En azından 180.000’i aşkın kişinin tebessümünde onların isimleri geçti… </p>
				<p class="paragraf">Bugüne kadar projemizde doğrudan ya da dolaylı yer almış, iyiliklere sebep olmuş, destek vermiş herkese emekleri için yürekten teşekkür ederim. Allah yardımcınız, yolunuz açık olsun. </p>
				<p class="paragraf para-style-override-16">Sevgilerimle,</p>
				<p class="paragraf para-style-override-16">Selin Alemdar</p>
			</div>
		</div>
</body>
</html>