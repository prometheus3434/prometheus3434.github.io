<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-14.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-14.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-7">Bitmeyen Mücadele</p>
				<p class="paragraf">Benim Uğur Böceği olma hikâyem, 2008 yılında Hacettepe Üniversitesi’nde katıldığım bir etkinlikte Şerif Hoca ile karşılaşmamla başladı. Şerif Hoca’nın anlattıkları bana uzak olmayan, uğrunda kendi çapımda mücadele verdiğim şeylerdi. Arkamda böyle bir projenin olduğunu bilerek hareket etmek bu mücadelede bana büyük destek olacaktı. Hemen eğitimlere katıldım, makalemi yazdım, Eğitimcinin Eğitimi’ni de alarak bir uğur böceği oldum. İlk seminerimi vermek için inanılmaz sabırsızdım. Seminer vereceğim yerler çok önceden belliydi. Staj yaptığım okulda, fakültemde, memleketim Kars’ta birçok yer ayarlamıştım önceden.</p>
				<p class="paragraf">Ve o gün geldi. 27 Nisan 2008’de Turuncu Uğur Böceği belgemi aldıktan ve üç günlük bir çalışmadan sonra, 30 Nisan akşamı, Mehmet Akif Kız Öğrenci Yurdu’nda A-Blok 705 numaralı odaya yakın arkadaşlarımı topladım. Odalarımız altı kişilikti ve iki ranzanın arası, iki kişinin yan yana durmasına bile olanak vermeyecek kadar dardı. Hepimiz odadaki üç ranzanın üst katına dizildik. Yurt-Kur yazan lacivert battaniyelerin üzerine bağdaş kurdu herkes. “Bu bizim Demet bu kadar heyecanlı ne anlatacak acaba?” diye merakla beklediler. Yataklar tamamen dolu. Sekiz - on kişiyiz, sığmayanlar alt ranzada elleri yanaklarında bana bakıyorlar. Cumhurbaşkanına Köşk’te bildiri sunmuş olan ben, o an hiç heyecanlanmadığım kadar heyecanlandım. Çünkü anlatacağım şeyler gerçekten inandığım, benimsediğim ve dinleyenlerin de inanmasını canıgönülden istediğim şeylerdi. Eğer o akşam orada olan arkadaşlarımı inandıramazsam, bu projeye şimdiye kadar verilen emeğe çok yazık olacaktı ve bunun sorumlusu ben olacaktım. O akşam, o odada ilk seminerimi verdim; alkış kıyamet, yan odalardan gelip bakıyorlar, doğum günü kutlaması mı var, ne oluyor diye… Derin bir oh çektim; bu işten de alnımın akıyla çıkmıştım. Bu sadece bir başlangıçtı ve devamı mutlaka gelmeliydi. Hepimizin gözlerinde farklı bir anlam, yattık uyuduk o gece. Sabaha karşı müthiş bir mide bulantısıyla uyandım. Titriyordum, tansiyonum çok düşmüştü, bunu çok net hissediyordum. Oda arkadaşlarım seferber oldular; nane limon derken sakinleştim biraz. Sabah bir kalktım bütün kaslarım elektrik verilmiş gibi titriyor. Hastaneye kaldırıldım; doktor nörolojik bir sıkıntı var dedi ve o günden sonra doktor doktor gezmeye başladım. 2011 yılının Mayıs ayına kadar rahatsızlığım inişli çıkışlı bir seyir izledi. Neyse ki sonunda sorunun ne olduğu bulundu ve tedavi oldum. Haziran ayında Gümüşhane Üniversitesi’ne atandım. Ama içimde bir yerde hep Uğur Böcekleri vardı. Torul’a geldim, dersler başladı. Okulumuzda projeksiyon yok, konferans salonu yok, bilgisayar laboratuarı yok, en önemlisi öğrencilerin kalacakları yurt bile yok. Öğrencilerin memleketlerine geri dönmemeleri için büyük bir mücadele verdik. Belediyeden halka anonslar yaptık; kiralık ev, kullanmadığınız eşya varsa meslek yüksek okuluna getirin diye. Kaydını yaptıran 180 öğrenciden 120’si kalmıştı bizimle. Öğrencilerimizin neredeyse yarısı gerçek anlamda fakir, yokluk içinde büyümüş ve evlerinden yüzlerce kilometre uzaklıktaki bu okula şu düşünceyle gelmişler: “Orası üniversite, orada devlet bana yurt verir, burs verir, en azından iki yıl biraz rahat yaşarım. Okul bittikten sonra zaten bir mesleğim olur; iyi kötü bir iş bulur kendimi kurtarırım.” </p>
				<p class="paragraf">O kadar farklı şeyler gördüm, öyle gerçeklerle yüzleştim ki, Allah beni büyük bir sınavdan geçiriyor, dedim. Bu sınavı da başarıyla geçmek için elimden geleni yaptım, kurtarabildiğim kadar denizyıldızını denize attım. </p>
				<p class="paragraf">İlk dersim, Salı günü Büro-A sınıfı, ders bilgisayar ama laboratuar yok. Boş mu geçecek ders, diye düşündüm ve hayır olmaz, dedim sonra. Benim bir hayalim vardı ve bundan daha iyi bir fırsat olamazdı. Öğrencilerim zaten Torul’a geldiklerinden beri çok sıkıntı yaşamışlardı, biraz morale ihtiyaçları vardı. Kalacak yer aramaktan, bu iki dağın arasında nasıl yaşayacağız diye düşünmekten, okuyacakları okulu ve ne olacaklarının cevabını unutmuşlardı. Onlara geleceklerini hatırlatmam gerekiyordu. Bir Uğur Böceği olarak onlara Kendi Hayatınızın Lideri Olun seminerini verdim. Seminer bitince gözlerindeki ışığı gördüm. </p>
				<p class="paragraf">Okul ilk kez eğitime başladığı için eksiklerimiz ve yapmamız gereken işler çoktu. Daldık işlerin yoğunluğuna, geçti zaman. Bir gün öğrencilerim derste şunu söylediler: “Hocam, hani bize bir seminer vermiştiniz ya Uğur Böcekleriyle ilgili, o projeden biri geliyormuş üniversiteye: Ahmet Şerif İzgören. Lütfen götürün bizi hocam.” O kadar mutlu oldum ki, siz bana bırakın ben hallederim, dedim. Afişte sorumlu kişinin adının Taşkın Kılıç olduğu yazıyordu. Taşkın’ı aradım ve eski bir Uğur Böceği olduğumu söyledim. “Torul Gümüşhane’ye yarım saat uzaklıkta, öğrencilerimiz gelmeyi çok istiyorlar, bir araç ayarlayabilir misiniz? Aksi takdirde yol masrafı kişi başı 10 TL, öğrenciler karşılayamayabilirler” dedim. Kırmızı bir Uğur Böceği olduğunu öğrendiğim Taşkın Hocam, hemen harekete geçti ve Şerif Hoca ile öğrencilerimi bir araya getirmek mümkün oldu.</p>
				<p class="paragraf">Şerif Hoca seminer sonunda benden TUP hakkında bilgi vermemi istediğinde çok gururlandım ve sonrasında öğrencilerden büyük tepki aldım. “Neden şimdiye kadar bize bu projeden bahsetmediniz Hocam” dediler. Haklıydılar. Kolları sıvadım, okulumuzun hâlâ bir konferans salonu yoktu, aynı bahçede olan lisenin müdüründen rica ettim ve konferans salonlarını istedim. “Eğer bize de aynı semineri verirsen salon senindir” dedi. Memnuniyetle kabul ettim. Hem kendi öğrencilerime hem de lise öğrencilerine ve öğretmenlerine semineri verdim. </p>
				<p class="paragraf">Şunu anladım ki; insan bir şeye gerçekten gönül vererek başlarsa, ne kadar zorlukla karşılaşırsa karşılaşsın, aradan ne kadar zaman geçerse geçsin bir gün geliyor ve o şey her neyse tekrar karşısına çıkıyor ve mutlaka tekrar başlaman gerektiğini hatırlatıyor. Uğur Böceği hikâyemin bir gün kaldığı yerden devam edeceğinden emindim. Ama Torul’da ama başka bir yerde. Sağlığım el verdiği sürece uçmaya devam edeceğimden şüphem yok.</p>
				<p class="paragraf">Değerlendirme formlarında beni en çok etkileyen yazıyı da burada paylaşmak istiyorum. Esra Kaya şöyle yazmış: “Hayatının 5 yılını hastanede geçirmiş biri olarak, en başta ailem olmak üzere hiç kimse okuyabileceğime inanmazken, ben mücadele ederek başarıya yaklaştığıma inandım. Bu seminerde de bu mücadelenin bu kadar güzel anlatılması muhteşem… Bir sunum ancak bu kadar eğitici ve bu kadar güzel anlatılır. Tebrik ediyorum.”</p>
				<p class="paragraf para-style-override-16">Demet Kurtbaş</p>
				<p class="paragraf para-style-override-16">Kars</p>
			</div>
		</div>
</body>
</html>