<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-69.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-69.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-11">Bilgi Işık Gibidir</p>
				<p class="paragraf">2005 yılının ortalarıydı. Türkiye Uğur Böcekleri Programı’nı duyan TRT Ankara Radyosu, bir akşam programında projeye yer vermek istediğini söyledi. Programa iki kişi davet edilmişti. O dönemki proje asistanı Hayriye Arıcı, programa katılıp katılamayacağımı sordu. Memnuniyetle kabul ettim. Malum, daha lise yıllarımda başlayan, tören sunuculuğu görevlerimle fark ettiğim ve Uğur Böcekleri sayesinde ne kadar çok sevdiğimi anladığım konuşma yapma, bir şeyler anlatma konusunda güzel bir deneyim radyo.</p>
				<p class="paragraf">21:30’da başlayacak program için heyecandan titreye titreye 20:30’da Ankara Radyosu’nun kapısından girdik. Program yapımcısı ile biraz sohbet ettik. Zaten neler yaptığımızı biliyordu. Programda neler konuşacağımızı planladık.</p>
				<p class="paragraf">Elazığ’dayken yazları köye giderdik ailecek. Dünya ile tek iletişim aracımız radyolardı o zaman. Dağların arasında bir köy olduğu için de TRT radyolarını dinlerdim hep. İşte o tanıdık seslerden biri biz sohbet ederken yanımıza geldi. Program yapımcısı bizleri tanıştırdı ve Uğur Böcekleri’nden kısaca bahsetti. Gelen kişiyle aramızda şöyle bir konuşma geçti:</p>
				<p class="paragraf">— Gençler siz tam olarak ne yapıyorsunuz?</p>
				<p class="paragraf">— Gönüllü üniversite öğrencileriyle ülkenin dört bir yanında girişimcilik, yurt sevgisi, dürüstlük, hoşgörü konularında seminerler veriyoruz, elimizden geldiğince insanları bilgilendirmeye çalışıyoruz.</p>
				<p class="paragraf">— Bunu neden siz yapıyorsunuz?</p>
				<p class="paragraf">— …</p>
				<p class="paragraf">Bu soruya cevap verememiştim. Birkaç saniyelik sessizliğin ardından tekrar sordu:</p>
				<p class="paragraf">— Bu saydıklarınız aslında herkeste olması gereken özellikler değil mi? Bu değerleri çocukların zaten önce ailelerinden, daha sonra da okuldan aldıkları eğitim ile öğrenmiş olmaları gerekmiyor mu? Evet, siz çok güzel bir şey yapıyorsunuz, ancak bunu sizin yapmak zorunda kalmanız çok üzücü değil mi?</p>
				<p class="paragraf">Bazı şeyler, içine girdikten sonra zamanla size çok alışıldık gelmeye başlar. Hâlbuki çok kıymetli ve önemlidirler. İşte bu konuşmada onu fark ettim. Evet, biz çok kıymetli bir iş yapmaya çalışıyorduk, elimizden geldiğince, dilimiz döndüğünce…</p>
				<p class="paragraf">2004 yılında ODTÜ Kültür ve Kongre Merkezi’nde yapılan projenin tanıtım toplantısı hazırlıklarından itibaren Uğur Böcekleri ile beraberim. O dönem eğitmen olmak, bilgi paylaşmak yönünde çizdiğim ve bugün aynı yönde devam ettiğim kariyer yolumdaki mihenk taşlarından biri oldu bu proje.</p>
				<p class="paragraf">İlk aşamada yönetimde yer aldım. Sonra seminerler yaptım. Demirci’de, Elmalı’da, halk eğitim merkezlerinde, okullarda. Binlerce kişiye ulaşmadım belki. Dokunabildiğim her yerden, ulaşabildiğim herkesten bir şeyler öğrendim ve bir şeyler öğretmeye çalıştım zihnime kazınan beş değerin çerçevesinde.</p>
				<p class="paragraf">Evet, bu ülke çalışkan, hoşgörülü, ülkesini seven, dürüst insanlarla çok ilerilere gidebilir. Ancak yapılması gereken, hatırlatılması gereken, belki de halılar altına süpürülmüş bu değerleri gün ışığına çıkarıp insanların yüreklerine ve gözbebeklerine işlemek.</p>
				<p class="paragraf">Manisa’nın Demirci ilçesine bağlı Minnetler Köyü’ne gittik. Köy okuluna okul kütüphanesi kuracak kadar kitap götürdük. Minnetler’de dünyanın en güzel kirazları yetişirmiş meğer. Yurdumun bereketli topraklarında kim bilir bilmediğimiz ne cevherler var daha? Madem kiraz köylülerin geçim kaynağı, kiraz yetiştiriciliği konusunda bilgi verecek birilerini götürüp çiftçileri bilinçlendirelim diye düşündük. Türkiye’nin meyve-sebze ihracatında büyük söz sahibi olan firmalardan birinden bir ağabeyimiz bize destek verebileceğini söyledi. </p>
				<p class="paragraf">Nihan, Merva, Hayriye, Çağrı, Özgür ve ben Minnetler’e gidip kütüphaneyi kurduk. Öğrencilerle seminerler yaptık. Eğlenirken öğrenebilecekleri oyunlar oynattık. Sıra kiraz yetiştiriciliği seminerine geldi. Bütün köy halkı, köy kahvesinde toplandı. Kadın erkek, çoluk çocuk herkes orada. Konuşmacı anlatırken dinleyip notlar alıyor, sorular soruyorlardı. Çiftçilerin ilgisi o kadar yoğundu ki seminer planladığımızdan uzun sürdü. Seminer devam ederken, içeride olmayan çocukları da bizim Hayriye bir köşede toplamış, anlatmaya devam ediyordu. Yanlarına yanaştım, meğer Hayriye 7/24 seminer vermeye devam ediyormuş. Ancak bir şey eksikti, seminere katılanlar arasında gençler yoktu. Akşam saatlerinde kahvenin etrafında toplanmaya başladılar. Göz ucuyla semineri takip ediyorlar ama birbirlerine de çaktırmamaya çalışıyorlar. Aralarında fısıldaşıyorlar. Bir süre sonra seçtikleri bir temsilci cesaretini toplayıp yanımıza yaklaştı ve sordu:</p>
				<p class="paragraf">— Bu seminer ne zaman bitecek?</p>
				<p class="paragraf">“Neden?” diye sorduğumda aldığım cevap beni çok üzmüştü:</p>
				<p class="paragraf">— Biraz sonra maç başlayacak, onu kaçırmayalım.</p>
				<p class="paragraf">Bu ülke için daha yapılacak çok şey var. Ülkenin en ücra köşesine kadar dolaşmak, bir şeyler anlatmak, bilginin ışığını her yere yaymak gerekiyor.</p>
				<p class="paragraf">Uğur Böcekleri, çeviri teorilerden uzak, hayatın içinden gerçek örneklerle, hayatın içinden bilgileri konabildikleri her yere götürmeye devam ediyorlar. Devam da edecekler. Pablo Neruda, “Bilgi ışık gibidir, sızacak bir yer bulur ve içeri girer” diyor. Uğur Böcekleri de bu mantıkla çalışıyor. Kapıdan, pencereden, bacadan sızıp içeri giriyor. Bilginin ışığını yaymak için.</p>
				<p class="paragraf para-style-override-16">Oğuz Aslan</p>
				<p class="paragraf para-style-override-16">Ankara</p>
			</div>
		</div>
</body>
</html>