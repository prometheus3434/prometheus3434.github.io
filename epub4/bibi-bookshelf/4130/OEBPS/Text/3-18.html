<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-18.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-18.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-11">Benim Güzel Ailem</p>
				<p class="paragraf">Türkiye Uğur Böcekleri Programı ile lise 2. sınıfta tanıştım. <span>Şu Hortumlu Dünyada Fil Yalnız Bir Hayvandır</span> kitabını okurken, kitabın sonunda yer alan TUP hakkındaki bilgi dikkatimi çekmişti. Programı araştırdım, ulaşmaya çalıştım. Birçok adrese e-posta göndermiştim. Benimle iletişime geçmeleri harikaydı. Ağabeyim, “Seninle mi uğraşacaklar? Sana mı cevap yazacaklar?” derken, beklediğim mesaj gelmişti. Dünyalar benim olmuştu. </p>
				<p class="paragraf">Bir yandan ergenliğin tam ortasındaydım; kimlik arayışı içindeydim, hayatın bir anlamı olmadığını düşündüğüm zamanlardı. TUP benim dünyamı aydınlattı. Uğur Böcekleri’ni okuluma davet ettim, onların yaydığı bilgi ışığı benim ve arkadaşlarımın yollarını aydınlattı. Arkadaşlarımın ve diğer okuldaki öğrencilerin, öğretmenlerin de bu bilgi ışığından yararlanmasında köprü görevinde olmak güzel bir duyguydu. Var olduğumu hissediyordum, bilgi ışığının yayılmasında küçük de olsa bir şeyler yapmak kendimi iyi hissettiriyordu. “Bu hayatta ben de varım” dedirtiyordu.</p>
				<p class="paragraf">Üniversiteye giriş sınavlarına hazırlanırken, gittiğim üniversitede, şehirde kendimi Uğur Böceği olarak seminerler verirken hayal ediyordum. Sınava girdim, üniversiteyi kazandım. Kocaeli’ye yakın olmam benim için avantaj oldu. Yurtta yan odadaki arkadaşlarıma TUP ile ilgilendiğimi söylemiştim. Bir arkadaşımın arkadaşı da ilgileniyormuş. Üniversiteye yeni gelmiş olmanın tedirginliği varken TUP ile ilgilenen bir kişiyle tanışmak cesaret vericiydi. Yurtta ve sınıfta birçok arkadaşıma TUP’tan bahsediyordum. Kocaeli’nde düzenlenen Eğitimcinin Eğitimi’ne birçok arkadaşımla katıldık. O gün unutulmayacak günler arasında yerini aldı. O gün yüreklerimizde macera, aksiyon yaşattık; yüzümüze kahkahayı, gülümsemeyi, neşeyi yaydık; başımıza da bilgi küpünü yerleştirdik. </p>
				<p class="paragraf">Sıra seminer vermeye gelmişti. <span>Sunum Atölyesi</span>’ne katılmadan önce yurttaki kızlara seminer vermeye çalışmıştım. Onları tanıdığım hâlde çok heyecanlanmıştım. <span>Sunum Atölyesi</span>’nde aldığım bilgilerle ve yaptığımız etkinliklerle bakış açımda değişme oldu. Araya final sınavları girdi ve yarıyıl tatili oldu. Üniversitem diğer üniversitelere göre bir hafta önce tatile girdi. Eve döndüm. Arkadaşlarım daha gelmemişti. Sabahları uyanınca her gün evimizin bahçesine iniyordum. Ve limon ağaçlarına <span>Kendi Hayatınızın Lideri Olun</span> seminerini veriyordum. Ayna karşısında seminer vermek yerine doğa karşısında seminer vermeyi tercih ettim. Hava şartları da uygundu, günlük güneşlik idi. Bir gün yurt sevgisinden bahsediyordum, bir gün girişimcilikten… Annemlere diyordum ki, “Bu ağaçlar seneye öyle güzel meyve verecekler ki aklınız hayaliniz şaşacak.” Üzerinden bir sene geçti. Az önce anneme sordum: “Anne limon ağaçları bu sene nasıl meyve verdiler?” Annem, “Çok güzel, sarı mum gibi oldu limonlar” demesin mi. Seminer değerlendirme formunu bu sene keyifle, gönül rahatlığıyla doldurduk.</p>
				<p class="paragraf">TUP, samimi, içten, saydam, neşe, sevgi dolu bir aile ve ben de bu ailenin içinde olmaktan, bu program bünyesinde bilgi ışığını yaymaktan çok mutlu ve huzurluyum. Faydalı bir şeyler yapmak, bir insanın hayatına dokunmak, gözlerindeki o ışığı görmek anlatılmaz yaşanır duygulardan biridir. Bu programla tanıştığım için kendimi şanslı hissediyorum. Programla birlikte birçok Uğur Böceği ile tanıştım ve geleceğe dair umudum daha da arttı.</p>
				<p class="paragraf">Gülümsemeyi unutmayın.</p>
				<p class="paragraf para-style-override-16">Esin Yabacı</p>
				<p class="paragraf para-style-override-16">Sakarya</p>
			</div>
		</div>
</body>
</html>