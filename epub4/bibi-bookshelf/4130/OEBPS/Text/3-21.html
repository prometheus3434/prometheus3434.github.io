<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-21.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-21.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-14">Yapbozun Bir Parçası Olmak</p>
				<p class="paragraf">Türkiye Uğur Böcekleri Programı’nın adını her duyduğunda heyecanlanan, önüne gelen herkese deneyimlerini anlatan, ulaşılan sayıyı duydukça göğsü kabaran, işte bizim programımız diyen yüzlerce kişi varsa, işte ben onların en başında geliyorum diyebilirim. Ben, ilk Kırmızı Uğur Böcekleri’nden ve programın ilk yönetim kurulu başkanlarından Fulya. Hacettepe Üniversitesi Sınıf Öğretmenliği Bölümü mezunuyum ve İstanbul’un önde gelen kolejlerinden birinde sınıf öğretmenliği yapmaktayım. Aynı zamanda bir gazetenin köşe yazarı, uluslararası bir kulübün yönetim kurulu üyesiyim.</p>
				<p class="paragraf">Bundan yaklaşık yedi yıl önce bu programa adım atan ekip liderimiz, elimizden tutarak bizi de yanına kattı. Verdiği bir seminerin bitiminde anlattığı proje bende, “O Uğur Böceği ben olmalıyım” düşüncesini uyandırdı. Kişisel gelişim dünyasında eğitimden eğitime koşacak, öğrendiklerimiz ışığında bizler de birer Uğur Böceği olacaktık. </p>
				<p class="paragraf">Duyduğum heyecanla, soluğu düzenlenen ilk Eğitimcinin Eğitimi programında aldım. Bu sosyal sorumluluk projesi artık benim de sosyal sorumluluğum oluvermişti. </p>
				<p class="paragraf">İlk işim, deprem bölgesi olan Düzce’de, depremden yeni çıkmış yüze yakın insanı bir araya getirerek onlara iletişimi, mücadele ruhunu, yaratıcılığı, hoşgörüyü, özgüveni anlatmak oldu. Gözlerindeki ışık bana vurdukça, Uğur Böceği olmanın haklı gururunu yaşamaya başladığım o gün, hayatımın bir dönüm noktası olmuştu. </p>
				<p class="paragraf">Zamanımı birçok üniversiteli genç gibi gezip eğlenerek, sadece tüketerek geçirmek yerine, daha fazla kişisel gelişim yazıları okuyarak, bulduğum her eğitime girerek, öğrendiklerimi insanlarla karşılıksız paylaşarak geçirdim. Bu yüzden çoğu kez arkadaşlarımın alay konusu bile oldum: “Fulya sınıf öğretmeni olacak, sonra da dünyayı kurtaracak.”</p>
				<p class="paragraf">Evet, belki henüz dünyayı kurtaramadım ama onlarca kişinin hayatını kurtaracak (hayatına ışık tutacak) şeyler yaptım diyebilirim. </p>
				<p class="paragraf">“Bilginin Işığını Yaymaya Geliyoruz” sloganımızla yola çıktık; üniversitelere, dershanelere, gençlik eğitim merkezlerine, çocuk esirgeme kurumlarına, hastanelere, cezaevlerine, köylere bilginin ışığını yansıttık, oradaki insanlara dokunduk.</p>
				<p class="paragraf">Sadece kendime değil başkalarına faydalı olma düşüncesi beni öyle heyecanlandırıyordu ki, kendimi koca bir bütünü tamamlayan küçük bir yapboz parçası gibi hissediyordum. </p>
				<p class="paragraf">“İnsan var dokunduğu şeye değer katar, insan var dokunduğu şeye değer kaybettirir” demişti Şerif Hocam bir seminerinde. Ben dokunduğu şeye değer katanlardan olmayı tercih ettim.</p>
				<p class="paragraf">Sahip olmamız gereken değerlerle ilgili öğrendiğim her şeyi, yaşadığım deneyimleri, başta ihtiyacı olanlar olmak üzere herkesle karşılık beklemeden paylaşmak, prensiplerimden biri hâline gelmişti. </p>
				<p class="paragraf">Bu program, yaşıtlarıma kıyasla daha erken yaşlarda kendimi geliştirme fırsatı bulmamı sağladı. İhtiyacı olanları tespit etmek ve onlarla bildiklerimizi paylaşmamızı sağlayacak bir seminer organize etmek; yurt dışında gerçekleşecek faaliyetler planlamak; onlarca, bazen yüzlerce kişinin önünde konuşma yapmak; toplantı yönetimi, takım çalışması, beden dilini etkili kullanmak gibi becerilerimizi geliştirmemizi ve bu gelişimi sürekli canlı tutmamızı sağladı. </p>
				<p class="paragraf">Üniversiteden mezun olduğumda mesleğim için en iyi denebilecek kuruma kolayca girmem, sonrasında uluslararası bir kulübe kurucu başkanlık yapmam, farklı şehirlerden ve meslek gruplarından dostluklar edinmem, farklı kuruluşlara kişisel ve kurumsal gelişim eğitmeni olarak davet edilmem, başta hesap etmediğim ama zamanı geldikçe ortaya çıkan kazanımlarım oldu. </p>
				<p class="paragraf">Bugün sadece mesleğini icra edip hayatını sürdüren, hep kendine fayda sağlayan biri olmayıp sivil toplum kuruluşlarına liderlik ederek projeler üreten, toplumda ihtiyacı olan kişileri tespit edip onlara bilginin ışığını yayan bir Uğur Böceği olmak sizi de yapbozun bir parçası yapar.</p>
				<p class="paragraf">Başlangıçta hepimize eşit olarak verilen tek şey zamandır. Herkesin günü 24 saat, bir saati 60 dakikadır. Bunu nasıl değerlendireceğiniz tamamen sizin elinizdedir. </p>
				<p class="paragraf">Bütünün içinde kaybolup gitmek yerine, bütünün vazgeçilmez bir parçası olmak için Uğur Böceği olmak benim hayatımda verdiğim en doğru kararlardandı. </p>
				<p class="paragraf">Türkiye Uğur Böcekleri Programı ailesinde kuruluştan bu yana yer alan herkese ve ailemizin kurucularına en derin sevgilerimle… Bilginin ışığı hiç sönmesin…</p>
				<p class="paragraf para-style-override-16">Fulya Temiz</p>
				<p class="paragraf para-style-override-16">İstanbul</p>
			</div>
		</div>
</body>
</html>