<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-46.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-46.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-39">Gönüllü! Sonsuza Kadar…</p>
				<p class="paragraf">Erciyes Üniversitesi İşletme Bölümü’nü bitirdikten hemen sonra bir firmanın üretim planlama departmanında işe başladım. Fabrikada toplam 400 işçi çalışıyor bize bağlı olarak. İlk işe başladığımda içerideki şefler demiş ki, “Bu kız en fazla 2 ay çalışır, dayanamaz bu işçilere.” İlk mülakatta müdürümüz bana bir soru sordu: Firmada bir etkinlik düzenlesek. Yüzme, basketbol, voleybol, futbol bölümleri olsa, hangisini tercih edersin? Hemen cevapladım: Yüzme. Tek söylediği şey yarın sabah işe başlıyorsun oldu ve böylelikle asıl kişisel gelişim maratonu o zaman başlamış oldu,</p>
				<p class="siir-baslik"><span>İlk projem </span></p>
				<p class="paragraf">Üretimde ilk başlattığım yenilik, bütün çalışanların her gün kendilerine ne olursa olsun bir sebep bulup 15 dakika gülmeleriydi. Her gün içeri geçip dolaşır sorardım. “Ya Songül Hanım, gülecek bir şey bulamadım inan” dediklerinde bir şeyler bulmaları için süre verirdim, gülmeye başlarlardı zaten.</p>
				<p class="siir-baslik"><span>İkinci projem</span> </p>
				<p class="paragraf">Üretimde ustalarla haftalık toplantı yapardık. Bir gün toplantıya 3 adet kitap getirdim ve seçtiğim ustalara verdim. Bu, firmada bir ilk olmuş. Daha önce böyle bir şey yapan idareci hiç olmamış. Arkadaşlar bu kitapları okudular ve başkalarına verdiler.</p>
				<p class="siir-baslik"><span>Üçüncü projem </span></p>
				<p class="paragraf">Derlemiş olduğum güzel hikâyelerden oluşan yazılarımı bütün işçilere çıktı olarak hazırlar, her ay, işçilerin çıktığı çıkış kapısında hazırlıklarımı yaparak bekler ve hepsine tek tek verirdim. Çocuk yetiştirmekten yurt sevgisine ve girişimciliğe kadar her konuyu öyle yazılı anlatmaya çalıştım. Teşekkür etmeye gelirlerdi. “Songül Hanım evde hanıma verdim o da okuyor verdiğin yazıları” diye. Ne güzel, meğer verdiğim yazıları ailece okuyorlarmış. Mutluluğum tarif bile edilemez.</p>
				<p class="paragraf">Beş yıl Flekssit’te çalıştıktan sonra, 2011 yılında Kayseri İşkur İl Müdürlüğü’ne atandım memur olarak. Bir yıldır burada görev yapıyorum. Kayseri’de benim sürekli kitap aldığım bir kitabevi var: Akabe Kitabevi. Orada kitap bakıyorum yine bir gün. Bir kitap duruyor masada: <span>Şu Hortumlu Dünyada Fil Yalnız Bir Hayvandır</span>. Kitabı inceledim biraz, sonunda almaya karar verdim. Eve gelince okumaya başladım, beş saate bitti. </p>
				<p class="paragraf">Bir arkadaşıma, “Ahmet Şerif İzgören’in başka kitapları varsa alalım” dedim ve bütün serisini aldık. Kısa bir sürede çabucak okudum. Kitapların arkasındaki proje gözüme ilişti: Türkiye Uğur Böcekleri Programı. Ne güzel dedim, Antalya’dan Nazlı Hanım’ı aradım, “Ben Şerif Bey’le görüşmek istiyorum. Nasıl görüşürüm?” dedim. Bana e-posta adresini verdi, hemen oturdum bir e-posta yazdım Uğur Böceği olmak istiyorum diye. Konu kısmı ise aynen şöyleydi: HOCAMMM LÜTFENN CEVAP YAZZZ KAYSERİ. E-postayı gönderdim, bir gün sonra bir baktım Şerif Hocam cevap yazmış: “Kayseri ofisten Gökçen Kayınova Acuner diye arkadaşımız var, görüşebilirsin.” Gökçen Hanım’ı aradım, güler yüzlü, şeker, harika bir insan, iyi bir dost Gökçen Hanım. </p>
				<p class="paragraf">Derken Uğur Böceği Songül uçmaya başladı okullara. İlk seminerimi Kayseri Fen Lisesi’nde verdim. Daha sonra İncesu’daki ilköğretim okullarıyla görüştüğümde, çoğu Milli Eğitim’den onay olması gerekiyor deyince, ben de İlçe Milli Eğitim Müdürü’nü aradım. İzin vermedi, olmadı derken, İncesu Şahbaz İlköğretim Okulu’ndan istek geldi, gelin seminer verin diye. Gittim. Ben seminer verirken, okul müdürü İlçe Milli Eğitim’i aramış, Songül Hanım seminer veriyor diye. Ben dalmışım konuya, anlatıyorum öğrencilere. Seminerin yarısında bir adam geldi oturdu arkaya, dinledi bir süre ve gülümsedi gitti. Sonradan öğrendim ki, oturup dinleyen kişi Milli Eğitim Müdürüymüş. Bir şey demediğine göre, hoşuna gitmiş demek ki. Geçenlerde Boydak İlköğretim Okulu’na gittim. 200 öğrenciye seminer veriyorum. Aslında TEMA için gitmiştim. Toprağın tanımını geçtim, örgütlenme, bilinçlenme vs. onlara değiniyorum. Bu okuldaki öğrenciler akademisyenlerin, işverenlerin çocukları, yani zengin dediğimiz kademe çocukları. Ama bir görün gözlerinde hiç ışık yok, erozyonu filan bıraktım, başladım kişisel gelişim konuları anlatmaya. Serçe hikâyesinden tutun birçok konuya değindim. Seminer sonunda bir küçük çocuk geldi, “Songül Abla ben de Uğur Böceği olmak istiyorum, bir Uğur Böceği en çok kaç yıl yaşar?” demesin mi. Güldüm, sarıldım çocuğa, “Bilmiyorum, ama bakacağım ilk fırsatta” dedim.</p>
				<p class="paragraf">Mayıs ayında da Tomarza Lisesi’ne gitmiştim. Seminerin sonunda kısa bir şiir okudum ve bitirdim. Bir arkadaşımız el kaldırdı ve söz aldı: “İyi ki geldin Uğur Böceği. Bizim okulumuza pek kimse gelmiyor da” dedi. Çok duygulanmıştım, gözüm doldu ve ne kadar doğru bir iş yaptığımı bir kez daha anlamış oldum.</p>
				<p class="paragraf">Nisan ayında Sivas Yüzüncü Yıl Kız Yetiştirme Yurdu’na gitmiştim seminere. Seminerde sevgiden bahsediyorum, söz istedi bir genç kız. “Songül abla” dedi, “sen sevgiden bahsediyorsun, ama ya karşımızdaki kişi bizi sevmiyorsa, nasıl davranmalıyız?” (Muhtemelen anne veya babasından bahsediyordu.) Çok duygulandım ve kurabildiğim empatinin en iyisiyle cevap vermeye çalıştım. Aslında şükredilecek ne çok şey var.</p>
				<p class="paragraf">2010 yılından bu yana toplam 1000 kişiye seminer verdim. 2012 yılında seminer patlaması olacak. Bu böcek Songül uçup daha fazla yere konmaya GÖNÜLLÜ. Bunun yanı sıra başka projelerim de olacak. </p>
				<p class="siir-baslik"><span>Karanlıkla dost oldum</span></p>
				<p class="paragraf">Seminer için izin aldım. Çıkarken bir arkadaş, “Nereye gidiyorsun?” diyor. Benim cevap vermeme fırsat kalmadan başka bir kadın, “Seminer mi ne varmış” diyor, “biz kendi çocuklarımızı eğitemiyoruz Songül el âlemin çocuklarına ders verecekmiş” diye devam ediyor, “üstelik organizasyonda para yok pul yok, Songül gibi enayiler bulunmaz bu zamanda” diyerek noktayı koyuyor. Çantamı alıp çıkıyorum. Cevap vermiyorum kadına; böyle cahil birine anlatacak bir şeyim olamaz, diyorum.</p>
				<p class="paragraf">Yola çıkıyorum, ama işyerindeki kadının dedikleri gözlerimin dolmasına yetiyor. Geçenlerde okuduğum bir yazı aklıma geliyor: “Kendindeki karanlıkla, karşısındaki aydınlığı söndürerek büyütüp besliyor.” İşte tam da bu diyorum. Ve yola devam ediyorum. Yol uzasın istiyorum. Kendi kendime, “Bak Songül, eğer gözün dolarsa, sesin titrerse bir daha gözüme görünme” diyorum, “duygusallık yok” diyorum. Yol bitiyor ve seminer vereceğim görme engelliler okulunun kapısında iniyorum araçtan. Kalbim sürekli konuşup duruyor kendi kendine, “Kes” diyorum, “konuşma, yeter artık, bu seminer verilecek.”</p>
				<p class="paragraf">Seminere başlayacağım, fakat flaş belleğin çalışmasında sorun yaşıyorum. Kendi kendime çalıştırmak için uğraşırken, minik, saçları sarıdan çok beyaza yakın bir çocuk geliyor, “Sorun mu var abla?” diyor.</p>
				<p class="paragraf">“Evet” diyorum, “flaş belleği çalıştıramadım.”</p>
				<p class="paragraf">“Olsun” diyor, “görüntüye gerek yok ki, biz zaten göremiyoruz.”</p>
				<p class="paragraf">Kafama bir ağırlık inmiş gibi çocuğa bakıyorum, sözde çaktırmıyorum; “Yok” diyorum, “flaş kullanmayacağım, bir dosya vardı da o nedenle” diyorum ve sohbetimiz başlıyor. Espriler havada uçuşuyor çocukta.</p>
				<p class="paragraf">“Asıl karanlıkta yaşayıp hiçbir şey göremeyen insanlar bizleriz, çocuktaki şen şakraklığa bak” dedim kendi kendime. Biz karanlığa düşmandık, ama bu çocuklar göremedikleri için karanlıkla dosttular. Kalplerinde yaktıkları bir mum ışığı ile hayat denilen yollarına devam edecekler.</p>
				<p class="paragraf">Karanlıkta oturduğumda hep o çocuklar aklıma geliyor ve ben de karanlığa kızmıyorum. “Düşman değilim karanlık, seninle dostum” diyorum.</p>
				<p class="paragraf para-style-override-16">Songül Tufan</p>
				<p class="paragraf para-style-override-16">Kayseri</p>
			</div>
		</div>
</body>
</html>