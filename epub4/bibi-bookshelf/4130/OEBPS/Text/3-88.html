<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-88.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-88.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2">Öyle Bir Gülümse ki…</p>
				<p class="paragraf">TUP kapsamında verilen Kendi Hayatının Lideri Ol seminerini Pelin Kohn’dan ilk dinlediğimde, içeriğinden çok etkilenmiştim. Bir gün Bursa’dan bir Anadolu Lisesi TUP kapsamında gönüllü seminer talebinde bulundu. Okul ile seminer tarihini netleştirmiştik, ama kimin gideceği sorusu kafamızı kurcalıyordu. Gönüllü eğitmenimizi bulamayınca, acaba ben mi gitsem diye geçirdim aklımdan, ama cesaret edemedim. Seminer tarihinden bir hafta önce Şerif Bey Bursa’da idi ve “Özlem sen neden vermiyorsun bu semineri?” dedi. Ben de bu sözü bekliyormuşum sanki, “Peki çalışıp ben vereyim o zaman” dedim. Seminere hazırlandım ve bir hafta sonra okulun yolunu tuttum. Okula gittiğimde okuldaki öğretmenler Belediye Salonu’na geçeceğimizi, seminerin orada olacağını söylediler. Salona gittiğimizde 400 öğrencinin ve ön sıralarda öğretmenlerin oturduğunu gördüm. Ben de ilk sıralardan bir koltuğa oturdum ve sahnede olan okul müdürünün konuşmasını dinlemeye başladım. Ben hâlâ çıkıp sahneye sunum yapacağımı düşünmüyordum. Biraz sonra başka biri çıkacak, sunum yapacak ve ben de program bitene kadar kalkmayacağım hissiyle oturuyordum oturduğum yerde. Ta ki okul müdürü ismimi anons edene kadar… Evet, heyecanım büyüktü, ama anlatacaklarım, oradaki gençlere anlatacaklarım çok daha önemliydi. Böylece, ilk defa bu sunumu yapmak üzere sahneye çıktım. Sonra mı? Sonrası ise benim bile hayal edemeyeceğim kadar içselleştirilmiş; yeri geldiğinde duygulanarak yeri geldiğinde gülümseyerek, gülümseterek devam etti. </p>
				<p class="paragraf">Bir lider benim bu ilk adımımı atmamı sağladı. İyi ki sağladı. Ne zaman Yurt Sevgisi, Girişimcilik, İş Kalitesi, Dürüstlük ve Hoşgörüyü anlatsam, bazı insanların aynı değerleri taşıdığını görüyor seviniyorum, bazı insanların ise sanki bunları ilk defa duyuyormuş gibi dinlemelerine üzülüyorum. Diyorum ki, yitirmeye başladığımız bu değerleri anlatıyoruz, ilk defa keşfettiklerimizi değil. Bunlar zaten vardı. Algılarınızı açın, iyi niyetlerinizle birlikte algılarınızı açın bu değerleri göreceksiniz. </p>
				<p class="paragraf">Artık gönüllü seminer talepleri geldiği zaman heyecanla ve çantamın içi değerlerle, Türkiye’den ve çevremizden güzel örneklerle gidiyor onları orada bırakıyorum. Dönüşte çantama, ben de bir şeyler yapacağım diyen ışıltılı gözleri ve yürekleri alıp ayrılıyorum. Sadece öğrenciler olmuyor gittiğim yerlerde; 23 yaşında yeni öğretmenler, 40 yaşında şirket yöneticileri, 60 yaşında profesörler, 70 yaşında amcalar da oluyor. </p>
				<p class="paragraf">Bir anımı paylaşmak istiyorum. Seminer vereceğim bir gün, tek başıma seminer salonunun dışında, kurumun yetkilisini bekliyorum ve etrafımda yaşları benden büyük bakkal sahipleri bulunmakta. Herkes masalardaki yiyecek ve içeceklerle ilgilenmekte, ben de onları izlemekteyim. Şöyle 65-70 yaşlarında başında kasketi olan ülkemin doğusundan gelip büyük şehre yerleşmiş bir amca gözüme ilişti. Önce beni fark etmedi. Ben gayri ihtiyari bakmaya devam ettim. Sonra o da bana baktı. Bana öyle bir gülümsedi ki, benim boş gözlerle bakan yüzüm, o sevgi dolu gülümseme karşısında kontrol edemediğim bir mutluluk ifadesi almaya başladı. Yaşanan bu birkaç saniyelik olay beni çok etkilemiş ve o anki yalnızlığımı alıp götürmüştü. Ben seminer verecektim ve iletişim konusuna geldiğimde, iletişim gülümsemeyle başlar diyecektim, ama Anadolu’dan gelmiş kasketli amcam bana iletişimin nasıl başladığını gösterdi. O an düşündüm ki, Anadolumuzda böyle insanlar oldukça değerlerimizi asla yitirmeyeceğiz. Sonra aldığım o destekle yüzümde kocaman mutlu bir gülümsemeyle değerlerimizi aktardım seminerde.</p>
				<p class="paragraf">İnsanı en mutlu eden şey iyilik yapmaktır, karşılık beklemeden iyilik yapmak. Yeni projeleriyle aramıza katılan Uğur Böceklerimiz bir bir artıyor ve bizim bu yolculuğumuza eşlik ediyorlar. Dileğim, ülkemizi ve dünyayı Uğur Böcekleri’nin sarması. Bu yoldaki tüm dostlarımıza sevgilerimle…</p>
				<p class="arabaslik-sol-kucuk-2"><span class="char-style-override-14">Özlem Afacan Erbaşlar</span></p>
			</div>
		</div>
</body>
</html>