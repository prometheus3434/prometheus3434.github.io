<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-5.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-5.html" xml:lang="en-GB">
			<div class="Basic-Text-Frame">
				<p class="split"></p>
				<p class="Normal para-style-override-15" xml:lang="tr-TR"></p>
				<p class="arabaslik-sol" id="toc_marker-3-1">Kalp</p>
				<p class="Normal para-style-override-15" xml:lang="tr-TR"></p>
				<p class="paragraf">Her insanın hayatında yapmayı istediği şeyler hep olmuştur. Benim en büyük hayallerimden biri şirketler tarafından yürütülen kurumsal sosyal sorumluluk projelerinden birinde yer almaktı. </p>
				<p class="paragraf">Türkiye Uğur Böcekleri Programı için İzgören Akademi tarafından verilen ilanı dün gibi hatırlıyorum. İlanda “Şirketimiz için K.A.L.P arıyoruz” yazıyordu. Beni ilk görüşte etkilemişti. 2011 yılının Şubat ayında ekibe dâhil oldum. </p>
				<p class="paragraf">İzgören Akademi için gerçekten KALP denilebilecek kadar önemli olan bir projeydi. İzgören Akademi ailesinin her üyesi proje için emek harcıyordu. Eğitmenler yıl içerisinde proje kapsamında gönüllü seminerler veriyor, Uğur Böceklerimiz de hiçbir karşılık beklemeden Türkiye’nin dört bir yanına bilginin ışığını götürüyorlardı.</p>
				<p class="paragraf">2004 yılından bu yana 57 ilde 312 gönüllü Uğur Böceği ile 170.000 kişiye ulaştık. Gittiğimiz her yerde Dürüstlüğü, İş Kalitesini, Girişimciliği, Yurt Sevgisini ve Hoşgörüyü anlattık. Seminerler aracılığıyla insanların hayatlarına ışık tutmuş olduk. Seminer sonrasında hâlâ görüştüklerimiz var. Gerçekten, hayatlarında mücadele ederek istedikleri noktaya gelmek için yoldalar. Dönüp baktıklarında bu yolda bizim de ufacık bir ışık yakabildiğimizi görmek bizler için çok anlamlı.</p>
				<p class="paragraf">Düşündüğümüzde bütün büyük şirketlerin sosyal sorumluluk projeleri vardır. Her yerde adını duyarız, reklamlarda görürüz. Türkiye Uğur Böcekleri Programı’nda bizim amacımız tam tersiydi: Sadece insanlar ve çevremiz için faydalı bir şeyler yapalım; gazetelerde, dergilerde yer almasak da olur.</p>
				<p class="paragraf">Projenin başlangıcından günümüze kadar seminer vermesi için Uğur Böceği yetiştiriyorduk. 2011 yılı itibariyle çevremizde daha fazla değişim yaratabilecek bir şeyler yapmayı istedik. “2. Dönem: Küçük İyilik Fikirleri”ni başlattık. </p>
				<p class="resim"><img alt="2.png" class="image" height="51" src="../Images/2_fmt10.jpeg" width="63"/></p>
				<p class="paragraf">Orman hızla yanarken minik bir serçe gagası ile aldığı suları ormanın üzerine bırakır. Ormandaki diğer hayvanlar dalga geçerler. “Minik serçe koskoca ormanın yangını senin attığın bir damla suyla mı sönecek?” diye sorarlar. Serçenin cevabı nettir.&#160;</p>
				<p class="paragraf">“Benim elimden gelen bu.”</p>
				<p class="paragraf">Yeni dönemde amacımız, Serçe hikâyesinde olduğu gibi herkesin elinden gelen bir şeyleri yapması. Gönüllü olmak isteyenlerin çevrelerinde gördükleri sorunlara getirebileceği çözümlere Küçük İyilik Fikirleri dedik. Bu iyilik fikirlerini hayata geçirebilmek için de yıl içerisinde Uğurlu Eğitimler düzenliyoruz.</p>
				<p class="paragraf">2012 yılında Uğurlu Eğitimler aracılığıyla 50 Sarı Uğur Böceği yetiştirdik. Hepsinin birbirinden güzel iyilik fikirleri vardı. Hayata geçirmek için çabalamaktan, önlerine çıkan engelleri aşmaktan vazgeçmediler. Enerjilerini çevrelerine değer katabilecek şeyler için harcadılar.</p>
				<p class="paragraf">Bu yolda, yeri geldi seminer gönüllüsü Uğur Böceklerimizle birlikte yürüdüler. Projeleri ile gerekli yerlerde gidip seminerler verdiler.  </p>
				<p class="paragraf">Seminer verme yetkili Uğur Böceklerimizden Ramazan dedi ki, “Ben seminer veremiyorum, ancak çevreme faydalı bir şeyler yapmak istiyorum.” Sonrasında da “Huzurevlerine Gidiyoruz” projesini başlattı. Her ay düzenli olarak kendi proje gönüllüleri ile ziyaretler yapmaya başladılar. Uğur Böceklerimizden Beyda ziyaretler esnasında gidip seminer verdi. Proje ile ilgili detaylara <a href="http://www.huzurevlerinegidiyoruz.com"><span class="Hyperlink">www.huzurevlerinegidiyoruz.com</span></a> adresinden de ulaşabilirsiniz. Belki kendi projenizi hayata geçirecek vaktiniz yoktur ancak onların bir ziyareti için vakit ayırabilirsiniz.</p>
				<p class="paragraf">Kırmızı Uğur Böceğimiz Taşkın, görme engelliler için sesli kitap okuma projesi başlattı. Kendi çabalarıyla gerekli kurumlarla iletişime geçti. Kendi projesi kapsamında ilk sesli kitabın çalışmasını tamamladılar.</p>
				<p class="paragraf">İkinci Dönem gönüllülerimizden Sait, iyilik fikrini hayata geçirmek için gerekli adımları attı. Okullarda kitap toplama kampanyası başlattı. Mayıs ayında ilk kütüphanesinin açılışını gerçekleştirdi. Turuncu Uğur Böceğimiz Ayşe açılışta öğrencilere ve orada bulunan herkese seminer verdi.</p>
				<p class="paragraf">İkinci Dönem’de toplumda gönüllülük bilincini arttırmak ve çevremizde gördüğümüz sorunlara çözüm bulabilmek amacıyla yola çıktık. İnsanların iyilik fikirleri geliştirmelerine vesile olarak küçük küçük projelerle topluma artı değer katmayı istiyoruz.</p>
				<p class="paragraf">Çevremizde gördüğümüz irili ufaklı sorunlara çözüm olabilmek için çıktığımız bu yolda düzenlediğimiz proje yönetimi eğitimleri ile sizlere destek olmayı hedefliyoruz.</p>
				<p class="paragraf">Hayatınızın bir yerinde kendiniz ve çevreniz için bir şeyler yapmak isterseniz sivil toplum kuruluşlarına gitmek için beklemeyin.</p>
				<p class="paragraf">Biz Uğur Böceklerimizle çıktığımız yolda uğurumuzu her yere götürmeye devam edeceğiz. Bir yerde yollarımızın kesişmesi dileğiyle…</p>
				<p class="paragraf para-style-override-18">Rabia Kaya</p>
				<p class="paragraf para-style-override-16">Türkiye Uğur Böcekleri Programı Yöneticisi</p>
				<p class="paragraf para-style-override-16"></p>
			</div>
		</div>
</body>
</html>