<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-16.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-16.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-9">Bir TUP Gönüllüsünün Öyküsü</p>
				<p class="paragraf">Türkiye Uğur Böcekleri Programı’yla yaşam yolumun kesişmesi 2008 yılının Mayıs ayına tekabül etmekte. İlginç bir tesadüf eseri, Hacettepe Üniversitesi Kişisel Gelişim Topluluğu, Kişisel Gelişim Günleri kapsamında Beden Dili seminerine katılmıştım. O dönem üniversite 1. sınıf öğrencisiydim, yani hayat yolumun epey başındaydım. Konuşmacıyı dinlediğimde, onun doğal duruşundan dehşet etkilendim ve yıllardır beklediğim bir gücün kapımı çaldığını hissettim. Daha sonra başkaları tarafından, “Senin için TUP nedir?” diye sorulduğunda, tereddüt etmeksizin verdiğim cevabı o gün kodlamıştım zihnime: TUP benim “dönüm noktam”.</p>
				<p class="paragraf">Şerif Hoca, seminerinin sonunda Türkiye Uğur Böcekleri isminde bir programdan bahsetti ve istersek bizim de programda gönüllü olabileceğimizi söylediğinde, yüreğimin gülümsediğini hatırlıyorum. İşte böyle başladı benim TUP öyküm. Herkesin bir öyküsü vardır. Benim yaşam öykümün önemli bir basamağını da TUP inşa etti. Öykünün diğer sac ayağı da aslında çok ilginçti. 2008 yılı benim hayatım boyunca geçirdiğim en karanlık yıldı, ta ki Mayıs ayına kadar. 2008 yılı Mayıs aynında Gazi İİBF 100. Yıl Kültür Merkezi’nde gerçekleştirilen iki günlük Eğitimcinin Eğitimi seminerine katıldım ve sonunda ben de gerçek bir gönüllü oldum.</p>
				<p class="paragraf">Cezaevlerine, yetiştirme yurtlarına, okullara Kendi Hayatınızın Lideri Olun seminerini vermek için gitmeye başladım. Bu deneyimleri anlatırken doğru sözcükleri seçmekte bile zorlanıyorum. Hayatımın en kötü döneminde olmama rağmen, insanların karşısına çıkınca yaşadığım bütün kötü olayları unutuyor, insanlara umut olurken ben de umutlanıyordum.</p>
				<p class="paragraf">Toplum tarafından “anormal” olarak nitelendirilen, toplumun “dezavantajlı” kesimi olarak görülen cezaevlerine ve yetiştirme yurtlarına gitmenin benim açımdan çok büyük anlamları vardı. Yaşam anlayışımı, ideolojimi şekillendirdiğim dönemlerde kendime en sık sorduğum soruların başında, “Kim normal? Kim anormal?” geliyordu.  </p>
				<p class="paragraf">Toplumsal düzenin dışına ittiğimiz, cezaevindeki, yetiştirme yurdundaki insanlar mıydı gerçekte “anormal” olan, yoksa toplumsal sistemin hastalıklı bölümünün fonksiyonel bir parçası olup tamamen “bireyci” kültürün göçüğü altında kalmış postmodern insanlar mıydı?</p>
				<p class="paragraf">Farz edelim ki o insanlar gerçekten dezavantajlı, bu durumda bilgiye ve diğer pek çok şeye kolay erişebilen insanların onlar için bilgisel, maddi vb. anlamlarda ellerinden geleni yapması gerekmez mi?</p>
				<p class="paragraf">Evet, bu konu tartışmalıdır; ama şüphe götürmez bir gerçek vardır ki, o da bilenin bilmeyene karşı sorumlu olduğudur. Hayatımın o dönemine kadar, yani Uğur Böcekleri ile tanışana kadar bu işi %100 görev ahlakıyla, tamamen karşılıksız olarak yapan başka bir sosyal sorumluluk projesiyle karşılaşmamıştım. O yüzden TUP benim “dönüm noktam”. Yetiştirme yurtlarına gidip o çocukların “Elif ablası” olmanın, onlarla bir şeyler paylaşmanın kelimelerle tarifi yok ki…</p>
				<p class="paragraf">Yeni insanlarla tanışmak, seminerler vermek beni hayata bağlıyordu, karşılıklı bir etkileşimdi bu, insanların gözlerinin içinin parladığını görünce, benim de gözlerimin içi gülüyordu. Beni tanıyan herkes bendeki değişimi çoktan fark etmişti. Programda, seminer gönüllüsü olmanın yanında 2009-2010 yıllarında iki dönem Yönetim Kurulu Üyesi olarak çalıştım, yani programın mutfağındaydım, bu durum benim için çok ayrı ve kıymetli bir deneyimdi.</p>
				<p class="paragraf">Kurumlara seminer vermeye gittiğimde en çok karşılaştığım sorun, kurum yöneticilerinin yaşım sebebiyle semineri benim vereceğime inanmamaları olurdu.</p>
				<p class="paragraf">Yönetici: Siz mi vereceksiniz semineri? </p>
				<p class="paragraf">Ben: Evet, telefonda görüşmüştük ya, ben Elif.</p>
				<p class="paragraf">Yönetici: Hımm, Elif Hanım siz misiniz? (Dikkatlice süzerek)</p>
				<p class="paragraf">Seminer sonrası tablo çok daha farklı olurdu. </p>
				<p class="paragraf">Seminer vermeye gittiğim kurumlar arasında en çok mutlu ayrıldığım yerlerin başında YİBO’lar (Yatılı İlköğretim Bölge Okulu) gelirdi. Sosyoekonomik durumu göreli olarak düşük, birçok olanağa şehirde büyüyen çocuklara oranla daha az erişim imkânı olan çocuklar bana hep çocukluğumu hatırlatırdı. Onların i-phone’u yoktu belki ya da en güzel yaşam olanaklarına sahip değillerdi, ama o kadar güzel dinliyorlardı, o kadar içten paylaşıyorlardı ki, o kurumlarda yaşadığım duygusal tatmini tarif bile edemiyorum.</p>
				<p class="paragraf">Adeta TUP’la büyüdüm ve TUP’un bana verdiği enerjiyle üniversite yaşamımda birçok başarıya sahip olarak kendi sınırlarımı aştım. Bizim değerimizi belirleyen ne bilgimizdir ne statümüzdür ne de sahip olduğumuz eşyalardır. Bunları ne kadar paylaştığımızdır önemli olan. Bilgi de mutluluk gibidir, paylaşıldıkça büyür, güzelleşir.</p>
				<p class="paragraf">Kaldırıp atmak da, mülk edinmeye çalışmak da, kendilerini eşyaların sahibi zannedenlere mahsustur. Oysa sahipleri değil sadece hikâyeleri vardır eşyaların. Ve zaman zaman bu hikâyeler onlara bulaşan insanlara sahip olur. (Elif Şafak Bit Palas,347.)</p>
				<p class="paragraf">Bilgi de yukarıdaki alıntıdaki anlama sahiptir benim için. Bilgi ihtiyacı olanlara aktarılmak için vardır. Onu ne kadar paylaştığımızdır önemli olan.</p>
				<p class="paragraf">Yıl 2012… Yarın, öbür gün ve diğer günler de olacağı gibi ben hâlen TUP gönüllüsü olmaya devam ediyorum.</p>
				<p class="paragraf para-style-override-16">Elif Aydın</p>
				<p class="paragraf para-style-override-16">Ankara</p>
			</div>
		</div>
</body>
</html>