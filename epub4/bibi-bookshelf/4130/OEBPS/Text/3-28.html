<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-28.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-28.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-21">Bütün Güzellikler Bir Şeye İnanmakla Başlar</p>
				<p class="paragraf">Bir şeylere inanmakla başlıyor her şey; tüm heyecanlar, güzellikler, dostluklar…</p>
				<p class="paragraf">Lise yıllarında okuduğum bir kitapta kişisel gelişim seminerleri veren birinden bahsediliyordu. Verdiği seminerlerle insanları etkiliyor, kişilere hayatlarını değiştirme kararı aldırıyordu. Başarıyordu; bizim deyimimizle insanlara ışık saçıyordu. O zaman karar vermiştim, ben de insanların karşısına geçip inanarak ve isteyerek bir şeyleri başarabileceklerini anlatmalıydım.&#160;</p>
				<p class="paragraf">Üniversite 1. sınıfın son aylarında Neslihan (Uğur Böceğimiz), bana bir programdan bahsetti. Türkiye Uğur Böcekleri Programı. Programa katılırsam, benim de seminerler verebileceğimden söz etti. Programa yılda bir defa Uğur Böceği alınıyordu ve başvuru süresi geçmişti. 2. sınıfa başladığım ilk aylarda hemen İzgören Akademi’ye götürdü beni Neslihan. Oğuz, yüzünde gülümsemesiyle bizi karşıladı ve programı bana çok detaylı anlattı. Bir dahaki Eğitimcinin Eğitimi’nin mayısta olacağını duyunca çok üzülmüştüm ama vakit çok çabuk geçti. Eğitimcinin Eğitimi’ni aldığımda, her şey daha net yerine oturdu ve Uğur Böceği olma yolunda önemli bir adım attım. O gün orada olan herkes, gözlerinde güçlü bir ışıkla oradaydı. Başka şehirlerden kalkıp gelenler vardı programa katılmak için Serkan Duru gibi. Başkanımız Fulya başta olmak üzere, herkesin yüzünde kocaman bir gülümseme. Eğitime katılan herkes, deneme yazmak şartıyla Turuncu Uğur Böceği olmuştu.</p>
				<p class="paragraf">E-posta grubu oluşturulmuştu, inanılmaz e-postalar geliyordu. Birileri benden önce uçuyordu, benden önce Kırmızı Uğur Böceği olacaklardı. Ben onları büyük bir heves ve de kıskançlıkla takip ediyordum. O yaz (2005) bir köye (Manisa/Demirci/Minnetler Köyü), bazı destekçilerle birlikte yardım gönderme kararı alınmıştı ve e-posta grubunda bizden de yardımcı olmamızı istiyorlardı. Ne yapabilirim, diye düşünürken kitap toplama fikri geldi aklıma. Ailemle konuştum, zor olur ama uğraş dediler. Sonra yeni başkanımız Nihan’ı aradım. “Tabii ki yap” dedi. Ertesi gün Akçay Belediyesi’nin kapısını çaldım. Başkana derdimi anlattım. “Tamam, nerede istiyorsan masanı aç” dedi. O gün ablamla kartonlara kocaman yazılar yazdık: “Kitaplarınızı okuduysanız, evde beklemesin. İhtiyacı olanlara ulaştıralım.” </p>
				<p class="paragraf">Ertesi sabah, kasabanın ortasındaki kahvenin önünde kitap toplama kampanyasını başlattım. Üç gün boyunca o kahvenin önünde, kolilerce kitap topladım. Her gelene derdimi anlattım. En çok çocuklar yardımcı oldu. Orada topladığım kitaplar hem Minnetler Köyü’ne hem de okuldaki grubumuzun gönderdiği yardımlarla, Iğdır, Zonguldak ve Amasya’ya gitti. </p>
				<p class="paragraf">Okullar açıldı, Nihan beni aradı; “Şerif Hoca seninle görüşmek istiyor” dedi. Heyecandan öleceğim, gittim görüşmeye. Şerif Hoca bana teşekkür etti, kampanyam için. Bense ona doğru düzgün cevap bile veremedim, heyecandan.&#160;</p>
				<p class="paragraf">Sonra seminer haberleri gelmeye devam etti. Artık ben de seminer veriyordum, benim de seminer haberlerim vardı. Her gelen e-postada uçtuğumuzu söylüyorduk. Her e-postayla, dokunduğumuz insan sayısı da artıyordu. Bu bizi daha da heyecanlandırıyordu. Tabii Kırmızı olmaya biraz daha yaklaşıyorduk. Seminer vermek istediğimiz yerlerde engellerle de karşılaşıyorduk, ne söylesek de kabul ettiremediklerimiz çok oluyordu, çünkü onlara göre bizim amacımız anlamsızdı. </p>
				<p class="paragraf">Herhâlde herkesin ilk seminer verdiği yer, mezun olduğu lisesi ya da ilköğretim okuluydu. Eğer oralar olmazsa, akrabalarımızın görev yaptığı okullara koşuyorduk. Oralarla başlayıp onları referans gösteriyorduk. Sonra bir gün duyduk ki cezaevinde bir Uğur Böceği seminer vermiş. Sinop’ta bir cezaeviydi sanırım. Hepimiz onurlanmıştık.&#160;Sonunda Kırmızı Uğur Böceği olan Turuncu Uğur Böcekleri, kızartma töreniyle onurlandırıldı. Ben de onların arasındaydım. Rozetimi kim taktı hatırlamıyorum ama o gün hazırlanan bir sunum vardı (Oğuz, Hidayet, Merva, Nihan sağ olsun), onu hiç unutamıyorum. Çünkü içinde benim de kitap toplama kampanyamdan bir fotoğraf vardı. Daha ne olsun! Dedim ya bütün güzellikler bir şeye inanmakla başlıyor diye. Programla birçok heyecanı yaşadım.</p>
				<p class="paragraf">Bir yandan seminerlerimiz, eğitimlerimiz; bir yandan toplantılarımız derken birbirimize de bağlanıyorduk. Bir Uğur Böceği ruhu çıkarmıştık ortaya. Sonra Minnetler Köyü’nü ziyaret ettik. Kitaplar, kırtasiye malzemeleri, kıyafetler, birçok şey götürdük. Onları çocuklara vermek, çocuklarla kütüphaneyi doldurmak, oyunlar oynamak güzel bir deneyimdi. Dönüş hüzünlü ve gurur vericiydi. İçimizde iyi bir şeyler yapmış olmanın verdiği huzur vardı. </p>
				<p class="paragraf">Yönetim Kurulumuz değişti, başkanımız bu defa Gökçe oldu. Hemen Eğitimcinin Eğitimi çalışmaları başladı. Yurtta programa katılmak için benden eğitim haberi bekleyen herkese eğitimin olacağı haberini ulaştırdım. Eğitim olduğu gün bizim yurttan da, yan yurttan da gelen çoktu. O gün benimle eğitim almış ama bir türlü programa katılamamış Hatice de vardı. Tekrar eğitimleri aldı ve programa bu defa katıldı. O gün bir girdi, bir daha da çıkmadı projeden. Benim için bir sürpriz daha vardı, programımıza yeni bir grup daha dâhil olacaktı: Beyaz Uğur Böcekleri. Onlarla ben ilgilenecektim. Bunu o kadar kişinin içinde öğrenmiş olmak ayrı bir heyecandı. Yönetim Kurulu üyeliği derken, 2006 yılının Temmuz ayında programın başkanı ben olmuştum. Başkan oldum ve hep birilerinin başını ağrıttım, başta Merva, Oğuz, Fulya, Nihan, Huriye ve tüm İzgören Akademi çalışanlarının olmak üzere. </p>
				<p class="paragraf">Programın başında olmanın sorumluluğu çok fazlaydı elbette, ama işin en eğlenceli yanı her şeyden haberdar olmaktı. Herkesin seminerinden, seminerlerde yaşadıklarından haberim oluyordu. Arayıp ilk seminer heyecanlarını ve başlarından geçen ilginç olayları anlatmaları ve benim bunlara ortak olmam çok güzeldi. </p>
				<p class="paragraf">İlk seminer heyecanı deyince aklıma Sinem Dinçol geldi. Eğitimi almasının üzerinden çok zaman geçmiş olmasına rağmen bir türlü seminer verememişti Sinem. Böcük kardeşimiz Gülçin Demircan’ın da yardımıyla, ilk seminerini Hacettepe Üniversitesi’nin bahçesinde, elinde A4 kâğıtlara yazılmış seminer notlarıyla üç arkadaşına vermişti. Bize seminer yeri mi yoktu, her yer seminer vermek için uygundu. </p>
				<p class="paragraf">Aynı zamanda cezaevi seminerleri de tüm hızıyla devam ediyordu. Hatice Dilek, Sevgi Güler ve Gülçin, birlikte Kırşehir’e gitmişlerdi. Kaman’daki cezaevinde, şu an kim seminer vermişti hatırlamıyorum ama seminerin sonunda bir mahkûm, Hatice’nin yanına gelip “Bugün intihar mektubumu yazmıştım, her şeyin bittiğini düşünüyordum ama yanılmışım” deyip mektubu Hatice’nin önünde yırtmıştı. Birilerine ışık yakmaktan kastımız bu aslında. Bunları yazarken bile içimde aynı heyecanın olması kadar normal bir şey yoktur herhâlde. </p>
				<p class="paragraf">Gönüllü bir projede, fedakârlıktan başka bir şey düşünülemez sanırım. Derslerimiz olmasına rağmen, seminer verecek bir okul ya da başka bir kurum ayarladıysak oraya giderdik. Eğitimimize gelmek için başka şehirlerden koşup gelen çok insan vardı. Saat 02:00’deki Kayseri otobüsüne binmek için saatlerce Ankara otogarında bekleyen Uğur Böceklerimiz vardı. Seminere geleceğiz, deyip bazı aksilikler nedeniyle gidemediklerinde tüm seminerlerin bir arkadaşın üstünde kaldığı da çok olmuştu. Yolda “Ben nereye gidiyorum, neler olacak orada” diye de düşünürdük elbette. Ya da “Gitmişken başka nereleri ayarlayabilirim acaba?” diye sorularla boğuşurduk hepimiz. Ama dönerken hep bizi ne kadar iyi ağırladıklarını ve kimlere ışık olduğumuzu düşünürdük. </p>
				<p class="paragraf">Hatay’da bulunan bir Uğur Böceğimizin yardımıyla seminer ayarlamıştık. Ben gidecektim, bir dershanede gerçekleşecekti seminerler. Üç gün sürecekti. Gitmişken, cezaevine ve yetiştirme yurduna uğramadan dönmek olmazdı. Oraların da organizasyonunu ayarlayıp yola çıktım. Yolda düşünmekten uyuyamadım. Dönüşte verdiğim seminerlerin mutluluğuyla, ulaştığım kişi sayısı ve orada benimle ilgilenen herkesin misafirperverliğini düşündüm durdum. </p>
				<p class="paragraf">Sınavlardan çıkıp koşa koşa seminere giderdik. ANAÇEV’in toplantılarından birine davet edilmiştik ve ben katılacaktım. Orada hem programı tanıtacak hem de seminerimizi anlatacaktım. Saati de sınavlarımdan birinin başlangıcından iki saat sonra. Sınav süresi iki saat olsa, yandık. Sınav bir saatlikti de sonrasında seminere yetişebildim. Seminer sonunda programımıza övgüler yağmıştı.</p>
				<p class="paragraf">Yurt odasındaki muhabbetimiz sadece programımız olmuştu, nasıl daha iyi olabiliriz diye önce Neslihan’la, sonra Zeliha’yla saatlerce konuşurduk. 2007 yılı Eğitimcinin Eğitimi’ni planlarken Gülçin, Aysu, Emrah, Zeliha, Sinem ile oluşturduğumuz ekibimiz başta olmak üzere tüm Uğur Böceklerimiz çok yorulmuştuk. Tüm bunları yaparken toplanmayı (bize göre TUPlanma) unutmadık. Birlikte çok eğlendiğimiz zamanlar oldu. E-postalarımız bizim her zamanki moral kaynağımızdı, kaç kişiye ulaştığımız konusu bizi daha da umutlandırırdı. Turuncu, Kırmızı, Mavi, Beyaz, Yeşil Uğur Böceklerimizle kocaman bir aile olmuştuk. </p>
				<p class="paragraf">Programımızın farklı illerde de faaliyetlerini yürütecek bir ekip olması kararı alındığında, ilk il olarak Antalya seçilmişti. Orada da bir yönetim kurulu oluşturuldu, elimizden geldiğince biz de yardımcı olduk.  </p>
				<p class="paragraf">2008 yılının Şubat ayında, ben yönetim kurulu başkanlığı görevini Gülçin’e bıraktım. O da elinden gelenin en iyisini yaparak göreve devam etti.</p>
				<p class="paragraf">Seminerleri verirken tek amacım, insanların gözünde bir ışık yakabilmekti. Bunu başarmıştım, bir kişinin bile gözünde ışık görmek benim için mutluluktu. Beni en çok mutlu eden, cezaevinde ve yetiştirme yurtlarında gördüğüm ışıklardı. Mücadele ruhunu onlara ayrı bir hevesle anlatıyordum. Gözlerinde ışık gördüğümüz insanların yıllar sonra bizi bulup o seminerden sonra her şey değişti benim için, demesini istiyorum. O zaman gerçekten hedefe ulaşmış olacağız.</p>
				<p class="paragraf">Biz gönüllüyüz. Biz bir aileyiz aslında. Uğur Böceklerimiz, destekçilerimiz, bize yardım eden herkes, bizim ailenin bir üyesi. Programla değiştim, hayata bakışım değişti. İyi ki bir üyesi olmuşum, iyi ki Uğur Böceği olmuşum. İyi ki bu kadar insanı tanımışım, iyi ki bu kadar geniş bir ailemiz var. </p>
				<p class="paragraf para-style-override-16">Hayriye Arıcı</p>
				<p class="paragraf para-style-override-16">Ankara</p>
			</div>
		</div>
</body>
</html>