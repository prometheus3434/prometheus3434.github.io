<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-47.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-47.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-40">İyi ki Uğur Böcekleri Var</p>
				<p class="paragraf">TUP ile tanışmam üniversitede arkadaşlarım ile katıldığım bir kişisel gelişim seminerleri haftasında oldu. Seminer bitiminde, sonradan Uğur Böceği olduklarını öğrendiğimiz arkadaşlarımızın proje tanıtımlarını dinledik. Çıkışta, hazırlanmış kağıtlara bizlere ulaşılması için iletişim bilgilerimizi yazdık. Açıkçası sonradan ulaşılacağı konusunda şüphelerimiz vardı. Projeden gelen e-postayı gördüğümüzde ise çok heyecanlandık. Uğur Böceği olma yolunda ilk adımı atmıştık.</p>
				<p class="paragraf">Seminerler verebilmek için öncelikle Eğitimcinin Eğitimi sürecinden geçtik. Sonrasında iş bize kalıyordu. Seminer içeriğine çalışmak ve insanların yüreklerine konmak için cesaretimizi toplamak… Benim için bu süreç çok da hızlı olmadı. Severek ve içtenlikle yaptığım çalışmalar sonucunda ilk deneyimi aile bireyleri üzerinde gerçekleştirdim. Aslında sesli olarak da çalıştığım için anneme ve ablama da farkında olmadan ezberletmeye başlamışım. İlk deneyim için bir pazar gününü seçtim ki babacığım da evde olsun! Anneme, ablama ve babama verdiğim ilk seminerim, ablamın anlatımımı biraz sabote etmesi dışında (malum çalışma sürecinde başında sesli okuduğumdan), başarılı geçmişti. İlk seminerden sonraki amaç biraz daha dışarıdan kişilere ulaşmak oldu. Bunu da bir bahar sömestri sonunda üniversitenin bahçesinde 4 arkadaşıma verdiğim seminer ile gerçekleştirdim. Bundan sonrası daha rahattı, onlardan da aldığım beğeni ile cesaretim artmıştı. Sonrasında daha çok kişiye ulaşmak ve onların da yüreklerine konarak, yurt sevgisini, dürüstlük, hoşgörü ve güvenin önemini anlatmak, hatırlatmak için üniversitede, liselerde, ilköğretim okullarında, yetiştirme yurdunda seminerler verdim. Seminerler sonucunda dinleyenlerin, seminer sayesinde hayatlarında olumlu değişiklikler olacağını ifade etmeleri, gözlerindeki farklı yaşam ışığı, hayat boyu unutamayacağınız kazanımları katıyor hayatınıza. </p>
				<p class="paragraf">Seminer vermeye hazırlık dışında seminer verebilmek için ilgili yerlerdeki kişileri ikna etmek de bizlerin verdiği bir mücadele aslında. Çünkü her yerden olumlu yanıt alamıyorsunuz. Seminer içeriği ve özellikle karşısında sizi gören kişilerin inancını sağlamak konusunda zorluklar yaşanıyor. Ancak verdiğiniz bir seminerden sonra devamının geldiğini gördüğünüzde; başka okul ve öğretmenlerden seminer vermeniz konusunda, daha çok yüreğe, göze ışık olmanız için istekte bulunulduğunda siz de cesaretinizi topluyorsunuz. Tanımadığınız belki de bir daha hiç göremeyeceğiniz insanlar için bir farkındalık oluşturabildiğiniz ve hayatlarına bir dokunuşu da siz yaptığınız için yüreğinizi farklı bir mutluluk ve huzurun kapladığını hissediyorsunuz. </p>
				<p class="paragraf">Bir süredir seminerlere uzağım. Ancak ilk seminerimi dinleyen babacığım hâlen neden seminer vermediğimi sormaya ve vermemin gerekliliğini ifade etmeye devam ediyor. Sanırım başkalarının hayatına yaptığımız o dokunuşların mutluluğu, gözlerindeki ışıltılar seminerden seminere katlanarak artmakta. Ve siz Uğur Böcekleri uçmaya devam ettikçe artan biçimde çevrenize bu ışıltıları dağıtmaya da devam ediyorsunuz. İnanıyorum ki, aynı şekilde siz Uğur Böcekleri’nin konduğu yürekler de sizden aldıkları ışıltıları, hayata dair ufak ama önemli dokunuşları çevrelerine dağıtmaya devam ediyorlar.</p>
				<p class="paragraf">Çevremdeki birçok insanın boş işler ile uğraştığımızı düşünmelerine, “Birkaç kişiye seminer vermekle ne yapılabilir ki?” demelerine karşın yılmayarak bir iki kişinin dahi yüreğine dokunabildiysek, hayatlarında bir farkındalık yaratabildiysek ne mutlu bize… İyi ki bir Uğur Böceğiyim, iyi ki Uğur Böceğiyiz… </p>
				<p class="paragraf para-style-override-16">Sinem Dinçol</p>
				<p class="paragraf para-style-override-16">Ankara</p>
			</div>
		</div>
</body>
</html>