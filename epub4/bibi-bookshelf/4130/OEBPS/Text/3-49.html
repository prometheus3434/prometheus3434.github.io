<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-49.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-49.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-42">Özgüven ve Cesaret</p>
				<p class="paragraf">Projeye 2009 yılı Aralık ayında dahil oldum. Gümüşhane’den Ankara’ya Uğur Böceği olmak için gitmiştim. Benim gibi Türkiye’nin farklı illerinden 300 civarında Uğur Böceği adayı Ankara’ya gelmişti. Yanımda oturan Uğur Böceği adayı ise Isparta’dan gelen öğretmen Murat’tı. O gün pek çok kişiyle tanıştım. Projenin detaylarını öğrendim. O gün sonunda, benim hayat amacım ve değerlerimle TUP değerlerinin paralel olduğunu gördüm ve şunu düşündüm: İçinde bulunmak istediğim proje tam da yapmak istediğim şeyleri kapsıyor. </p>
				<p class="paragraf">İnsanlara bilgiyi taşıma ve onların kalplerine dokunma şansı bulacağım için inanılmaz derecede mutluydum. O ilk toplantıdan döner dönmez önce bir başarı hikâyesi (Zihni Derin Çayı Türkiye’ye getiren mühendis) araştırıp yazdım, ardından yakın çevremdeki insanlara seminer verdim. 2010 yılı Şubat ayında <span>Sunum Atölyesi</span>’ne katıldım. Bütün süreçler inanılmaz şekilde geçiyordu. Turuncu Uğur Böceği olarak artık seminer vermeye hazırdım. Bu dönemde Balıkesir Üniversitesi’nde doktora yaptığım için Balıkesir ilinde bulunmaktaydım. Hiç beklemeden seminer vermek için okullara gittim. İlk seminerim Balıkesir Kız Meslek Lisesi’ndeydi. Karşımda 300 kişi vardı. Heyecan çok yüksekti. Semineri verdim. En heyecanlı kısmı ise seminer formlarını okumaktı. İnanılmaz geribildirimler vardı. Onlardan bazıları olumsuz olsa bile yaptığım işten müthiş bir manevi tatmin aldığımı hissettim. 2010 yılı Mart ayından 2011 yılı Ekim ayına kadar yaz ayları hariç hiç ara vermeden, fırsat buldukça seminer verdim. Toplam seminer sayım 30’a, ulaştığım kişi sayısı ise 2500 civarına ulaştı. Kendi performansıma bakıyorum da ilk seminerimle son seminerim arasında müthiş bir gelişme var. Bunu geribildirim formları da gösteriyor. Son verdiğim seminerlerden aldığım formların hepsi olumlu. Bu durum semineri iyi anlattığımı gösteriyor, ama bu da yetmez, daha iyi olmalıyım ve bunun için çalışıyorum. Bu 30 seminerin içerisinde ilköğretim okulu, cezaevi, lise, dershane, hastane vb. yerler var. Her gittiğim yerde çok değerli insanlarla tanıştım. </p>
				<p class="paragraf">Verdiğim seminerlerden çok önemli geribildirimler aldım. Bunlardan bazılarını aşağıda sizinle paylaşmak istiyorum.</p>
				<p class="paragraf">Balıkesir’in Sındırgı İlçesi Osmanlar İlköğretim Okulu’nda verdiğim ilk seminerlerimin sonunda bir ortaokul öğrencisi şöyle yazıyordu: “Konuşmalarınızda yüklem yerine özneye vurgu yapıyorsunuz, bu durum konuşmanızın akıcılığını bozuyor.” Daha ortaokul yıllarında bir öğrencinin sunumumu değerlendirip eleştiride bulunabilme cesareti göstermesi beni inanılmaz etkilemiş ve mutlu etmişti. </p>
				<p class="paragraf">Gümüşhane Fen Lisesi’nde verdiğim seminer sonunda ise bir öğrenci şöyle bir yazı yazmıştı: “Artık kendime engel olmayacağım. Bu seminer sonunda ben de bazı şeyleri başaracağıma inandım. Mimar Sinan ve Fatih Sultan Mehmet’i örnek alacağım.” </p>
				<p class="paragraf">Bir kamu kurumunda ise bir katılımcı, girişimcilik konusundaki görüşünü şu kelimelerle ifade etmiş: “Giyimimizin, saçımızın, sakalımızın ve giriş çıkış saatlerimizin kanunlarla belirlendiği bir işyerinde nasıl girişimci ya da üretken olabiliriz.” </p>
				<p class="paragraf">Gümüşhane Cezaevi’nde verdiğim seminerden mahkumlar çok memnun kaldılar. İnsan görmeyi özlediklerini söylediler. Onları önemsediğimiz için teşekkür ettiler. Bazı değerlerin farkına vardıklarını belirttiler. </p>
				<p class="paragraf">Gümüşhane Üniversitesi Sağlık Yüksek Okulu Hemşirelik Bölümü’nde bir öğrenci ise, “Sunum sorumluluk bilincini kazandırıyor. Kim ne der diye düşünmeyip, kendi sorumluluğunuzu üzerine alıp, kendi doğrunu yapmayı… Bu yaşımıza kadar hep susturulduk. Bu nedenle de içine kapanık, cesaretsiz, duygusuz yapan özellikleri kazanıp, özümüzde olanları kaybediyoruz. Bir gülümseme iletişimi başlatır. Belki de karşındakini hayatındaki en yakın dostun yapar” diye yazmış.</p>
				<p class="paragraf">2500’e yakın geribildirimden %100’e yakını, hem konular yönünden hem de anlatımımla ilgili olumlu geribildirimler içeriyor. Burada bunların hepsine yer veremiyorum. Ancak bu geribildirimlerden çıkardığım sonuçları aşağıda kısaca anlatmak istiyorum.</p>
				<p class="paragraf">Bu seminerler, katılımcılara anlatılan konular hakkında farkındalık bilinci ve duyarlılık kazandırmaktadır. </p>
				<p class="paragraf">Seminer katılımcılarda özgüven ve cesaret artışı yaratmaktadır. Anlatılan hikâyeler onları çok etkilemektedir.</p>
				<p class="paragraf">Bu seminerlerin toplumun her kesimine verilmesi için talepler vardır.</p>
				<p class="paragraf">Özetle bu seminerler toplumsal gelişime, birlik beraberliğe ve bazı değerlere önemli katkılar yapmaktadır. Daha da önem verilip sürdürülmelidir.</p>
				<p class="paragraf">Peki, bu proje bana neler kazandırdı? Bunları da şöyle özetlemek isterim.</p>
				<p class="paragraf">Bazı değerlerimi yeniden gözden geçirerek, bu projenin değerlerine sıkı sıkıya bağlı bir birey oldum.</p>
				<p class="paragraf">Toplum önünde konuşabilme becerimi kat be kat artırdım.</p>
				<p class="paragraf">Birçok değerli insan tanıdım ve dostluklar kurdum.</p>
				<p class="paragraf">Mimar Sinan ve Rasim Pehlivanoğlu gibi dehaları örnek alarak 5 tane buluş yaptım ve patent aldım.</p>
				<p class="paragraf">Kendime, çevreme ve topluma faydalı bir birey olduğumu düşündüm. Bu duygu kendime olan özgüvenimi ve saygımı artırdı.</p>
				<p class="paragraf">Bu projeden sağladığım manevi tatmin, yaptığım mesleği (öğretim görevliliği) ve yaşadığım hayatı olumlu yönde etkileyerek bana umut kaynağı oldu.</p>
				<p class="paragraf">Bu proje bana, dünyaya açılan yeni bir pencere sağladı.</p>
				<p class="paragraf">Bu projenin bana, burada sayamadığım daha pek çok katkısı oldu.</p>
				<p class="paragraf">Bundan sonraki süreç için ise şunları söyleyebilirim. Bu projenin hangi noktasında olursa olsun her zaman gönüllü hizmet etmekten mutluluk duyacağım ve elimden geldiğince bu projenin içerisinde yer alacağım. Bu projeyi yürüten İzgören Akademi’ye ve diğer TUP yönetici ve başkanlarına da bana gösterdikleri yardım ve nezaketten dolayı teşekkürlerimi sunuyorum.</p>
				<p class="paragraf para-style-override-16">Taşkın Kılıç</p>
				<p class="paragraf para-style-override-16">Gümüşhane</p>
			</div>
		</div>
</body>
</html>