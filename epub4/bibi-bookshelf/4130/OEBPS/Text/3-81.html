<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-81.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-81.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2">Köprümüz Sağlam Olsun</p>
				<p class="paragraf">Eğitmen Akademisi bir rüya gibi geçmiş, her güzel şey gibi bunun da sonu gelmişti. Enfes dostluklar kurulmuş, e-posta adresleri, telefonlar alınmış, yıllarca sürecek olan köprüler kurulmaya başlanmıştı. Hem de mükemmel, hâlâ devam eden dostluklar… Ciddi bir eğitimden geçmiş olan bizler artık öğrendiklerimizi meydanlara indirme hazırlıkları ile evlerimizin yolunu tutmuştuk.</p>
				<p class="paragraf">Selin Hocam hepimize görevler vermiş, en az üç eğitim vermemizi istediğini belirtmişti. Bu eğitimler birer saatlik <span>Kendi Hayatının Lideri Ol</span> seminerleri ile <span>Beden Dili</span> eğitimleriydi.</p>
				<p class="paragraf">Nereden başlamalıydım, nasıl yapmalıydım, kimlerle irtibata geçmeliydim? Başlangıçta ertelemeye çalışsam da, Naci Ağabeyimin bana yüzme öğretme çabalarının üçüncü gününde, Çınarcık’ta tahta iskeleden itişini hatırladım. (Bu nasıl ağabeyliktir kardeşim! Tabii Necdet Ağabeyim suda bekliyordu.) Debelene debelene yüzmeyi öğrendim. Şimdi suya atlama ve debelenme zamanıydı.</p>
				<p class="paragraf">Bu deneyimi kullanma vaktidir derken, ablam imdadıma yetişti. O zamanlar Türkiye Soroptimist Kulüpleri Federasyonu Emek Kulübü Başkanı olan ablam, Ergazi İlköğretim Okulu’nda Su Projesi yürüttüklerini, bu çerçevede öğretmen ve öğrencilere de eğitim destek programları uygulamak istediklerini belirtti. </p>
				<p class="paragraf">Biraz da Ergazi İlköğretim Okulu’nu anlattı ki, Yenimahalle ilçesi sınırları içerisinde olan okul, Atatürk’ün kendi hesabından para vererek kurdurduğu ve açılışını bizzat yaptığı iki okuldan ikinci ve sonuncusu (ilki Bursa Yiğit Ali Köyü Okulu). Artık çalışmamak olmazdı.</p>
				<p class="paragraf">Üç eğitim vermek üzere okul müdür yardımcısı Ahmet Baykal ile sözleştik. Değerli dostum Ahmet Baykal eğitim ordusunun en güçlü neferlerindendir. </p>
				<p class="paragraf">İlk eğitimi okul öğretmenleriyle gerçekleştirdik. Gerçekten mükemmeldi. Anlatmaktan ben keyif aldım, anlattıklarım keyif aldı. Eğitim sonlandığında yerinden kalkan yoktu. Müthiş bir alkış tufanı. Çıkışta elimi sıkan öğretmen dostlarımın istekleri bu eğitimin öğrencilere ve velilere verilmesi yönündeydi. İşte ilk deneyimim. Suya atlamış ve hafif hafif yüzmeye başlamıştım. Haydi hayırlısı… </p>
				<p class="paragraf">Sonraki eğitimim 7. ve 8. sınıf öğrencilerineydi. Yaşları gereği, sıkılabilirler diye düşünüyordum, ama karşımda büyümüş de küçülmüş, ülke sorunlarına duyarlı, Gençliğe Hitabe’nin hakkını vermeye hazır 25 genç vardı. Seminerimin adı Kendi Hayatının Lideri Ol. Önce yurt sevgisi, ardından girişimcilik, iş kalitesi, sırada dürüstlük başlığı vardı. Dürüstlüğü anlatırken dostluk köprüsünden önce asker hikâyesini anlattım. “Geleceğini biliyordum” diyordu kucağında son nefesini verdiği dostuna en iyi dostu. </p>
				<p class="paragraf">“Peki,” dedim. “Şimdi bir uygulama yapacağız hep birlikte, uygulamamızın adı Dostluk Köprüsü. Dört kişiye ihtiyacım var, kimler gelecek?” diye sorduğumda, hafif tombul kırmızı yanaklı 12-13 yaşlarında bir erkek çocuğu öne atıldı. Adı Barlas’mış. </p>
				<p class="paragraf">Başka kim geliyor? dedim, duraklama oldu. </p>
				<p class="paragraf">Barlas:</p>
				<p class="paragraf">Bülent Amca, ekibi ben kursam olmaz mı?</p>
				<p class="paragraf">Tamamdır, dedim. </p>
				<p class="paragraf">Üç arkadaşını daha isim isim çağırdı. Alkış kıyamet… Ne yapacağımızı anlattım.</p>
				<p class="paragraf">Tamamdır, dediler.</p>
				<p class="paragraf">Sandalyeleri kurduk ve sandalyelere oturuldu. Daha önce sözleştiğimiz gibi birbirlerinin kucağına yattılar. Sandalyeleri çekecek dört kişiye ihtiyaç vardı. Kızlar gönüllü oldu. Her sandalyenin başında yerlerini aldılar. Kuralları tekrar hatırlattım ve üçe kadar sayacağımı, üç dediğimde kızların sandalyeleri çekeceğini belirttim. Daha sonra saymaya başladım.</p>
				<p class="paragraf">Bir, iki ve üç dediğimde sandalyeler çekildi. Zıpkın gibi sağlam bir köprü. Uzun süre o şekilde beklettim. Arkadaşları alkışladı. Sevinç çığlıkları, helal olsun sesleri… Her şey mükemmeldi. Sandalyeleri tekrar altlarına ittik. Ekip kalktı, teşekkür ettim. Barlas, Hakan, Kemal, Levent nasıl gururlular. Tek tek tebrik ettim, yanaklarından öptüm. Gözler çakmak çakmak, suratlarda başarının haklı onuru…</p>
				<p class="paragraf">Ne diyorsunuz? dedim. </p>
				<p class="paragraf">Barlas atıldı:</p>
				<p class="paragraf">Bu dörtlü var ya Bülent Amca, biz her şeyi başarabiliriz. Çünkü biz birbirimize güveniyoruz. Keşke okulda herkes böyle birbirine güvense, dedi.</p>
				<p class="paragraf">Keşke, dedim. </p>
				<p class="paragraf">Hakan atıldı:</p>
				<p class="paragraf">Keşke yaşadığımız çevrede herkes böyle olsa, dedi.</p>
				<p class="paragraf">Keşke, dedim. </p>
				<p class="paragraf">Levent, “Ülkemiz böyle olsa fena mı olurdu” deyince, Kemal altlarından sandalyeleri çeken kızlara biraz kırgın bakarak, “Ülkemiz bu köprüyü kurabilse altımızdan sandalye çekilse de sırtımız yere gelmez” dedi.</p>
				<p class="paragraf">Dostluk Köprüsü neler anlattırmıştı bizim dört kafadara. Biraz evvel anlattığım Çanakkale Destanı ile bağlantı kurdu Özen: </p>
				<p class="paragraf">Sandalyeyi çekenler hep olacak, ama galiba problem köprüyü kurmakta, köprü sağlamsa hiçbir kuvvet sırtımızı yere getiremez, dedi.</p>
				<p class="paragraf"> Ayşe:</p>
				<p class="paragraf">Bülent Amca dün yaptık, bugün de yaparız değil mi, dedi.  </p>
				<p class="paragraf">Yaparız güzel kızım, yaparız canlarım.</p>
				<p class="paragraf">Hayatımız boyunca sandalye çekicileri hep olacak, ama aslolan köprüyü sağlam kurmakta.</p>
				<p class="paragraf">Bugün TUP’un ulaştığı kişi sayısı 180.000’lere ulaştı. Köprüyü öyle sağlam kuruyoruz ki… </p>
				<p class="paragraf">Dostluk ve sevgiyle…</p>
				<p class="paragraf para-style-override-16">Bülent Yerlikaya</p>
				<p class="paragraf para-style-override-16">İzgören Akademi - Eğitmen</p>
			</div>
		</div>
</body>
</html>