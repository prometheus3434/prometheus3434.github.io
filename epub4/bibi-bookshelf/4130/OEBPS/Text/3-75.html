<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-75.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-75.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-17">TUP: Bir Yaşam Biçimi</p>
				<p class="paragraf">1996 yılında AIESEC Ankara’yı temsilen 18 yaşında tıfıl bir üniversite öğrencisi olarak bir firmaya girdim. Yıl sonunda gerçekleştireceğimiz bir organizasyon için stant satmaya çalışacaktım. Şerif Bey ile görüşeceğimi söylediler. Görüşme başladıktan sonra “bey”den ziyade “ağabey” demeliyim diye düşünmeye başladım. Bizim projemize nasıl destek verebileceğini öyle heyecanlı anlatıyordu ki, firmalardan ufacık da olsa bir yardım almanın ne kadar zor olduğuna alışan bünyem kendinden geçmişti. Bir adam, bir şirket, tek gelir kaynağı olan bilgiyi bizimle paylaşmak için neden bu kadar hevesliydi ki? Ford’un ya da Vestel’in ürünlerini size ücretsiz verdiğini düşünün. Onun gibi bir şey aslında. Ayrıca bilgi çok daha değerli bir ürün.</p>
				<p class="paragraf">Bir dönem profesyonel bir çalışanı olduğum ACADEMY International (İzgören Akademi) hiçbir zaman elindekini paylaşmak konusunda isteksiz olmadı. Uğur Böcekleri aslında bu yaklaşımın bir eseri olarak zamanla olgunlaşarak ortaya çıktı.</p>
				<p class="paragraf">Bu tip sosyal projelerin birçoğu masa başında çalışılarak üretilir. Uğur Böcekleri’ni diğer birçoğundan ayıran en önemli özelliği; bu projenin fikrinin doğal bir süreç olarak gelişmesi, incelikle düşünülmüş, planlanmış bir çalışmanın sonucu olmamasıdır. Bu projeyi doğuran; bir grup insanın zaten yaşam tarzı hâline gelmiş değerlerini, duygularını diğer herkesle paylaşma arzusudur.</p>
				<p class="paragraf">Projenin bu samimiyeti birçok kişi için ulaşılmaz görünen kapıların sorunsuz ve hızlı bir şekilde açılmasını sağladı. Çocuk esirgeme kurumları, cezaevleri gibi devletin belki de en hassas yaklaştığı birçok kurum için bakan düzeyinde izinler alırken hiç zorlanmadık. Finansal destek için Avrupa Birliği programlarına yaptığımız başvuru hemen kabul gördü, hatta çok az sayıda projenin başarabildiği birden fazla kez destek alma imkânını da bulduk. Minnetler Köyü İlkokulu’nda bilgisayar laboratuarı kurmayı düşündüğümüzü söylediğimizde proje destekçileri ihtiyacımızdan fazlasını vermek için birbirleriyle yarıştı. </p>
				<p class="paragraf">Proje dokunduğu kişilere hep farklı yönlerini gösterdi. Hiç kimse bir başkası ile aynı deneyimi yaşamadı. Herkes için eşsiz bir anlam yükledi kendisine. Kimisi için hiçbir şey ifade etmedi, kimisi hayatının merkezi yaptı. Belki anlatılanlar hep aynıydı ama anlaşılanlar hep başka başka oldu. İlk gününden itibaren projenin içinde olan birisi için en büyük zenginlik de bu başka başkalıkları görme, gözlemleme şansı oldu galiba.</p>
				<p class="paragraf">2004 yılından bu yana projeye üniversite öğrencisi olarak katılan birçok Uğur Böceği iş hayatında bu günlerde. Bir kısmı ile hâlâ görüşüyoruz. Onların iş hayatlarında neler yaşadığını takip etme şansım var. Hepsi de acayip başarılılar, harikalar yaratıyorlar dememi bekliyor olabilirsiniz, ama bunun mümkün olamayacağını hepimiz biliyoruz. İş hayatının normal akışı içerisinde ilerliyorlar. Ama bazıları ile birebir çalışma şansı da bulduğum bu dostların işlerini daha iyi yapmak için nasıl çabaladıklarını, çevrelerine, insanlara karşı nasıl duyarlı ve hoşgörülü olduklarını, yaptıkları her doğru işin bu ülkeye nasıl katkı sağladığını bildiklerini, yeni fikirlere, fırsatlara nasıl açık olduklarını biliyorum. Hayatları boyunca mutlaka inişler çıkışlar yaşayacaklar ama eminim pes etmeyecekler, mücadele edecekler. Ve bunu yaparken de doğruluktan, saygıdan, dürüstlükten vazgeçmeyecekler. </p>
				<p class="paragraf">Aldığımız yüzlerce mektup, mesaj, e-posta ulaştığımız kişilerin hayatlarında küçücük de olsa bir ışık yakabildiğimizin kanıtı oldu. Kütahya Cezaevi’nde tanıştığımız İsmail Ağabey’in ya da çocuk esirgeme kurumundaki Harun’un bize söyledikleri ve gözlerindeki ışık ise her zaman en büyük motivasyonumuz. Bugün bile 7-8 yıl öncesinin heyecanını içimizde hissediyor olmamız çok önemli, köprünün altından çok sular aktı ama projenin anlattıkları hâlâ güncelliğini koruyor ve her geçen gün bu değerlere daha çok ihtiyacımız olduğunu tanıştığımız yüzlerce insan, karşılaştığımız binlerce davranış bize gösteriyor. </p>
				<p class="paragraf para-style-override-16">Tufan Erdoğdu</p>
				<p class="paragraf para-style-override-16"><span class="char-style-override-14">İstanbul</span></p>
			</div>
		</div>
</body>
</html>