<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-97.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-97.html" xml:lang="en-GB">
			<div class="Basic-Text-Frame">
				<p class="split"></p>
				<p class="Normal para-style-override-15" xml:lang="tr-TR"></p>
				<p class="arabaslik-sol-kucuk-2">Neden Önemlidir Uğur Böcekleri?</p>
				<p class="Normal para-style-override-15" xml:lang="tr-TR"></p>
				<p class="paragraf">Tüm bu böcüklerin yaptıklarına baktığımda, program için henüz bir şey yapmamış sayılırım. Bu yazı başlangıç olsun, vesile olsun istiyorum. Ne tam içinde, ne de tam dışındayım. Henüz kanatlanıp uçmadım, daha küçüğüm sizlerin yanında. O yüzden biraz içinden, biraz dışından anlatacağım, anladıklarımı.</p>
				<p class="paragraf">Ben hiç Kendi Hayatının Lideri Ol semineri vermedim. Bunun için organizasyon yapmadım. Hiç cezaevine, huzurevine, çocuk esirgeme kurumuna da gitmedim. Kar, kış, kıyamet demeden yollara düşmedim, otogar köşelerinde üşümedim, buz gibi havada yol kenarında köy dolmuşu da beklemedim. Ne yaptığımı anlamayan arkadaşlarıma, ne yaptığımı anlatmak zorunda da kalmadım. Kısacası program için verdiğiniz kutsal emeğin binde birini henüz vermedim. </p>
				<p class="paragraf">Ama o seminerlerde anlattığınız beş değer var ya, annem, babam sağ olsun, ben hep o değerlerle büyüdüm, onlarla yaşadım. </p>
				<ul class="List-1">
					<li class="paragraf">“Yaptığın işi ya tam yap, ya da yapma” diyen bir babanın evladıyım. </li>
					<li class="paragraf">Her yurt dışına çıktığımda, veda ederken, “Bir isteğiniz var mı?” dediğimde, “Aman oğlum, bu vatanın evladına yaraşır şekilde hareket et” diye kaygılanan bir annenin oğluyum.</li>
					<li class="paragraf">Şahit oldukları yolsuzlukları dile getirdikleri için, işlerinden olan iki mühendisin evladıyım.</li>
					<li class="paragraf">Aldıkları emekli maaşı ile garanti hayatlarına, yatarak devam etmeyen, sahip oldukları bilgi ve birikimle yeni ürün geliştiren, bunun üretimini organize eden anne ve babanın evladıyım.</li>
					<li class="paragraf">Hoşgörünün tanımını yazmış bir anne ve babanın evladıyım. Başka anne baba olsa, onca çıldırtan maceradan sonra çoktan kapının önüne koyarlardı beni (başka kitabın konusu, detaya girmiyorum).</li>
				</ul>
				<p class="paragraf">Hep içimde olan ama adlarını bir yerlere yazmadığım, içime nakış gibi işledikleri bu değerlerle büyüttüler beni. Şanslı taraftaydım yani. Bir de yelpazenin diğer tarafı var tabii. Bunu söylerken; benim kadar şanslı olmayanları, bu değerleri kendisinin bulması gerekenleri, yokluk içinde hayata tutunmaya çalışırken amacını kaybetmiş, üç kuruş para için sorgulamadan sadece kendisine yap denileni yapanları, varlık içinde boğulup değerlerini kaybetmişleri kastediyorum.</p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">Ülkenin dört bir yanını dolaşarak değerlerini arayanlara yol gösteriyorlar, fark ettirip düşünmelerini sağlıyorlar, onların hayal güçlerini harekete geçirip, umudunu kaybedenlere, umutsuzlara umut aşılıyorlar... </p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">Çok hikaye var sizde de, bende de... Değerlerini kaybetmiş insanlarla ilgili. Yokluğa dair çok şey anlatılır. Ben varlığın bolluğunda kendini kaybetmişlere, bedel ödemeden hayatı bir yere kadar getirmiş, orada tıkanmış kalmış olanlara dair bir şeyler anlatacağım. </p>
				<p class="paragraf">Bir süre İstanbul’da yaşadım. İstanbul’un lüks sayılacak semtlerinden birindeydi ofisimiz. Ofisin karşısında iki lise vardı. Bazen iş yerinden otoparka yürürken, bu liselerin çıkışlarına denk gelirdim. Okuldan çıkan çocuklara bakar, uzaktan beden dillerini okumaya, yanlarından geçerken nelerden konuştuklarını duymaya çalışırdım. Tamamını kastetmiyorum ama uzaktan her haliyle boş olduklarını görebiliyordum çocukların. Yanlarından geçerken, özellikle kız çocukların etkileri küfürlerden, onların yerine ben utanıyordum. Üzerlerinde, kendileri almaya kalksalar ömür boyu kazanamayacakları paralara alınmış kıyafetler, ellerinde modelini bile algılayamadığım telefonlar, ağızlarında batı jargonuyla süslenmiş, sadece kendilerinin anladığı anlamsız cümleler... </p>
				<p class="paragraf">Tek bir dileğim vardı o zamanlar.</p>
				<p class="paragraf">“İnşallah hepsi böyle değildir!”</p>
				<p class="paragraf">Şimdi bu böcüklerin yaptıklarını öğrendikçe, umutsuzluğum umuda dönüşmeye başladı. Kendi şansını kendisi yaratan Uğur Böcekleri, emeklerini ve yüreklerini esirgemeden Türkiye’yi dolaşarak şanslarını, uğurlarını arkadaşlarına dağıtıyorlar. Onlarca mektup, telefon alıyoruz Akademi’de. “Ben bunca yıl boşuna yaşamışım, artık bir işe yaramak istiyorum” diyenler. İnsan haybeye yaşarken zamanın nasıl geçtiğinin farkında bile olmuyor. Ben de hayatımın bir bölümünde bu şekilde yaşadım. Sonrasında güzel insanlarla tanıştım; üretmeye, ürettiğimi paylaşmaya başladım. Yine şanslı taraftayım. Kadir Gecesi doğmuşum, ne yapayım? Geriye dönüp baktığında tükettiklerinin hiçbirini hatırlayamıyor insan. Ne zaman ki üretmeye başlıyor, işte o zaman her şey daha anlamlı olmaya başlayıp, geride güzel anılar bırakıyor. İnsan üretmeye başladığında, aslında yapabileceklerinin ne kadar azını yaptığını da görüyor. Şu ana kadar yaptıklarımız bizleri buralara getirdi. Şimdi yaptıklarımız bizleri nereye götürecek çok iyi düşünmek, çok iyi tartmak gerek.</p>
				<p class="resim"><img alt="2.png" class="image" height="51" src="../Images/2_fmt11.jpeg" width="63"/></p>
				<p class="paragraf">Bir teori var, insan psikolojisi ile ilgili. Abraham Maslow’un ihtiyaçlar hiyerarşisi teorisi. 1943 yılında yayınlanmış bir çalışmada ortaya atılmış ve halen geliştirilmekte. İnsanların ihtiyaçları şu şekilde kategorize edilmiş. (<span class="Hyperlink">http://tr.wikipedia.org/wiki/Maslow_teorisi</span>)</p>
				<p class="paragraf">Fizyolojik gereksinimler (nefes, besin, su, cinsellik, uyku, denge, boşaltım)</p>
				<p class="paragraf">Güvenlik gereksinimi (vücut, iş, kaynak, etik, aile, sağlık, mülkiyet güvenliği)</p>
				<p class="paragraf">Ait olma, sevgi, sevecenlik gereksinimi (arkadaşlık, aile, cinsel yakınlık)</p>
				<p class="paragraf">Saygınlık gereksinimi (kendine saygı, güven, başarı, diğerlerinin saygısı, başkalarına saygı)</p>
				<p class="paragraf">Kendini gerçekleştirme gereksinimi (erdem, yaratıcılık, doğallık, problem çözme, önyargısız olma, gerçeklerin kabulü)</p>
				<p class="paragraf">Teoriye göre birey, bir kategorideki ihtiyaçları tam olarak gideremeden bir üst düzeydeki ihtiyaç kategorisine, dolayısıyla kişilik gelişme düzeyine geçemiyor. </p>
				<p class="paragraf">Bunu neden anlatıyorum? Bugün birçok insan, ikinci, bilemediniz ancak üçüncü seviyeye geldiğinde bu dünyadan göçüp gidiyor.</p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">2008 yılından itibaren Maslow’un teorisine yeni bir basamak eklendi.</p>
				<p class="paragraf">Başkalarının kendisini gerçekleştirmesine yardımcı olma gereksinimi</p>
				<p class="paragraf">Yani hayatta ustalaşanların, bir çırak bulup yetiştirme vaktini tanımlıyor. Hiçbir zorunuz yokken, kısıtlı imkanlarınızla bilginin ışığını paylaşmaya, tüm kalbinizle inandığınız değerleri; değerlerini unutmuş, belki de kaybetmiş insanlara ulaştırmaya gayret ediyorsunuz. Başkalarının kendilerini gerçekleştirmeleri için gereken motivasyonu ateşliyorsunuz. Bu da sizleri 6. seviyeye, 6. kişilik gelişme düzeyine taşıyor.</p>
				<p class="paragraf">İşte bu yüzden sizler çok değerli, çok önemlisiniz Uğur Böcekleri!</p>
				<p class="paragraf">Ne olduğumuzun, nelere sahip olduğumuzun farkında olmak çok ama çok önemli. Size iki şey anlatacağım. Benim nelere sahip olduğumu ara ara unuttuğumla ilgili.</p>
				<p class="paragraf">Geçtiğimiz hafta ofiste çalışırken biraz sıkıldım ve hava almak için en üst kat teras balkonuna çıktım. Elimde bir bardak su, etrafı seyrediyordum. Ofisin tam sol çaprazında güzel bir villa var. Yüksek duvarları, güzel bir bahçesi, yemyeşil çimenler, çiçekler... Anlayacağınız harika bir peyzaj. </p>
				<p class="paragraf">Evin hanımı evden çıkmak üzere. Bahçede köpeğiyle vedalaşıyor. Kapıda son model arabası hazır, çalışır vaziyette onu bekliyor. Evin hizmetlisi kendisini bahçeden uğurluyor. Kadın arabasına bindi ve güçlü bir motor sesiyle uzaklaştı. Ne yalan söyleyeyim, içimden “vay be...” dedim ve biraz imrendim. </p>
				<p class="paragraf">Ben iç geçirirken aynı anda gözüm sağ çaprazımızdaki inşaata kaydı. Onlarca villadan oluşan bir site yapıyorlar. Bize en yakın evin çatısında güneşten kapkara olmuş bir çalışan, hava hiç yoksa 35-40 derece, kiremitlerin üzerinde oturmuş gözlerini ayırmadan bana bakıyor. Benim elimde bir bardak su, üzerimde tertemiz kıyafetlerim, onun elinde boş bir pet şişe, üzerinde tozlu iş tulumları. O bakışlar şimşek gibi delip geçti beni ve birden onun gözlerinden kendimi gördüm. Düşüncelerini okumak zor değildi. Eminim o da benim yerimde olmak için iç geçiriyordu. Çok ilginç bir andı benim için.</p>
				<p class="paragraf"> Bazen nelere sahip olduğumuzu unutuyoruz. Başkalarına bakarak, kendimiz için kıyaslar oluşturup, sahip olduklarımıza sevineceğimiz yerde, sahip olmadıklarımıza üzülüyoruz. </p>
				<p class="paragraf">Eşim İstanbul’a atanmıştı ve İstanbul’a taşınma kararı almıştık. Hiç kimseyi tanımıyoruz. Elimizde eşimin köyünden yıllar önce İstanbul›a gelmiş, kapıcılık yapan bir akrabasının telefonu var. Onu aradık, harika bir insan; ev bulma, taşınma ve her türlü ihtiyacımızda bize çok yardımcı oldu. Her derdimize deva oldu diyebilirim. Sağ olsun. Bir akşam bizi evlerine yemeğe davet etti. O zamanlar oğlumuz RüzgaR bir buçuk yaşında. Hep birlikte gittik. </p>
				<p class="paragraf">Tek göz oda; mutfak aynı odanın içinde, odanın bir bölümü kapatılmış banyo ve tuvalet, bir ranza, iki kanepe, televizyon, biri 10 yaşında kız, diğeri 4 yaşında erkek çocuk ve eşi... Üç dört saat kaldık evlerinde. Çıktığımızda RüzgaR bize nerede uyuyacaklarını soruyordu. Hayret etmiştik; dört kişilik aile tek göz odada nasıl yaşıyorlar diye. Mutluydular. Ellerinde, avuçlarında ne varsa bize sunmuşlardı. Tek göz odalarını, yüreklerindeki sevgiyi bizimle paylaşmışlardı. </p>
				<p class="paragraf">Aylar sonra İstanbul’da ziyaretimize mali durumu oldukça iyi bir arkadaşımız ve ailesi gelmişti. Birlikte yemek yedik ve kahve içmek için onları evimize davet ettik. Bulunduğumuz semt için ortalamanın üzerinde, üç odası bir salonu olan güzel bir evde oturuyoruz. Biz kapıcı ağabeyimize soramamıştık, ama kahvelerimizi yudumlarken arkadaşımızın annesi bize doğrudan, oturduğumuz evi çok küçük bulduğunu söylemiş, bu evde nasıl yaşayabildiğimizi sormuştu.</p>
				<p class="paragraf">Demek istediğim o ki, hayata nereden baktığımız çok önemli. Bir kitapta okumuştum. Yanlış hatırlamıyorsam Şerif Hoca’›nındı. Neye sahip olduğunuz değil, neye ihtiyacınızın olduğu ne kadar zengin olduğunuzu belirler diye. Elimizdekilerin kıymetini bilmek, ihtiyaçlarımızı doğru belirlemek çok önemli. Başkalarının bize dayattıklarını değil, bize reklamlarla pompaladıklarını değil, gerçekten neye ihtiyacımız varsa onu seçebilmek çok önemli. Bu noktada doğru karar verebilmek için önce değerlerimizi tanımlamak zorundayız.</p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">Dört yaşında bir yeğenim var. Adı Defne. Geçen gün annesiyle yaptığı bir konuşmaya şahit oldum. </p>
				<p class="paragraf">Banyodalar ve Defne annesine, “Annecim buna küvet, şuna da duş demişler.”</p>
				<p class="paragraf">Küveti göstererek, “Buna duş”; duşu göstererek, “Buna küvet deselerdi, biz şimdi bunlara tam tersini söylüyor olacaktık.”</p>
				<p class="paragraf">Bu tespite ne denir? Annesi çaresiz “Haklısın kızım” dedi.</p>
				<p class="paragraf">Defne, “Offf anne... Her şeyin adını onlar koymuş bize bir şey bırakmamışlar” diyordu.</p>
				<p class="paragraf">Dört yaşında bir çocuk, kendi kendine onlar diye bir şey tanımlıyor ve dayatılanlara isyan ediyordu. Tam da söylemek istediğim bu işte. Bize bir şeyler anlatıyorlar, bir şeyler gösteriyorlar, kendi çıkarlarını bize ihtiyacımızmış gibi sunuyorlar ve çoğu zaman körü körüne peşlerinden gidiyoruz. Ülkenin batısında da, doğusunda da çocuklarımızı, bırakın çocuklarımızı bizleri dahi o kadar güzel kandırıyorlar ki... Hissettirmeden değerlerimizi elimizden alıyorlar, birbirimize saygımızı, hoşgörümüzü unutturup, dolandırıcılığı, yalanı, riyayı matah bir şey gibi gösterip, yaptığımız işlerin kalitesinden çalıyorlar, atak ruhumuzu, yurt sevgimizi elimizden alıp, vatanımıza düşman ediyorlar.</p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">Bugün binlerce eğitici eğitimi verilmiş kişi arasından 312 tane Uğur Böceği, 57 ilde 180.000’in üzerinde, bilgiye kaynak ayıramayan insana ulaştı. Onlarca seminer düzenlediler. İnsanların, elimizden alınmaya çalışılan bu değerleri tekrar hatırlamaları için ülkenin dört bir yanında birer kıvılcım çaktılar. Sana dayatılandan öte, kendi seçtiğin hayatın lideri ol dediler.</p>
				<p class="paragraf">Aslında dünyada bir şeylerin çivisi çıkalı çok oldu. Bugün hala dağılmıyorsak, tek bir bayrak altında özgürce yaşayabiliyorsak, değerlerimizin bizi birbirimize bağlayan bağlarındandır. Çok şükür hâlâ bunların farkında olan, gereklerini yerine getiren, değerlerin ışığını birbiriyle paylaşan insanlarımız var.</p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">Ben gıda mühendisiyim. Üniversitede mikrobiyoloji dersinde bir laboratuar uygulaması yapardık. Günlük dille anlatmaya çalışacağım (aranızda mühendis olanlar varsa mesleki bilgimi hor görmesinler diye yapıyorum bu açıklamayı). Tamamen sterilize edilmiş, yani her türlü canlı organizmadan arındırılmış petri kaplarına (cam kap) mikroorganizmalar için yiyecekler koyardık. Sonra bu kaplara mikroorganizma ekimi yapardık. Yani kabın içerisine adını, sanını, cinsini, sayısını bildiğimiz mikroorganizmalar koyardık. Sonra da zaman geçtikçe bu organizmaların nüfusunun nasıl değiştiğinin grafiğini çizerdik. Grafik hep aynı olurdu. Nasıl mı?</p>
				<p class="paragraf">Başlangıçta yemek çok, mikroorganizmalar sayıca az ve herkes mutludur. Yani ekmek elden su gölden durumu. Lütfen siz dünyanın ilk zamanlarını düşünün. Kaynak çok, insan az. Adem’e, Havva’ya kadar geri gidebilirsiniz. </p>
				<p class="paragraf">Daha sonra mikroorganizmalar çoğalmaya başlarlar. İnsanlar da. Zaman ilerledikçe, nüfus artar. Şu şekilde; birken iki olurlar. İkiyken dört, dörtken sekiz, sekizken on altı, on altıyken otuz iki... Yani zaman geçer ve yükselen bir grafik oluştururlar. Nüfus sürekli artar, yemek yeterlidir, herkes yine mutlu, kimsenin kimseye bir zararı yoktur. Dünyaya geri dönersek, nüfus sürekli artmaktadır ve kaynaklar yeterlidir. Herkesin yediği önünde, yemediği arkasında. </p>
				<p class="paragraf">Biraz daha zaman geçer. Cam kapta nüfus iyice artmış, kabın her yanını mikroorganizmalar sarmıştır. İnsanların tüm dünyayı sarması gibi. Amerika’nın keşfi de bu süreçte. Dünyada ayak basmadığımız yer kalmadı gibi. Bir noktadan sonra yemek tükenmeye başlar. Cam bir kabın içindesin. İlave yemek şansın yok, nüfus çok ve artmaya devam ediyor. Herkesin hayatını devam ettirmesi gerek. Yemek üretecek aklın da yok. Yavaş yavaş mücadele başlar. Herkesin gözü başkasının lokmasına kayar. Savaşlar başlar, ölümler gerçekleşir, nüfus artışı yavaşlamıştır. Grafiğin yükselme hızı yavaşlar, yatay bir eksene doğru kaymaya başlar. </p>
				<p class="paragraf">Bir süre sonra nüfus artışı durmuştur. Grafik yatay bir seyir alır. Sağ kalan mikroorganizmalar, kalan yemeği iktisatlı kullanmaya gayret ederler. Dışarıdan bir yemek ilavesi olmazsa öngörülen senaryo gerçekleşir. Yemek gitgide azalır, yine kavgalar dövüşler, kaçınılmaz son, ölümler… Grafikteki nüfus artış hızı geriye dönmeye başlar. Yatay seyreden grafik, nüfusun azalması ile birlikte düşüşe geçer ve tüm mikroorganizmalar ölene kadar düşüşüne devam eder. Zaten öngörülen senaryo da budur.</p>
				<p class="paragraf">Dünyanın nüfusu yedi milyarı aşmış durumda; acaba bizler grafiğin neresindeyiz?</p>
				<p class="paragraf">Evet, mikroorganizmalardan farklı olarak bizim aklımız var. Yemek üretebiliriz. Başka dünyaların arayışına gidebiliriz. Ekonomi derslerinin ilk saatlerinde öğrettikleri gibi kıt kaynakların yönetimini öğrenebiliriz. Şu aklımızla onlarca çözüm üretebiliriz. Ama şunu aklımızdan hiç çıkarmayalım: Eğer değerlerimizi kaybedersek, birbirimizin lokmasını çalmaktan başka hiçbir şey düşünemez hâle geliriz. Sonunda bu cennet diyarı, birbirimize zindan ederiz.</p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">Her gün şehit haberleri var gazetede, radyoda, televizyonda. O kadar alıştırdılar ki, üzülmüş gibi yapıp hayatlarımıza devam ediyoruz. Bir ananın evladının acısını anlıyormuşuz gibi davranıyoruz. Milyonda birini hissetmiyoruz, inanın bana. Şu satırları yazarken RüzgaR karşımda uyuyor. Biraz üşütmüş, burnu tıkalı, nefes almakta zorlanıyor. O zorlandıkça benim yüreğim acıyor. Kıyas götürür mü sizce? Benim çocuğum sabah uyanacak, yine hoplayıp zıplayacak, etrafında onu seven insanlar, belki de hiç yalnız kalmayacak. Şimdi söyleyin bana, o şehit buz gibi toprağın altında yalnız, anası hıçkırığını yastığına gömüyor. Ya dünyanın geri kalanı... Dünyanın geri kalanı kim bilir kaçıncı rüyasında.</p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">Onlar ülkenin her tarafında belki dağa çıkacak onlarca gencin, çocuğun fikirlerini değiştirdiler. Bir hiç uğruna kaybolup gidecek hayatları kurtardılar. Yitip gidecek onlarca canın ardından akacak gözyaşlarını daha akmadan durdurdular.</p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">Ülke için bir şeyler yapmak deyince kocaman şeyler gelmesin aklınıza. Küçücük olsun, yüreğe dokunsun yeter. Elindeki çöpü yere atmıyorsan, bir yaşlının elinden tutup karşıdan karşıya geçiriyorsan, bir küçüğe derslerinde yardım ediyorsan, sorunun değil çözümün parçası olabiliyorsan, kapını açtığında komşuna tebessüm edip hâl hatır soruyorsan, dokunduğun her şeye değer katıyorsan, yaptığın işi gönülden, canıgönülden yapıyorsan, bu bile yeter.</p>
				<p class="paragraf">Üniversite birinci sınıfta Türk Dili ve Edebiyatı dersinin final sınavına girdik. İki soru var. Birincisi Mehmet Akif Ersoy ve İstiklal Marşı konulu bir kompozisyon yazınız. İkincisi bir devlet kurumuna herhangi bir talebinizi ileten bir dilekçe yazınız. Anlayacağınız ilkokul, ortaokul ve lisedeki gibi. Artık üniversiteye gelmiştik ve bu sorular beni biraz sinirlendirdi. Sınav esnasında bir fırsatını bulup, sessizce hocaya kaç keredir aynı konuda kompozisyon yazdığımı, artık standart bir metnimin olduğunu, her kağıda aynı şeyi yazdığımı, dilekçe yazmaktansa artık gına geldiğini söyledim. Hoca sınav çıkışında odasına gelmemi söyledi ve uzaklaştı. Çıkışta hemen yanına gittim. Odaya girdim. Bana oturmamı söyledi. Önündeki kağıtlara bir süre baktıktan sonra hepsini toparladı ve bana verdi. Bizim sınav kağıtlarıydı. Sadece ilk on ya da on beş tanesine baktım. Hocadan özür dileyerek kapıdan çıktım. </p>
				<p class="paragraf">Kompozisyonlarda ne giriş, ne gelişme, ne sonuç, çoğunun başlığı bile yok. Dilekçeleri hiç söylemeyeyim. Boş bırakanlar var. Yapanlarınki zaten içler acısı. İlkokul, ortaokul, lise... Ve üniversitedeyiz şimdi. İki satır yazı yazamıyoruz, derdimizi anlatacak bir dilekçenin formatından haberimiz yok. İş kalitesi diyor ya bizim böcükler durmadan. İşte bu yüzden. Herkes işini iyi yapmalı, hem de çok iyi.</p>
				<p class="paragraf">İlkokulda boş geçmeseydi dersler, serbest zamandan çok ders zamanı olsaydı ortaokulda, lisede üniversite sınavına hazırlanmasaydık, ya da sınavda kompozisyon yazdırıp, dilekçe örneği sorsalardı, ihtiyacımız olmazdı üniversitede. Yeni şeyler öğrenirdik Türk Dili ve Edebiyatı dersinde.</p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">Her biri mum ışığı olan değerleri birleştirip, olimpiyat meşalesi götürdüler her yere. Ortak bir amaç uğruna arı gibi çalıştılar. Takım oldular. Onlar durmadılar. Ataleti yendiler. Harekete geçtiler. </p>
				<p class="paragraf">İstediğiniz kadar değerleriniz olsun. Harekete geçmediğiniz sürece anlamı yok. Dünyanın en güzel elmasını yetiştirin. Uzanıp almıyorsanız, alıp paylaşmıyorsanız çürük bir elmadan farkı yok. İşte Uğur Böcekleri bunu yaptılar. Bu değerleri benimsediler ve paylaştılar. Tüm süreci tek başlarına organize ettiler. Yaşadıklarını sadece kendileri, bir de paylaştıkları diğer böcekler bilirler. Reklamını yapmazlar, yaptıklarının. İşte bu yüzden bir sosyal sorumluluk projesi değil bu. Seminerlerde mecbur kalmadıkça akademinin, eğitmenlerin ismini dahi telaffuz etmemeleri öğütlendi kendilerine. Kendileri için, ülke için yaparlar ne yaparlarsa. İnsanlara yaptıkları iyiliklerle mutlu olacaklarını öğreten, genç, cesur beyinlerdir onlar. Faydayı, estetik sunmayı dert edinip, işe yarar şeyler anlatır; değişimi görmenin, yüzlerde yayılan tebessümlerin manevi huzurunu yaşarlar. Bir mahkumun ışığı, bir annenin huzuru, bir dedenin mutluluğu, bir küçüğün yüzündeki gülücüğü oluverirler.</p>
				<p class="paragraf">İşte bu yüzden önemlidir Uğur Böcekleri!</p>
				<p class="paragraf">Soyut her zaman somuttan güçlüdür, demişti bir eğitiminde Selin Hoca. Samimiyet, azim, istek, paylaşmak, mücadele gücü gibi soyut kavramlardan beslendi hep; para gibi somutlar hiç olmadı bu programın içinde. Olmasın diye de boyut değiştirdi zaten. Artık programın ikinci etabındayız, “Küçük İyilik Fikirleri”. </p>
				<p class="paragraf">Küçük “iyilik fikirleri” hayata geçmeye başladı bu etapta. Paranın somutluğundan uzak, iyiliğin soyutluğu ile beslenecek ve yine kocaman olacak... </p>
				<p class="paragraf">Adımlar atıldı, yine harekete geçti Uğur Böcekleri ve artık farklı bir kulvarda uçmaya başladılar. Huzur evlerine ziyaretler organize ettiler, kütüphane kurdular, binlerce fidan diktiler, güvercinlere yem verdiler... Daha nicelerini yapacaklar eminim. Paranın somutluğundan uzak, iyiliğin soyutluğu ile beslenecek ve yine kocaman           olacak...</p>
				<p class="paragraf">Düz bir zeminde sırt üstü kalmış, dönmek için çırpınan, bir dal arayan hamam böceğini hepiniz görmüşsünüzdür. Arkanızı dönüp giderseniz, öylece ölür gider. Eğilip bir dal uzatırsanız onun için bir dönüm noktası olur, hayatı kaldığı yerden sürer gider. Size de bir ömür boyu dua eder. İşte ben, tam da o hamam böceğiydim. Sihirli bir değnek uzandı, sıkı sıkıya ona tutundum, hiç ama hiç bırakmadım, vazgeçmedim. Hem masmavi bir Uğur Böceği oldum, hem de sizlere bunları yazdım.</p>
				<p class="paragraf">Hiç aklıma gelmezdi bir gün böcek olduğum için sevineceğim, gururlanacağım. Küçükken söyleseler, söyleyenin ağzına iki tane patlatırdım. </p>
				<p class="paragraf">“Şimdi tüm bu böcüklerin yaptıklarına baktığımda, program için henüz bir şey yapmamış sayılırım. Bu yazı başlangıç olsun, vesile olsun istiyorum. Biraz içinden, biraz dışından anlatacağım, anladıklarımı” demiştim ya, en başında. Şimdi tam da içinden, çok içimden, en içten teşekkürlerimi iletiyorum emeği geçen herkese ve tüm Uğur Böcekleri’ne. İyi ki varsınız... </p>
				<p class="paragraf">Yolunuz ve bahtınız hep açık olsun.</p>
				<p class="paragraf para-style-override-16">Sevgilerimle,</p>
				<p class="paragraf para-style-override-16"><span class="char-style-override-14">Gökhan Okçu</span></p>
			</div>
		</div>
</body>
</html>