<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-68.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-68.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-10">Fark Yaratmak, Farkındalık Yaratmak</p>
				<p class="paragraf">Üniversite yıllarım. Okulumuzda güzel bir seminer olduğunu duyduk. Seminere doğru giderken koridorda konuşmaya başladık: “Son senelerimize yaklaşıyoruz ancak hâlâ kendimizi gerçekleştirme, başkalarına faydalı olma duygusunu hissedemedik. Bir şey yapmalı.” Biz bu konuşmaya koridorda başladık ama seminer salonunda yerimizi aldığımızda hâlâ devam ediyorduk. Ne yapmalı? Ön koltukta oturan kişi ayağa kalktı, sahneye çıktı ve “Merhaba” dedi. Beden diline dair faydalı bir seminerdi. Ancak benim hayatımda araladığı kapı seminer sonrası anlattıklarıydı. Bir projeden bahsetti Şerif Hoca, kulağa muhteşem gelen bir projeden. Türkiye’nin dört bir yanına yayılmasını hedeflediği eğitim odaklı bir projeydi bu. Sloganı ise, “Bilginin ışığını yaymaya geliyoruz” cümlesiydi. </p>
				<p class="paragraf">Sonrasında ben de bilginin ışığını yaymak isteyen gönüllülerden biri oldum. Önce okullarda seminerler verdim. İlerleyen zamanlarda yurt dışında birkaç seminer verdik ama beni asıl etkileyen, projeye bağlayan ve faydalı olduğumu hissettiren Minnetler Köyü projesiydi. Tuba Hoca, Minnetler Köyü’ndeki ilköğretim okulunun öğretmeniydi. Bize ulaştı, ardından birlikte ne yapabileceğimiz üzerine konuşmaya başladık. Okulun eksikleri, köylüler, öğrenciler derken Tuba Hoca’nın davetiyle kalktık Minnetler Köyü’ne gittik. Hafta sonu olduğu için okul boştu. Öğrencilerle karşılaşmadık ama okul bize ne yapmamız gerektiği konusunda kılavuz olmuştu. Döndüğümüzde sponsorlar aramaya başladık. Çabalarımız sonuç gösterdi: Akdemir Holding bilgisayar laboratuarı oluşturarak, Elma Yayınevi kütüphane için kitap sağlayarak Alara Fidan ise köylüleri tarım uygulamaları konusunda bilgilendirerek destek olacaklarını belirttiler. Mutluyduk. Birkaç gönüllü, topladığımız kitaplarla çıktık yola.</p>
				<p class="paragraf">Köyde bizi Tuba Hoca ve öğrencileri karşıladı. İlk durağımız okuldu. Kütüphane için kitapları yeni sahiplerine verdik. Ardından gönüllü Uğur Böceklerimizden Oğuz, tüm öğrencilere bir seminer verdi. Seminer sonrası öğrenciler düşüncelerini yazdılar. Köydeki öğrencilerden Fatih’in yazdıklarını paylaşmak isterim: “İyi ki geldiniz. Oğuz Ağabey’in anlattıklarından sonra daha çok çalışmaya karar verdim. Büyüyünce ülkeme yararlı biri olacağım. Ben büyüyünce tiyatrocu olacağım.” </p>
				<p class="paragraf">Düşüncelerini okuduğumuzda gözlerimiz doldu, içimiz burkuldu ama bir taraftan da gururlandık. Minnetler Köyü’nden bir tiyatrocu çıkarsa o TUP’un başarısı olacaktı. Minnetler’deki girişimlerimiz bitmemişti. Ertesi gün Akdemir Holding’in Yönetim Kurulu’ndan Sedat Akdemir bize katılmıştı. Hem bilgisayar laboratuvarını görmek hem de öğrencilerle zaman geçirmek istedi. Ülkesine katkı sağlayan başka gönüllüler görmek bize de kuvvet vermişti. Akşam gönüllü arkadaşlarım ve Alara Fidan’dan bir uzman ile köy kahvesine gittik. Uzman arkadaşımız anlattıkça köylüler daha çok ilgilenmeye, hatta sorular sormaya başladılar. Köy kahvesi belki de hiç olmadığı kadar yararlı bir yer hâline gelmişti.</p>
				<p class="paragraf">Köyden ayrılıp hayatlarımıza geri döndük. Yarattığımız farkındalıklar, hatırlattığımız değerler ve o minik hayatlara attığımız tohumlar bizim için hep bir gurur ve mutluluk kaynağı oldu. Bugün bu yazıyı yazarken hâlâ aynı heyecanla, mutlulukla ve gururla yazıyorum. Üniversite yıllarımda arayış, içinde bulunduğum ve açmak istediğim o kapının sonuna kadar açıldığını, kendimi gerçekleştirme ve başkalarına yararlı olma duygusunu işte o gün, Minnetler Köyü’nden dönerken hissettim. Ne mutlu bana, TUP ile tanıştım.</p>
				<p class="paragraf para-style-override-16">Nihan Özel</p>
				<p class="paragraf para-style-override-16">Ankara</p>
			</div>
		</div>
</body>
</html>