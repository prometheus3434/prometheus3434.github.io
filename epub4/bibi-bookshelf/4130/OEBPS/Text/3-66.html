<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-66.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-66.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-2-8">Manzarası Harikulade Bir Pencere</p>
				<p class="paragraf">Kendime “Hayat amacım nedir?” diye sorduğumda, cevabım “Bilgi, eğitim ve deneyimlerimi ihtiyacı olanlarla paylaşmak” olmuştu. Bilginin de, sevginin de paylaşarak çoğalacağını biliyordum. İşte bu yüzden Türkiye Uğur Böcekleri Programı doğru yerdi. Elimden geldiğince ilköğretim, lise, kamu kurumları ve bir yarı açık cezaevinde eğitim verdim. Elbette beni en çok etkileyen cezaevinde verdiğim eğitim olmuştu. Hatta birkaç gece uykularımın bile kaçtığını söyleyebilirim. Hayatımda sadece televizyonda görmüş olduğum, “suçlu” ya da “mahkûm” diye etiketlenmiş insanlarla birlikteydim. Kimi uyuşturucudan, kimi hırsızlıktan, kimi ise adam öldürmekten içerideydi. Bazıları ise hak etmedikleri hâlde oradalardı. Eğitimci olarak içeri girdiğimde ilk tepkileri, “Sen neyin mücadele ruhundan bahsediyorsun bacım? Buyur sen kal bakalım, yaşa bu hayatı…” oldu. İlk eğitimde neredeyse hiçbir şey anlatamamıştım, sadece bana güvenmelerini sağladım. İkinci eğitimde taşlar yerine oturmaya başlamıştı; en azından yüzüme bakıyorlardı. Hepsinin ayrı ayrı hikâyesini dinledim, birisi eşiyle aylardır görüşmüyordu; eşini buldum notunu ilettim. Son olarak hediyelik eşya yapıp satabilecekleri bir ortam oluşturmalarına yardımcı oldum. Daha sonrasında ürettikleri şeyleri satıp kazanç sağladılar. En azından hayata bir şeyler katabildiklerinin farkındalardı. </p>
				<p class="paragraf"> Yaklaşık iki yıl sonra, cezaevinde eğitim verdiğim bir kişi Antalya’dan beni aradı. Kendisi aşçıydı ve bir sebepten dolayı içeri girmişti. Cezası bitmiş ve Antalya’ya geri dönmüş. “Bacım” dedi, “karpuz işine girdim.” Sesi heyecanlı ve bir o kadar da umut doluydu. “Kamyonda karpuz satıyorum. Şimdilik beni idare ediyor. Sayendedir bacım… Söylediklerin hâlâ kulağımda… Sağ olasın!”</p>
				<p class="paragraf">Bu benim için dünyada alabileceğim en büyük ödüldü. Bir insanın hayatına dokunmuştum. Anlattıklarım onun hayatında manzarası harikulade olan bir pencere açmıştı. Müthiş bir duyguydu ve bu duygu bende bağımlılık yapmıştı. Daha fazla insanın hayatına dokunmalıydım ve yola koyuldum. </p>
				<p class="paragraf">İzgören Akademi’ye hem benden yeni bir ben yarattıkları için, hem de başka kalplerde bu “yeni ben”i paylaşmamı sağladıkları için çok teşekkür ediyorum. </p>
				<p class="paragraf para-style-override-16">Hüma Ünsal</p>
				<p class="paragraf para-style-override-16">Ankara</p>
			</div>
		</div>
</body>
</html>