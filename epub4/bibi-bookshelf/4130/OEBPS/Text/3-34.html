<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-34.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-34.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-27">Karşılık Beklemeden Sevmek</p>
				<p class="paragraf">Bu yazıyı yazmadan önce, ne anlatmam gerektiğini günlerce düşündüm. Anlatacak o kadar çok anı, o kadar çok güzellik var ki. Başlangıcı aslında biraz ıslak başladı, bugün gibi hatırlıyorum. Günlerden salıydı. Kuzenimle birlikte Ankara’daydık, Karanfil Sokak’tan aşağı doğru iniyorduk. Kuzenim çisil çisil yağan yağmurun altında projeden bahsetti, seminerlerden falan. Okullarda verilen sıkıcı seminerler gözümün önüne geldi. Oysa, kuzenimden ilk dinlediğimde zaman kaybı olduğunu düşündüğüm, bu seminerler aslında o kadar hayatın içindendi ki. </p>
				<p class="paragraf">Proje kapsamında izlediğim ilk seminer beni çok şaşırttı. Kendi yaşlarımda bir genç sahnede hayata dair düşüncelerini, geleceğe yönelik ümitlerini öyle güzel, gerçekçi, içten, doğal ve abartmadan anlatıyordu ki etkilenmemek insanın elinde değildi. Bu Uğur Böcekleri kimlerdi? Neler yapıyorlardı? Projeye dahil olabilir miydim? Neler yapmam gerekiyordu? Seminer verecek miydim? Ya da onca kişinin karşısına çıkıp konuşabilecek miydim? Ya söyleyeceğim şeyi unutursam? Bir anda aklımda milyonlarca soru belirdi ama içimden bir ses gitmemi söylüyordu, bu havayı solumak istiyordum. Benim için o seminerden sonra başladı Uğur Böceği olma serüveni. İnsanların gözünde ışık oluşturan ve bu toprakların hikâyesini anlatan o güzel yol…</p>
				<p class="paragraf">Günler haftaları kovaladı, haftalar ayları. Günlerden bir gün ofiste çalışırken o zamanki program başkanımız Pelin Hanım, bana Bingöl’deki cezaevine gidip seminer verip veremeyeceğimi sordu. Teklifini seve seve kabul ettim. Geçen süre zarfında liselerde, dershanelerde, ilkokullarda seminerler vermiştim ama cezaevlerinde seminer tecrübem yoktu. Seminerin konusu, tutuklularla iletişim kurmak olunca anlatacaklarınız diğer seminerlerde anlattıklarınızdan farklı olacaktır. Oradaki insanların dertleriyle dertlenmelisiniz, en önemlisi onlara umut olabilmelisiniz. O akşam gözüme bir an olsun uyku girmedi. Öyle şeyler anlatmalıydım ki oradaki insanlar için faydalı olabilmeliydim. O seminerden aklımda kalan en önemli ve gerçekçi şey; içten bir gülümsemenin, içten bir “Merhaba”nın aşamayacağı ne bir duvar ne de bir kapı olduğu. Verdiğim seminerlerde şu ana kadar hiçbir kitlenin beni bu kadar dikkatli dinlediğini görmedim, hiç bu kadar mutlu olduğumu hatırlamıyorum. İnsanların gözünde ışık oluşturabilmiştim. Bunun bende bıraktığı tat belki de dünyada parayla asla elde edemeyeceğim bir mutluluktu, karşılık beklemeden sevmekti insanları. </p>
				<p class="paragraf">Yazımın başında da söylediğim gibi, Uğur Böceği olmanın sonu yok. Aradan aylar geçse de, ben şu anda bu yazıyı yazarken bir Uğur Böceği’yim ve bundan sonra da hep o şekilde kalacağım. Artık uçma vakti.      </p>
				<p class="paragraf para-style-override-16">Murat Şahin</p>
				<p class="paragraf para-style-override-16">Ankara</p>
			</div>
		</div>
</body>
</html>