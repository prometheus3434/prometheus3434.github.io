<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-44.html</title>
		<link href="../Styles/template.css" rel="stylesheet" type="text/css"/>

	</head>
	<body>
		<div id="x3-44.html" xml:lang="en-GB">
			<div class="Basic-Text-Frame">
				<p class="split"></p>
				<p class="arabaslik-sol-kucuk-2" id="toc_marker-4-1-37">Bir Böcek Hikâyesi</p>
				<p class="paragraf">Anadolu Üniversitesi İletişim Fakültesi’nde birinci sınıf öğrencisiydim. Kendimi geliştirmek ve boş zamanlarımı daha iyi değerlendirmek için fırsatlar arıyordum. Üniversitemizin Psikolojik Danışma ve Rehberlik Merkezi vardı. Bu merkez çeşitli konularda sertifikalı eğitim programları açıyordu. Bu benim için bir fırsattı. Ben de “Etkin İletişim Becerileri” programına kayıt oldum. 15 kişinin katılacağı program 8 hafta sürecekti ve katılım zorunluydu. Her hafta iletişimle ilgili başka bir çalışma yaparak eğitim programını tamamladım. Eğitimin son haftasında eğitmenimiz, “Haftaya üniversiteye bir konuşmacı gelecek ve seminer verecek. İsmi Ahmet Şerif İzgören. Vaktiniz olursa, sınavlarınıza denk gelmezse mutlaka kendisini dinleyin” dedi. Seminer tarihine baktığımda, o gün ve o saatin önemli bir dersimin vize sınavına denk geldiğini gördüm. Yapacak tek bir şey vardı, sınavı hızlı hızlı çözüp hemen semineri dinlemeye gidecektim. Öyle de yaptım. Sınavımı hızlı bir biçimde bitirip, seminerin verildiği salona doğru yürümeye başladım. Seminer başlayalı yaklaşık kırk dakika olmuştu. Seminer salonuna girdiğimde, salonun neredeyse tamamı doluydu. Ben de arka koltuklardan birinde yer bulup oturdum. İşte Uğur Böcekleri Programı’ndan söz edildiğini ilk kez orada duydum. </p>
				<p class="siir-baslik"><span>Uğur Böceği Olmaya Doğru</span></p>
				<p class="paragraf">Üniversite ikinci sınıftayım. Yedi sekiz arkadaş bir araya gelerek, pasif hâlde duran üniversite kulüplerinden birini etkinleştirmeye karar verdik. Bu durumdaki bir eğitim kulübünün yönetim kuruluna girerek, kulübün adından tüzüğüne kadar her şeyini değiştirerek kurucu yönetici oldum. Üniversitelerin hemen yanında, duvarla ayrılmış mahallelerinde oturan ve üniversiteyi merak eden çocuklara üniversiteyi gezdirdik, konferans salonlarında seminerler, söyleşiler verdik film gösterimleri yaptık. Anadolu Üniversitesi’nde okuyanlar veya mezun olanlar Vakıfbank’ın cam panosunu bilirler. Üniversitede yapılan ve yapılacak her türlü etkinlik o cama yapıştırılır. Arkadaşımla oradan geçerken Şerif Hocamın Avcunuzdaki Kelebek seminerini vermek üzere Taşbaşı Kültür Merkezi’ne geleceğini okudum. Seminer iki gün sonraydı. Seminer saati ve günü fakültede dersimiz vardı. Arkadaşıma dedim ki, “Gel biz seminere gidelim, ben konuşmacıyı bir kere az da olsa dinleyebildim, kitabını okudum. Seminerden çok şey öğrenebiliriz.” Arkadaşım başta biraz itiraz etti, ancak yoğun ısrarlarıma dayanmayarak benimle seminere geldi. Seminer salonunda en önde oturuyorduk. Seminer başladı ve Şerif Hocam, benim Uğur Böceği olmamı sağlayacak kelimeleri cümlelere döktü. Projeden bahsetti ve nasıl üye olunacağını ve <a href="http://www.ugurbocekleri.org"><span class="Hyperlink">www.ugurbocekleri.org</span></a> internet adresini paylaştı bizlerle. Ben de hemen not aldım. Benim için iyi bir fırsattı, çünkü yönetim kurulu üyeliğimizi devretme süremize az bir zaman kalmıştı. Seminer son derece keyifli ve bilgilendirici geçmişti. Seminer sonunda Avcunuzdaki Kelebek kitabını imzalatarak aldım, böylece kendisiyle tanışma şansına ulaştım. </p>
				<p class="paragraf">Seminerden birkaç gün sonra internet sitesine girdim ve Uğur Böcekleri ile ilgili formu doldurarak yolladım. Yaklaşık bir ay sonra hem e-postayla hem de telefonla Uğur Böcekleri Programı Yönetim Kurulu Başkanı Fulya Temiz geri dönüş yaptı. Ben hâlâ o e-postayı saklarım. Çünkü benim için o gün başka bir yol ayrımıydı.</p>
				<p class="paragraf">19-20 Mayıs tarihlerinde Ankara’da İletişim, Beden Dili ve Sunum Teknikleri eğitimlerini aldım. Tülay Üstündağ hocayla tanıştım, drama yöntemiyle insanların nasıl etkileneceğini hayretlerle öğrendim. 30 Mayıs tarihinde tekrardan Ankara’da <span>Avcunuzdaki Kelebek </span>ve Uğur Böceklerinin felsefesini öğrendiğim eğitimleri aldım. O gün bizlerden Uğur Böceği olabilmemiz için bir makale yazmamız istendi. </p>
				<p class="paragraf"><span>Büyük Heyecan: İlk Seminer </span></p>
				<p class="paragraf">Seminer notlarını ve eğitimin videosunun olduğu cd’yi onlarca kez izledim ve okudum. Artık kendimi bu konuda yeterli görmeye başlamıştım. Birçok kuruma seminer başvurusunda bulundum. Ancak tahminimin ötesinde insanlar çok fazla ilgi göstermediler. Sorgulayıcı bakışlarıyla, “Sen kimsin? Neden ücretsiz? Amacın ne?” gibi birçok soruyla karşılaştım. Mevsimin yaz olması nedeniyle okullar ve kurslar da tatildi. Ben de Bursa’da her yıl etkinliğini sürdüren Kent Gönüllüleri Gençlik Kampı’nda seminer gerçekleştirmek için başvurdum. Yüz yüze ve telefonla yaptığım birkaç görüşmeden sonra seminer başvurum kabul edildi. 350’den fazla öğrenci ve öğretmenden oluşan bir topluluğa seminer verecektim. Çok heyecanlıydım ve bu heyecanımı kontrol etmem çok kolay olmuyordu.</p>
				<p class="paragraf">Seminer, akşam 21:30’daydı ve çocuklar sürekli konuşuyorlardı. Ben seminere başladım ve çocukların konuşması birkaç dakika içinde kesildi. Hepsi büyük bir dikkatle semineri izliyorlardı. Esprileri ve hikâyeleri çok beğendikleri her hâllerinden belliydi. Güven konusuna geldiğimde o sandalye oyunu tüm dikkatleri toplamıştı. Sandalyeyi çektiğimiz anda öğrencilerin düşmemesi ve birbirlerine dayanarak kurdukları köprü, arkadaşları ve öğretmenleri tarafından büyük alkış aldı.</p>
				<p class="paragraf">Seminerin için ayrılan zaman geçtiğini ben de onlar da anlamamıştı. Gerçi ben bazı yerleri unutmuştum ama yine de her şey yolundaydı. Seminer bittiğinde başta öğretmenler olmak üzere birçok öğrenci çevremdeydi. Öğretmenler, biz bu seminerin okulumuzda da verilmesini istiyoruz diye benden telefon numaramı istiyordu, öğrenciler de teşekkürlerini sunuyorlardı. Benim için ilk deneyimdi, çok heyecanlıydım ama güzel bir iş için yaptığımı biliyordum.</p>
				<p class="paragraf">TUP’lu olmak bir ayrıcalıktır, gerçekten bir ayrıcalık. O kadar güzel insanlarla tanıştım ki bu projeyle, burada hepsini anlatmanın imkânı yok. Böyle bir yazı yazmam istediğinde, ne yaşadıysam ve ne hissettiysem hepsini yazmak istedim. Ancak bazı şeyleri gerçekten yaşamak gerekiyor. Öğrencilerin gözlerindeki ışığın tekrar parladığını görmek o kadar güzel ki, bu projeyi düşünenlere, emek ve zaman harcayanlara tek tek teşekkür etmek istiyorum...</p>
				<p class="paragraf para-style-override-16">Serkan Duru</p>
				<p class="paragraf para-style-override-16">Bursa</p>
			</div>
		</div>
</body>
</html>