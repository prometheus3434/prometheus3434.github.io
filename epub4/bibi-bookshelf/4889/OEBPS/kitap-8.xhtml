<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6"><st c="0">İd, ego, süperego der Freud...</st></p>
			<p xml:lang="en-GB"><span xml:lang="tr-TR"><st c="31">Başlarda zihnin üç bölümden meydana geldiğini savunan ve bunun için de sıkı bir çalışmaya girişen Freud, ilerleyen zamanlarda bu savından yola çıkarak daha karmaşık bir model öne sürdü. </st><st c="218">Zihnin bilinç ve bilinçdışı olarak ikiye ayrılması birçok soruyu tam olarak açıklayamıyor, bir süre sonra bir çıkmaza giriyordu. </st><st c="347">Bundan hareketle Freud, yeni ve dinamik bir model ortaya koydu: id, ego, süperego.</st></span></p>
			<p xml:lang="en-GB"><span xml:lang="tr-TR"><st c="429">Bu yeni model, bütün zihin sistemini, onun işleyişini, kısacası zihnin bütününde neler olup bittiğini anlamak için ortaya konmuştu ve zihnin üç temel kısımdan oluştuğunu söylüyordu. </st><st c="612">Bu üç temel kısım düşüncenin farklı yönlerini temsil ediyor, aynı zamanda farklı bilinç düzeyleri arasında sürüp giden açık mücadeleyi de açıklamaya yardım ediyordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="777">İd:</st></span><span xml:lang="tr-TR"><st c="781"> Ruhun kalıtsal ve içgüdüsel arzularla ilgili bilinçdışı kısmı ve aynı zamanda en karanlık katmanı.</st></span></p>
			<p xml:lang="en-GB"><span xml:lang="tr-TR"><st c="880">Freud, idi zihnin doğuştan gelen ilkel ve bilinçdışı kısmı olarak tarif etmişti. </st><st c="962">Zihnin diğer kısımları ego ile süperego, her şeyi kapsayan bu en eski ve ilkel kısımdan türemiştir. </st><st c="1062">İd, içgüdüsel arzularla dolu, karanlık ve erişilmez bir alandır; bir anlamda ruhun bodrum katıdır.</st></span></p>
			<p xml:lang="en-GB"><span xml:lang="tr-TR"><st c="1160">İdin en önemli gerçekliği kendi bencil ihtiyaçlarıdır. </st><st c="1216">Haz ilkesinin arkasında yatan itici güç de olan id, aynı zamanda kontrol edilemez alandır.</st></span></p>
			<p xml:lang="en-GB"><span xml:lang="tr-TR"><st c="1306">İd bebeklerde, ihtiyaçların hemen karşılanması gerektiği anlamını taşır. </st><st c="1380">Ebeveynler daha iyi bilir; bebeklerin her acıktığında, hatta en küçük rahatsızlıklarda bile ağladığını bilir. </st><st c="1490">Bir anlamda id, biyoloji ile organizmanın temel ihtiyaçlarıyla ilgilidir.</st></span></p>
			<p xml:lang="en-GB"><span xml:lang="tr-TR"><st c="1563">Doğası gereği dağınık ve mantıksız olan id, genel olarak olumsuz ve bencildir. </st><st c="1643">Değer yargısında bulunamaz, bütünüyle kendisiyle ilgilidir. </st><st c="1703">İdin arzuları çoğunlukla rüyalarda ortaya çıkar ve id hakkında edinilen bilgiler, genellikle rüyaların incelenmesi ve nevrotik semptomların araştırılmasından elde edilmiştir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1877">Ego:</st></span><span xml:lang="tr-TR"><st c="1882"> Ruhun dış gerçekliğe tepki gösteren ve kişinin </st></span><span xml:lang="tr-TR"><st c="1930">“</st></span><span xml:lang="tr-TR"><st c="1931">kendi” olarak düşündüğü kısmı.</st></span></p>
			<p xml:lang="en-GB"><span xml:lang="tr-TR"><st c="1961">Ego, bütün işlevleriyle tamamen bilinçli olmasa da, genel olarak bilinçliliği içerir. </st><st c="2048">En başta neyin gerçek olduğunu söyler ego. </st><st c="2091">Aynı zamanda düşünceleri birleştirmeye ve şeyleri anlamlandırmaya yardım eder. </st><st c="2170">Bir anlamda sentezleyicidir.</st></span></p>
			<p xml:lang="en-GB"><span xml:lang="tr-TR"><st c="2198">Karar alır, pratik ve akılcıdır. </st><st c="2232">Diğer yandan kaygının kaynağı da egodur. </st><st c="2273">Aklın en çok kaygıyla uğraştığı düşünülürse, bu yönü anlaşılır.</st></span></p>
			<p xml:lang="en-GB"><span xml:lang="tr-TR"><st c="2336">Ego kendini gözlemleyebilir; bölünebilir ve yeniden birleşebilir. </st><st c="2403">Ego idle karşılaştırıldığında son derede zayıf kalır. </st><st c="2457">Ama dağınık ve mantıksız değildir ve daha organizedir. </st><st c="2512">Bu yüzden ide oranla zihne daha hâkimdir.</st></span></p>
			<p xml:lang="en-GB"><span xml:lang="tr-TR"><st c="2553">Freud, egoyu idin dışarıdaki tehlikelerle baş etmek için geliştirdiği bir kısmı olarak tarif eder. </st><st c="2653">Bir anlamda idin uysal çocuğudur.</st></span></p>
			<p xml:lang="en-GB"><span xml:lang="tr-TR"><st c="2686">Freud ego ve idi at ve atın binicisi olarak tarif eder. </st><st c="2743">At enerjiyi sağlar, ama nereye gidileceğine binici karar verir. </st><st c="2807">İd enerjiyi, ego ise bu enerjinin nasıl kullanılacağını temsil eder.</st></span></p>
			<p xml:lang="en-GB"><span xml:lang="tr-TR"><st c="2875">Ego zihnin genel olarak düzenleyici yanıdır. </st><st c="2921">Denge vazifesi de görür. </st><st c="2946">Ortalığı toparlar ve işleri yoluna koyar.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2987">Süperego:</st></span><span xml:lang="tr-TR"><st c="2997"> İnsan ruhunun vicdan taşıyan ve toplumsal kurallara yanıt veren kısmıdır.</st></span></p>
			<p xml:lang="en-GB"><span xml:lang="tr-TR"><st c="3071">Süperego, insan yaşamının ahlaki yanını temsil eder. </st><st c="3125">Çocuklar ahlaki değerlerden, kendilerini engelleme duygularından ve bilincinden yoksundurlar. </st><st c="3219">Onlar üzerindeki her türlü kontrol ebeveyn tarafından sağlanır. </st><st c="3283">Gelişim sürecinde de bu bilinç yavaş yavaş yerleşir.</st></span></p>
			<p xml:lang="en-GB"><span xml:lang="tr-TR"><st c="3335">Çocukluk sürecinde içeride bir tür ebeveyn modeli oluşmaya başlar ve çocuk suçluluk hissi geliştirerek gözlendiğini ve kontrol edildiğini düşünür. </st><st c="3483">Bu, süperegonun vicdan dediğimiz boyutudur; neyin doğru neyin yanlış olduğunu söyleyen ve insan davranışlarını buna göre yargılayan yanımızdır.</st></span></p>
			<p xml:lang="en-GB"><span xml:lang="tr-TR"><st c="3626">Süperego ayrıca iç gözlemi de gerçekleştirir, bu da yargılama sürecinin temel öncülüdür.</st></span></p>
			<p xml:lang="en-GB"><span xml:lang="tr-TR"><st c="3715">Freud, insanın süperegosunun ebeveyn modeli üzerinden değil, süperego modeli üzerinden yapılandığını söyler. </st><st c="3825">Bu anlamda çocuğun süperegosu, gelenekleri ve değer yargılarını temsil eder ve bu yüzden toplumun kendisi, bu işleyişin aynasıdır.</st></span></p>
			<p xml:lang="en-GB"><span xml:lang="tr-TR"><st c="3955">Freud</st></span><span xml:lang="tr-TR"><st c="3961">’</st></span><span xml:lang="tr-TR"><st c="3963">un, </st></span><span xml:lang="tr-TR"><st c="3967">“Bir insanın gelişim süreci tüm insanlık tarihini yansıtır...”</st></span><span xml:lang="tr-TR"><st c="4029"> savına da denk düşer süperego.</st></span></p>
			<p xml:lang="en-GB"><span xml:lang="tr-TR"><st c="4060">Freud</st></span><span xml:lang="tr-TR"><st c="4066">’</st></span><span xml:lang="tr-TR"><st c="4068">a göre süperegonun çalışma biçimi, bir anlamda idin çalışma biçiminin tersidir. </st><st c="4148">İd, toplumun ne istediğini göz ardı ederek kendi bireysel istekleri için çalışır. </st><st c="4230">Freud, id, ego ve süperego arasındaki ayrımları kavramanın kolay olmadığını ve bu üçünün her zaman keskin bir şekilde birbirlerinden ayrılmadığını da ayrıca belirtir. </st><st c="4397">Eğer bir insan akılcı biçimde olgunlaşma gösteriyor ve sağlıklı bir kişilik geliştiriyorsa; id, ego, süperego dengeli bir şekilde hareket edecektir.</st></span></p>
			<p xml:lang="en-GB"><span xml:lang="tr-TR"><st c="4545">Genel olarak ele almak gerekirse; süperego, eylemleri izler, neyin kabul edilebilir olduğuna karar verir ve bastırma araçları ile yasak alanları kontrol eder. </st><st c="4705">İnsanın daha politik yanını temsil eder. </st><st c="4746">En önemli yanı da geleneksel bir alan olmasıdır. </st><st c="4795">Toplumdan öğrendiği şeyleri hem geliştirir hem de muhafaza eder. </st><st c="4860">Bir anlamda süperego, zihnin muhafazakâr yanıdır.</st></span></p>
			<p xml:lang="en-GB"><span xml:lang="tr-TR"><st c="4909">Süperego, bir yanıyla da zihnin toparlayıcısıdır. </st><st c="4960">İd ve egonun da dengeleyicisidir. </st><st c="4994">Ama Freud şunu da belirtmekten geri durmaz: Her ne kadar süperego daha şeffaf bir alan gibi gözükse de, id ve ego gibi süperegonun da bilinçdışı alanları vardır.</st></span></p>
			<p xml:lang="en-GB"><span></span></p>
			<p xml:lang="en-GB"><span><st c="5155">“Yaşamın büyük bir değeri yoktur, fakat ondan başka</st></span></p>
			<p xml:lang="en-GB"><span><st c="5207">bir şeyimiz de</st></span></p>
			<p xml:lang="en-GB"><span><st c="5222">yoktur.”</st></span></p>
		</div>
	<div id="charCountTotal" value="5231"></div></body>
</html>
