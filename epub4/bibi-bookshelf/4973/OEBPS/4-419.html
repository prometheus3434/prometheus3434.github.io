<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-419.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-419.html" xml:lang="tr-TR"><div><p></p><p><st c="11"> Öğle sonuydu. </st><st c="26">Caddeye bakıyordum. </st><st c="46">Kente bir durgunluk çökmüştü. </st><st c="76">Durgunluk da değildi bu, elle tutulur bir kımıltısızlıktı. </st><st c="135">Öylesine kopmuştum ki her şeyden, tam o gün doğmuştum sanki. </st><st c="196">Böyle diyordum ya kendi kendime, gene de pek inanamıyordum. </st><st c="256">Çünkü yaşanmış olanları bütün bütün unutmuşa benzemiyordum. </st><st c="316">Ama onca yaşanmışlıkla da ilgim var denemezdi. </st><st c="363">Olabilir ya bir düş görüyorduysam, o düş de beni izliyordu adım adım. </st><st c="433">Bakışımlı bir yüceltiyi yaşıyorduk ikimiz. </st><st c="476">Gene de kıpırtısız, düz anlar yakalıyordum ara sıra. </st><st c="529">Örneğin yaşlı bir palyaçonun bir yas törenindeki devinimlerini hesaplayarak ya da dengeleyerek. </st><st c="625">Görmeden görmenin yağmuru gibi. </st><st c="657">Eteğime dokunuyordum, kolyemle oynuyordum, elimdeki anahtarlığı kadehime daldırıyordum. </st><st c="745">Küçük küçük devinimleri bitiştirerek bir bütünlük elde etmek için. </st><st c="812">Ama olmuyordu işte. </st><st c="832">Üstelik neden olsundu ki. </st><st c="858">Her şey ayrı ayrı yaşıyordu bende. </st><st c="893">Karşımdaki caddeye bakmamla –kol saatimdeki bir papağan resmini büyüterek sunmak istiyordum ona– çok eskiden gördüğüm bir ölüyü anımsamam arasındaki uyuşmazlık gibi. </st><st c="1059">Tabii çoğaltabilirdim bu örneği, sonsuz çoğaltabilirdim.</st></p></div></div><div id="charCountTotal" value="1116"></div></body>
</html>
