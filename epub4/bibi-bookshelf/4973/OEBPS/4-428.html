<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-428.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-428.html" xml:lang="tr-TR"><div><p></p><p><st c="11"> 2. </st><st c="15">Sümbüllerden bir vakit miydi, neydi. </st><st c="52">Yüzündeki bir dakikayı masaya iliştirir, cibinlikli karyolasına atardı herhangi bir saniyeyi. </st><st c="146">İsterse tutardı iki gaz lambası arasında ve yansıtırdı günlerce bir hüznün gittikçe ölen mavisini. </st><st c="245">Öyleydi. </st><st c="254">Bir dudak büküşüyle aşkın doğasını ölçer ölçer ve üzünçler biriktirirdi. </st><st c="327">Ve yetinmezdi. </st><st c="342">Buğulu bir cam imgesini eliyle siler gibi yaparak ister ister isterdi. </st><st c="413">Haklıydı. </st><st c="423">Çünkü biz iki ayrı kavimdik de sanki, sınırlarımıza gelince... </st><st c="486">nedense bir bilinmezlikti.</st></p><p></p><p><st c="512"> 3. </st><st c="516">Sahnede olsun; yanımda, karşımda olsun; geniş bir alanın yüzlerce merdiveninden birine oturmuş ya da öğle sıcağında bir terasta cin içiyorken olsun, sanki bir yersizliğe sığınırdı boyuna. </st><st c="704">Ve bir devinim tersliğine. </st><st c="731">Makyajını mı tazeliyor, elinde bir fırça, evimizin bahçe parmaklığını boyuyor olurdu bir yandan da. </st><st c="831">Adım adım denize girer gibi giyinirdi ve hoşlanırdı bundan ayrıca. </st><st c="898">Sırtını dönmüş, bir şeyler yazıyor sanırdınız bir kâğıda –yazmazdı pek– bakardınız ki sonra, kan içinde bir parmağı, ona dalmıştır yepyeni bir olayın ayırdına varmışçasına. </st><st c="1071">Hiç mi hiç yatkın değildi kusurluluğa da (işte en yalınından bir kemerle renkli çoraplar ve simli ayakkabılar yan yana). </st><st c="1192">Ve nedense bir zamansızlıktan gelirdi sanki, öperdi hafifçe dudaklarımdan, dönerdi yeniden o zamansızlığa. </st><st c="1299">Yüzyılların tortusundan yaratılmış gibiydi. </st><st c="1343">Yüzüyse her çağa uygun bir yüzdü. </st><st c="1377">İç çekişi ilkel bir gülümsemeyle kucaklaşırdı, ağlaması çok eski bir şarkıyla. </st><st c="1456">“Uzaklardan geldin, atını değiştirdin, yeniden uzaklara gittin, geceyi bir handa geçirdin, uyanınca baktın ki yola çıktığın yerdesin,” derdi. </st><st c="1598">Ve derdi: Ayrılıklar tanışmamış gibi olmanın gene de bir suretidir. </st><st c="1666">Ey suret! </st><st c="1676">neden iki kişisin?)</st></p></div></div><div id="charCountTotal" value="1696"></div></body>
</html>
