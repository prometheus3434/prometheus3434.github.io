<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-566.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-566.html" xml:lang="tr-TR"><div><p></p><p><st c="11"> Tabaklar yıkanırlar, sersefil resimler asılırlar aynalara</st></p><p><st c="69"> – Bir kadın elinde bir demet gül, sevdalı bir yazıyla bin dokuz yüz beş</st></p><p><st c="141"> Bir şehir bandosu bin dokuz yüz beş, bir domino oyuncusu bin dokuz yüz beş – </st></p><p><st c="219">Yani şu resimler yok mu, her yerde biraz bulunurlar</st></p><p><st c="270"> Kapılar açılırlar, kadınlar gülüşürler aralarında</st></p><p><st c="320"> Bazan da bir şey olur, bir düzen gelişir olacaklarda</st></p><p><st c="373"> Bir sedir, bir ev, kırmızı bir terlik gelişir</st></p><p><st c="419"> Bazan da bir şey olmaz, ilerde bir çıkrık boşalır</st></p><p><st c="469"> Uyuyup kalmışızdır, ne zaman geçmiştir ne düşünce</st></p><p><st c="519"> Bir böcek gitmemiştir, bir çocuk susmamıştır, bir yağmur dinmemiştir</st></p><p><st c="588"> Uyanıp görmüşüzdür, ki ne varsa uykudan önce</st></p><p><st c="633"> Üstelik korkunçtur bu, her şey birdenbire hızlanır</st></p><p><st c="684"> Bir kadın – birdenbire – yıllarca uzakta gizlenir</st></p><p><st c="734"> Bir bakış, bir konuşma, elbette çekinirsiniz</st></p><p><st c="779"> Sığınıp bembeyaz gemilere, peygamber ateşlerine</st></p><p><st c="827"> Yalnızım!. </st><st c="839">büyütür bir din gibi, kirlenirsiniz..</st></p><p><st c="876"> Yaşayıp kurdunuz ya, ne zaman geçmiştir ne düşünce</st></p><p><st c="927"> Madem ki biraz öyle – odanızda kadınlar – şöyle bir sekersiniz</st></p><p><st c="990"> Şöyle bir sekersiniz, bir yere takılmış gibi ayağınız</st></p><p><st c="1044"> Ama bir oyun mu bu? </st><st c="1065">yok, hayır, oyun denemez buna</st></p><p><st c="1094"> Yani çok isterdiniz; bir tiyatro, kıral şey.. </st><st c="1141">çok isterdiniz</st></p><p><st c="1155"> Düşlerin yardımıyla bir başka kılıkta:</st></p><p><st c="1194"> “Çok asil halkımızın… Değmezdi… Bu haberle yüreğimi parçalayıp… </st></p><p><st c="1259">Düşmanlar… Onları bu kötü ruhlarından kurtarıp… Hepsini</st></p><p><st c="1314"> birden feda etmeye – Ben Tanrı değilim, şarap… Demek</st></p><p><st c="1367"> tacıma göz diktiniz…” </st></p><p><st c="1390">Olurdu işte, şöyle bir sekerdiniz, olurdu</st></p><p><st c="1431"> Kılıktan kılığa, ölümden ölüme, bir göl önünde susuzluğa</st></p><p><st c="1488"> Olurdu sekerdiniz – çok asil kardeşimiz – bunu yapardınız</st></p><p><st c="1546"> Oysa bir suyu dişlemek gibi şekilsiz, anlamsız, ve karanlıktır dünya.</st></p></div></div><div id="charCountTotal" value="1617"></div></body>
</html>
