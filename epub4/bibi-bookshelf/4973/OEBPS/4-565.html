<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-565.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-565.html" xml:lang="tr-TR"><div><p></p><p><st c="11"> Soralım – kime soralım? </st><st c="36">– çünkü biz sormakla varız bir bakıma</st></p><p><st c="73"> Soralım, hani bir akşam üstü, gölgeler olsun camlarda</st></p><p><st c="127"> Evlerde gölgeler olsun, dışarda, köşe başlarında gölgeler</st></p><p><st c="185"> Gölgeler – bunu ben istiyorum – kimseler olmayan bir kalabalıkta</st></p><p><st c="250"> Sorsam ya, “Biri mi öldü?” “Orda ne var?” “Birden mi kopacak fırtına?” </st></p><p><st c="322">Ya da kim ölmedi işte, orda ne yok? </st><st c="358">bir sorsam</st></p><p><st c="368"> Bunu hep söyleyerek bir şehvete varırım bazen</st></p><p><st c="414"> — Yüzünüz solgun.. </st><st c="434">Kimbilir nerde..Biraz anlatın!</st></p><p><st c="464"> — Bilirim, karınız öldü – ama ne çıkar – biraz anlatsanıza</st></p><p><st c="523"> Biriyse bir şey yazsa, ben gizlice okusam, okusam</st></p><p><st c="573"> Kapasam gözlerimi, ki ne varsa onu denesem orada</st></p><p><st c="622"> Bir şeyler olacak ya – bunu hep biliyoruz – bir şeyler, bir şeyler</st></p><p><st c="689"> Ama biz – niye saklayalım – sormakla varız bir bakıma.</st></p><p></p><p><st c="744"> •</st></p><p></p><p><st c="746">Gün olsun, yel bulansın, bir dişi tay kendini bilsin</st></p><p><st c="798"> Bir kadın sevmeye bırakılsın, bir şehir geçmeye ellerimizden</st></p><p><st c="859"> Şehirler, her yerde biraz onlar, yeni çıkmış mühürlerden</st></p><p><st c="916"> Kokular mühür kokuları, renkler ki durmadan bir lâciverde akan</st></p><p><st c="979"> Ve adamlar akan gemi kıçlarında, tuğla harmanlarında adamlar</st></p><p><st c="1040"> Size sesleniyorum, o eski kırmızı! </st><st c="1076">İsa’dan beri öyle kırgın</st></p><p><st c="1100"> Ve kırgın o adamlar kapkalın parmaklarında bir ölüm Tanrısının</st></p><p><st c="1163"> Tanrılar!. </st><st c="1175">Bazan da onlar, yani çok bulunan evlerimizde</st></p><p><st c="1219"> Bir bakır tel içinde, bir camın en kesilen yerinde Tanrılar</st></p><p><st c="1279"> Tanrılar.. </st><st c="1291">Belki de bir kadının bir erkeğe boş verdiği yerde</st></p><p><st c="1340"> Belki de duydum diyebilmek, sadece “duydum, duydum!”</st></p><p><st c="1393"> Belki de sen; o eski kırmızı, İsa’dan beri öyle yorgun</st></p><p><st c="1448"> Ve yorgun o adamlar – bunu anlıyorum – ben sahi biraz da anlıyorum</st></p><p><st c="1515"> Kaçsınlar diyorum – kaçamazlar – Ölsünler diyorum – ölemezler – </st></p><p><st c="1580">Susarlar, acıkırlar, bir başka ölümle tükenirler.</st></p><p></p><p><st c="1629"> •</st></p></div></div><div id="charCountTotal" value="1632"></div></body>
</html>
