<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-562.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-562.html" xml:lang="tr-TR"><div><p></p><p><st c="11"> Derken o; bir kül yığını, kuş pislikleri, cami avluları sonra</st></p><p><st c="73"> Bir ağaç erik ağacı, bir kadın az uyanık korkulu</st></p><p><st c="122"> Bahçeler, birazdan sabah kahvaltıları, elbette havuzlar</st></p><p><st c="178"> Havuzlar mı diyorum, bir kız çocuğu her zaman olurdu</st></p><p><st c="231"> Olurdu gök ayaklı bir gök, kedi ayaklı bir kedi</st></p><p><st c="279"> Bir kedi – bunu anlıyorum – yok edilmez bir zaman parçası gibi</st></p><p><st c="342"> Bir kitap; bir nehir balığı işte, ve sebepsiz aslan avları</st></p><p><st c="401"> Üstelik çok sevilen – sizi bilmiyorum – kelebek koleksiyonları</st></p><p><st c="464"> Sonra da biz – bunu hep söylüyorum – herkes kendi ellerinin işlerine tutuldu</st></p><p><st c="541"> Herkes biraz olsun katlandı acılarına</st></p><p><st c="579"> Acılar; sabah akşam, ve şaraplarının çoğaldığından fazla</st></p><p><st c="636"> Sanki bir keman tamircisi sessizliği buldu</st></p><p><st c="679"> Kim ne derse desin biri kendini vurdu bir akarsu başında</st></p><p><st c="736"> Ve düşündük, sebep ne? </st><st c="760">– Sebep şu:</st></p><p><st c="771"> Sadece, ama sadece bir akarsu…</st></p><p></p><p><st c="802"> •</st></p><p></p><p><st c="804">Gene bir örtü düzeltildi, gene bir bardak düze kondu</st></p><p><st c="856"> Bir ölüm unutuldu, bir yas, bir karabasan düzeltildi</st></p><p><st c="909"> Diyelim sahici bir kuş geçti uzaklarımızdan</st></p><p><st c="953"> Bir kadın bir yere sapladı çok yorgun bir iğneyi</st></p><p><st c="1002"> Kuşuyla gökleriyle eski bir zaman yarattı iğne</st></p><p><st c="1049"> Bir heykel kendini oldu, bir eski yazıt kendine gitti</st></p><p><st c="1103"> Ayrıca bir gül koktu, duyuldu şekil gibi…</st></p><p><st c="1145"> Sonra bir süre kendimiz olduk, gene bir süre boşluk</st></p><p><st c="1197"> Ya da bir başka soruyla “Hiçbir şey olmayan”a yolculuk</st></p><p><st c="1252"> Tükendi şimdiki bir el, tükendi şimdiki ağız, yavaşça tükendi her biri</st></p><p><st c="1323"> Bir yatak, bir koltuk üstü; yani bir yerlere koyduk ellerimizi</st></p><p><st c="1386"> Baktık kimseler bunu böyle yapmaktan kurtulamaz</st></p><p><st c="1434"> Sorduk kimseler bunu niye böyle yaptığını bilemez</st></p><p><st c="1484"> Gittik bir testi su aldık, günlerce durdurduk içtiğimizi</st></p><p><st c="1541"> Anladık – Neyi anladık sanki? </st><st c="1572">– yenilip yenilip yenilip</st></p><p><st c="1597"> Bir yere dokunmakla boşluğu yendiğimizi</st></p></div></div><div id="charCountTotal" value="1638"></div></body>
</html>
