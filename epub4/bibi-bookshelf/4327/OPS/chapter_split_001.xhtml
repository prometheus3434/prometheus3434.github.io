<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mucizeler Şarkısı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<p><st c="0">Şarkı bittiğinde derin bir sessizlik oldu. </st><st c="44">Fötr şapkalı genç adam Nabu’ya yaklaştı, gözlerinin içine baktı. </st><st c="109">Öyle yakın duruyordu ki, Nabu adamın nefesini yüzünde hissediyordu. </st><st c="177">Gözlerini Nabu’dan ayırmadan, avcunun içine bir kağıt parçası yerleştirdi. </st><st c="252">Sonra coşkulu bir kahkaha atarak kendi dilinde bir şeyler söyledi. </st><st c="319">Çantasını sırtlanıp hızlı adımlarla gözden kayboldu. </st><st c="372">Kent halkı gösterinin ansızın bitmesinden hoşlanmamıştı. </st><st c="429">Herkes merakla Nabu’nun başına üşüştü. </st><st c="468">Fötr şapkalı adamın çocuğun eline sıkıştırdığı parayı görmek istiyorlardı. </st><st c="543">Çok muydu? </st><st c="554">Adam, çocuğun şarkısını çok beğenmiş olmalıydı. </st><st c="602">Herkes etrafını sarınca Nabu tedirgin hissetti kendini, hemen avcunu açıp içindekini gösterdi. </st><st c="697">Elindeki para filan değildi, bir kağıt parçasıydı sadece. </st><st c="755">Kalabalık bunu fark edince Nabu’yla ilgilenmekten vazgeçti.</st></p>
		<p><st c="814">İzleyiciler dağılırken meydan sessizleşti. </st><st c="858">Nabu, kağıtta yazanları okumak için kaldırımın kenarına oturdu. </st><st c="922">Bir eliyle bavulunu ve kemanını sımsıkı tutuyordu. </st><st c="973">Gelene geçene şüpheli gözlerle bakıp kimsenin onu izlemediğinden emin olmak istiyordu. </st><st c="1060">Kağıda dikkatle baktı fakat cümleler anlamadığı bir dilde yazılmıştı. </st><st c="1130">Yazıların hemen üzerinde bir damga göze çarpıyordu. </st><st c="1182">Dikdörtgen bir kutucuğun içine tek bir sözcük, sözcüğün sonunda da ünlem işareti vardı. </st><st c="1270">Paragrafın altındaki daha küçük yazılara ve birtakım damgalara bakılırsa önemli bir kağıttı bu. </st><st c="1366">Belki biraz para ya da bir hediye kazanmıştı. </st><st c="1412">Dedenin, olasılıkların sonsuz olduğunu söylediğini anımsadı. </st><st c="1473">Burada ne yazdığını öğrenmeden başka bir işle meşgul olmayacaktı Nabu. </st><st c="1544">Kentte bu dili bilen birileri olmalıydı mutlaka. </st><st c="1593">Sadece o kişileri bulması gerekiyordu.</st></p>
		<p><st c="1631">Hava kararmıştı. </st><st c="1649">Nabu, gecenin geç saatlerine dek sokaklarda dolaşmış, restoranlara, pastanelere, dükkânlara girip çıkmıştı. </st><st c="1757">Konuştuğu herkese kağıdı gösterip yazıları anlayıp anlamadıklarını sormuştu ama kağıtta yazanları anlayabilen tek bir kişiye rastlamamıştı. </st><st c="1897">Geceyi tek başına sokaklarda geçiremezdi. </st><st c="1939">Dedesinin eline tutuşturduğu paranın bir kısmıyla bir pansiyonda oda tutabilirdi. </st><st c="2021">Tabii yalnız olduğunu anladıklarında sorular soracaklardı, belki evden kaçtığını sanıp polisi arayacaklardı. </st><st c="2130">Soranlara ne diyeceğini düşünmeye çalıştı ama korku zihnini bulandırıyordu. </st><st c="2206">Eve dönmek istiyordu ama dönebileceği bir evi yoktu. </st><st c="2259">Sokağın ortasında öylece durdu. </st><st c="2291">Dükkânlar kapanmıştı. </st><st c="2313">Kent halkı evlerinde güzel bir uyku çekmek için yumuşak yataklarında olmalıydı şimdi. </st><st c="2399">Neyi beklediğini bilmiyordu. </st><st c="2428">Dünya, tanıdığı bildiği hiçbir şeye benzemiyordu. </st><st c="2478">Gözlerindeki birkaç damla yaşı silip kırmızı bavuluyla kemanını yere bıraktı. </st><st c="2556">Cebinden kadife kesesini çıkardı. </st><st c="2590">İçindeki taşları avcuna döküp her birine dikkatle baktı.</st></p>
		<p><st c="2646">“Bana yardım edecekseniz...” diye fısıldadı “şimdi tam zamanı.”</st></p>
		<p><st c="2710">Sessizce bekledi. </st><st c="2729">Hiçbir şey olmadı. </st><st c="2748">Tüm kalbiyle taşlardan birinin ona yol göstermesini diledi. </st><st c="2808">Ne yapması gerektiğini bilmeye ihtiyacı vardı. </st><st c="2855">Fakat tek bir işaret gelmedi taşlardan. </st><st c="2895">Alt tarafı taş, diye mırıldandı kendi kendine. </st><st c="2942">Belki de bu saçmalığa inanması bir hataydı. </st><st c="2986">Gerçek dünyada böyle şeyler olmazdı. </st><st c="3023">Nabu, elindeki taşları hışımla kesesine doldurmaya başladı fakat bir tanesi elinden kayıp düştü. </st><st c="3120">Karanlık sokakta yolun eğimiyle yuvarlanmaya başladı. </st><st c="3174">Nabu’nun kalbi duracak gibi oldu. </st><st c="3208">Bunca aksiliğin içinde taşlardan birini kaybetmek katlanılır şey değildi! </st><st c="3282">Taşın yuvarlanırken çıkardığı sesi izleyerek koşmaya başladı. </st><st c="3344">Birkaç metre sonra, kaldırım kenarındaki bir ızgaranın deliğinden aşağıya düşecekken durdu taş. </st><st c="3440">Izgaranın demirinin hemen ucundaydı. </st><st c="3477">Kendi kendine durmuş olması mucizeydi. </st><st c="3516">Nabu, eğilip taşı aldı hemen. </st><st c="3546">Ay taşı, ayın gümüş ışığının altında parlıyordu. </st><st c="3595">Nabu, onu kaybetmediğine şükrederek dikkatlice yerleştirdi kesenin içine. </st><st c="3669">Keseyi cebine koyup başını kaldırdığında gözlerine inanamadı. </st><st c="3731">Kaldırımın hemen önündeki binadan loş bir ışık yayılıyordu. </st><st c="3791">Oysa az önce sokak karanlıktı. </st><st c="3822">Herhalde içeridekiler Nabu’nun çıkardığı gürültüye uyanmışlardı. </st><st c="3887">Öfkeli ev sahibinin onu azarlamasından çekinip hızla uzaklaşmaya karar verdi Nabu. </st><st c="3970">Yola devam edecekken bir an durakladı. </st><st c="4009">Hemen karşısındaki eski binanın kapısı aralıktı. </st><st c="4058">Az önce kapının kapalı olduğuna yemin edebilirdi oysa. </st><st c="4113">Kim bu saatte kapısını açık bırakırdı? </st><st c="4152">Demir çerçeveli, orta kısmı cam kapının ardından hafifçe ışık sızıyordu. </st><st c="4225">İçerisi loştu, kapının ardında ne olduğu seçilmiyordu. </st><st c="4280">Nabu, kapının üzerinde bir tabela olup olmadığına baktı. </st><st c="4337">Yalnızca demirden oyulmuş “on bir” numarası göze çarpıyordu. </st><st c="4398">Kapının önünde ne yapacağını bilemeden durdu. </st><st c="4444">Aralık kapıdan içeriye bakmak için derin bir istek duydu. </st><st c="4502">Fakat başını derde sokacağına bir pansiyona gidip kapısını kilitleyip uyuması çok daha iyi olacaktı. </st><st c="4603">Yine de başını hafifçe uzatıp içeriye bakmaktan alamadı kendini. </st><st c="4668">İçeriye doğru eğilip bir adımını kapının öte tarafına attığı anda karşı duvarda asılı guguklu saat, gürültüyle ötmeye başladı! </st><st c="4795">Yüreği ağzına geldi Nabu’nun, kalbi yerinden çıkacak gibi oldu. </st><st c="4859">Saatin sesi kesildiğinde, bu kez başka bir ses duyuldu:</st></p>
		<p><st c="4914">“Hoş geldin Nabu. </st><st c="4933">Ben de seni bekliyordum!”</st></p>
		<p><st c="4958">Nabu ürküp sendeleyince elindekiler yere saçıldı. </st><st c="5009">Dizleri titreyerek dökülmüş eşyalarını toplayıp kapıya yöneldi fakat demir kapı kapanmıştı. </st><st c="5101">O anda gölgelerin içinde bir adam belirdi. </st><st c="5144">Sesin sahibi bu adam olmalıydı. </st><st c="5176">Adam neredeyse yüz yaşındaydı. </st><st c="5207">Ufak tefekti. </st><st c="5221">Şık siyah bir takım elbise giymiş, yakasına beyaz parlak kumaştan bir mendil yerleştirmişti. </st><st c="5314">Gören adamın bir baloya ya da şık bir davete katılacağını sanırdı. </st><st c="5381">Eskilerin sevdiği şu yeleklerden giymiş, yeleğin cebine zincirli saatlerden takmıştı. </st><st c="5467">Burnunun üzerinde okuma gözlüğüne benzer bir gözlük duruyordu. </st><st c="5530">Gülümseyerek Nabu’ya baktı, gözlüğünü zarifçe düzeltti.</st></p>
		<p><st c="5585">“Nabu...” dedi, gözleri parlayarak. </st><st c="5622">Nabu, adamın onun adının bildiğini o an fark etti. </st><st c="5673">Tanıyor muydu bu yüzü? </st><st c="5696">Hiç sanmıyordu. </st><st c="5712">Adam ona yaklaştıkça farkında olmadan hafifçe geriye adım atıyor, yabancıdan uzak durmaya çalışıyordu. </st><st c="5815">Fakat adamın onun adını bilmesi, sesinde çocuksu bir neşenin olması aklını karıştırıyordu.</st></p>
		<p><st c="5905">“Adımı nereden biliyorsunuz?” diye sordu, sesi titreyerek.</st></p>
		<p><st c="5964">“Yalnızca adını değil... </st><st c="5990">seninle ilgili her şeyi biliyorum” dedi adam, neşeyle. </st><st c="6045">“İçeri gel, bütün gece kapının önünde mi dikileceksin?”</st></p>
		<p><st c="6100">Nabu, adamın dediğini yapmakla koşarak kaçıp gitmek arasında bir karar vermeliydi. </st><st c="6184">İçinden bir ses korkacak bir şey olmadığını tekrarlayıverdi.</st></p>
		<p><st c="6244">“Hoş geldin Nabu” dedi adam gülümseyerek “Adım Shushan (Şuşan). </st><st c="6309">Dedenin eski bir dostuyum. </st><st c="6336">Ne kadar eski olduğunu hiç sorma” deyip çocuksu, yumuşacık bir kahkaha attı.</st></p>
		<p><st c="6412">“Dedemi tanıyor musunuz gerçekten?”</st></p>
		<p><st c="6448">“Tanımak mı? </st><st c="6462">İçtiğimiz su ayrı gitmez!”</st></p>
		<p><st c="6488">Nabu, kulaklarına inanamadı. </st><st c="6518">Adama soracak onlarca sorusu vardı. </st><st c="6554">Sabırsızca birkaç sözcük geveledi. </st><st c="6589">Adam onun hakkında ne biliyordu? </st><st c="6622">Dedesi neredeydi, onu bulmasına yardım edebilir miydi?</st></p>
		<p><st c="6676">Şuşan, Nabu’nun sorularını duymazdan geldi. </st><st c="6721">Az ötedeki bir odaya açılan ahşap oymalarla süslü kapıyı aralayıp Nabu’yu içeri buyur etti. </st><st c="6813">Odada yüzlerce saat vardı. </st><st c="6840">Çeşit çeşit saatler... </st><st c="6863">Duvar saatleri, köstekli saatler, guguklu saatler... </st><st c="6916">Demek Şuşan saat satıcısıydı.</st></p>
		<p><st c="6945">“Öyle de diyebilirsin” dedi Şuşan, tezgahın üzerindeki saatlerden birinin arka yüzündeki küçük altın kolu çevirip yerine bıraktı. </st><st c="7076">“ Ben bir zaman ustasıyım.”</st></p>
		<p><st c="7103">Nabu, daha önce de duymuştu bu mesleği. </st><st c="7144">Dede, zaman ustası eski bir dostu olduğundan söz etmişti. </st><st c="7202">Demek bu adam o adamdı. </st><st c="7226">Saatlerin tik takları odanın içinde yankılanıyordu. </st><st c="7278">Gürültüden insan kendi sesini zor duyuyordu. </st><st c="7323">“Zaman ustası ne yapar?” diye sordu Nabu.</st></p>
		<p><st c="7364">“Doğru zamanı bilir, tabii!” dedi Şuşan.</st></p>
		<p><st c="7405">Adamın zor bir iş yaptığı belliydi.</st></p>
		<p><st c="7441">“Doğru zamanı bilmek dünyanın hem en zor hem de en kolay işidir” dedi adam.</st></p>
		<p><st c="7517">“Tek doğru zaman şimdidir. </st><st c="7545">Çünkü başka bir zaman yoktur. </st><st c="7575">Yani, yanıtını en çok merak ettiğin soruyu somanın şimdi tam zamanı!”</st></p>
		<p><st c="7644">“Tek soru hakkım mı var?” Nabu’nun soracak yüzlerce sorusu vardı oysa.</st></p>
		<p><st c="7715">“İstediğin kadar soru sorabilirsin. </st><st c="7752">Ama içlerinden yalnızca birinin yanıtını bulmak için şimdi doğru zaman!” Şuşan’ın dediğine göre, işin zor tarafı şimdi yapılacak işe odaklanmaktı. </st><st c="7899">Nedense insanların kafası hep dağınıktı. </st><st c="7940">Geçmişi ya da gelecekte olacakları düşünüp dururlar, şimdi karşılarına çıkan fırsatı kaçırırlardı.</st></p>
		<p><st c="8038">Nabu hızlı düşünmeye çalıştı. </st><st c="8069">“</st><em><st c="8070">Şimdi</st></em><st c="8075">” en çok neyi bilmeye ihtiyacı vardı? </st><st c="8114">O an aklına, genç adamın kent meydanında eline tutuşturduğu kağıt parçası geldi. </st><st c="8195">Kağıdı cebinden çıkarıp Şuşan’a gösterdi.</st></p>
		<p><st c="8236">“Burada ne yazdığını bilmeliyim” dedi, sabırsızlıkla.</st></p>
		<p><st c="8290">Adama, neredeyse tüm kenti dolaştığını, kimsenin bu kağıtta yazanları anlamadığını söyledi. </st><st c="8383">Şuşan, kağıda şöyle bir baktı.</st></p>
		<p><st c="8413">“Basit,” dedi, “sana özel bir davetiye bu, açıkça yazıyor burada.”</st></p>
		<p><st c="8480">Nabu, kağıda yeniden baktı, anlamadığı dildeki sözcükler ona bir şey ifade etmiyordu.</st></p>
		<p><st c="8566">“Bu normal,” dedi Şuşan, “karşısına çıkan fırsatı anlamayan tek kişi sen değilsin şu dünyada!” Kentte notu anlayan kimseyi bulamazdı tabii. </st><st c="8707">Nabu’nun anlamadığını onlar nasıl anlayacaklardı?</st></p>
		<p><st c="8756">Kağıdın orta yerindeki büyük damganın içinde “Seçildiniz!” yazıyordu.</st></p>
		<p><st c="8826">“İşte bu,” deyip gülümsedi Şuşan, “gerçek bir fırsat!”</st></p>
		<p><st c="8881">“Ne için?” diye sordu Nabu.</st></p>
		<p><st c="8909">“Yapmak istediğin şeyi yapmak için!” diye yanıt verdi adam, coşkuyla.</st></p>
		<p><st c="8979">Nabu ne yapmak istediğini bilmiyordu. </st><st c="9018">Bir şey isteyecek hali de yoktu. </st><st c="9051">Gerçeklik taşını bulmak ve bu tuhaf lanete son vermek dışında bir amacı yoktu. </st><st c="9130">Adamın bilmeceyi andıran sözlerini anlamıyordu.</st></p>
		<p><st c="9177">“İlk trenle İstanbul’a gitmelisin,” dedi Şuşan. </st><st c="9226">“Kağıtta öyle yazıyor. </st><st c="9249">Büyük bir hayali gerçekleştirmek için yola çıkan bir kafileye katılacaksın. </st><st c="9325">Bunun için seçilmişsin!”</st></p>
		<p><st c="9349">“Kafile mi?” diye mırıldandı Nabu. </st><st c="9385">“Neymiş kafilenin hayali?”</st></p>
		<p><st c="9411">“Şarkı söylemek! </st><st c="9429">Ne harika değil mi? </st><st c="9449">Bu fırsatı elde etmek için harika bir şey yapmış olmalısın!”</st></p>
		<p><st c="9509">Demek bir müzik grubuna seçilmişti; kent meydanındaki gösteriler bunun içindi. </st><st c="9589">Nabu hiç şaşırmadı. </st><st c="9609">Fakat şu gizemli kağıttan daha büyük bir sürpriz çıkmasını beklemişti. </st><st c="9680">Şarkı söylemekle kaybedecek zamanı yoktu. </st><st c="9722">Gerçeklik taşını bulup hayatını geri almalıydı. </st><st c="9770">Şuşan, Nabu’nun duygularını, işin ciddiyetini anlamıyordu. </st><st c="9829">Neşeyle kafiyeye katılması gerektiğini yineleyip duruyordu. </st><st c="9889">Bir çocuğun dünyada yapayalnız, ne yapacağını bilemez halde olması ne demek, fikri yoktu.</st></p>
		<p><st c="9978">“Bununla kaybedecek zamanım yok benim,” dedi Nabu. </st><st c="10030">Bu sözleri söylerken, hep yaptığı gibi kötü talihine üzülmekteydi.</st></p>
		<p><st c="10096">“Karar senin,” dedi Şuşan. </st><st c="10124">“Kağıtta yarın İstanbul’da olman gerektiği yazıyor. </st><st c="10176">Gideceğin adres burada yazılı. </st><st c="10207">Ve son tren bir saat sonra kalkıyor.” Kağıdı katlayıp Nabu’ya geri verdi.</st></p>
		<p><st c="10280">Nabu, durmadan sorular soruyor, zaman ustası ise tek söz söylemiyordu. </st><st c="10352">Nabu, gücünün tükendiğini hissetti.</st></p>
		<p><st c="10387">“Aradığın o şeyi bulman için daha iyi bir fırsat olamaz,” dedi Şuşan. </st><st c="10458">Nabu, adamın gözlerinde tuhaf bir pırıltının yanıp söndüğünü görür gibi oldu.</st></p>
		<p><st c="10535">“Karar senin” dedi adam. </st><st c="10561">“Fakat </st><em><st c="10568">şimdi</st></em><st c="10573"> karar vermelisin. </st><st c="10592">Başka şansın yok”.</st></p>
		<p><st c="10610">Kararları bekletmemek gerektiğini söyledi. </st><st c="10654">Zaman ustasının dediğine göre karar zamanı daima </st><em><st c="10703">şimdi</st></em><st c="10708">ydi. </st><st c="10714">Bir kararı erteleyip yarın ya da bir yıl sonra veremezdiniz. </st><st c="10775">Çünkü bir sonraki an her şey değişmiş olurdu! </st><st c="10821">Bir kararın ardına takılmış, ona incecik görünmez ipliklerle bağlı bir dizi olay olurdu. </st><st c="10910">Bu olaylar, karar verildiği an gerçekleşmeye başlarlardı. </st><st c="10968">Karar verilmezse de hemen toz olup dağılırlardı. </st><st c="11017">Toz olup giden bu olayların içinde bir takım şans ve fırsatlar da olurdu.</st></p>
		<p><st c="11090">Nabu, dikkatle düşünmeliydi. </st><st c="11120">Asıl yapması gereken gerçeklik taşını bulmaktı. </st><st c="11168">Yine de içinden bir ses kafileye katılabileceğini söylüyordu. </st><st c="11230">Dedesi olasılıkların sonsuz olduğunu söylemişti. </st><st c="11279">Belki bu davet, o olasılıklardan biriydi. </st><st c="11321">Belki de değildi... </st><st c="11341">Hangi kararın doğru olduğunu keşke bilebilseydi.</st></p>
		<p><st c="11389">Zihnindeki düşünceler, kaba göre şekil alan su gibiydi, sürekli değişiyorlardı. </st><st c="11470">Nabu, eskiden taş evin olduğu düzlükte küçük bir kulübe yapmak için birilerinden yardım isteyebilirdi. </st><st c="11573">Parası vardı; paranın birazını kulübeyi yapmak için gereken malzemelere harcayabilirdi. </st><st c="11661">Taşları ve kemanı da yanındaydı. </st><st c="11694">Keman çalarak her gün biraz bozukluk toplayabilir, aç kalmazdı. </st><st c="11758">Neden yalnız olduğunu soranlara, dedesinin seyahatte olduğunu, yakında geleceğini söylerdi. </st><st c="11850">Doğup büyüdüğü yerde, bildiği insanların yakınında olurdu böylece. </st><st c="11917">Kulübesinde huzur içine biraz zaman geçirir, yeni bir olasılığın ayağına gelmesini beklerdi. </st><st c="12010">Mutlaka karşısına başka bir fırsat çıkardı. </st><st c="12054">Nabu kararını verdi, böyle yapacaktı. </st><st c="12092">Karar verdiği an içini tüy gibi hafif bir duygu kapladı. </st><st c="12149">Yüreğine su serpilmişti. </st><st c="12174">Kalbinden küçük bir kelebeğin uçup gittiğini hayal etti. </st><st c="12231">Dedesi, korkunun da diğerleri gibi bir duygu olduğunu, zamanı gelince bir kelebek gibi uçup gideceğini söylemişti.</st></p>
		<p><st c="12345">Birden odadaki tüm saatler çalmaya başladı. </st><st c="12390">İnsanın kulaklarını sağır edecek kadar büyük bir gürültü koptu. </st><st c="12454">Saniyeler sonra saatler sustuğunda Şuşan’ın sesi duyuldu:</st></p>
		<p><st c="12511">“Veda zamanı!” dedi Şuşan.</st></p>
		<p><st c="12538">Nabu, bir an önce yola koyulmalıydı. </st><st c="12576">Bir iki saat sonra gün doğacaktı, o zamana dek idare ederdi. </st><st c="12637">Sabahın ilk ışıklarıyla bir kulübe inşa edecek malzemeyi alıp ona yardım edecek güçlü kuvvetli yetişinler bulacaktı. </st><st c="12754">Kırmızı bavulunu ve kemanını yanına aldı, kadife kesesinin cebinde olduğundan emin olarak dışarı çıktı. </st><st c="12858">Sokağın sonuna vardığında yolun büyük bir kazı çalışmasıyla kapatılmış olduğunu gördü. </st><st c="12945">‘Tuhaf’ dedi kendi kendine, daha birkaç saat önce bu yolda kazı falan yoktu. </st><st c="13022">Bu kadar kısa zamanda şu koca hendeği açmış olamazlardı. </st><st c="13079">Yol tamamen kapalıydı. </st><st c="13102">Geri dönüp başka bir sokağa girdi. </st><st c="13137">Fakat o yolun sonu da kapalıydı. </st><st c="13170">Birileri hiç uyumamış gece boyu kenti kazmış olmalıydı! </st><st c="13226">Hangi sokağa döndüyse yolun kapalı olduğunu gösteren bir işaretle karşılaştı. </st><st c="13304">Yolunu bulmak için aynı sokaklarda dönp duruyordu. </st><st c="13355">Etrafta hiç kimse yoktu. </st><st c="13380">Sonunda yol kenarında çalışan bir işçi gördü. </st><st c="13426">Adam, erken iş başı yapmıştı. </st><st c="13456">Adamı selamlayıp aşağı mahallelere hangi yoldan çıkabileceğini sordu.</st></p>
		<p><st c="13525">“Tren istasyonunu biliyor musun?” diye sordu adam. </st><st c="13577">Adamın dediğine göre yalnız o yol açıktı. </st><st c="13619">Doğruca tren istasyonuna varan yolu izlemeliydi.</st></p>
		<p><st c="13667">“Bu bir şaka olmalı,” diye atıldı Nabu. </st><st c="13708">Adamın işi başından aşkındı. </st><st c="13737">Bunca yolu şaka olsun diye kazmadığını mırıldanıp Nabu’ya onu rahat bırakmasını söyledi.</st></p>
		<p><st c="13825">Mahalleler tam ters yöndeydi. </st><st c="13856">Sanki görünmeyen bir güç onu tren istasyonuna gitmeye zorluyordu. </st><st c="13922">Nabu bunun yalnızca bir tesadüf olduğunu düşünüp kafa yormaktan vazgeçti. </st><st c="13996">O sırada gözü yolun kenarındaki devasa reklam panosuna takıldı. </st><st c="14060">Kocaman harflerle “Tesadüf diye bir şey yoktur!” yazıyordu panoda. </st><st c="14127">Güvenli bir yolculuk için, sürücülerin en kaliteli otomobil lastiğini seçmelerini öneriyordu reklam. </st><st c="14228">Nabu, panoyu görmezden geldi. </st><st c="14258">İstasyona vardığında, etrafından dolanıp mahallelere giden yola çıkabilirdi. </st><st c="14335">İki katı uzamış olacaktı yolu, o kadar. </st><st c="14375">Evine dönecek, bir sonraki fırsatı bekleyecekti.</st></p>
		<p><st c="14423">O sırada caddenin orta yerinde sarı bir otomobil belirdi. </st><st c="14482">Eski modeldi, otuz ya da kırk yıllık olmalıydı. </st><st c="14530">Yine de boyası, cilası yerindeydi. </st><st c="14565">Otomobilin kapalı yola nasıl girebildiğine şaştı Nabu. </st><st c="14620">Otomobil boş yolda ağır ağır ilerliyordu. </st><st c="14662">Sürücü camları açmış, teypten yükselen şarkıya eşlik ederek ilerliyordu. </st><st c="14735">“Fırsat insana bir defa gelir,” diyordu şarkı, durmadan bu cümleyi yineliyordu. </st><st c="14815">Şarkıya kapılıp giden sürücünün ardından bakakaldı Nabu. </st><st c="14872">Dede, bir keresinde dünyanın işaretlerle dolu olduğunu, insanların o işaretlere tesadüf deyip geçtiğini söylemişti. </st><st c="14988">İşaretleri görmeye başlarsa onları izlemenin iyi olacağını öğütlemişti.</st></p>
		<p><st c="15059">Tren istasyonuna varınca durdu Nabu. </st><st c="15097">İstanbul treni oradaydı, yolcular trene binmeye başlamışlardı. </st><st c="15160">Nabu’nun mantığı burada kalmasını söylüyordu. </st><st c="15206">Dilini bile bilmediği insanlarla, tehlikeli olabilecek bir yolculuğa atılmamalıydı. </st><st c="15290">Amacından sapmadan gerçeklik taşının peşine düşmeliydi. </st><st c="15346">Kalbi ise fırsatı kaçırmamasını söylüyordu. </st><st c="15390">Nabu, istasyondaki kalabalığa baktıkça güçsüzleştiğini hissetti. </st><st c="15455">Umudunu yitirdi. </st><st c="15472">Sanki onu gören herkes, kendileri gibi olmadığını anlayacaktı. </st><st c="15535">Elinden hiçbir şey gelmediğini bilecekti. </st><st c="15577">Aşağı mahallere gitmek üzere istasyonun çıkışına doğru yöneldi. </st><st c="15641">O anda Şuşan’ın sözleri zihninde yankılandı:</st></p>
		<p><st c="15685">“Şimdi karar vermelisin. </st><st c="15711">Başka şansın yok.”</st></p>
		<p><st c="15729">Nabu, hızla geriye dönüp soluğu bilet gişesinde aldı. </st><st c="15784">İstanbul’a giden trene bir bilet istedi. </st><st c="15825">Fakat biletler tükenmişti. </st><st c="15852">Görevli, az önceki çiftin son iki bileti aldıklarını söyledi. </st><st c="15914">Görevlinin işaret ettiği adam ve kadın trene doğru ilerliyorlardı. </st><st c="15981">Nabu biletlerini ona satıp satmayacaklarını sormak için arkalarından koştu ama yetişemedi. </st><st c="16072">Öylece durup kendine kızmakla yetindi. </st><st c="16111">Trenin kalkmasına dakikalar kalmıştı. </st><st c="16149">Koşar adım gişeye dönüp bir sonraki trenin ne zaman olduğunu sordu. </st><st c="16217">İki gün sonra bir tren daha kalkacaktı. </st><st c="16257">Oysa kağıtta Nabu’nun yarın İstanbul’da olması gerektiği yazıyordu. </st><st c="16325">Kafileye yetişmek için bir günü bile yoktu. </st><st c="16369">Eski sarı otomobilde çalan şarkının dediği gibi, fırsat insanın ayağına bir kere gelirdi. </st><st c="16459">Birkaç damla yaş yanaklarından aşağıya süzüldü. </st><st c="16507">İstasyonu terk etmek üzereyken adamın biri aniden önüne atladı.</st></p>
		<p><st c="16570">“İsviçre çakısı ister misin?”</st></p>
		<p><st c="16600">Sesin sahibi bir satıcıydı. </st><st c="16629">Yüzüne kocaman bir gülümseme yayılmıştı. </st><st c="16670">Tuhaf adam sattığı her şeyi üzerine geçirmişti. </st><st c="16718">Renk renk tişörtleri üst üste giymişti; sattığı şapkaları da birbirine geçirip kafasına takmıştı. </st><st c="16816">Başındaki onlarca şapka yüksek bir kuleyi andırıyordu. </st><st c="16871">Bu haliyle bir palyaçoyu andırıyordu adam.</st></p>
		<p><st c="16913">“Çakıya ihtiyacım yok,” dedi Nabu sıkıntıyla. </st><st c="16960">Tam yürüyecekken yeniden yolunu kesti adam. </st><st c="17004">“Sakız ister misin peki?”</st></p>
		<p><st c="17029">“Hayır,” dedi Nabu, huysuzlanarak. </st><st c="17065">Adam, koluna taktığı koca çantadan sürekli bir şeyler çıkartıyordu. </st><st c="17133">Kendince şakalaşıp çocuğun önünü kesiyor, Nabu’nun gitmesine izin vermiyordu.</st></p>
		<p><st c="17210">“Leke çıkarıcı? </st><st c="17227">Diş fırçası? </st><st c="17240">İskambil kağıdı? </st><st c="17257">Ayakkabı boyası? </st><st c="17274">Bilye? </st><st c="17281">Çakmak gazı? </st><st c="17294">Futbol kartı? </st><st c="17308">Bulaşık eldiveni? </st><st c="17326">Hiçbirine ihtiyacın yok mu?”</st></p>
		<p><st c="17354">“Yok!” diye bağırdı Nabu, öfkelenmeye başlamıştı. </st><st c="17405">“Tek ihtiyacım, şu kalkan trene bir bilet. </st><st c="17448">O da sen de olmadığına göre bırak geçeyim!” deyip adamın öte yanına geçmeye çalıştı.</st></p>
		<p><st c="17532">“Kim demiş!” diye haykırdı satıcı. </st><st c="17568">“Olmaz mı, var tabii... </st><st c="17592">Bilet var!”</st></p>
		<p><st c="17603">“Ciddi misin?” diye sordu Nabu, gözleri parlayarak.</st></p>
		<p><st c="17655">“Buralarda bir yerde...” diye yanıt verdi satıcı, ceplerini karıştırmaya başladı.</st></p>
		<p><st c="17737">“Çabuk ol, tren kalkıyor baksana!”</st></p>
		<p><st c="17772">“Şimdi bulurum, merak etme!”</st></p>
		<p><st c="17801">Satıcı üzerindeki tişörtleri çıkarmaya başladı, “bunlardan birinin cebine koymuştum” diyordu kendi kendine. </st><st c="17910">Aceleden eli ayağına dolaşıyordu.</st></p>
		<p><st c="17943">Trenin düdüğü öttü. </st><st c="17964">Satıcı üzerinden en az yirmi tişört çıkarmıştı. </st><st c="18012">Hepsinin de cebi boştu. </st><st c="18036">Düdük sesi son kez duyuldu. </st><st c="18064">Nabu’nun kalbi duracak gibi oldu. </st><st c="18098">Tren gürültüyle hareket ederken satıcı “ İşte!” diye haykırdı, “Burada!” Son tişörtün cebinden çıkardığı bileti nadir bir elması tutarmış gibi tutuyordu. </st><st c="18252">Tişörtün üzerinde, kocaman harflerle “ŞİMDİ!” yazıyordu.</st></p>
		<p><st c="18308">Nabu, satıcıya minnettar olduğunu söyleyip parayı eline tutuşturduğu gibi trene koştu. </st><st c="18396">Satıcı arkasından neşeyle bağırıyor, tezahürat ediyordu. </st><st c="18453">“Ha gayret! </st><st c="18465">Pes etmek yok!”</st></p>
		<p><st c="18480">Hareket halindeki trene adımını atmasıyla kapılar kapandı. </st><st c="18540">Cam kenarındaki koltuklardan birine geçip derin bir nefes aldı Nabu. </st><st c="18609">Satıcının “Pes etmek yok!” diye bağrışı hala kulaklarındaydı. </st><st c="18671">Bu sözcükler, avludaki son gecede dedenin dudaklarından dökülen sözcüklerle aynıydı.</st></p>
		<p><st c="18755">Trenin penceresinden tarlalar, ovalar, ormanlar, köyler hızla geçip gidiyordu. </st><st c="18835">Nabu, dışardaki dünyayı izliyor ve kendini yalnız hissediyordu. </st><st c="18899">Cebinden katlanmış kağıt parçasını çıkarıp umutsuzlukla baktı. </st><st c="18962">O an inanılmaz bir şey oldu: Kağıttaki yazılar birden değişti. </st><st c="19025">Şimdi tüm sözcükler Nabu’nun konuştuğu dildeydi! </st><st c="19074">Orada yazan her sözcüğü anlayabiliyordu şimdi. </st><st c="19121">Damganın ortasında “Seçildiniz!” yazıyordu gerçekten. </st><st c="19175">Dünya Çocukları Orkestrası İstanbul’da buluşuyordu. </st><st c="19227">Şuşan’ın söylediği gibi bir de adres yazıyordu kağıtta. </st><st c="19283">Nabu, tüm bunların bir rüya olup olmadığını düşündü. </st><st c="19336">Korkmazsa, karşısına yeni bir dünya çıkacağını ve bu dünyanın insana tarifsiz bir mutluluk vereceğini bir kitapta okumuştu. </st><st c="19460">Bu sözlerin gerçek olup olmadığını düşündü. </st><st c="19504">Nabu’ya göre dünya, yıldızların insanlara sırlar verdiği, insanların en parlak yazgılarına, sınırsız güce ve eşsiz yeteneklerine ulaştıkları bir yer değildi. </st><st c="19662">Aksine, her an mücadele gerektiren zorlu bir yerdi. </st><st c="19714">Dikkat etmezseniz, kötü tökezlerdiniz. </st><st c="19753">Nabu, İstanbul’a gittiğine pişman olmamayı diledi. </st><st c="19804">Ardından derin bir uykuya daldı.</st></p>
		<p><st c="19836">Trenin gürültülü düdüğüyle yerinden fırladığında İstanbul’daydı. </st><st c="19902">Gar kalabalıktı. </st><st c="19919">İnsanlar aceleyle koşturuyor, kimse kimseyle ilgilenmiyordu. </st><st c="19980">Trenden indiğinde bambaşka bir dünyaya ayak bastığını hissetti Nabu. </st><st c="20049">Ötedeki yoldan otomobiller, otobüsler, minibüsler geçiyordu. </st><st c="20110">Kornaların gürültüsü, bağırıp çağıran insanların sesleri yüreğini korkuyla dolduruyordu. </st><st c="20199">Nabu, ürkek adımlarla minibüslerden birinin şoförüne yanaşıp elindeki kağıtta yazan adresi gösterdi. </st><st c="20300">“Sultanahmet!” diye bağırdı şoför “Atla!”</st></p>
		<p><st c="20341">Minibüsten indiğinde güneş tepedeydi. </st><st c="20380">Tabelaları izleyerek kısa bir yürüyüşün ardından Sultanahmet meydanı denilen yere vardı. </st><st c="20469">Meydan, kızgın güneşin altında yanıyordu. </st><st c="20511">Nabu merakla etrafa bakındı. </st><st c="20540">Değişik dillerde sözcükler çalınıyordu kulaklarına. </st><st c="20592">Farklı milletlerden insanlar konuşup bağrışarak yanından geçip gidiyorlardı. </st><st c="20669">Saat tam 12.00’de buluşacakları yazılıydı kağıtta. </st><st c="20720">Nabu, kimi ya da neyi görmeyi beklediğini bilmiyordu. </st><st c="20774">Yalnızca söylenen saatte oraya ulaştığı için gururluydu. </st><st c="20831">Daha dün, tek başına ülkenin bir ucuna gidip yabancı bir adresi bulacağını söyleseler asla inanmazdı. </st><st c="20933">İnsan yapabileceği şeyleri yapamayacağına kesin olarak inanabiliyordu. </st><st c="21004">Hem de hiç denemeden... </st><st c="21028">Bir düşüncelerindeki Nabu bir de gerçek Nabu vardı demek... </st><st c="21088">İkisi birbiriyle anlaşamıyordu. </st><st c="21120">Gerçek Nabu, susmak bilmeyen ötekinin her dediğini yapıyordu. </st><st c="21182">“Düşünceler insanı kandırıp tuzağa düşürebilir,” derken haklıydı dede. </st><st c="21253">Nabu, çaresiz bir köle gibi davranmayı bırakıp işine bakmalıydı.</st></p>
		<p><st c="21317">Birden omzunda iki güçlü el hissetti, ardından neşeli bir kahkaha duydu. </st><st c="21391">Mardin’deki meydanda keman çalıp şarkı söyleyişini izleyen fötr şapkalı adam karşısındaydı. </st><st c="21483">Mutlu görünüyordu. </st><st c="21502">Genç adam Nabu’yu kucaklayıp alnına bir öpücük kondurdu. </st><st c="21559">Anlamadığı dilde heyecanla bir şeyler söyledi. </st><st c="21606">O sırada arkasında bir grup çocukla yirmili yaşlarda çok hoş genç bir kadın geldi. </st><st c="21689">Kadın Nabu’nun dilinde onu selamlayıp genç adamın adının Moris olduğunu, kafilenin eğitmeni olduğunu söyledi.</st></p>
		<p><st c="21798">“Dünya Çocukları Orkestrası’na hoş geldin!” dedi gülümseyerek. </st><st c="21862">Genç kadının adı Maya’ydı, İstanbulluydu. </st><st c="21904">Nabu kendi dilinde konuşan birini bulduğu için iyi hissetti kendini. </st><st c="21973">Kadının arkasında bekleyen diğer çocukların her biri farklı bir millettendi. </st><st c="22050">İstanbul’da birkaç gün konaklayıp kenti gezmişler, seyahat için hazırlanmışlardı. </st><st c="22132">O sırada Moris farklı kentleri dolaşmış, orkestranın ihtiyacı olan son çocuğu aramaya çıkmıştı. </st><st c="22228">Kafile yarın yola çıkacaktı. </st><st c="22257">Nabu, bu sözleri duyduğunda nefesi kesildi.</st></p>
		<p><st c="22300">Maya’nın söylediğine göre Dünya Çocukları Orkestrası büyük bir girişimdi. </st><st c="22375">Dünyanın farklı yerlerinden çocukları bir araya getirmek için kurulmuştu. </st><st c="22449">Orkestra enstrüman çalan, dans eden, şarkı söyleyen on çocuktan oluşuyordu. </st><st c="22525">Çocuklar eğitmenlerle birlikte dünyanın on ülkesine seyahat edeceklerdi. </st><st c="22598">Birlikte hem gezecekler hem de prova yapacaklardı. </st><st c="22649">Dünyanın birbirinden ilginç on köşesinde yalnızca düşlerinde görebilecekleri maceralar yaşayacaklardı. </st><st c="22752">Sonunda da İstanbul’da büyük bir konser vereceklerdi. </st><st c="22806">Orkestranın amacı, çocukların sesini dünyaya duyurmaktı. </st><st c="22863">Dünyayı değiştirecek büyülü bir ses olacaktı bu. </st><st c="22912">Şimdi vakfın merkezine gidip dinleneceklerdi. </st><st c="22958">Yarın sabah erkenden yola çıkacaklardı. </st><st c="22998">İlk durak Hindistan’dı. </st><st c="23022">Tüm detayları yolda öğreneceklerdi.</st></p>
		<p><st c="23057">Duyduğu sözler afallatmıştı Nabu’yu. </st><st c="23095">İstanbul’a gelmeyi başarmıştı ama dünyayı dolaşmak ona göre değildi. </st><st c="23164">Hem orkestranın ona ihtiyacı yoktu. </st><st c="23200">Gerçekleri bilse, Moris asla seçmezdi onu. </st><st c="23243">On bir yaşına girdiği gece tüm yaşamının değiştiğini bilmiyordu. </st><st c="23308">Hiçbir yeteneği, kayda değer bir becerisi olmadığını da. </st><st c="23365">Maya’nın arkasında duran çocuklara baktı. </st><st c="23407">Hepsi de Nabu’dan yaşça daha büyük ve güçlü kuvvetliydi. </st><st c="23464">Sesleri yüksekti. </st><st c="23482">Neşeliydiler, keyifleri yerindeydi. </st><st c="23518">Bu kafilede olmayı hak etmediğini düşündü Nabu. </st><st c="23566">Bir an önce gerçeklik taşını bulup hayatına devam etmeliydi. </st><st c="23627">Zihninde bu düşüncelerle biraz durdu. </st><st c="23665">Kimse fark etmeden cebinden kadife kesesini çıkarıp içindeki taşlara hafifçe dokundu. </st><st c="23751">Şuşan tüm kararların </st><em><st c="23772">şimdi</st></em><st c="23777"> verilmesi gerektiğini söylemişti. </st><st c="23812">Nabu, taşlardan ona doğru yolu göstermelerini diledi: Şimdi! </st><st c="23873">Fakat hiçbir şey olmadı. </st><st c="23898">Bir avuç taş, öylece durdu ellerinin arasında.</st></p>
		<p><st c="23944">Bir yanlışlık olduğu ortadaydı. </st><st c="23977">Yanlış işaretleri izlemiş olmalıydı. </st><st c="24014">Ya da izlenecek bir işaret filan yoktu, hayal gücü aldatmıştı onu. </st><st c="24081">Böyle şeyler olurdu, bazen insanlar yanlış yola saparlardı.</st></p>
		<p><st c="24140">Maya’nın kulağına eğilip “Bir yanlışlık oldu” diye fısıldadı. </st><st c="24203">Gözleri yaşlarla doldu. </st><st c="24227">“Aradığınız kişi ben değilim. </st><st c="24257">Hemen eve dönmeliyim.” Dönecek bir evi olmadığını anımsayınca kalbi sızladı. </st><st c="24334">Yine de bir yabancıyı bu detayla sıkmak istemedi. </st><st c="24384">Başında çözmesi gereken büyük bir dert olduğunu, çok önemli bir şeyi aradığını ve onu hemen bulması gerektiğini, dünyayı dolaşıp şarkı söyleyecek zamanı olmadığını söyledi. </st><st c="24557">Doğuştan zayıf biri olduğunu da ekledi. </st><st c="24597">Değil dünyayı gezmek, İstanbul adlı şu koca kentin sokaklarını dolaşacak güce bile sahip değildi.</st></p>
		<p><st c="24694">Maya, Moris’e dönüp Nabu’nun anlamadığı dilde bir şeyler söyledi. </st><st c="24761">Moris, parıldayan gözlerle iki omzundan yakaladı Nabu’yu. </st><st c="24819">Genç kadın, Moris’in sözlerini çevirip aktardığında Nabu kulaklarına inanamadı:</st></p>
		<p><st c="24898">“Aradığın o şeyi bulman için daha iyi bir fırsat olamaz.” diyordu Moris, “Haydi bakalım, pes etmek yok!”</st></p>
		<p><st c="25003">Tüm dünya birleşmiş, Nabu’nun kalbine aynı sözleri fısıldayıp duruyordu. </st><st c="25077">Hemen, şimdi karar vermeliydi. </st><st c="25108">Kafiledeki diğer çocuklarla birlikte vakıf merkezine doğru yola çıkarken yalnızca düşlerinde görebileceği bir dünyanın onu beklediğinden habersizdi.</st></p>
	</section>
	<div id="charCountTotal" value="25256"></div></body>
</html>
