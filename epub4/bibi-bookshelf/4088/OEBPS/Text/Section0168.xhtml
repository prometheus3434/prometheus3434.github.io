<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}

  h1.sgc-3 {font-size: 1.2em; text-align: center;}
  /*]]>*/
  </style>
</head>

<body class="calibre">
  <p class="calibre1"></p>

  <p class="calibre1"></p>

  <h1 class="sgc-3" id="heading_id_2">Dostluğa övgü / 2</h1>

  <p class="calibre1">Bir Paris caddesinde koca bir işçi müfrezesini elindeki şemsiyeyle tepeleyen kadını bana Juan Gelman anlattı. İşçiler güvercinleri yakalamaya çalışırken bu kadın inanılmaz bir Ford marka arabadan, hani kolu çevrilerek&nbsp;işletilen o müzelik parçaların birinden iniyor, şemsiyesini kaldırarak saldırıya geçiyor.</p>

  <p class="calibre1">Silahını iki eliyle kavramış, ileriye atılıyor; yiğit şemsiyesiyle işçilerin güvercinleri yakalamakta kullandıkları ağları parçalamaya girişiyor. Derken, güvercinler bem beyaz bir kargaşayla havalanınca, kadın şemsiyesini işçilere yöneltiyor.</p>

  <p class="calibre1">İşçiler kendilerini kollarıyla korumaya çalışıyorlar;&nbsp;bir yandan da dudaklarından, kadının kulak asmadığı kopuk kopuk itirazlar yükseliyor: “Biraz saygılı olsanıza, madam, lütfen, işimizi yapmaya çalışıyoruz burada, biz&nbsp;emir kuluyuz, sen gidip belediye başkanına vursana, yavaş gel, madam, neyin var senin, bu karı delirmiş...”</p>

  <p class="calibre1">Öfkeli kadın sonunda kolu yorularak soluklanmak&nbsp;için bir duvara dayandığında işçiler ondan bir açıklama&nbsp;istiyorlar.</p>

  <p class="calibre1">Uzun bir sessizlikten sonra kadın konuşuyor:</p>

  <p class="calibre1">“Oğlum öldü.”</p>

  <p class="calibre1">İşçiler ona çok üzgün olduklarını, ama kendilerinin&nbsp;bir suçu bulunmadığını söylüyorlar. o sabah işlerinin&nbsp;başlarından aşkın olduğunu da sözlerine ekliyorlar, anlarsınız ya...</p>

  <p class="calibre1">“Oğlum öldü,” diyor kadın gene.</p>

  <p class="calibre1">İşçiler:</p>

  <p class="calibre1">“Evet, tamam, ama bizim de ekmek paramızı çıkarmamız gerek, Paris’te milyonlarca güvercin var, kentin baş belası bu geberesi kuşlar.”</p>

  <p class="calibre1">“Hayvanlar!” diye patlıyor kadın.</p>

  <p class="calibre1">Sonra işçileri şaşırtan bir şey söylüyor:</p>

  <p class="calibre1">“Oğlum ölünce güvercine dönüştü.”</p>

  <p class="calibre1">İşçiler suskunlaşıyor, bir süre düşünceli duruyorlar.</p>

  <p class="calibre1">Sonra göğü, damları ve kaldırımları dolduran güvercinleri göstererek kadına öneride bulunuyorlar:</p>

  <p class="calibre1">“Madam, siz oğlunuzu alıp gitsenize! Biz de rahatça&nbsp;işimize bakalım.”</p>

  <p class="calibre1">Kadın başındaki siyah şapkayı düzeltiyor:</p>

  <p class="calibre1">“Yoo, olmaz, dünyada olmaz!”</p>

  <p class="calibre1">Bakışları, camdan yapılmışlar gibi işçileri delip geçiyor, sonra kadın büyük bir serinkanlılıkla şöyle diyor:</p>

  <p class="calibre1">“Güvercinlerin hangisi benim oğlum, bilmiyorum ki!&nbsp;Zaten bilsem de alıp götürmem onu. Arkadaşlarından&nbsp;ayırmaya ne hakkım var?”</p>

  <p class="calibre1"><a id="p255"></a></p>
</body>
</html>
