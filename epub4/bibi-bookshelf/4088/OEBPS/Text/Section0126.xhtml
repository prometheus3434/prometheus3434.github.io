<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">İz bırakmayan suç</h1>

  <p class="calibre1">Londra’da bu işler şöyle olur: Radyatörler, aldıkları&nbsp;madenî paraların karşılığında ısı verirler. Kara kışta beş&nbsp;parasız kalmış kimi Latin Amerikalı sürgünler Londra’daki dairelerinde soğuktan titreşmekteydiler.</p>

  <p class="calibre1">Gözlerini radyatörlere dikmiş bakıyorlardı. Bir totem önünde tapınan sofuları andırıyorlardı, ama aslında Britanya İmparatorluğu’nu nasıl batıracaklarını tasarlayan zavallı kazazede gemicilerdi. Teneke ya da kartondan yapılma jeton atsalar radyatör gerçi çalışırdı, ama sonradan görevliler de onların düzenbazlığının kanıtını&nbsp;bulurlardı.</p>

  <p class="calibre1">"Ne yapsak?” diye soruyorlardı birbirlerine. Soğuktan, sıtma tutmuş gibi titreşiyorlardı. Derken ansızın içlerinden biri, Batı uygarlığını temelinden sarsan vahşi bir çığlık kopardı. Ve işte böylece, soğuktan donmuş bir zavallının icadı olan buzdan jeton doğmuş oldu.</p>

  <p class="calibre1">Sürgünler derhal işe başladılar. İngiliz paralarının&nbsp;tıpkısı olan mum kalıplar çıkardılar, kalıpları suyla doldurup buzluğa yerleştirdiler.</p>

  <p class="calibre1">Buzdan kalıplar sıcakta eridikleri için geride iz bırakmıyordu.</p>

  <p class="calibre1">Ve böylece Londra’daki o daire bir Karayip kumsalına dönüşmüş oldu.</p>
</body>
</html>
