<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Haber</h1>

  <p class="calibre1">Maymunlar Kedi Felix’i Tarzan sanıyor; Temel Reis&nbsp;o kesin etkili ıspanak kutularını yalayıp yutmayı sürdürüyor; Berta Singerman, Solis Tiyatrosu'nda inildeyerek şiirlerini okuyor; Geniol’un uzun makası soğuk algınlığını kökünden kesiyor; Mussolini Habeşistan’ı işgal etmek için ayakta hazır; Britanya filosu Süveyş Kanalı’nın çevresine yığılmış.</p>

  <p class="calibre1">1935 yılı sayfa sayfa, gün gün, Pepe Barrientos’un&nbsp;gözlerinin önünden geçiyor, Ulusal Kitaplık’ta. Pepe,&nbsp;<i class="calibre6">Uruguay</i> gazetesinin eski sayılarını karıştırarak bir haber&nbsp;yazısı arıyor -bir tangonun ilk seslendirilişi, bir sokağa ad&nbsp;verilişi ya da buna benzer bir şey- ve bir yandan da bunun ilk kez olmadığını hissediyor: Şu anda gördüğü şeyleri önceden de görmüş, buralardan daha önce de geçmiş&nbsp;gibidir; bu gazete sayfalarını daha önce de karıştırmıştır&nbsp;sanki. Airel Sineması’nda birinci vizyon bir Ginger Rogers filmi gösteriliyor, minik Shirley Temple, Artigas’ta&nbsp;şarkı söyleyip dans ediyor, Untisal’a batırılmış fanila sarmak boğaz ağrınızı geçirir, Montevideo kıyısının yüz elli mil ötesinde bir gemi yanmaktadır, adı kötüye çıkmış bir&nbsp;dansöz sabaha karşı öldürülmüş olarak bulunmuş, Mussolini ültimatomunu verdi. Dev boyutlu bir manşet haykırıyor: "Savaş! Savaş geliyor!” Evet, Pepe bunları daha&nbsp;önce de görmüştü. Evet, evet: şu fotoğraf, kollarını, bacaklarını açmış sayfanın üstünden atlayan şu kaleci, Basklı oyuncu Cea’nın kollarını arkaya atarak fırlattığı&nbsp;şu müthiş tekme, şu manşetler! “Belki de çocukluğumda,” diye içinden geçiriyor Pepe. Bu denli eski bir geçmişi anımsayabilmesine şaşıyor. 1935’te, yani yarım yüzyılı&nbsp;aşkın bir süre önce o altı yaşındaydı. Sonra birden korkmaya başlıyor. Korkunun buzdan parmakları ensesinde dolaştıkça Pepe buradan çıkıp gitmesi gerektiğini, gene&nbsp;de kalacağını biliyor.</p>

  <p class="calibre1">Ve böylece gazete sayfalarını karıştırmayı sürdürüyor. İstese incelediği gazeteyi ya da yılı değiştirebilir, kalkıp kapıya yürüyebilir, ama bunu yapmıyor. Okumayı&nbsp;sürdürmeye sanki zorlanmaktadır, kendini tutamıyor ve&nbsp;böylece futbolcu Gestido, takımı Penarol’ü zafere götürüyor, Paraguay’la Bolivya arasında en sonunda barış&nbsp;imzalanıyor, ama tutsakların ne olacağı sorunu hâlâ ortadadır; ani bir fırtına Manş Denizi’nde birçok gemi batırıyor, dansözün katili yakalanıyor, meğer sevgilisiymiş, tutuklandığında cebinden sekiz sent para çıkıyor, Himrod’un astıma iyi geleceğine güvence veriliyor ve Pepe’nin&nbsp;yeni bir sayfa çevirmiş olan eli birden donup kalıyor, bir&nbsp;fotoğraf, şamar gibi yüzüne iniyor: devrilip paramparça&nbsp;olmuş bir kamyonun altı sütuna verilmiş fotoğrafı, dev&nbsp;boyutlu bir fotoğraf ve kamyonun çevresine toplaşmış&nbsp;meraklı bir kalabalık. Kalabalıktakiler fotoğrafçıya bakıyorlar, Pepeye bakıyorlar, kalabalığa bakan, baktığını görmeyen Pepe'ye.&nbsp;Gözleri gözyaşından körleşmiş olan&nbsp;Pepe, babasını ölüme götürmüş olan&nbsp;kamyona bakıyor, 18 Eylül 1935’te&nbsp;Montevideo’nun La Teja semtini ayağa kaldıran o müthiş kazada, babasıyla&nbsp;birlikte paramparça olan kamyona.</p>

  <p class="calibre1"><a id="p223"></a></p>
</body>
</html>
