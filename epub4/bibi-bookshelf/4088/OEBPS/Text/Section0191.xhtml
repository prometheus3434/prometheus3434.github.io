<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-4 {font-style: italic}
  a.sgc-3 {font-style: italic}
  p.sgc-2 {font-weight: bold}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_3">Neruda / 1</h1>

  <p class="calibre1">Isla Negra’daydım, eskiden ve hâlâ Pablo Neruda’nın olan evinde.</p>

  <p class="calibre1">Kimsenin içeri girmesine izin verilmiyordu. Evin çevresini tahta bir parmaklık sarmıştı. Bu parmaklığın üzerine insanlar, şaire söylemek istedikleri şeyleri yazmışlardı. Tahtanın tek bir santimi bile boş kalmamıştı. Yazıların hepsi de şaire, birer canlı gibi, sesleniyordu. Kalem ya da tırnakla, herkes ona teşekkür etmenin bir yolunu bulmuştu.</p>

  <p class="calibre1">Ben de bir yol buldum, sözcük kullanmadan. Ve girmeden içeriye girdim. Sessizce şaraplardan konuşuyorduk, şair ve ben sessizce denizlerden ve aşklardan dem vuruyorduk; kelliğe karşı bulunan kesin bir çözümden.</p>

  <p class="calibre1">Bir tabak karides <i class="calibre6">pil-pil’</i> i, kocaman bir yengeçli güveci ve&nbsp;insanın ruhuyla kursağına -ki bunlar, onun çok iyi bildiği&nbsp;gibi aynı şeyin iki ayrı adıdır- bayram ettirten başkaca&nbsp;nefis şeyleri paylaşıyorduk.</p>

  <p class="calibre1">Biz iyi şarapla dolu bardaklarımızı durup durup kaldırırken tuzlu rüzgâr yüzlerimize çarpıyordu. Bütün bunlar diktatörlüğe; şairin böğrüne saplanmış duran o&nbsp;kara mızrağa, o orospu çocuğu can acısına karşı kutlanan&nbsp;bir lanet töreniydi, ama aynı zamanda bir yaşamı kutlama töreniydi de: sunakları dolduran çiçekler kadar, geçici sevdalar kadar güzel ve elle tutulmaz olan yaşamı.</p>
</body>
</html>
