<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-4 {font-style: italic}
  a.sgc-3 {font-style: italic}
  p.sgc-2 {font-weight: bold}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Latin Amerika’da diplomasi</h1>

  <p class="calibre1">“Bu da nedir?” diye turistler sorarlardı.</p>

  <p class="calibre1">Balmaceda gülümseyerek başını iki yana sallar, özür&nbsp;dilerdi. Herkes gibi o da boynuna bir çiçek çelengi, gözüne güneş gözlüğü takıp sırtına cart renkli bir Hawaii gömleği giymişti, ama elindeki o kurşun gibi ağır, kocaman paket yüzünden zırıl zırıl terliyordu.</p>

  <p class="calibre1">Ömür boyu kürek cezasına çarptırılmış gibiydi. Bu&nbsp;dev çıkını Manila’da bir otelin tuvaletinde ve Papeete’deki gümrük masasında elden çıkarmaya çalışmıştı. Gemiden denize atmaya, Tahiti adalarının gür bitkileri arasında bırakmaya yeltenmişti. Gelin görün ki her seferinde birileri peşinden koşup yetişiyordu:</p>

  <p class="calibre1 calibre6 sgc-4">"Bayım! Bayım! Bir şey unuttunuz!"</p>

  <p class="calibre1">Bu hazin öykü, Filipinler’in diktatörü Marcos’un,&nbsp;Şili diktatörü Pinochet’yi ülkesine davet etmesiyle başlar. Şili Dışişleri Bakanı, Santiago’dan Manila’ya armağan olarak, General O’Higgins’in bir,bronz büstünü yollamıştı. Pinochet bu şanlı kişinin büstünü Manila’nın ana meydanına yerleştirip açılış törenini yapmayı tasarlıyordu. Ne var ki halkın gazabından korkan Marcos çağrısını son anda geri aldı. Pinochet yere ayak bile basmadan&nbsp;gerisingeriye Şili’ye dönmek zorunda kaldı. İşte o zaman&nbsp;Manila’daki Şili Büyükelçiliği'nde önemsiz bir görevli&nbsp;olan Balmaceda kesin bir buyrukla karşılaştı. Santiago’dakiler telefonla, “Kırtasiyeciliğe boş ver,” diye buyurdular ona. “Bir yolunu bul, büstü ortadan kaldır. Şili’ye getirirsen işinden olursun.”</p>

  <p class="calibre1"><br /></p>
</body>
</html>
