<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-4 {font-style: italic}
  a.sgc-3 {font-style: italic}
  p.sgc-2 {font-weight: bold}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Havana güncesi</h1>

  <p class="calibre1">Annesiyle babası kuzeye kaçmışlardı. o günlerde o&nbsp;da, devrim de henüz emekleme çağındaydılar. Çeyrek&nbsp;yüzyıl sonra Nelson Valdés vatanını görmek için Los&nbsp;Angeles’tan Havana'ya döndü.</p>

  <p class="calibre1">Her gün öğle saatinde otelin önünden 68 numaralı&nbsp;<i class="calibre6">guagua’</i> ya (otobüs) binerek José Marti Kitaplığı’na gidiyor, burada gece yarılarına kadar Küba üstüne kitaplar okuyordu.</p>

  <p class="calibre1">Bir gün öğle üzeri 68 numaralı <i class="calibre6">guagua,</i> frenlerini inleterek bir kavşakta durdu. İçeriden bu zangırtıya itiraz bağırışıları yükseldi, sonra yolcular sürücünün frene neden öyle basmış olduğunu gördüler: Şahane bir kadın yolun bir yanından öte yanına geçmişti!</p>

  <p class="calibre1"><i class="calibre6">Guagua</i> 68 ’in sürücüsü, “Beni bağışlamak zorundasınız, baylar,” deyip otobüsten indi. Bütün yolcular ona alkış tutarak şans dilediler.</p>

  <p class="calibre1">Sürücü hiç telaşsız, çalımlı adımlarla ilerledi. Yolcular onun, köşede bir duvara yaslanmış, elindeki dondurma külahını yalayan işveli kadına yanaşmasını izlediler.</p>

  <p class="calibre1">Onlar, kadının dondurmayı öpen dilinin ok gibi devinmesini <i class="calibre6">Guagua</i> 68’in içinden gözleyedursun, sürücü habire konuşuyor, ama besbelli hiçbir sonuç alamıyordu.</p>

  <p class="calibre1">Derken kadın birden gülerek başını kaldırıp sürücüden&nbsp;yana bir bakış fırlattı. Sürücü başparmağıyla bir zafer işareti yaptı ve yolculardan bir alkış tufanı koptu.</p>

  <p class="calibre1">Gelgelelim sürücü tutup dondurmacı dükkânına girdiği zaman yolcular huzursuz olmaya başladılar. Hele biraz sonra adam iki elinde iki dondurma külahıyla dışarı çıktığında kalabalık korkuya kapıldı.</p>

  <p class="calibre1">Klaksona bastılar. İçlerinden biri klaksona olanca&nbsp;ağırlığıyla abanıp alarm çalmaya başladı. Ne var ki otobüs sürücüsü, sağır ve kaygısız, o nefis kadına sanki yapışmıştı.</p>

  <p class="calibre1">Derken <i class="calibre6">Guagua</i> 68’in arka sıralarından, görünümüyle kocaman bir havan topunu andıran ve çevresine yetkili biri havası saçan bir kadın yolcu ilerleyip geldi. Tek söz söylemeden sürücü koltuğuna oturdu ve vites kolunu&nbsp;bire aldı. <i class="calibre6">Guagua 68,</i> her zamanki duraklarında dura&nbsp;dura yoluna devam etti; kadın kendi durağına gelince&nbsp;indi. Onun yerine bir süre için bir başkası geçti, duraklarda dura kalka otobüsü sürdü. Sonra bir başka yolcu, sonra bir başkası, derken <i class="calibre6">Guagua 68</i> son durağa ulaştı.</p>

  <p class="calibre1">Son inen Nelson Valdes oldu. Kitaplığı çoktan unutmuştu.</p>

  <p class="calibre1"><br /></p>
</body>
</html>
