<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-4 {font-style: italic}
  a.sgc-3 {font-style: italic}
  p.sgc-2 {font-weight: bold}
  h2.sgc-1 {font-weight: bold}

  h1.sgc-5 {font-size: 1.2em; text-align: center;}
  /*]]>*/
  </style>
</head>

<body class="calibre">
  <p class="calibre1"></p>

  <p class="calibre1"></p>

  <h1 class="sgc-5" id="heading_id_2">İnsan sesine övgü / 2</h1>

  <p class="calibre1">Elleri bağlanıp kelepçelenmişti, gene de parmakları&nbsp;dans edip uçuyor, sözcükler çiziyordu. Başlarında torbalar vardı, ama tutsaklar arkaya eğilince torbanın altından yeri biraz görebiliyorlardı, birazcık. Konuşmak yasaklanmıştı, ama onlar elleriyle konuşuyorlardı. Pinio Ungerfeld bana, hapiste, öğretmensiz öğrendiği parmak alfabesini öğretti.</p>

  <p class="calibre1">“Bazılarımızın yazısı kötüydü,” dedi bana. “Bazılarımızsa usta hattatlardık sanki.”</p>

  <p class="calibre1">Uruguay’daki diktatörlük herkesin tek başına kalmasını istiyordu, herkesin hiç kimse olmasını. Hapishane ve kışlalarda, ülkenin her köşesinde, iletişim suçtu.</p>

  <p class="calibre1">Kimi tutsaklar tabut büyüklüğünde hücrelerde, tek&nbsp;başlarına, kapı tangırtılarından ve koridordaki ayak seslerinden başka bir şey duymadan, on yılı aşkın zaman geçirmişlerdi. Böyle hükümler giymiş olan Fernández&nbsp;Huidobro ile Mauricio Rosencof, duvara vurarak birbirleriyle konuşabildikleri için ayakta kalabilmişlerdi. Bu&nbsp;yoldan düşleriyle anılarını anlatmışlardı birbirlerine; sevip bıraktıkları kadınları anlatmış, tartışmış, kucaklaşmış, kavga etmişlerdi. İnançlarını, güzellik anlayışlarını, kuşku ve suçluluklarını, yanıtı olmayan soruları paylaşmışlardı.</p>

  <p class="calibre1">Yürekten geliyorsa, konuşmak gereksinmesinden kaynaklanıyorsa, insan sesini kimse susturamaz. Ağız bulamazsa eller ve gözlerle, gözeneklerle, ne bulursa onunla konuşur. Çünkü her birimizin ötekine söyleyecek bir&nbsp;şeyleri vardır; başkalarınca kutlanması ya da bağışlanması&nbsp;gereken bir şeyler.</p>
</body>
</html>
