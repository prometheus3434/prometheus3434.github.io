<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-4 {font-style: italic}
  a.sgc-3 {font-style: italic}
  p.sgc-2 {font-weight: bold}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Sanatın yetersizliği<br /></h1>

  <p class="calibre1">Tuscatlán’da, hatta El Salvador’un herhangi bir yerinde geçmiş olan sayısız savaşların en uzun süreniydi.</p>

  <p class="calibre1">Gece yarısında, ilk el bombalarının tepelerden düşmesiyle başladı, o gece ve ertesi günün akşamına kadar sürdü. Askerler Cinquera’nın zapt edilmez olduğunu söylüyorlardı. Gerillalar dört kez saldırmış, dört kez püskürtülmüşlerdi. Beşinci seferinde, komutan gönderinin üzerine beyaz bayrak çekildiğinde, havaya açılan ateş sesleri, kutlamaların başlangıcını haber verdi.</p>

  <p class="calibre1">Savaşta dövüşen ve savaşın fotoğraflarını çeken Julio&nbsp;ara sokaklarda dolaşmaktaydı. Elinde bir tüfek vardı, boynunda da, tıpkı silahı gibi doldurulmuş, kullanılmaya hazır fotoğraf makinesi asılıydı. Julio tozlu sokaklarda dolaşarak ikiz erkek kardeşleri arıyordu. Bu ikizler, ordunun&nbsp;ortadan kaldırdığı bir köyden kalan son canlılardı. Onaltı&nbsp;yaşındaydılar. Julio’nun yanında dövüşmeyi severlerdi;&nbsp;çatışmalar arasında da Julio onlara okumasını ve resim&nbsp;çekmesini öğretirdi. Savaşın dağdağası arasında Julio ikizleri yitirmişti, şimdi de onları ne canlılar arasında bulabiliyordu ne de ölüler arasında.</p>

  <p class="calibre1">Parkın bir ucundan öbürüne yürüdü. Kilise köşesini&nbsp;dönerek bir kır yoluna girdi. Ve burada, en sonunda onları buldu, ikizlerden biri, sırtını bir duvara dayamış, yerde oturuyordu. Öteki, kanlar içinde onun kucağında yatıyordu. Ayaklarının dibinde, istavroz gibi çatılmış durum da silahları vardı.</p>

  <p class="calibre1">Julio onlara yaklaştı, belki de bir şeyler dedi. Yaşayan ikiz ne konuşuyor ne de kıpırdıyordu. Oradaydı, hem de orada değildi. Hiç kırpıştırmadığı gözleri, görmeden&nbsp;bir yerlere bakıyordu, belki de hiçbir yere ve o korkusuz&nbsp;yüz bütün savaşların yüzüydü, bütün acıların.</p>

  <p class="calibre1">Julio tüfeğini yere bırakıp fotoğraf makinesini eline&nbsp;aldı. Filmi çevirdi, ışığı yıldırım gibi hesapladı ve odağı&nbsp;ayarladı. Kardeşler vizörün tam ortasındaydılar: Taze kurşun delikleriyle çopurlaşmış duvarın önünde kalemle çizilmiş gibi apaçık, hiç kıpırtısız duruyorlardı.</p>

  <p class="calibre1">Julio hayatının fotoğrafını çekmek üzereydi, ama&nbsp;parmağı buna yanaşmadı. Julio bir kez, bir kez daha denediyse de parmağı hâlâ direniyordu. o zaman Julio&nbsp;deklanşöre basmadan makineyi indirdi ve sessizce oradan uzaklaştı.</p>

  <p class="calibre1">Bir Minolta olan makinesi bir yıl sonra bir başka savaş sırasında, yağmurda boğularak ölecekti.</p>
</body>
</html>
