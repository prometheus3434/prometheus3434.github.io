<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <p class="calibre1"></p>

  <h1 id="heading_id_2">Unutuş / 4</h1>

  <p class="calibre1">Chicago fabrika doludur. Kentin göbeğinde, en yüksek binaların çevresinde bile fabrikalar vardır. Chicago fabrika doludur. Chicago işçi doludur.</p>

  <p class="calibre1">Haymarket semtine geldiğimde dostlarımdan, her 1&nbsp;Mayıs’ta bütün dünyanın selamladığı işçilerin 1886’da&nbsp;asıldıkları yeri bana göstermelerini istiyorum.</p>

  <p class="calibre1">"Buralarda bir yerde olmalı,” diyorlar. Ama tam yerini bilen yok.</p>

  <p class="calibre1">Chicago kentinde, Chicago şehitlerinin anısına anıt&nbsp;dikilmemiş. Ne bir heykel ne bir taş ne bir bronz levha...</p>

  <p class="calibre1">Hiçbir şey yok.</p>

  <p class="calibre1">1 Mayıs tüm insanlığın gerçekten evrensel olan tek&nbsp;günüdür: dünyadaki tüm tarih ve coğrafyaların, tüm din&nbsp;ve dillerin, tüm kültürlerin kesiştiği tek gün. Oysa Amerika Birleşik Devletleri’nde 1 Mayıs bütün öbür günler gibi bir gündür.</p>

  <p class="calibre1">1 Mayıs’ta herkes olağan biçimde çalışır ve emekçi&nbsp;sınıfının haklarının gökten (ya da patronun elinden)&nbsp;zembille inmediğini hiç kimse ya da hemen hemen hiç&nbsp;kimse anımsamaz.</p>

  <p class="calibre1">Haymarket’te yaptığım sonuçsuz araştırmadan sonra dostlarım beni kentin en büyük kitapçısına götürüyorlar. Ve orada köşe bucağı gözden geçirirken, salt rastlantıyla, sayısız sinema ve rock posterlerinin arasına karışmış olan eski bir poster buluyorum. Poster bir Afrika atasözünü görüntülemiş:</p>

  <p class="calibre1">“Aslanlar kendi tarihçilerine kavuşuncaya kadar av&nbsp;tarihleri avcıyı övecektir."</p>

  <p class="calibre1"><br /></p>
</body>
</html>
