<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Cesarete övgü / 1</h1>

  <p class="calibre1">Nikaragua’da dövüşmüş olan Kolombiyalı Gabriel&nbsp;Caro, bana, yanı başındaki bir İsviçrelinin, bir makineli&nbsp;ateşiyle delik deşik olarak düştüğünü, ama adını kimsenin bilmediğini anlatmıştı. Güney cephesinde olmuştu bu, San Juan Irmağı’nın birkaç gece kuzeyinde, Somoza&nbsp;diktatörlüğünün yenilgiye uğramasından kısa bir süre&nbsp;önce. İsviçrelinin adını bilen yoktu; ta uzaklardan gelip&nbsp;Nikaragua uğruna, devrim uğruna, ayın fethi uğruna&nbsp;ölen o sarışın milisle ilgili olarak hiç kimse bir şey bilmiyordu. Bu İsviçreli düşerken kimsenin anlamadığı bir şeyler bağırmıştı.</p>

  <p class="calibre1">“Bin yaşa Bakunin!” diye bağırarak ölmüştü.</p>

  <p class="calibre1">Gabriel’in bu anlattıklarını dinlerken belleğimde bir&nbsp;ışık yanıyor.</p>

  <p class="calibre1">Yıllar önce Montevideo’da, Carlos Bonavita bana,&nbsp;Uruguay ovalarında yapılan Goşo Savaşları sırasında savaş haberleri kaleme alan bir akrabasıyla ilgili bir olay anlatmıştı: Bu akraba bir çatışmanın geçtiği -hangi çatışma olduğunu bilemiyorum- ırmak kıyısındaki ölüleri saymaktaydı. Ölenlerin hangi taraftan olduğunu başlarındaki banttan anlıyordu. Birden, bir ölüyü sırtüstü çevirince donup kaldı. Bu, gencecik bir askerdi, gözleri hüzün dolu bir melek. Kandan kıpkırmızı kesilmiş kara&nbsp;saçlarına bağladığı beyaz bantta, “Anayurdum ve kadınım için," yazılıydı. Kurşun, "kadınım” sözcüğünü delip geçmişti.</p>
</body>
</html>
