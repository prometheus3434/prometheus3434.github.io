<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Sürgün</h1>

  <p class="calibre1">Askerî diktatörlük, birçok Uruguaylı gibi bana da&nbsp;pasaport vermemişti; Barcelona Polis Merkezi’nde sonsuza değin, kırtasiyeciliğin dolaşık iplerini çözmek için boğuşmaya mahkûm edilmiştim.</p>

  <p class="calibre1">Meslek mi? Yanıt olarak, “Form doldurucusu,” diye&nbsp;yazıyordum.</p>

  <p class="calibre1">Günün birinde şurama geldi. Sokaklarda saatler saati kuyrukta beklemekten usanmış ve artık yüzlerini bile görmek istemediğim bürokratlardan gına getirmiştim.</p>

  <p class="calibre1">“Bu form geçersiz.”</p>

  <p class="calibre1">“Ama buradan aldım.”</p>

  <p class="calibre1">“Ne zaman?”</p>

  <p class="calibre1">“Geçen hafta.”</p>

  <p class="calibre1">“Şimdi başka form kullanılıyor.”</p>

  <p class="calibre1">“Birkaç tane verir misiniz?”</p>

  <p class="calibre1">“Bende yok.”</p>

  <p class="calibre1">“Nereden alabilirim, peki?”</p>

  <p class="calibre1">“Bilmiyorum. Sıradaki!”</p>

  <p class="calibre1">Sonra da birtakım pullar isteniyordu, ama bunları&nbsp;veznelerden hiçbirinde bulamıyordum. Sonra, ben iki&nbsp;fotoğraf getirmiştim, oysa üç fotoğraf gerekiyormuş; gelgelelim fotoğraf makinesi ancak yirmi beş centavoluk madenî para alıyordu, ama o gün koca Barcelona’da nedense tek bir yirmi beş centavoluk madenî para bulunamıyordu.</p>

  <p class="calibre1">En sonunda Calella de la Costa’daki evime gitmek&nbsp;üzere trene yetiştiğimde karanlık basıyordu. Canım çıkmıştı. oturur oturmaz uyuyakalmışım.</p>

  <p class="calibre1">Birinin, omzuma dokunmasıyla uyandım. Gözlerimi açınca, tepemde dikilmiş duran, sırtı pijamali, acayip bir adam gördüm.</p>

  <p class="calibre1">“Pasaport satıyorum!..”</p>

  <p class="calibre1">Akıl hastası, pis bir gazete kâğıdını parça parça koparmış, vagon vagon dolaşarak yolculara sunuyordu.</p>

  <p class="calibre1">“Pasaport var! Pasaport!..”</p>

  <p class="calibre1"><a id="p196"></a></p>
</body>
</html>
