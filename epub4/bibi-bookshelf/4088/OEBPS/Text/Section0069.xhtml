<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Meslek hayatı / 2</h1>

  <p class="calibre1">Adları da, soyadları da bir. Aynı evde oturuyor, aynı&nbsp;ayakkabıları giyiyorlar. Aynı yastıkta, aynı kadının yanında yatıyorlar. Her sabah aynadan onlara aynı surat bakıyor. Gene de o ve o, aynı kişi değiller.</p>

  <p class="calibre1">O, “Ya ben, benim ne ilgim var bu işle?” diyor, onunla ilgili olarak, sonra omuz silkiyor.</p>

  <p class="calibre1">O, “Ben emir kuluyum ,” diyor, ya da, “Bana parayı&nbsp;bunun için ödüyorlar.”</p>

  <p class="calibre1">Ya da, “Ben yapmasam bir başkası yapacak nasılsa,”&nbsp;diyor.</p>

  <p class="calibre1">Ki bunun anlamı, “Ben başkasıyım,” demeye gelir.</p>

  <p class="calibre1">Kurbanın kini celladı şaşkına çevirir, hatta içinde bir&nbsp;tür haksızlık duygusu uyandırır: Öyle ya, resmî bir görevlidir o ne de olsa, saatinde işine gidip işini yapan sıradan bir görevli. Yorucu günün uğraşı sona erdiğinde cellat ellerini yıkar.</p>

  <p class="calibre1">Bana bunu Cezayir’in bağımsızlığı için dövüşmüş&nbsp;olan Ahmad Garib anlatmıştı: Bir Fransız hükümet görevlisi Ahmadou’yu aylarca işkenceden geçirmiş. Her akşam saat tam altıda, işkenceci alnındaki terleri siler, elektrikli sığır copunu fişten çeker, mesleğinin öbür araçlarını toparlarmış. Sonra işkence gören adamın yanına oturur,&nbsp;ona aile sorunlarından, gerçekleşmeyen terfisinden, hayat pahalılığından söz edermiş. Çekilmez bir kadın olan&nbsp;karısından, yeni doğmuş çocuğu yüzünden geceleri gözüne uyku girmeyişinden söz eder, Oran denen bu berbat kente ve albay olacak pezevenge ağız dolusu atıp tutarmış...</p>

  <p class="calibre1">Kana bulanmış durumda acıdan titreyen, ateşler&nbsp;içinde yanıp duran Ahmad hiçbir şey söylemezmiş.</p>

  <p class="calibre1"><br /></p>
</body>
</html>
