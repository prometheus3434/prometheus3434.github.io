<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}

  h1.sgc-3 {font-size: 1.2em; text-align: center;}
  /*]]>*/
  </style>
</head>

<body class="calibre">
  <h1 id="heading_id_2">Bir başka gizli kas</h1>

  <p class="calibre1">Son yıllarında büyükannem bedeniyle geçinemez olmuştu. Bedeni, yorgun düşmüş bir örümceğin bedeni, onun sözünü dinlemeyi reddediyordu.</p>

  <p class="calibre1">“İyi ki insanın zihni ayrıca yol alıyor,” diyordu büyükannem.</p>

  <p class="calibre1">Ben çok uzaklarda, sürgündeydim. Montevideo’da&nbsp;oturan büyükannem son saatinin yaklaştığını hissetmişti.</p>

  <p class="calibre1">Ölmeden önce, bedeniyle birlikte benim evimi ziyaret&nbsp;etmek istiyordu.</p>

  <p class="calibre1">Emma Teyze’yle birlikte uçağa binip geldi. Bulutlar&nbsp;arasında uçarken, gemiyle dalgalar aştığını sanmıştı. Uçak&nbsp;bir fırtınanın içinden geçtiği sırada büyükannem bir at&nbsp;arabasıyla, sarsılarak, parke taşların üstünden geçtiği kanısına kapılmıştı.</p>

  <p class="calibre1">Yanımızda bir ay kaldı. Bebe maması yiyor, şekerleme çalıyordu. Çok zaman gecenin yarısında uyanıp satranç oynamak istiyor ya da kırk yıl önce ölmüş dedemizle kavgaya tutuşuyordu. Arada kumsala kaçmaya çalışıyordu, ama daha merdivene varmadan ayakları birbirine dolaşıyordu.</p>

  <p class="calibre1">En sonunda şöyle dedi:<br /></p>

  <p class="calibre1">“Artık ölebilirim.”</p>

  <p class="calibre1">İspanya’da ölmeyeceğini söylüyordu. Bana, cenazesinin taşınması gibi bürokratik karmaşalar yaşatmak istemiyordu; “Kırtasiyecilikten nasıl nefret ettiğini çok iyi biliyorum,” diyordu.</p>

  <p class="calibre1">Böylece Montevideo’ya döndü. Turp gibi sağlıklı olduğunu, yolculuğun kendisini yormadığını göstermek için bütün aileyi ev ev, akraba akraba dolaştı. Dönüşünden bir hafta sonra yatıp öldü.</p>

  <p class="calibre1">Oğulları, onun küllerini kendi seçmiş olduğu ağacın&nbsp;altına serptiler.</p>

  <p class="calibre1">Arada bir büyükannem rüyama girer. Bir ırmak kıyısında yürüyorumdur, o da suyun içinde usul usul süzülerek bana eşlik eden bir balıktır.</p>

  <p class="calibre1"><a id="p283"></a></p>
</body>
</html>
