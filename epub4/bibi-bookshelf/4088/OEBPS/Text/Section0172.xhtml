<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Montevideo güncesi</h1>

  <p class="calibre1">"Oduncu” diye bilinen Julio César Puppo ile Alfredo Gravina bir gece Villa Dolores dolaylarındaki bir kafede karşılaştılar. Ve böylece, rastlantı sonucu, komşu&nbsp;olduklarını öğrendiler.</p>

  <p class="calibre1">“Meğer ne yakınmışız, haberimiz yok.”</p>

  <p class="calibre1">Birbirlerine içki söylediler, sonra bir tane daha.</p>

  <p class="calibre1">“Çok iyi gördüm seni.”</p>

  <p class="calibre1">“Görünüşe aldanma.”</p>

  <p class="calibre1">Pek çok saat ve pek çok içki tüketerek havaların saçmalamasından, hayatın pahalılığından, yitirilmiş dostlarla yok olmuş yerlerden konuştular, İlkgençlik yıllarının anılarından.</p>

  <p class="calibre1">“Hatırlıyor musun?”</p>

  <p class="calibre1">"Tabii hatırlıyorum.”</p>

  <p class="calibre1">Kafe en sonunda kapandığı zaman Gravina, Oduncu’yu evinin kapısına kadar geçirdi. Oduncu da bunu&nbsp;karşılıksız bırakmadı.</p>

  <p class="calibre1">“Seninle geleyim.”<br /></p>

  <p class="calibre1">“Zahmet etme.”</p>

  <p class="calibre1">“Zahmet mi olur!”</p>

  <p class="calibre1">Bütün geceyi iki ev arasında gidip gelerek geçirdiler.</p>

  <p class="calibre1">Arada akıllarına birden bir şey gelerek ya da biraz denge&nbsp;bulmak için duruyor, sonra gene bir köşeden öbürüne,&nbsp;birinin evinden öbürünün evine, bir kapıdan öbürüne&nbsp;gitmeyi sürdürüyorlardı: görünmez bir sarkaçla savrulurmuşçasına, birbirlerini sözcüklere dökmeden sevip&nbsp;birbirlerine dokunmadan kucaklaşarak.</p>
</body>
</html>
