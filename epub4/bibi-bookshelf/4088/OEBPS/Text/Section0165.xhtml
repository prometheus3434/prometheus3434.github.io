<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Büyükbaba</h1>

  <p class="calibre1">Bu büyükbabanın hikâyesini bana Ekvador kıyılarındaki Salitre kasabasında doğmuş olan Armando adında bir adam anlattı.</p>

  <p class="calibre1">Torunlarının çocukları sırayla ona bakıyorlarmış.&nbsp;Kapısına asma kilitle zincir takmışlar. Oysa büyükbaba,&nbsp;Don Segundo, Hidalgo hastalığının nedeninin asıl bu&nbsp;durum olduğunu söylüyormuş:</p>

  <p class="calibre1">"İğdiş edilmiş bir kedi romatizması var bende,” diyormuş.</p>

  <p class="calibre1">Yüz yaşındayken Don Segundo en ufak bir dikkatsizlikten yararlanarak kaçıp eyersiz ata biner ve kendine kız arkadaş aramaya çıkarmış. Çevresinde, at ve kadın&nbsp;konusunda onun kadar çok şey bilen kimse yokmuş. On&nbsp;üç yaşında ilk kez baba olmasından bu yana, Salitre kasabasının ve çevrenin nüfusunu artırıp durmuş.</p>

  <p class="calibre1">Bu dede, üç yüz kadınla ilişkiye girdiğini itiraf ediyordu, ama bu rakamın dört yüzün üstünde olduğunu herkes biliyormuş. Bu kadınların&nbsp;en dişisi de Blanquito adındaki kadınmış.</p>

  <p class="calibre1">Blanquito öleli otuz yıl olmuş, ama Don&nbsp;Segundo hâlâ her gün, gün karardığı sırada&nbsp;onun adını çağırıyormuş. Bana bu hikâyeyi&nbsp;anlatan Armando adındaki torun, saklandığı&nbsp;yerden bu gizli töreni izlermiş. Balkonda,&nbsp;dönen günün ölgün ışığında yaşlı dede, kapağında pembe melek oymaları bulunan, yuvarlak, antika bir pudra kutusunu açar&nbsp;ve pudra pomponunu burnuna götürürmüş.</p>

  <p class="calibre1">“Sanırım seni tanıyorum,” dermiş, pudranın belli belirsiz kokusunu içine çekerek. “Sanırım seni tanıyorum.”</p>

  <p class="calibre1">Sonra sallanan sandalyesinde hafif hafif sallanarak&nbsp;kendi kendine bir şeyler mırıldanırmış.</p>

  <p class="calibre1">Yaşlı dede her akşamüzeri, en sevdiği kadını anma&nbsp;törenini yapar ve her hafta ona ihanet edermiş. Televizyonda son derece ayrıntılı yemek çeşitleri hazırlayan, şişman bir bayanla aldatırmış onu. Salitre kasabasındaki&nbsp;ilk ve tek televizyonun sahibi olan büyükbaba bu programı hiç kaçırmazmış. Yıkanır, duş yapar ve rugan iskarpinleriyle altın düğmeli yeleğini giyip ipek boyunbağını takarak, bir partiye gidiyormuş gibi tepeden tırnağa beyazlar giyinip ekranın karşısına kurulurmuş... Şişman bayan ekranda kremasını çırpar ve benzersiz, özel lezzetlerin sırrını açıklarken büyükbaba ona çapkınca sırıtarak bakar, parmak uçlarıyla öpücükler yollarmış. Yelek cebinden banka cüzdanının ucu çıkarmış. Büyükbaba&nbsp;cüzdanın ucunu böyle, sanki kazara dışarıda bırakırmış:&nbsp;şişman bayan onun çulsuz bir serseri olmadığını görebilsin diye.</p>

  <p class="calibre1"><a id="p249"></a></p>
</body>
</html>
