<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}

  h1.sgc-3 {font-size: 1.2em; text-align: center;}

  body.sgc-4 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body class="calibre sgc-4">
  <p class="calibre1"></p>

  <p class="calibre1"></p>

  <h1 class="sgc-3" id="heading_id_2">Bir gizli kas</h1>

  <p class="calibre1">Unutulmaz bir öğle üzeri, bir sürgün gününün öğle&nbsp;saatinde, Barcelona kıyılarındaki evimde yazı yazıp kitap&nbsp;okur, can sıkıntısı çekerken telefon çaldı ve kulağıma&nbsp;Fico’nun sesini getirerek beni şaşkına döndürdü.</p>

  <p class="calibre1">Fico iki yılı aşkın bir süredir hapis yatmaktaydı. Önceki gün serbest bırakmışlar. Uçak onu Buenos Aires’teki hücresinden alıp Londra havaalanına getirmiş. Fico beni&nbsp;oradan arayarak, Londra’ya gelir misin, diye soruyordu:&nbsp;İlk uçağa atla gel, sana söyleyecek milyonlarca şeyim var,&nbsp;konuşacağımız öyle çok şey birikti ki! Ama sana hemen&nbsp;şimdi bir şey söylemek istiyorum; bilmeni istiyorum:</p>

  <p class="calibre1">“Hiçbir şey için pişman değilim.”</p>

  <p class="calibre1">Hemen o akşam, Londra’da buluştuk.</p>

  <p class="calibre1">Ertesi gün onunla birlikte dişçiye gittim. Yapılacak&nbsp;hiçbir şey yoktu. İşkence odasında verdikleri elektrik&nbsp;şokları Fico’nun üst dişlerini yerinden oynatmıştı; bunların kurtarılması olanaksızdı.</p>

  <p class="calibre1">Fico Vogelius, <i class="calibre6">Crisis</i> dergisinin giderlerini karşılayan&nbsp;işadamıydı. Bu işe yalnızca parasını değil, gönlünü ve yaşamını da yatırmış ve bana dergiyi istediğim gibi çıkarma&nbsp;özgürlüğü tanımıştı. Yayımlandığı sürece üç yıl, kırk sayı&nbsp;<i class="calibre6">Crisis,</i> yaratıcı ve yalnız bir söylemi, tarafsız olmayan,&nbsp;olmaya da özenmeyen bir söylemi inat ve inançla desteklemeyi başarmış; boş bir yankı, bir kuru gürültü olmamaya çalışan insan sesinin savunucusu olmuştu.</p>

  <p class="calibre1">İşte bu ağır suç yüzünden, <i class="calibre6">Crisis</i> denen bağışlanmaz&nbsp;günah yüzünden, Arjantin’deki askerî dikta rejimi Fico’&nbsp;yu kaçırıp hapse atmış, işkenceden geçirmişti. Fico, kaçırıldığı sırada bağırıp kendi adını çevreye duyurması sayesinde, canını kıl payı kurtarmıştı.</p>

  <p class="calibre1">Dergi, baskıya boyun eğmeden ölmüştü, biz de bununla gurur duyuyorduk. Fico’nun yanında kim bilir ne kadar eski ve pahalı bir şişe Fransız şarabı vardı. İşte bu&nbsp;şarapla, Londra kentinde ikimiz, geçmişin, hâlâ güvenimize layık bir <i class="calibre6">compañero</i> (yoldaş) olan geçmişin sağlığına kadeh kaldırdık.</p>

  <p class="calibre1">Sonradan, epey yıldan sonra, askerî diktatörlük devrildi. Ve 1985’te Fico, <i class="calibre6">Crisis’in</i> yeniden yaşaması gerektiğine karar verdi. İşte, hâlâ eskisi gibi, zamanıyla parasını hesapsız harcama eğilimi içinde bu işle uğraşırken, kansere yakalanmış olduğunu öğrendi.</p>

  <p class="calibre1">Çeşitli ülkelerde çeşitli doktorlara göründü. Bunlardan kimi ona ekim ayına kadar ömür biçiyordu, kimi kasım ayına. Kasımdan öteye geçemez, diye hüküm verilmişti. Fico, bir ameliyattan öbürüne yıkılarak canlı cesetler gibi dolaşıyordu ortada. Gene de gözlerindeki hodri meydan ateşi sönmüyordu.</p>

  <p class="calibre1"><i class="calibre6">Crisis,</i> 1986 yılının nisanında yayıma girdi. Bunun&nbsp;ertesi günü yürütülen tüm tahminlerden yarım yıl sonra&nbsp;Fico, kendisine ölme izni tanıdı.</p>
</body>
</html>
