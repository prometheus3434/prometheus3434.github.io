<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-4 {font-style: italic}
  a.sgc-3 {font-style: italic}
  p.sgc-2 {font-weight: bold}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Bürokrasi / 2</h1>

  <p class="calibre1">Uruguay’daki diktatörlük döneminde, Tito Sclavo, Özgürlük adı verilen hapishanede, birtakım resmî belgeleri görüp kopya çekmeyi başarmıştı. Bunlar ceza kurallarını belirleyen belgelerdi: Gebe kadın ve kuş resmi çizmek ve resimlerinde kadınla erkeği bir arada göstermek suçu işleyenlerin ve çiçekli havlu kullanırken yakalananların cezası hücre hapsiydi. Kafası, hapishanedeki herkes gibi sıfır numara tıraş edilmiş bir mahkûm, “yemekhaneye dağınık saçla girdiği” için cezaya çarptırılmıştı; bir başkası da, “kafasını kapının altından uzattığı” gerekçesiyle. Oysa o kapının altından ancak bir milimetrelik bir ışık geçebilirdi. “Orduya ait bir köpekle dost olmaya kalkışan" mahkûm gibi, “Silahlı Kuvvetlerin üyesi olan bir köpeğe hakaret eden” mahkûmun kaderi de hücre hapsiydi. Bir başka mahkûm da, “hiç nedensiz köpek gibi havladığı için” aynı ödüle layık görülüyordu.<br /></p>
</body>
</html>
