<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Cennet ve Cehennem</h1>

  <p class="calibre1">Nikaragua kıyılarındaki Bluefields’e, kontraların saldırıya geçmesinin ertesi günü geldim. Çok sayıda ölü ve yaralı vardı. Çatışmadan sağ çıkmış olanlardan biri, genç&nbsp;bir çocuk, anesteziden uyandığında ben hastanedeydim.&nbsp;Çocuk kolsuz olarak uyandı, doktora baktı ve, "Öldür beni,” dedi.</p>

  <p class="calibre1">Karnımın içinde bir düğüm hissettim.</p>

  <p class="calibre1">O gece, vahşi bir gece, hava fokurduyordu. Bir terasta tek başıma, yüzüstü yere attım kendimi. Oldukça yakın bir yerden yüksek bir müzik sesi geliyordu. Tüm olup bitenlere karşın Bluefields’liler geleneksel Mayıs&nbsp;Bayramı’nı kutlamaktaydılar. Tören ağacının çevresinde&nbsp;coşkun bir neşeyle dans ediyorlardı. Ama ben terasta&nbsp;yattığım yerden müziği duymak istemiyordum, hiçbir&nbsp;şey duymak istemiyordum, hiçbir şey, ama hiçbir şey hatırlamamak, düşünmemek istiyordum. Gözlerimi gece göğüne dikmiş, sesleri, sivrisinekleri ve üzgünlükleri kovmaya çalışıyordum ki Bluefields’ten, tanımadığım bir çocuk gelip yanıma uzandı ve benim gibi sessizce gökyüzüne bakmaya başladı.</p>

  <p class="calibre1">Derken bir yıldız düştü. Bir dilek dileyebilirdim ya,&nbsp;aklıma gelmedi.</p>

  <p class="calibre1">Çocuk bana bir açıklama yaptı:</p>

  <p class="calibre1">“Yıldızlar neden düşer, biliyor musunuz? Suç Tanrı’da. Tanrı onları iyi yapıştırmıyor. Nişastayla yapıştırıyor&nbsp;onları.”</p>

  <p class="calibre1">Doğan güneşi dans ederek karşıladım.</p>
</body>
</html>
