<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Arguedas</h1>

  <p class="calibre1">Bir gezi sonunda Montevideo’ya dönüyordum. Nereden döndüğüm aklımda kalmamış, ama uçakta José Maria Arguedas’ın son romanı <i class="calibre6">El zorro de arriba y el zorro de abajo</i>’yu (Yukarıdaki Tilkiyle Aşağıdaki Tilki) okuduğumu anımsıyorum. Arguedas, hayatla vedalaşması olan bu romanı yazmaya, kendini öldürmeye karar verdiği gün başlamıştı; yapıt onun uzun ve umarsız vasiyetnamesiydi. Kitabı okudum ve Arguedas’a inandım, daha&nbsp;ilk sayfasından inandım ona. Hiç tanımamış olmakla birlikte eski bir dostummuş gibi inandım.</p>

  <p class="calibre1">Romanda Arguedas, Onetti’ye, bir yazarın bir başka&nbsp;yazara sunabileceği en büyük onuru bağışlamış. Demiş ki:</p>

  <p class="calibre1">Montevideo’dayım ama keşke Şilinin Santiago’sunda olsaydım da Onetti'yi görüp o yazı yazan elini sıkabilseydim!</p>

  <p class="calibre1">Onetti’nin evinde bunun sözünü ettim. Bilmiyormuş. Yeni yayımlanan roman henüz Montevideo’ya ulaşmamış. Romandan söz ettim; Onetti hiç sesini çıkarmadı. Daha geçenlerde Arguedas bir kurşunla kafasını dağıtmıştı.</p>

  <p class="calibre1">İkimiz uzun süre belki dakikalar, belki yıllar boyunca sessiz kaldık. Sonra ben bir şeyler dedim ya da bir şey&nbsp;mi sordum ne, ama Onetti karşılık vermedi. Başımı kaldırınca onun yüzünden süzülen yaşları gördüm.</p>

  <p class="calibre1"><a id="p183"></a></p>
</body>
</html>
