<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Yeniden doğuşları kutluyoruz</h1>

  <p class="calibre1">Miguel Mármol kadehlere yeniden rom doldurdu&nbsp;ve bana, kurşuna dizilmesinin ellinci yıldönümünü kutladığını anlattı. 1932’de bir bölük asker, diktatör Martinez’in buyruğuyla onun işini bitirmişti.</p>

  <p class="calibre1">“Yaşımı sorarsanız seksen iki yaşındayım,” diyordu&nbsp;Miguelito. “Ama ben buna hiç aldırış etmiyorum. Bir&nbsp;sürü sevgilim var. Doktorum reçetesine yazıyor onları.”</p>

  <p class="calibre1">Bana, sabahları şafak sökmeden önce, gözlerini açar&nbsp;açmaz yataktan kalkıp şarkı söyleyerek hoplayıp dans&nbsp;etmek huyunda olduğunu, alt kattaki komşularınsa bundan hiç hoşnut kalmadığını söyledi.</p>

  <p class="calibre1">Ona, <i class="calibre6">Ateş Anıları</i> kitabımın son cildini vermeye gelmiştim. Miguel’in öyküsü bu kitabın eksenini oluşturur: kavgacı yaşamı boyunca on bir kez ölüp on bir kez dirilişi. İlk önce Salvador’un Ilopango kentinde doğan Miguel, Latin Amerika’ya en uygun metafordur. Tıpkı onun gibi Latin Amerika da birçok kereler ölmüş ve yeniden&nbsp;doğmuştur. Tıpkı onun gibi, Latin Amerika da hep yeniden doğar durur.</p>

  <p class="calibre1">“Ama bundan konuşmanın bir anlamı yok,” dedi Miguelito bana. “Katolikler bunun doğrudan Tanrı’nın işi olduğunu ileri sürüyorlar, yoldaşım komünistler ise salt&nbsp;rastlantıdır, diyorlar.”</p>

  <p class="calibre1">Ben de ona, birlikte Büyülü Marksizm akımını başlatmamızı önerdim: yarısı akıl, yarısı tutku ve üçüncü yarısı da gizem.<br /></p>

  <p class="calibre1">“Fena fikir değil,” dedi Miguel.</p>

  <p class="calibre1"><a id="p235"></a></p>
</body>
</html>
