<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Hamamböceğinin krallığı</h1>

  <p class="calibre1">Cuernavaca’da Cedric Belfrage’ı görmeye gittiğim&nbsp;zaman, Los Angeles sınırları içinde 16 milyon insanobil,&nbsp;yani ayaklarının yerinde tekerlek bulunan insan vardı ve&nbsp;kent, Cedric’in sessiz film döneminde Hollywood’a gittiği zamanki Los Angeles değildi artık; Cedric’in, cadı avı döneminde McCarthy tarafından kapı dışarı edildiğinde hâlâ sevdiği kentle de pek benzerliği kalmamıştı.</p>

  <p class="calibre1">Kovuluşundan bu yana Cedric, Cuernavaca’da oturuyor. Eski günlerden kalma bazı arkadaşları zaman zaman onun o ferah, ışıklı evinin kapısını çalıyor. Zaman zaman gelip onunla tekila içen gizemli bir beyaz kelebek&nbsp;de var.</p>

  <p class="calibre1">O gün Los Angeles’tan geliyordum ve Cedric’in eskiden oturduğu yerlerde bulunmuştum, ama o bana Los Angeles’i sormadı. Los Angeles onu ilgilendirmiyordu artık ya da o, ilgilenmiyormuş gibi davranıyordu. Bana Kanada gezimi sordu; söz döndü, dolaştı, asitli yağmur konusuna geldi. Fabrikalardan yükselen, sonra da bulutlarca yeryüzüne geri gönderilen zehirli gazlar daha şimdiden&nbsp;Kanada’da 14 000 gölü öldürmüş durumda. Bu 14 000&nbsp;gölde hiç hayat yok artık: ne bitki ne balık. Ben bu felaketin ancak ufak bir bölümünü görebilmiştim.</p>

  <p class="calibre1">Yaşlı Cedric o iri, duru gözleriyle bana baktı, sonra,&nbsp;yakında dünyanın egemenliğini ele geçirecek olanların&nbsp;önünde secdeye yatıyormuş gibi yaptı.</p>

  <p class="calibre1">“Biz insanoğlu gezegendeki egemenliğimizden hamamböceği lehine feragat etmiş durumdayız,” dedi.</p>

  <p class="calibre1">Sonra şişeyi alıp bardaklarımızı doldurdu.</p>

  <p class="calibre1">“Fırsat varken bir kadeh daha içelim.”</p>

  <p class="calibre1"><a id="p145"></a></p>
</body>
</html>
