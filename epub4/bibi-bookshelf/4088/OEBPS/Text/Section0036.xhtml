<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-4 {font-style: italic}
  a.sgc-3 {font-style: italic}
  p.sgc-2 {font-weight: bold}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Quito güncesi<br /></h1>

  <p class="calibre1">Sol kanat gösterilerin başında o yürüyor. Sıkıcı bulmakla birlikte sonradan içki sunulacağını bildiğinden, çok zaman kültürel toplantılara katılıyor. Romunu sek&nbsp;sever, ama ille Küba romu olacak.</p>

  <p class="calibre1">Trafik ışıklarına saygılıdır. Quito’yu bir baştan bir&nbsp;başa gezerek, dost düşman demeden herkese uğrar. Dik&nbsp;yokuşlarda otobüse biner, ama asla ücret ödemez. Kimi&nbsp;sürücüler kovarlar onu. “Seni gidi tek gözlü!” diye bağırırlar ardından.</p>

  <p class="calibre1">Adı Choco’dur onun, bir hır çıkarıcı, bir sevda meraklısıdır. Sırasında dört hasımla birden takışır ve ayın dolunay olduğu gecelerde sevgili aramaya çıkar. Sonra,&nbsp;yaşadığı çılgınlıkları heyecan ve coşkuyla dile getirir.&nbsp;Mishy, ayrıntıları pek çıkaramasa bile öykünün akışını&nbsp;kavrar.</p>

  <p class="calibre1">Yıllar önce bir ara Choco’yu Quito ’dan sürmüşlerdi. Yiyecek kıtlığı çekildiği için onu uzaklardaki doğum yerine yollamaya karar vermişlerdi. Ama o döndü, geldi.&nbsp;Bir aya kalmadan döndü geriye.</p>

  <p class="calibre1">Evinin kapısına vardı ve gelişini bir kuyruk sallayışıyla kutlayacak, bir havlayışla haber verecek mecali bile&nbsp;bulamadan yığılıp kaldı.</p>

  <p class="calibre1">Birçok dağlardan, caddelerden geçerek evine ölüm&nbsp;halinde ulaşmıştı: tüyleri kurumuş kanla keçeleşmiş, bitkin bir kemik torbası. o gün bugündür şapkalardan, üniformalarla motosikletlerden nefret eder.</p>

  <p class="calibre1"><br /></p>
</body>
</html>
