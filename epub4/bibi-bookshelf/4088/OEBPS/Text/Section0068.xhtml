<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-3 {font-style: italic}
  i.sgc-2 {font-weight: bold}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Bogota güncesi</h1>

  <p class="calibre1">Her gece perde indiğinde, ölüme yazgılı Patricia Ariza gözlerini kapatır ve o gecenin alkışları için, ölümün&nbsp;elinden hileyle bir yaşam günü daha çaldığı için, sessiz&nbsp;bir şükran duası okurdu.</p>

  <p class="calibre1">Patricia Kızıl düşünüp Kızıl yaşadığı için ölüm listesine girmişti ve hükümlüler, hiç aman dinlemeksizin, birer birer infaz edilmekteydi.</p>

  <p class="calibre1">Sonunda evsiz kaldı. Binanın havaya uçurulabileceğinden kaygılanan komşuları, korku yasaları uyarınca,&nbsp;onun başka yere gitmesini istediler.</p>

  <p class="calibre1">Patricia, sırtında kurşun geçirmez yeleğiyle Bogota&nbsp;sokaklarını arşınlamaya başladı. Yelek çirkin, iç karartıcıydı, ama Patricia’nın başkaca seçeneği yoktu. Günün birinde Patricia yeleğin üstüne bir avuç pul dikti. Bir&nbsp;başka gün yeleğe renk renk çiçekler işledi: göğüslerinin&nbsp;üzerinde bir çiçek yağmuru.</p>

  <p class="calibre1">Böylece, yavaş yavaş yeleği süsleyerek daha iç açıcı&nbsp;bir duruma getirdi, çünkü artık ister istemez her yere&nbsp;giyer olmuştu, sahneye çıkarken bile.</p>

  <p class="calibre1">Patricia Avrupa’da sahneye çıkmak üzere Colombia’dan ayrılırken yeleğini Julio Cañón adında bir köylüye verdi.</p>

  <p class="calibre1">Vistahermosa kasabasının Belediye Başkanı Julio&nbsp;Cañón, çoluğunun çocuğunun bir gözdağı olarak öldürülmesine tanık olmuştu, gene de çiçekli yeleği giymeyi reddetti.</p>

  <p class="calibre1">“Karı kılığı giymem ben,” diyordu.</p>

  <p class="calibre1">Patricia eline makas alıp yeleğin pırıltı ve renklerini&nbsp;söktü. o zaman adam sunulanı kabul etti.</p>

  <p class="calibre1">O gece, vurulup öldürüldüğünde sırtında yelek vardı.</p>

  <p class="calibre1"><br /></p>
</body>
</html>
