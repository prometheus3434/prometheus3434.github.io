<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Managua güncesi<br /></h1>

  <p class="calibre1">Komutan Tomás Borge’ye, yemeğe davet edilmiştim.&nbsp;Onunla daha önce tanışmamıştım. Hepsinin en zorlusunun, herkesin en çok korktuğunun o olduğu söylenirdi.&nbsp;Sofrada başka konuklar da vardı, harika kimseler. Komutan hiçbir şey söylemiyordu ya da hemen hemen hiçbir şey... Karşıdan beni gözlüyor, ölçüp biçiyordu.</p>

  <p class="calibre1">İkinci kez baş başa yemek yedik. Bu kez Tomás daha&nbsp;bir açıktı; Sandinista cephesini kurdukları o eski günlerle&nbsp;ilgili sorularımı rahatça yanıtlıyordu. Saat gece yarısına&nbsp;yaklaştığı sıralarda bir ara, aslında söylemek istediğinden&nbsp;kaçınan kimselerin tavrıyla, “Haydi bakalım, bana bir&nbsp;film anlat,” dedi.</p>

  <p class="calibre1">Özürler diledim; küçük bir kent olan Calella’da&nbsp;oturduğumu söyledim ona, pek az film görüyorduk, onlar da eski filmlerdi...</p>

  <p class="calibre1">Tomás, “Bunlardan birini anlat,” diye diretti, yani&nbsp;emretti. “Herhangi bir film, hangisi olursa olsun, eski bile&nbsp;olsa.”</p>

  <p class="calibre1">Ben de bir komedi filmi anlattım ona. Anlattım.&nbsp;Oynadım. Özetlemeye çalışıyordum, ama o ayrıntı istiyordu. Ben anlatmayı bitirir bitirmez hemen, “Bir tane daha anlat,” dedi.</p>

  <p class="calibre1">Sonu çok kötü biten bir gangster filmi anlattım.</p>

  <p class="calibre1">“Bir tane daha.”</p>

  <p class="calibre1">Bir kovboy filmi anlattım.</p>

  <p class="calibre1">“Bir tane daha.”</p>

  <p class="calibre1">Bir aşk öyküsü anlattım, hepsini kafadan uydurarak.</p>

  <p class="calibre1">Özür dileyip yatmaya gittiğimde sanırım şafak söküyordu.</p>

  <p class="calibre1">Bir hafta sonra gene görüştük. Tomás benden özür&nbsp;diledi.</p>

  <p class="calibre1">“Geçen gece suyu sıkılmış limona döndürdüm seni.&nbsp;Sinemayı öyle seviyorum ki, deli oluyorum, ama hiç gidemiyorum.”</p>

  <p class="calibre1">Bunu çok iyi anlayabildiğimi söyledim ona. Bir savaş&nbsp;döneminde, Nikaragua’nın içişleri bakanıydı. Düşman&nbsp;nefes aldırtmıyordu ve sinema gibi lükslere ayıracak zamanı yoktu.</p>

  <p class="calibre1">Tomás, “Hayır, hayır,” diye yanlışımı düzeltti. “Zamanım var benim. Zaman... İnsan isterse zaman yaratabilir. Sorun zamansızlık değil. Eskiden, yeraltında, başka kimlikle yaşarken sinemaya gidebiliyordum. Ama şimdi...”</p>

  <p class="calibre1">Şimdi ne, diye sormadım. Tomás duraladı, sonra sözünü sürdürdü:<br /></p>

  <p class="calibre1">“Şimdi sinemaya gidemem, çünkü... çünkü film&nbsp;seyrederken ağlıyorum.”</p>

  <p class="calibre1">“Ha,” dedim. "Al benden de o kadar.”</p>

  <p class="calibre1">“Elbette,” dedi komutan. “Hemen anlamıştım zaten.&nbsp;Seni görür görmez, ‘İşte film seyrederken ağlayan bir&nbsp;adam,’ dedim içimden.”</p>

  <p class="calibre1"><a id="p270"></a></p>
</body>
</html>
