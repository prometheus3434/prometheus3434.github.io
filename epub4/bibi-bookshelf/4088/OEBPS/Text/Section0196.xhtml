<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-4 {font-style: italic}
  a.sgc-3 {font-style: italic}
  p.sgc-2 {font-weight: bold}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_3">Gerçeğe övgü<a id="p50"></a></h1>

  <p class="calibre1">Eğer Dámaso Murûa’nın teyzesi başından geçenleri&nbsp;García Márquez’e anlatsaydı <i class="calibre6">Kırmızı Pazartesinin</i> sonu&nbsp;belki de başka türlü olurdu.</p>

  <p class="calibre1">Gençliğinde Susana Contreras -Dámaso ’nun teyzesinin adı buydu- Escuinapa kasabasında, daha doğrusu California Körfezi'nin herhangi bir köşesinde, bulabileceğiniz en göz kamaştırıcı, en ateşli kalçalara sahipti.</p>

  <p class="calibre1">Yıllar önce Susana, o oynak kalçalarına kapılan çapkınlardan biriyle evlenmişti. Gerdek gecesinde kocası onun bakire olmadığını anladı. Bunun üzerine ateşli Susana’yı vebalıymış gibi iteleyip kapıyı çarptı ve bir daha&nbsp;dönmemek üzere çekip gitti.</p>

  <p class="calibre1">Burnundan soluyan damat, düğün çağrılılarının âlem&nbsp;yapmayı sürdürdükleri barlarda içmeye başladı. Arkadaşlarını kucaklıyor, öfkeli sözler söyleyip gözdağı vererek homurdanıyordu; ama onun çektiği işkenceleri kimse ciddiye almıyordu. Genç adamın, gözlerinden fışkıran yaşları maçoluğa yaraşır biçim de içine akıtarak söylediği&nbsp;şeyleri, arkadaşları sevecenlikle dinlediler. Sonra da bu&nbsp;anlattıklarının yeni bir şey olmadığını söylediler ona: Susana elbette bakire değildi, canım, damadın dışında bütün kasabalı biliyordu bunu, hem zaten bu, hiç önemi olmayan bir ayrıntıydı, aptallık etmesene adam, insan bu&nbsp;dünyada bir kez yaşar falan... Damat tutumunda direndi, ama dayanışma beklerken arkadaşlarının esnediğini gördü.</p>

  <p class="calibre1">Böylece gece, genç adamı giderek tek başına bırakan&nbsp;hüzünlü bir içki âlemine dönüşerek, sarsak adımlarla&nbsp;gündoğumuna doğru ilerledi. Çağrılılar birer birer uyuyakalmışlardı. Şafak, bu hakkı yenmiş adamı sokakta, kimsenin aldırış etmediği uzun yakınmalarından bitkin&nbsp;düşmüş durumda, yalnız başına oturur buldu.</p>

  <p class="calibre1">Artık kendi trajedisinden kendisinin canı sıkılmaya&nbsp;başlamıştı; günün ilk ışıkları da acı çekip öç almak için&nbsp;duyduğu isteği yok etti. Kuşluk saatinde damadımız güzel bir banyo yapıp bir fincan sıcak kahve içmiş ve öğleden önce de, pişman durumda, gece terk ettiği kadına dönmüş bulunuyordu.</p>

  <p class="calibre1">Ama caddenin başından uygun adım yürüyerek gelen bir alayın başını çekiyordu. Elinde dev bir gül demeti vardı, peşine arkadaşlarıyla akrabalarından ve kasaba halkından oluşmuş bir kalabalık takmıştı. En arkadan da&nbsp;çalgıcılar geliyordu. Çalgıcılar olanca içtenlikleriyle çalıyorlar, Susana için pişmanlık niyetine <i class="calibre6">La negra consentida</i> ve <i class="calibre6">Vereda tropical’i</i> seslendiriyorlardı. Damat, kısa süre&nbsp;önce aşkını Susana’ya bu ezgilerle ilan etmişti.</p>

  <p class="calibre1"><br />
  <a id="p52"></a></p>
</body>
</html>
