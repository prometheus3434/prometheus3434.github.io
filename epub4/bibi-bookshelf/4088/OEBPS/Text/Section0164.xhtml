<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Büyükanne</h1>

  <p class="calibre1">Bertha Jensen’in büyükannesi sövgüler savurarak öldü.</p>

  <p class="calibre1">Bütün ömrünü sanki parmak ucunda yaşamıştı, zahmet verdiği için özür dilercesine. Kendini kocasıyla beş&nbsp;çocuğuna adamış, örnek bir eş, özverili bir anne, sessiz ve&nbsp;sağlam bir erdem simgesiydi. Dudaklarından, sövgü şöyle&nbsp;dursun, tek bir yakınma sözcüğü bile çıkmamıştı.</p>

  <p class="calibre1">Hastalık onu çökerttiği zaman kadın kocasını çağırdı, başucuna oturttu ve sonra dilini çözdü. Onun böyle, sarhoş denizcilere yaraşır bir sözcük dağarcığı olduğundan kimsenin haberi yoktu. Kadın ölüm döşeğinde uzun süre yattı. Bir ayı aşkın bir zaman boyunca bu büyükanne, benliğinin derinlerinden kopup gelen bir hakaret ve lanet seli kusup durdu. Sesi bile değişmişti. Ömründe&nbsp;sigara kullanmamış, süt ve sudan başka bir şey içmemiş&nbsp;olan bu kadın, “viski sesli” bir orospu olup çıkmıştı. Orospular gibi konuşarak da öldü; aile bireyleri ve konu komşu, rahat bir soluk aldılar.</p>

  <p class="calibre1">Kadın, doğduğu yerde öldü. Danimarka kıyılarında, Dargor kentinde. Adı Inge’ydi. Çigan tipli, güzel bir yüzü vardı, kırmızılar giymeyi ve güneşte yelkenliyle açılmayı severdi.</p>

  <p class="calibre1"><a id="p247"></a></p>
</body>
</html>
