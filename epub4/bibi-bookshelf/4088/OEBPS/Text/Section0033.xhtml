<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-4 {font-style: italic}
  a.sgc-3 {font-style: italic}
  p.sgc-2 {font-weight: bold}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Gerçek, tımarhaneliktir</h1>

  <p class="calibre1">“Bir şey söyle bana: Marksizm cam yemeyi yasaklar&nbsp;mı, söyle. Bilmek istiyorum .”</p>

  <p class="calibre1">Bu konuşma yetmişli yılların ortalarında, Küba’nın&nbsp;doğusunda bir yerde geçti. Adam kapıda durmuş, beklemekteydi. Özür diledim ondan. “Marksizm konusunda pek bilgim yoktur, azıcık bir şey, çok az,” dedim, Havana’da bir uzmana danışmasının daha yararlı olacağını&nbsp;söyledim.</p>

  <p class="calibre1">“Beni Havana’ya götürdüler,” dedi adam. “Orada&nbsp;doktorlar beni muayene etti. Komutan da beni görmeye&nbsp;geldi. ‘Bana bak,’ dedi Fidel bana, ‘sen bunu sırf cahilliğinden mi yapıyorsun?’”</p>

  <p class="calibre1">Cam yediği için Komünist Gençlik kartını elinden&nbsp;almışlardı.</p>

  <p class="calibre1">“Beni burada, Baracoa’da da muayene ettiler.”</p>

  <p class="calibre1">Trigimo Suârez, parlak bir milis, birinci sınıf bir şekerkamışı işçisi, örnek bir emekçiydi: hani yirmi dört saat çalışıp da sekiz saatlik para isteyen türden. Şekerkamışı kesmek için de, tüfek omuzlamak için de, ilk ileri atılan her zaman o olurdu, gelin görün ki Trigimo hasat kaldırmaya, ordu manevralarına katılmaya çağrıldığında annesi çantasına azık koyarmış: öğle ve akşam&nbsp;yemekleri için üç beş tane boş şişe, tatlı olarak eski floresan tüpler. Arada atıştırmak için de birkaç sönmüş&nbsp;ampul eklermiş.</p>

  <p class="calibre1">Trigimo beni Baracoa’nın bir semti olan Camilo Cienfuegos’taki evine götürdü. Hoşbeş ettiğimiz sırada ben&nbsp;kahvemi yudumlarken o birkaç ampul yedi. Ampulün&nbsp;camlarını bitirdiğinde iştahla filamentlerini emiyordu.</p>

  <p class="calibre1">“Cam çağırır beni. Devrimi nasıl seviyorsam camı&nbsp;da öyle seviyorum.”</p>

  <p class="calibre1">Trigimo geçmişinde hiçbir leke bulunmadığına yemin ediyordu. Ömründe başkasına ait tek bir cam parçası yememiş. Ancak bir kez, tek bir kezcik, açlıktan gözü döndüğü bir sırada, bir işçi kardeşinin gözlüğünü yalayıp&nbsp;yutmuş.</p>

  <p class="calibre1"><br />
  <a id="p56"></a></p>
</body>
</html>
