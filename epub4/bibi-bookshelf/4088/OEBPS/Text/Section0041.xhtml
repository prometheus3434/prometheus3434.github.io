<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-3 {font-style: italic}
  i.sgc-2 {font-weight: bold}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <h1 id="heading_id_2">Olup bitenler / 1</h1>

  <p class="calibre1">Paysandû evlerinin ocakları başında Mellado Iturria,&nbsp;dünyada olup bitenleri anlatıyor. Bir zamanlar olmuş&nbsp;bitmiş şeylerdi bunlar ya da neredeyse olmuş ya da hiç&nbsp;olmamış; ama bunların özellikleri şudur ki her anlatılışlarında yeniden olurlar.</p>

  <p class="calibre1">Bu, Negro Çayı’ndaki küçük pisibalığının hazin öyküsüdür.</p>

  <p class="calibre1">Bu balığın sivri uçlu yan sakalları, patlak, şaşı gözleri vardı, Mellado ömründe böyle çirkin balık görmemişti. Pisibalığı çay kıyısında onun peşine düşmüştü, Mellado ondan bir türlü kurtulamıyordu. Gölge gibi peşinden gelen balıkla birlikte evine vardığında durumu sineye&nbsp;çekmişti artık.</p>

  <p class="calibre1">Zaman içinde pisibalığına ısınmaya başladı. Mellado'nun bundan önce hiç böyle bacaksız bir arkadaşı olmamıştı. Şafak sökerken Mellado, inekleri sağıp tarlaları gözden geçirmeye çıktığında pisibalığı onunla birlikte&nbsp;geliyordu. Gün kavuşurken birlikte mate çayı içiyorlardı&nbsp;ve pisibalığı Mellado’nun en gizli sırlarım dinliyordu.</p>

  <p class="calibre1">Kıskanç köpekler pisibalığına diş biliyor, aşçılar kötü&nbsp;niyet besliyorlardı. Mellado, balığa, sırasında çağırabilmek, biraz da saygı öğretebilmek için yeni bir ad takmayı bile düşünmüştü, ama aklına hiç balık adı gelmiyordu;&nbsp;hem Sinforoso, Hermenegildo gibi adlar Tanrı’nın hoşuna gitmeyebilirdi.</p>

  <p class="calibre1">Mellado, balığı gözünün önünden ayırmıyordu. Çünkü balığın türlü türlü hınzırlıklar yapmak gibi kötü bir huyu vardı. Mellado’nun görmezinde gidip tavukları korkutuyor, köpekleri kızdırıyordu.</p>

  <p class="calibre1">Mellado, “Uslu dursana sen,” diyordu ona.</p>

  <p class="calibre1">Kertenkelelerin, güneş şemsiyelerini açtıkları cehennem gibi sıcak bir sabah, küçük pisibalığının solungaçlarının var gücüyle yelpazelendiği bir sırada, Mellado’nun aklına talihsiz bir düşünce geldi.</p>

  <p class="calibre1">"Hadi, gidip çayda biraz yüzelim ,” dedi Mellado.</p>

  <p class="calibre1">Böylece tutup çaya gittiler.</p>

  <p class="calibre1">Pisibalığı suda boğuldu.</p>

  <p class="calibre1"><br />
  <a id="p72"></a></p>
</body>
</html>
