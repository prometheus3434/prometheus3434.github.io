<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Adlar / 3</h1>

  <p class="calibre1">Yazı yazmaya başladığımdan beri imzamı annemin&nbsp;kızlık soyadı olan Galeano olarak atıyorum. Buna başladığımda on dokuz yaşındaydım ya da belki birkaç günlük; çünkü kendime bu adı vermek, yeniden dünyaya gelmenin bir yoluydu.</p>

  <p class="calibre1">Önceden, çocuk yaşta resimlerimi yayımlamaya başladığımda, Gius diye imza atardım, çünkü soyadımın İspanyolca söylenmesi zordu. (Hughes adını Galyalı olan büyük dedemden almıştım. Hughes on beş yaşında bir gemiye binip Liverpool’dan ayrılmış ve gel zaman git zaman Karayipler’e ulaşmış,&nbsp;Santo Domingo’ya, bir süre sonra Rio de&nbsp;Janeiro’ya ve sonunda Montevideo’ya&nbsp;varmıştı. Orada mason yüzüğünü Miguelete Irmağı’nın sularına atıp Paysandü&nbsp;çayırlarına ilk dikenli teli çekmiş, toprak&nbsp;ve insan sahibi olup çıkmıştı. Yüz yıl&nbsp;önce, <i class="calibre6">Martin Fierro</i>’yu İngilizceye çevirdiği sırada öldü.)</p>

  <p class="calibre1">Zaman içinde, kendime bu adı seçişimle ilgili olarak, birbirleriyle çelişen&nbsp;yorumlar duymuşumdur. Kafama en ters&nbsp;düşen, beni en sinirlendiren yorum, bu seçimi antiemperyalist amaçlarla yaptığımı ileri sürer. En gülünesi yorum, bu seçimi casusluk ve kaçakçılık amaçlarına bağlar.</p>

  <p class="calibre1">En olmayacak yorumsa beni ailemin “kızıl koyunu” yerine koyar. Kendi babam yerine kinci, oligarşik bir baba icat eder benim için. Oysa benim babam ekmeğini kendi&nbsp;emeğiyle ya da futbol bahislerinde şansının yaver gitmesiyle kazanan, harika bir insandı.</p>

  <p class="calibre1">Japon ressam Hokusai altmış doğum günü kutlamak için adını altmış kez değiştirdi. Ciddi bir ülke olan Uruguay’da olsa sahtekârlıktan ya da delilikten dolayı&nbsp;onu bir yere kapatırlardı.</p>

  <p class="calibre1"><a id="p177"></a></p>
</body>
</html>
