<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_3">Kızılderililer / 1<a id="p138"></a></h1>

  <p class="calibre1">Temuca dönüşü, yolda uykuya dalıyorum.</p>

  <p class="calibre1">Birden, manzaranın görkemi beni uyandırıyor. Repocuro Vadisi gözümün önünde beliriyor ve ışık saçıyor:&nbsp;birileri, başka bir dünyanın önündeki perdeyi birden açıvermiş gibi.</p>

  <p class="calibre1">Gelgelelim bu topraklar eskisi gibi ne hiç kimsenin&nbsp;ne de herkesin artık; Pinochet diktasının bir emriyle buradaki topluluklar dağıtılmış, Kızılderililer yalnızlığa itilmiştir. Ama onlar gene de yoksulluklarını birbirleriyle paylaşmakta direniyor, hep birlikte çalışıyor, birlikte susup birlikte konuşuyorlar.</p>

  <p class="calibre1">Şilili dostlarıma, “Sizler on beş yıldır diktatörlükle&nbsp;yaşıyorsunuz,” diyorlar. “Bizlerse beşyüz yıldır.”</p>

  <p class="calibre1">Bir halka oluşturup oturmuşuz. Toplanmış olduğumuz yer bir tıp merkezi, ama bir tek doktoru, sağlık görevlisi, hastabakıcısı, yani hiçbir şeyi yok ve hiçbir zaman da olmamış.</p>

  <p class="calibre1">“İnsan ölmek için yaşar, hepsi bu,” diyor kadınlardan&nbsp;biri.<br /></p>

  <p class="calibre1">Kızılderililer, özel mülkiyet yetisinden yoksun olmak suçunu işlemiş oldukları için yok sayılıyorlar.</p>

  <p class="calibre1">Hükümetin astığı posterlerde, “Şili’de Kızılderili&nbsp;yok, yalnızca Şilili var,” deniyor.</p>

  <p class="calibre1"><br />
  <a id="p139"></a></p>
</body>
</html>
