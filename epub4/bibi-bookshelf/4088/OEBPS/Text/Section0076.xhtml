<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Unutuşlar Irmağı</h1>

  <p class="calibre1">Galicia’ya ilk gidişimde dostlarım beni Unutuşlar&nbsp;Irmağı'na götürdüler. Dostlarımın anlattığına göre eskiden, imparatorluk zamanında Romalı lejyonerler bu toprakları işgal etmek istemiş, ama bu noktadan ileri gidememişler: Korkudan felce uğrayarak bu ırmağın kıyısında durmuşlar ve asla karşı kıyıya geçmemişler, çünkü Unutuşlar Irmağı’nı geçen kişi karşı kıyıya vardığında&nbsp;kim olduğunu, nereden geldiğini anımsayamazmış.</p>

  <p class="calibre1">Ben Ispanya’daki sürgün yaşantımın başlangıcındaydım ve kendi kendime düşündüm: "Bir ırmağın suları insanın belleğini silmeye yeterliyse bana ne olacak acaba, batmış bir geminin enkazı gibi koca bir okyanusu geçip&nbsp;geldiğime göre?” Ne var ki Pontevedra ve Orense kentlerinden geçmiş ve oralarda, Uruguay, Venezuela ve Mi Buenos Aires Querido gibi adlar taşıyan meyhane ve&nbsp;kahveler, mangalda <i class="calibre6">arepa*</i>&nbsp;sunan aşevleri bulmuştum;&nbsp;Peñarol, Nacional ve Boca Juniors takımlarının flamaları&nbsp;da her yerde dalgalanıyordu. Bütün bunlar Amerika’dan&nbsp;Ispanya’ya dönüş yapmış olan ve şimdi tersine bir sıla&nbsp;özlemi çeken Galicia’lıların işiydi. Köylerini bırakıp gitmişlerdi; gerçi onları uzaklaştıran polis değil ekonomik&nbsp;durum olmuştu, ama onlar da benim gibi sürgün yaşamışlar, yıllar sonra da yurtlarına dönmüşlerdi ve hiçbir şeyi unutmuş değildiler: Ne zaman gittiklerini, orada ne&nbsp;kadar kaldıklarını, ne zaman geri döndüklerini, hepsini&nbsp;anımsıyorlardı. Böylece şimdi iki bellekleri ve iki vatanları vardı.</p>

  <p class="calibre1"><i>* Öğütülmüş mısırdan yapılan bir tür yemek. (Y.N.)</i><br />
  <a id="p121"></a></p>

  <p class="calibre1 sgc-2"><br /></p>
</body>
</html>
