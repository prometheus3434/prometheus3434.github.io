<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Hızlı Fuga</h1>

  <p class="calibre1">El Salvador’dan yeni gelmiş olan Maite Pinero bana&nbsp;haberi verdi:</p>

  <p class="calibre1">“Fuga ölmüş.”</p>

  <p class="calibre1">Bir düşman uçağı ondan hızlı davranmış. Saldırıdan&nbsp;sonra silah arkadaşları gömmüşler onu. Gece inerken&nbsp;gömmüşler. Herkes başını öte yana çevirmiş. Birbirlerinin yüzüne bakamıyorlarmış.</p>

  <p class="calibre1">Fuga bundan üç-dört yıl önce çıkagelmiş ve kalmıştı. Sağanak yağmurlu günlerin birinde gelmiş ve o yağışta, kampın orta yerine yerleşmişti. Yağmur var şiddetiyle üstüne yağıyor, ama o yerinden kıpırdamıyordu.</p>

  <p class="calibre1">Yağmur dindikten sonra da kıpırdamadı yerinden:&nbsp;bir merkep ya da tek gözü hiç kırpışmadan donuk donuk&nbsp;bakan, itilip kakılmış, sefil bir merkep heykeli.</p>

  <p class="calibre1">Gerillalar onu dışarı attılar. Dövdüler, itelediler, sövüp saydılar ona; Fuga hiç oralı olmadı.</p>

  <p class="calibre1">Böylece kampta kaldı. Bombardımanların hayhuyu&nbsp;arasında tabanları en hızlı yağlayan o olduğu için gerillalar ona Fuga adını verdiler: onu çetin getirme-götürme görevlerine yolluyorlardı, ama o her seferinde dönüp geliyordu. Çocuklar hep hareket halinde, kavrulmuş San Miguel dağlarını bir yandan öbürüne kat edip duruyorlardı, ama Fuga onları her zaman gelip buluyordu. Ordu,&nbsp;çevrelerini kuşattığı zaman da Fuga onlara mayın tarlalarının arasından yol buluyordu, tereyağından kıl çekercesine. Heybeleri kahve, tortilla, sigara ve kurşun yüklü&nbsp;olarak, kılını bile kıpırdatmadan düşman hatlarından geçiyordu.</p>

  <p class="calibre1">“Bizi ele verme, Fuga,” diyordu çocuklar, Fuga da o&nbsp;tek gözünü kırpmadan onlara bakıyordu.</p>

  <p class="calibre1">Bu küçük merkebin bilmediği yoktu. Harekât üslerini, silah ve donanımların gizlendiği yerleri, yol ve kestirmeleri, bir dahaki baskın için seçilen geçitleri ve gerillaların her köydeki dostlarını biliyordu. Fuga’nın bildikleri yalnızca bunlar değildi; sırların da emanetçisiydi o.&nbsp;Çünkü bu küçük merkep herkesin derdine, kuşkularıyla&nbsp;en özel gizlerine kulak vermesini bildiği için, maçoların&nbsp;en maçosu, suskun, demirden erkekler bile onun yanında kendilerini bırakıp ağlarlardı.</p>

  <p class="calibre1"><a id="p251"></a></p>
</body>
</html>
