<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="1610-10-10T00:00:00+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <style type="text/css">
/*<![CDATA[*/
  p.sgc-2 {font-style: italic}
  h2.sgc-1 {font-weight: bold}
  /*]]>*/
  </style>
</head>

<body class="calibre">
  <p class="calibre1"></p>

  <h1 id="heading_id_2">Buenos Aires güncesi</h1>

  <p class="calibre1">1984 yılının ortalarında Plata Irmağı bölgesine bir&nbsp;yolculuk yaptım. Montevideo’yu görmeyeli on bir, Buenos Aires’i görmeyeli de sekiz yıl oluyordu. Montevideo’dan, hapse girmek hoşuma gitmediği için ayrılmıştım.</p>

  <p class="calibre1">Buenos Aires’ten ise, ölmek hoşuma gitmediği için...</p>

  <p class="calibre1">1984’te Arjantin’deki askeri dikta rejimi, geride asla silinemeyecek kan ve pislik izleri bırakarak yıkılmıştı; Uruguay’daki askerî diktatörlük de yıkılmak üzereydi.</p>

  <p class="calibre1">Buenos Aires’e yeni inmiştim. Arkadaşlarıma gelişimi haber vermiş değildim. Kavuşmamızın planlı programlı olmasını istemiyordum.</p>

  <p class="calibre1">Yolculuğu benimle birlikte yapmış olan Hollandalı bir televizyon&nbsp;muhabiri, bir zamanlar benim olan&nbsp;evin önünde benimle söyleşi yapmaktaydı. Bana, eskiden evimin duvarında asılan bin tablonun ne olduğunu sordu: Montevideo’da bir limanın resmiydi bu, kavuşulacak,&nbsp;ama asla bırakılmayacak, hep merhaba, diye selamlanıp hiç veda edilmeyecek bir liman. Muhabirin sorusuna, gözümü kamerasının o kırmızı gözüne dikerek yanıt vermeye başladım.</p>

  <p class="calibre1">Ne o resmin ne de resmi yapan ressamın, Uruguaylı&nbsp;dostum Emilio, yani kara derili Emilio Casablanca’nın&nbsp;şimdi nerelerde olduğunu bilmediğimi söyledim. Hayatımdaki birçok şey ve kimse gibi resimle Emilio’yu da o dehşet ve yalnızlık yıllarının sisi arasında yitirmiştim.</p>

  <p class="calibre1">Konuştuğum sırada, kameranın arkasından geçip bir&nbsp;yanda beklemeye duran bir gölge dikkatimi çekti. Konuşmam bitip de kameranın kırmızı gözü söndüğünde başımı çevirince onu gördüm. On üç milyon nüfuslu o&nbsp;kentte kara Emilio, salt rastlantıyla ya da buna başka&nbsp;hangi ad vermek isterseniz onunla o köşeye gelmişti ve&nbsp;tam o dakikada, işte oracıktaydı. Birbirimize sarılıp dans&nbsp;edercesine dönmeye başladık. Uzun kucaklaşmalardan&nbsp;sonra Emilio bana, iki hafta önce her gece rüyasında benim geri döndüğümü görmeye başlamış olduğunu anlattı. Şimdi gerçekten dönmüş olduğuma inanamıyordu.</p>

  <p class="calibre1">Bir türlü inanamadı. o gece, düş ya da sanrı olmadığından emin olmak için otelime telefon ederek, “Sen sahiden sen misin?” diye sordu bana.</p>

  <p class="calibre1"><a id="p200"></a></p>
</body>
</html>
