<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <div class="chapter">

    <h2 class="h2baslik" id="calibre_toc_7">III KUR'AN VE FATIMİ İSMAİLİLERİN TAVİL'İ<br class="chapter"/>
    (BATINİ YORUMU)</h2>

    <p class="normal4">Asghar Ali Engineer</p>

    <p class="normal">Kur'an tanrısal, fakat yorumu(tefsir) insanidir. Bundan dolayı çeşitli Kur'an ayetlerinin birbirinden farklı yorumları bulunmaktadır. Kur'an ayetlerinin yorumundaki farklılıklar daha sonraki bir gelişme değildir; Muhammed Peygamberin dünyadan göçüşünden kısa bir zaman sonra başladı. Peygamberin ileri gelen bir kısım sahabileri birbirinden farklılaşmaya, bozuşmaya başladılar ve zaman geçtikçe bu farklılıklar inançsal görüşlerinde de derinleşti. Yorum farklılıklarının çok çeşitli nedenleri vardır. Kuşkusuz en başta gelen, anlayıştan doğan farklılıklardı. Herhangi bir metin ve daha çok da simgeselliğe eğilimi olan kutsal metin, bir insanın kendi algılama ve zihinsel kapasitesine bağlı olarak anlaşılır. Ayrıca, bu ayetlerin anlaşılması, insanların kendi kişisel ya da ailesel geçmişine bağlıdır; kabile geçmişinin görgü ve terbiyesi, bağlı bulunduğu topluluğun kendine özgü özellikleri (ethos) dahi önemli bir rol oynayacaktır. Müslümanlar zaman ilerledikçe siyasal kavgalar içinde anlaşmazlıklara düştüler ve bu kavgalar, Kur'an ayetlerinin yorumlarına da yansıdı. Tartışan, kavgalaşan partiler, her biri kendisinin durumunu yasallaştırmaya çalıştı. Bunu, kendi durumlarına uygun düşen ya hadisler ya da Kur'an ayetlerinin yorumu aracılığıyla yapmayı denediler.</p>

    <p class="normal">Ayrıca, daha İslamın ilk döneminde birçok mezhepler ortaya çıktı ve her biri doğruluğunu, Kur'an ayetlerini kendi öğretileriyle uyuşum içinde yorumlayarak kanıtlamaya çalıştılar. Bunların öğretisel farklılıkları ve biçimlenmeleri, al-Bağdadi'nin <span class="ideitalik">Al-Farq bayn al-Firaq</span> ve diğer bazı erken dönem kitaplarında (özellikle al-Şehristani'nin <span class="ideitalik">al Milal val Nihal</span> adlı yapıtında, İ.K.) işlenmiştir. Bu mezheplerin herbiri, çeşitli Kur'an ayetlerini kendi yöntemleri içinde yorumlamaya çalıştılar. Hem siyasal hem de doktrinel farklılıklarla bir çözüme ulaşmak olanaksızdı. Ayrıca, hukukçular (fukaha) arasında da farklılıklar gelişti. Bu hukukçular da Kur'an ayetlerini, kendi hukuksal konuları anlayışına uygun biçimde yorumladılar. Böylece Sünni İslam içinde de dört büyük fıkıh ekolü gelişti. Aynısı Hadis literatürünün de gerçeğidir. Kur'an ayetlerinin değişik yorumları için diğer nedenler arasında mezhepsel farklılıklar en önemli ve en ilginç rolü oynar. Gerçekten, mezhep farklılıklarının Kur'an ayetlerinin farklı yorumlanmalarında çok belirleyici rol oynadığını söylemek abartma olmayacaktır. Yine diğer mezhepsel farklılıklar arasında, Sünni ve Şiiler arasındaki farklılıkların çok daha çekişmeli rolü olduğu sanılmaktadır. İslam'da başka iki mezhep, bazı Kur'an ayetlerinin yorumu ve anlaşılmasında Sünniler ve Şiiler kadar fazla farklılaşmamıştır. Sünni Hadis külliyatının (corpus), Şiilerinkinden ayrı olarak gelişmesinin nedeni de buydu.</p>

    <p class="normal4">Bağımsız Kur'an Yorumu</p>

    <p class="normal">Sonuçta Şiiler de Oniki İmamcı ve İsmaililer olmak üzere birçok alt bölünmelere ayrıldılar. İsmaililer, sadece Sünni yorumlarından değil, aynı zamanda Şii yorumu ana görüşünden de temelden farklı olan, kendi bağımsız Kur'an ayetleri yorumu geliştirdiler. Bu makale de değinmek istediğimiz konu İsmaili yorumudur. Ancak konuya girmeden önce, makalelerimizden birinde işlediğimiz İsmaili öğretilerini burada kısaca özetleyerek, okuyucularımıza bir anımsatma yapalım. İsmaililer, Oniki İmamcı Şiilerden, beşinci İmam (Şiilere göre altıncı İmam) Caferi Sadık'ın ardılı (halefi) sorununda ayrılırlar. Halifeci öğretinin Sünni İslam'a ait olduğu gibi İmamcı öğretinin de Şii İslam için ana öğreti olduğunu belirtmek gerekir. Şia inancına göre İmam, Peygamberin kızı Fatima ve Ali'nin soyundan gelmeli ve böylece de daima oğul babaya ardıl olacaktır. Şii mezhebinin hangi kolu olursa olsun bu öğreti hep merkezde kalır. Şii alt bölünmeleri (kolları) arasındaki farklılıkların çoğu, her zaman değilse de, bir önceki İmamın ardılı sorununda olmuştur.</p>

    <p class="normal">Hanefiler (<span class="ideitalik">Sünni Hanefi mezhebinin kurucusuyla karıştırılmamalıdır. Bunlar da Kaysaniler, Muhtariler, Haşimiler vb. kollara ayrılır, İ.K.</span>) Ali'nin oğlu Muhammed bin Hanife'nin İmam olarak babasına ardıl olduğuna inanır. Benzer şekilde Zeydi Şiiler, Zeyneabidin'den sonra oğlu Zeyd'i İmam tanırlar. Zeydiler çoğunlukla Yemen'de yaşamaktadırlar. Aynı biçimde İsmaililer, İsmail'in, İmam Cafer Sadık'ın ardılı olduğuna inanır, oysa Oniki İmamcı Şiiler Musa Kazım'ın Cafer Sadık'tan sonra İmam olduğunu kabul ederler. (<span class="ideitalik">Yazarın tanımadığı anlaşılan Anadolu ve Balkanlar'da yaşayan Alevi-Bektaşiler de ardıl İmam olarak Musa Kazım'ı bilmektedir. İ.K.</span>)</p>

    <p class="normal">Oniki İmamcıların ilgili olduğu İmamlık zinciri, yeniden ortaya çıkması beklenilen 12. imamın (Mehdi'nin) gizlenmesiyle sona erdi. İsmaililerin bağlı olduğu İmamlık makamı ise İsmail'in soyu üzerinden sürdü ve 21. İmam Tayyib gizlenmeye çekildi, kayboldu. Fakat İsmaililer, Oniki İmamcılar gibi onun yeniden dünyaya geri döneceğine inanmazlar. Diğer taraftan onlar, İmamın soyunun süreceğine ve onun soyundan bir gün zamanın İmamı zuhur edeceğine inanırlar. Ancak hemen belirtmeliyiz ki, İsmaililer de İmam Mustansir Billah'tan sonra, İmamlığın ardılı sorunu üzerinde ayrılık oldu. İsmaililerin bir bölümü Mustansir'in genç oğlu Mustali'yi yerine ardıl olarak atadığına inandılar, öbür kısmı ise büyük oğlu Nizar'ı İmam olarak kabul ettiler. İmam Tayyib Mustali koluna bağlıdır. (<span class="ideitalik">Hindistan'da Bohralar adıyla tanınan Mustali İsmailileri kolundan olan yazar nedense, 20 milyondan fazla nüfusla çoğunluğu oluşturan Nizari İsmaililerde Nizar'ın soyundan 49. İmam Kerim Ali Ağa Han ile sürmekte olduğundan söz etmemektedir. İ.K.</span>)</p>

    <p class="normal4">Açıklığın (Zahiri) ve Gizliliğin (Batıni) Anlamı</p>

    <p class="normal">Bu makalede biz asıl olarak, Mustaliler ve Nizariler'in ayrılmasından önceki İsmaililer tarafından yapılan Kur'an yorumunu konu edindik. Druziler de temelde İsmailidirler ve Druzileri ayrı bir makalede işleyeceğiz. Onlar İmam al-Hâkim'in ölümünden sonra İsmaililer'den koptular. Druziler de, İsmaili görüşten temelden farklı olan kendi Kur'an yorumlarını geliştirdiler. İsmaililer, diğer bütün Şiiler gibi, tavil olarak niteledikleri Kur'an'ın gizli anlamı olduğuna inanırlar. Sünni İslam'ın Tafsir literatüründe-yorum edebiyatında, Tafsir ve tavil hemen hemen aynı anlamda-eşdeğer olarak kullanılır. Fakat Şii İslam'da her ikisi de ayrı anlama sahiptir; Tafsir (yorum) Kur'an'ın açık (zahiri), tavil ise gizli(batıni) anlamını gösterir. Sünniler ve Şiiler Kur'an'daki 3.Sure "Ali İmran"ın 7. Ayeti üzerinde farklı yorum yaparlar. Sünni yorumcular bu ayeti şöyle anlamlandırır: "...Hiç kimse onun tavil'ini bilmez, Tanrı korur, sadece Tanrı bilir. <span class="ideitalik">Rasikhun fi'al ilm</span> (ilimde çok yükselmiş olanlar, büyük ulema) derki; 'biz ona inanıyoruz, her şey Tanrımızdandır" Böylece, Sünni Kur'an yorumcularına göre sadece Allah, tavil bilgisine sahiptir ve <span class="ideitalik">Rasikhun fi' al-'ilm</span>, bu (gizli) bilgiye sahip değillerdir; onlar sadece, bu (tavil) bilginin Allaha özgü olduğuna inanırlar.</p>

    <p class="normal">Diğer yandan Şiiler, tavil bilgisine <span class="ideitalik">al-Rasikhun fi' al-'ilm</span> tarafından da sahip olunduğuna inanırlar, fakat asıl (bu gizli ilime sahip olanlar) Ali ve Fatima soyundan gelen İmamlardır. Yani, sadece Allah değil, fakat aynı zamanda Peygamber, onun vasisi Ali ve soyundan gelen İmamlar da tavil bilgisine sahiptirler. Şimdi en önemli soru: nedir bu tavil? İsmaili edebiyatında (<span class="ideitalik">genelde tüm Alevi literatüründe İ.K.</span>) <span class="ideitalik">ilm al-ledünni</span> (ilm-i ledün, gizli bilim) olarak ifade edilir; bu sözlü olarak Peygamberden <span class="ideitalik">vasi</span>'sine (Ali'ye), <span class="ideitalik">vasi</span>'den imama ve sonra bir imamdan diğerine geçer. Eğer biz tarihsel olarak incelemeye gidersek, o zaman, tavil edebiyatının asıl sergilemesini çok daha geç, Abbasi döneminde buluruz. Gerçekten, İsmail'in (İmam) atanması hakkındaki tartışma ve arkasından gelen Şii toplumu içinde bölünmeler bu dönemde oldu. Yunan bilim ve felsefesi İslam dünyasına yayılmasından sonra İsmaili İmamları ve <span class="ideitalik">dai</span> ler, yani İsmaili inancına çağıranlar tarafından, Kur'an ayetleri gizli anlamlandırma (tavil) yapılmaya başlandı. Daha önce <span class="ideitalik">Rasail İkhvanus Safa (Temizlik Kardeşleri Risaleleri) üzerinde ayrı bir makale yazmıştık. (<span class="ideitalik">Konuyla ilgili olarak, bu sayfalarda çevirip yayınladığımız Asghar'ın İkhvanus Safa üzerinde bu makalesine bakılabilir. İ.K.</span>) İsmaili literatüründe bu Risalelerin çok büyük önemi vardır. Bu Risaleler, sistematik olarak tavil'i sergileme girişimi olmasa da, tavil öğelerini içermekte ve tavil disiplinini sergileme başlangıcı olarak alınabilir. <span class="ideitalik">İkhvanuss Safa</span>'nın özellikle elli üçüncü Risalesinin tamamıyla tavil ile ilgili olduğu düşünülmektedir.</span></p>

    <p class="normal4">Tavil Sadece İsmaili Mezhebine Özgü</p>

    <p class="normal">İsmaili <span class="ideitalik">dai</span>'leri, özellikle Seyyidna Yakub al-Sicistani, Seyyidna Cafer Mansur al-Yaman, Seyyidna Kadı al-Numan, Seyyidna Hamiduddin Kirmani, Seyyidna Muayyad Şirazi, Seyyidna Hatim ve diğer birçokları bu seçkin ve örneği olmayan tek disiplinin gelişmesinde büyük rol oynamışlardır. <span class="ideitalik">İlm-i tavil</span>'in (gizli/batıni bilimin) gerçekten sadece İsmaili mezhebine özgü olduğunu söylemek abartma olmayacak. Tavil ilmi, zamanın bütün mevcut bilgilerini/bilimlerini, -özellikle Abbasiler tarafından Yunan klasiklerinin Arapçaya çevrilmesiyle tanınmış, yaygın-laşmış bulunan Yunan bilimini- İslami öğretilerle birleştirmek için büyük bir girişimdi. Kuşkusuz İsmaililer <span class="ideitalik">tavil İlmi</span>'nin, popularize edilmiş Yunan bilimiyle geliştirilmediğine, ama daha da erkenlere gönderme yapıldığı gibi, İmamdan İmama geçen <span class="ideitalik">ilm-al Nubuvvet</span>'in (Peygamberlik ilmi) bir parçası olduğuna inanırlar. Fakat tarihsel olarak konuşunca, <span class="ideitalik">İkhvanus Safa Risaleleri</span> yazılmadan önce <span class="ideitalik">tavil</span>'in kaydına rastlamıyoruz. Denilebilir ki, İsmaililer arasında tavil bilgisi, yalnızca Yunan bilim ve felsefesinin başarısıyla ya da çağrısıyla karşı karşıya gelindiği zaman yazıya geçirildi.</p>

    <p class="normal">Şiiler arasından Aşari'ler bu düşünsel mücadeleye çağrıyı, Yunan felsefesine toptan muhalefetle karşıladılar, üstelik onu reddetmek için onun araçlarını kullanarak. Oysa İsmaililer bunu, onun evrenin yaratışı (kuramı) dahil Yunan biliminden aldıklarını İslamın temel öğretileriyle (birleştirip) yaratıcı bir sentez yapma girişimiyle karşıladı. Böylece Aşariler ve İsmaililer, Yunan felsefesini düşünsel mücadeleye çağrısı ya da meydan okuması ve onun İslam dünyası üzerindeki büyük etkisini değişik karşılama yöntemleriyle yonttular. Bu etki hakkıyla değerlendirilmedi. İsmaili <span class="ideitalik">tavil,</span> akıl üzerinde yapılandırıldı. Arapça'da <span class="ideitalik">tavil</span> sözcüğü, "birinci, asıl, ilksel olmak ya da sözcüklerin asıl-temel anlamını vermek" demektir. İşte İsmaililere göre de, Kur'an'ın ayetlerinden her birinin, açık olanından başka temel, yani gizli anlamı vardır ya da ikinci bir anlama sahiptir. Onlara göre asıl mümin bilen, bilgi sahibi olan kimsedir ve o kimse Kur'an ayetlerine, gerçek ve gizli (batıni) anlamıyla inanandır.</p>

    <p class="normal">İsmaililer, bir Müslüman ile bir mümin arasında fark olduğuna ileri sürerler. Kelimeyi (Şehadeti) ezbere okuyan ve namaz kılma, oruç tutma, zekât verme, hacca gitme gibi bütün açık-görünen (zahiri) tapınmaları yerine getiren kimse Müslüman'dır. Ancak Mümin, Müslüman olmaktan daha fazlasıdır. Bir mümin sadece zahiri ibadetleri yerine getiren değil, fakat bu tapınmaların (rituals) anlamını, ne demek istediğini, amacını, aslı ve gerçek özüne, kısacası batıni (anlamda) inanan kimsedir. İsmaililer, 49.surenin 14. ayetini şöyle yorumlamaktadır:</p>

    <p class="indent">"Çöl sakinleri derki: Biz inanıyoruz (<span class="ideitalik">amenna</span>). Deki: Siz inanmıyor, fakat (sadece) dilden söylüyorsunuz; biz teslim oluyoruz (<span class="ideitalik">aslamna</span>). Sizin kalplerinize henüz iman girememiş."</p>

    <p class="normal">İsmaili ilahiyatçılarının görüşüne göre işte bu ayet, İslam ile İman arasında, yani teslim olanlar (Müslümanlar) ve inananlar (Mümin) arasında açıkça ayırım yapar. Onlara göre sadece görünen, açıkta, zahir olan kabul edilmez, fakat ciddi inanç batındadır, yani gizli ve esas olandır.</p>

    <p class="normal4">Yol Gösteren Giz</p>

    <p class="normal">Daha fazla ilerlemeden önce, batın ve <span class="ideitalik">tavil</span> yönteminin ne olduğunu anlamak gereklidir. Ayrıca sıradan insanların gerçek anlamlandırmayı ya da tavili bilmediğinin düşünülmesi önemlidir. Çünkü bilenler sadece seçilmiş ya da bilme yetkisi verilmiş pek az kişidir. <span class="ideitalik">Tavil</span>'in içeriği sıradan müminlerden bile kesinlikle yol gösterici-eğitici bir sır olarak saklandı. Nedeni açıktı; İsmaililer, Ortodoks Müslümanlar tarafından heretik (sapkın) olarak görülüyordu. İmam Ghazali (Ö. 1111) Batınilik üzerine bir kitap yazmış ve onları suçlamıştı. Onlar, doğru olmadığı halde, <span class="ideitalik">tenasuh</span> ve <span class="ideitalik">hulul</span> anlayışıyla Tanrının İmamda görünüm alanına çıktığı ve ruhların başka bedenlere geçtiğine inanmakla suçlanıyorlardı. Kahire'deki Al-Azhar Üniversitesi İsmaili Araştırmaları Bölümü Başkanı olan Dr. Kamil Hüseyin, böyle iddiaları tamamıyla reddetti. Fakat İsmaililer çoğunlukla kendi gerçek inançları hakkında yanlış anlayış içindedir. Böyle suçlamalar korkusu yüzünden İsmaililer, batini tanrıbilim içindeki kendi inançlarını ve onu (batıni tavili) sadece seçilmiş ya da sırlar (bilme yetkisi) verilmiş az insanın açıklama yapacağını genel Müslümanlardan gizlemek zorunda kalmıştır. Batıni bilgi, kadın veya erkek sadece bir kişiye, inancı ve doğruluğu üzerinde güvence verdikten sonra açıklanırdı (ifşa edilirdi). Bugün bile sıradan Bohralar (<span class="ideitalik">Hintli Mustaili İsmaililer İ.K.</span>), Sünni Ortodoks Ulemadan adet olduğu üzere (gelecek) bir korku olmadığı halde, herhangi bir <span class="ideitalik">tavil</span> bilgisine sahip değildir</p>

    <p class="normal">İsmaililere göre <span class="ideitalik">mathal</span> adı verilen bir bütün ideal sistem vardır ve burada yeryüzünde <span class="ideitalik">mamthul</span> (ideali kavrayan, duyumsayan) dediklerini karşılayan, benzeyen, haber veren, temsil eden bir sistem (a corresponding system) vardır. Bunu anlamak için Tanrının, insan zihni tarafından kavranması asla mümkün olmayan çok üstün bir tümel (totaly) varoluş-mevcudiyet olduğunu bilmek gereklidir. O her şeyi bilir, akla uygun kılar ve sadece algılanamaz. Herhangi bir benzeri de yoktur. Tanrı evrenin yaratılışına etkin olarak da karışmamıştır. O sadece <span class="ideitalik">Ukul</span> 'u (safi nurdan akıllar, intellects) yaratmıştır. Akıllar, ışıktan yapılmış hafif-narin yaratıklardır. Işığa karşıt olan madde ise <span class="ideitalik">kathif</span> (ağır ve karanlık) dir. Allahın ya da Ulu Varlığın, maddenin yaratılışında rolü yoktur. O, Seyyidna Yakub al-Sicistani tarafından <span class="ideitalik">Mubdi al Mubdiat</span> (Yaratıcıların Yaratıcısı) olarak gösterilir. O'nun rolü <span class="ideitalik">Ukul</span>'un (Akıllar) yaratılmasıyla durur. Allah sadece ışığı yaratmıştır, karanlığı değil. Hiç kimse karanlığın ve ağırlığın (<span class="ideitalik">kathafat</span>) yaratılışını O'na atfedemez. Madde 'Onuncu Akıl' tarafından yaratıldı ve 'Onuncu Akıl'ın adı <span class="ideitalik">Ashir-i mudabbir</span> (Onuncu akıl)dir. Ayrıca 'Onuncu Akıl', bütün maddeyi temsil eden <span class="ideitalik">kathafat</span> (ağırlık ve karanlık) ve bu evrenin yaratılışından sorumludur ve yine karanlığı ve ağırlığı ışığa(nura) çevirmek de onun sorumluluğundadır. 'Onuncu Akıl'ın yeryüzündeki karşılığı ya da temsilcisi Peygamberdir. Demek ki Peygamber yeryüzünde <span class="ideitalik">Ashir-i Mudabbir</span>'in <span class="ideitalik">Mamthul</span>'udur; 'Onuncu Akıl'ın, <span class="ideitalik">kathafat</span>'ın (karanlık ve ağırlığın), <span class="ideitalik">latafat</span>' a (ışık, hafiflik) dönüştürmesine yardımcı olur.</p>

    <p class="normal4">'Onuncu Akıl'ın Temsilcisi</p>

    <p class="normal">Peygamber insanlara doğru yolu gösterir ve bu nedenle Kur'an tarafından Muhammed <span class="ideitalik">siracan munirah</span> (ışık veren lamba) olarak tanımlanmıştır. O insanlığı aydınlığa-ışığa götürmekte ve değiştir-mektedir. Peygamberden sonra bu işlevi yerine getiren imamdır. Muhammed'den sonra herhangi bir peygamber olamayacağı için, onun halefi kızı Fatima ve onun kocası Ali soyundan gelen İmamlardır. İsmaili inançlarına göre bu dünya, bir ruhsal yol gösterici ve yeryüzünde aktif bir temsilci (<span class="ideitalik">mamthul of Ashir-e-Mudabbir</span>) olan İmam'sız asla kalamaz. Bir İsmaili <span class="ideitalik">Dai</span> bunu kanıtlamak için <span class="ideitalik">Ithbat-ul-Imamah</span> (İmamlığın İspatı) risalesini yazdı. Şu halde yeryüzünde Onuncu Akıl'ın temsilcisi İmamdır ve bundan dolayı en yüksek saygıya hak kazanır. İmam Onuncu Akıl'ın tüm niteliklerine-sıfatlarına sahiptir ve demek ki Tanrının sıfatları yoktur ve O bütün nitelik ve niceliklerin, sıfatların üstünde ve onların ötesindedir. Bu sıfatlar Onuncu Akıl'a ayrılmış, ona özgüdür. Bunun için yeryüzünde Onuncu Akıl'ın temsilcisi olan İmam yeryüzünde bu sıfatlara da sahiptir. Fatımi İsmaililerinin, karşıtları tarafından, Tanrının İmamın kişiliğinde zuhur ettiği, yani <span class="ideitalik">hulul</span> inancı olarak yanlış anladıkları sıfatlar kuramı budur. Dr. Kamil Hüseyin, <span class="ideitalik">Seyyidna Muayyed Şirazı Divanı</span>'na yazdığı <span class="ideitalik">Mukaddima</span>'da (girişte) bunu ayrıntılılarıyla tartışmaktadır. İmamın kişiliği Tanrının değil, yukarıda gösterildiği gibi Onuncu Akıl'ın karşılığıdır.</p>

    <p class="normal">Fatımiler ya da Fatımi davasını sürdürenler için de söylendiği gibi İsmaililer tarihinin dairesel dönüşümleri-dönemleri kuramına (the cyclical theory of history) da inanmaktadırlar. Öyleyse, Onuncu Akıl'ın görevi evrendeki tüm karanlığı ve ağırlığı (<span class="ideitalik">kathafat</span>), aydınlığa -ışığa dönüştürmektir ve tarihin her döne-minde karanlığın bir bölümü yeniden nura çevrilir; bu dönüşümler, maddenin tamamı nura dönüşünceye dek sürecektir ve artık bu evrende <span class="ideitalik">kathafat</span> yoktur. Evrenin her dönüşümünde ya da çağında bir Adem yaratılır ve Peygamberlik zinciri, dönüşüm içinde İmamlar tarafından yeri alınan son Peygamber Muhammed'le sona ermiştir. Fakat her çağda <span class="ideitalik">kaim al kiyamah</span> (Kıyamet'in sahibi, Yargılama gününü getiren) olarak bilinen biri çıkar.</p>

    <p class="normal"><span class="ideitalik">Ka'im al-kiyamat'</span>nın gelmesiyle ile dönüşüm sona erer ve karanlık cismin son bir bölümü bu dönemde ışığa çevrilir. İşte bu kurama göre, evrende cisim hiç kalmayıp ışığa-nura çevrilinceye kadar bu dönemler sürecektir. Öyle ki artık ışık, <span class="ideitalik">latafat</span>; ağırlığa ve karanlığa, yani <span class="ideitalik">kathafat</span> üzerinde sonsuz yengi kazanacaktır. Evren tarihinin İsmaili dairesel dönüşüm kuramı kısaca budur. Batıni ve tavil ilimlerini anlatan kitaplarından bazıları: 1) Saiyyidna Mansur al-Yaman, <span class="ideitalik">Kitab al-Shawahid wa al-Bayan,</span> 2) Saiyyidna Qadi al-Nu'man, <span class="ideitalik">Ta'wil al-Da'a'im</span>, 3) Saiyyidna Hamiduddin Kirmani, <span class="ideitalik">Rahat al-'Aql</span>, 4) Saiyyidna Mua'yyad Shirazi, <span class="ideitalik">Al-Majalis vb.</span> Bu kitaplar batıni bilgileri ilgilendirdiği kadar, Fatımi davasını ya da en yüksek İsmaili başarılarını içermektedir. Saiyyidna Kadi al-Nu'man'ın İsmaili hukuku üzerine yazdığı <span class="ideitalik">al-Da'a'im al-Islam</span> ve <span class="ideitalik">Ta'wil al-Da'a'im</span> kitapları çok tanınmıştır. İkinci eserinde Kadı Nu'man şeriat öğelerinin ve bütün söylenegelen biçimsel tapınmaların batıni anlamlarının açıklamalarını yapar. Kadı Numan ilk önce, gerçek bir inananın zahir ile batın, yani açık olan-dıştan görülen ve bu şeriat ritüellerinin özgün maksadının ne olduğu arasında denge tutturmak gerektiğini vurgulamıştır.</p>

    <p class="normal">Kadı Numan zahir ve baiın arasındaki denge üzerine bu vurguyu koymak zorunluğunu duydu, çünkü İsmaililer arasında bazı aşırılar, şeriatı iptal ettiklerini-kaldırdıklarını (<span class="ideitalik">ta'til al-shari'ah</span>) ve batın ilmini bilenler için dışsal ya da biçimsel tapınmaları uygulamanın gerekli olmadığını ilan etmişlerdi. İsmaililerin bir aşırı kolu olan Karmatiler zahiri şeriatı uygulamayı kesmiş ve daha sonra Nizari İsmaililer de aynı şeyi yapmışlardır. Daha önceki bir makalemizde işaret ettiğimiz gibi diğer Müslümanların beş şarta inanmalarına karşı İsmaililer, İslamın yedi şartı (seven pillars of Islam) olduğuna inanmaktadırlar. Eklenen iki koşul <span class="ideitalik">Velayet</span> (ve Ehlibeyt sevgisi) ve <span class="ideitalik">Taharet</span>, yani temizliktir. Burada taharetin gerçek anlamı ruhsal temizlik-paklık, ruhu kirleten her şeyden uzak kalmaktır. Kadı al-Numan, <span class="ideitalik">Ta'wil al-Da'a'im</span>'inde bu yedi koşulu tek tek tanımlamıştır.</p>

    <p class="normal4">Hakikat İçinde (batıni anlamda) Secde, İtaati Anlatır</p>

    <p class="normal">İsmaillilere göre birinci mutlak koşul velayettir. Kadı al-Numan'a göre İslamın her koşulu, Adem'den Muhammed'e kadar gelen peygamberlerden birini temsil eder. Adem Velayet'in temsilcisidir; onun velayeti melekler üzerinde zorunlu kılındı ve meleklere onun önünde secde ettirildi. Secde gerçekte itaati ifade eder, bu velayettir. Adem bütün peygamberlerin ilkidir, onun velayeti de kendisini izleyen tüm peygamber ve İmamların velayetidir. Adem'i sevmemiş olanlar kurtuluşa ulaşamazlar. İsmaili teolojisine göre ikinci koşul olan tahareti (ruhsal paklık, içsel temizlik) Nuh peygamber temsil eder. Nuh peygamber insanlığı paklaştırmak, insanoğlunun ruhsal temizliğini sağlamak üzere gönderilmişti. Adem'in zamanında ve sonrasında her ne günah işlendiyse, Nuh onları temizlemek için geldi ve kendi şeriatıyla gelmiş olan o en büyük peygamberlerden biridir. Nuh ile birlikte gelen, su olarak temizliği simgeleyen Tufan, kirden-pislikten temizlenmek için gereklidir ve su batıni anlamda ilimin (son gerçekliğin bilgisi) karşılığıdır. Ruhsal temizliğe ulaşılması bilgi ve bilim aracılığıyla olur.</p>

    <p class="normal">İslamın üçüncü koşulu <span class="ideitalik">salât'ı (dua etmek, namaz; yazarın transkripsiyonu salah İ.K.</span>) Kadı Numan, Beytullah'ı (Tanrının evi) yapan İbrahim peygambere atfeder. Tanrı bu evi, Müslümanların dua ederken döndükleri yön olan Kıble yaptı. Hazreti İbrahim de peygamberler arasında büyük makama sahiptir ve Kur'an'da hakikate doğru yönelmiş olan bir <span class="ideitalik">hanif</span> olarak tanımlanır. Musa peygamber de zekâtın simgesidir. Musa, Firavun'a kendi nefsini temizlemesini (<span class="ideitalik">tazaka</span>, Kur'an 79, 16) istemiş olduğu söylenen ilk peygamberdir. Tanrı, Musa'yı, Firavun'a kendi kendisini pakla-ması (<span class="ideitalik">tazkiyah</span>) için vaaz vermeğe-dua etmeye çağırdı. Zekât esas olarak paklanmak-temizlenmek için verilmeli. Bir kimsenin, fakirlere ve ihtiyaç sahiplerine bir kısmını vermekle kendi varlığı-zenginliğini paklaması zekât aracılığıyla olur. <span class="ideitalik">Savm</span> (oruç) İsa peygambere bağlanır. Tavilde orucun anlamı, şeriat buyruklarının gizli gerçeği, yani batin hakkında konuşmamak sessiz kalmaktır. Tanrı'nın, "ben Tanrının merhameti için oruç adadım, artık herhangi bir adamla bugün konuşmayacağım"(19, 26) diye halkına söylemesini istediği kişi İsa'nın anası Meryem idi. Böylece görülecektir ki, bu ayet içinde söz edilen oruç tutma, doğrudan doğruya (batıni bilgiler hakkında) sessiz kalmayla ilişkilidir.</p>

    <p class="normal">Benzer şekilde hac da son Peygamber olan Muhammed'le ilgilidir. Müslümanların hac ziyareti yerine getirmesini ve hacca ilişkin ritüeller (<span class="ideitalik">manasik</span>) yapmasını isteyen ilk kez odur. İslamdan önce Araplar hac düzenlerdi, fakat Kur'an'da Tanrı tarafından tayin edilmiş hac törenleri (<span class="ideitalik">manasik</span>) mevcut değildir. Tanrı, İslam öncesi Araplar ve onları Kâbe yanında dua etmeleri konusunda "ve onların Beytullah yanındaki duaları, ıslık çalmak ve elçırpmaktan başka bir şey değildir" (8, 35) demektedir. Kâfirler Kâbe'nin çevresinde çırılçıplak bir durumda dönerlerdi. Böyle bir utanç verici uygulamayı kaldıran Muhammed peygamber olmuştu. Ayrıca onlar Kâbe'nin bütün çevresine tapmakta oldukları putları da yerleştirmişlerdi. Bu putları da kırıp yok eden Muhammed idi. Ondan sonra Hac için törenler koydu.</p>

    <p class="normal4">Muhammed Peygamberin Üstünlüğü</p>

    <p class="normal">İsmailcilere göre, İslamın koşullarından sonuncusu <span class="ideitalik">cihat</span>'dır ve o İmamlar zincirinin yedincisiyle ilişkilidir. İsmaililer (ya da Fatımiler), Fatımi İmamlar zincirindeki her yedinci İmama çok önem verirler. Yedinci İmama da <span class="ideitalik">natık</span> (konuşan) adı verilir. Böylece her (yedinci olan) İmam, Tanrı'nın izniyle onun buyrukları hakkında konuşacak ve onlara, kendi uğraşları-çabaları ya da dinini arındırmak için sürdürdüğü savaş(ım) aracılığıyla yeni bir yorum getirecek. Yukarıda sözü edilen <span class="ideitalik">Kaim al-Kıyamet</span> de İmamlar zincirinin yedincisi olacaktır. Onun aracılığıyla (İslam) ümmeti Muhammed'in şeriatı üzerinde birleşecek. Bu nedenle Muhammed Peygamber, İslamın iki şartının -hac ve cihad- ona ve onun soyuna bağlı olması anlamında, diğer bütün peygamberlerden üstün olmaya layıktır. Saiyyidna Kadı Al-Nu'man, <span class="ideitalik">Ta'wil al-Da'a'im</span> yapıtında ilim üzerinde şiddetle vurgu yapar. İlim İsmaili sistemin ana temelidir. <span class="ideitalik">İlim imana vezirdir. İman (inanç) ilimden gıdasını alır. Kadı Numan, bilimin hem zahire hem de batına uygulandığını söylemektedir. Böylece bir mümin, ancak iman ve ilim sayesinde gerçek inançlı kişi olur.</span></p>

    <p class="normal">İnsan bedeni suyla sadece temizlendiği gibi, inananın ruhu da yalnızca bilgiyle arınır. <span class="ideitalik">Amval</span> (maddi varlık, zenginlik) hak etmeyen ya da anlayışı zayıf olan kişilerin (<span class="ideitalik">sufaha</span>) hizmetine verilmediği (Kur'an 4, 5) gibi, ilim de hakkı olmayan kişilere bildirilmez-tebliğ edilmez. Bu şekilde ilim aracılığıyla Tanrı tarafından seçilen-tercih edilen kimse, onu hak etmeyen kişilere vermemelidir. Başka bir deyişle, batın ilmi yalnızca inancı çok güçlü olan ve sendelemeyen hak eden kişilere sunulabilir. Bu bilim sayesinde o daha fazla güçlü olacak; fakat hakkı olmayan kişiye verildiği takdirde onun inancı zayıflayabilir ve kuşkuları artabilirdi. Ancak bir kimse, tavil ilmini hak eden, anlayan kişiye bildirirken hasis ve hak etmemiş olana da fazla cömert olmamalıdır.</p>

    <p class="normal"><span class="ideitalik">Salât</span>, yani dua-namaz sistemi özünde <span class="ideitalik">dava</span> sisteminin kuruluşu anlamına gelir. Kur'an'nın her neresinde <span class="ideitalik">salât'tan</span> konuşulsa, "dua okumaktan" değil, fakat "dua düzenlemekten"(<span class="ideitalik">akim al-salah</span>) söz edilir. Bu, gerçekte, Peygamberden sonra, inananlar toplumunun en yüksek temsilcisi olan İmamın başkanlığında <span class="ideitalik">dava</span>'nın yerleştirilmesi, düzenlenmesi anlamındadır. İnsandan uygun zamanda dua etmesi istendiği gibi, o kimseden uygun zamanda dava'nın yerleşip yürütülmesine enerjisini sunması ve onun için mümkün olduğunca çaba harcaması da istenir. Ruh kendisini dualarla zenginleştirdiği gibi, bir mümin, yani inançlı kadın veya erkek çabalarını, inananlar için <span class="ideitalik">dava</span>'nın hizmetine vererek kendi kendisini zenginleştirir. Kısacası bunlar İsmaili tavil bilgisinin ya da ilminin önde gelen özelliklerinden bazılarıdır. Bu kısa deneme içinde tam doğruları ayrıntılaşamıyoruz. Burada ancak, temel özelliklerin altını çizme girişiminde bulunulmuştur. Fatımi <span class="ideitalik">dai</span>'leri bu konu üzerinde, bilim adamlarına hazır bıraktıkları yüzlerce kitap yazmışlardır. Bu deneme, konuyla ilgilenenler için sadece bir giriş olabilir.<a href="Oteki_Gercekler_split_020.html#footnote-100-64" id="footnote-100-64-backlink">[64]</a></p>

  </div>

  <div class="calibre1" id="calibre_pb_13"></div>

</body>

</html>