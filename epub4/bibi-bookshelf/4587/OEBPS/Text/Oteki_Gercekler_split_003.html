<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <div class="chapter">

    <h1 class="h1baslik" id="calibre_toc_1">ÖNSÖZ</h1>

    <p class="normal">İki bölüme ayırdığımız bu kitabı, Kur'an'a ilişkin farklı değerlendirmeler ve ortodoks inanç ve düşüncelere aykırı ve karşıt yorumlar, araştırma-inceleme ve çeviri yazılarımızdan oluşturduk.</p>

    <p class="normal">Birinci bölümde, İslamın kutsal kitabı Kur'an'a ilişkin çeşitli görüş ve değerlendirmeleri ve (sistematiği) üzerinde yazılmış tarihsel ve psiko-sosyolojik yorumları araştırdık. Düşüncemiz odur ki Kur'an, yatak odalarına asılı süslü kılıflar veya küçültülüp gümüş kutular içinde boyunlarda muska gibi taşınan kitap olmaktan artık çıkartılmalı. İnsanlığa sunuluş amacına uygun olarak ana dilde anlayarak okunup öğrenilmeli, sayfa sayfa didiklenmelidir; içeriği hakkında gerçek bilgi sahibi olup akıl ve bilinçle yaklaşılmalıdır. Ayrıca, Batı'da Kutsal metinler üzerinde yapıldığı gibi, bilimsel araştırmalara konu olmalı; tartışılıp irdelenmelidir Kur'an. Kapağını açmadan binlerce kez öpüp alına götürdükten sonra, evin en mutena köşesinde saklamak, onu putlaştırmak kutsal kitabın insanlığa getirdiği dinin özüne tamamıyla aykırıdır! Bu davranış biçimleriyle Kur'an'a karşı -dinsel söylemle- en büyük günah işlenmektedir. Kur'an, tabu olmaktan, dokunulmaz olmaktan çıkartılıp, üzerinde bilimsel tartışmalar yapıldığında kutsallığını yitirmez, tersine çağa uygun yorumlarla değeri yükselir. İnananları Tanrıya daha da yaklaştırır.</p>

    <p class="normal">Kur'an'ın inişi, yazılışı, kaynakları, vahiylerin algılanışı; karşı çıkanların dayanakları, Kur'an'ın anlaşılırlığı, belirsizliği; Kur'an yazıcıları ve esinlenilen kişiler, Muhammed'in öğretmenleri; Mekke ve Medine Surelerindeki farklılaşmalar; ilk üç halifenin Kur'an derlemesi ve resmi Kur'an dışındaki surelerin toplanıp yakılması; resmi Kur'an metinleri dışındaki çalışmalar; Emevi dönemindeki Kur'an üzerinde tahrifatlar vb. konular açıklığa kavuşturulmalı, tartışılmalı. Burada, işte bu konular üzerinde yapılan araştırma ve tartışmalardan örneklemeler sunduk. Ayrıca tanınmış Hintli din bilgini <span class="idebold">Dr. Asghar Ali Engineer</span>'den Kur'an'ın İsmaili batıni (<span class="ideitalik">tevil</span>) yorumu, Kur'an'ın ve İslamın demokrasi ve laikliğe aykırı olmadığı üzerine birkaç yazısını Türkçeye çevirdik. Bilimsel namusa öncelik veren, çıkarlarından arınmış, ilkeli din bilginleri ve tarihçilerin, 21. yüzyılın insanı olduklarını artık göstermeleri ve gerçekleri korkusuzca yazıp konuşmalarını diliyoruz.</p>

    <p class="normal">Ayrıca 8. yüzyıla ait çok önemli bir proto-Alevi kaynağı olan <span class="ideitalik">Ummu'l Kitab</span>'ın W. Ivanow tarafından yazılmış Fransızca özetini çevirerek, birinci bölümün içeriğine uygun bir çalışma olarak sunduk. Abbasi İslam İmparatorluğu döneminin başlarında, yönetimin egemen din anlayışı Ortodoksizme, yani Sünniliğe aykırı yorumları içeren Heterodoks İslamın, proto-Aleviliğin bu kitabı, Türkçede ilk kez geniş bir biçimde tanıtılmış olacak. İçinde çok sayıda Kur'an ayetlerinin batıni yorum ve açıklamalarını bulacaksınız.</p>

    <p class="normal">İkinci bölümde, tarihin bir kesiminde Anadolu'da ortaya çıkıp, Batı Avrupa'ya kadar yayılan karşıt inanç ve düşünce hareketlerini inceledik. Hristiyan heterodoksizmini oluşturmuş; 3. yüzyıldan 14/15. yüzyıla kadar 12. yüzyıla yakın sürmüş ve Batı'da özgür düşünceye ve toplumsal siyasetlere kaynaklık etmiş bulunan Dualist (İkilemci) inançları (Messalianizm, Paulikianizm, Bogomilizm, Katharizm vb.) inceleyip irdeledik ve İslam Heterodoksizmi ile yani Alevilikle ilişkilerini ve bıraktıkları izleri bulmaya, ortaya çıkarmaya çalıştık. Ortodoks egemenlerin bu inançlara bağlı topluluklara yaptıkları zulümlere; önderlerinin diri diri ateşe atılmaları ve topluca yakılmalarına, sürekli kovuşturmalar ve büyük kırımlara tanıklık ettik...</p>

    <p class="normal">Umuyoruz ki bu çalışmalarımız okuyuculara yararlı olur; toplumsal tarihe ve ortodoks/heterodoks inançlara bakış konusunda olumlu tartışmaları birlikte getirir.</p>

    <p class="sag">İsmail Kaygusuz<br class="chapter"/>
    Londra / Nisan / 2006</p>

  </div>

  <div class="calibre1" id="calibre_pb_5"></div>

</body>

</html>