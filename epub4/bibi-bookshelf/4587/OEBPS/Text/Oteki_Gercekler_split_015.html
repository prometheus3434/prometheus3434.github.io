<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <div class="chapter">

    <p class="h2baslik1">ANADOLU'DAN BATI AVRUPA'YA,<br class="chapter"/>
    AYKIRI İNANÇ VE DÜŞÜNCE GELENEĞİ<br class="chapter"/>
    ve ALEVİLİKTEKİ KALITLAR</p>

    <p class="h2baslik1">(Hristiyan Heterodoksizmi ya da Neo-Manikheizm:<br class="chapter"/>
    Paulikien, Bogomil, Kathar Hareketleri ve Öğretileri)</p>

    <p class="normal4">GİRİŞ</p>

    <p class="normal">Hristiyan Heterodoksizmi (Ortodoks karşıtlığı-aykırılığı) ya da Heresy'si, yani sapkınlığının - ki Yunanca kökenli bu sözcüğün asıl anlamı "tercih etme, seçim yapma"dır; Ortaçağ kılıse yazarları bu anlamı yüklemişlerdi- ikilemci inancından yararlandığı Manikheizm, 3. yüzyılın ortalarında İranlı Mani (Grek, <span class="ideitalik">Manys</span>, Genellikle <span class="ideitalik">Manytos</span>, bazen <span class="ideitalik">Manentos</span>, nadiren <span class="ideitalik">Manou</span> yahut <span class="ideitalik">Manikhios</span>; Latin. <span class="ideitalik">Manes</span>, gen. <span class="ideitalik">Manetis</span>) tarafından kurulmuş bir dindir. Onun, 215-216 yılında Babylonia'da Mardinu köyünde doğduğu sanılmaktadır. Bu din, o zamanlar bilinen bütün dinsel sistemlerin gerçek birleşimi olduğu iddiasındadır; gerçekten Zoroastrian Düalizmi (Zerdüşt İkilemciliği), Babylonia folkloru, Budizm'in ahlak ilkeleri ve Hristiyanlık öğelerinden bazı küçük ve yüzeysel eklentiler içermektedir. Bu fikir ve inançlar kaynaşmasında en üstte bulunan, iki sonsuz ilke olarak iyilik ve kötülük kuramıdır ve bütünlüğe renk verir. Kısacası Manikheizm bir İkilemci din biçimidir. O, hem Doğuda hem de Batıda olağanüstü bir hızla yayıldı ve Batıda (Afrika, İspanya, Fransa, Kuzey İtalya, Balkanlar) bir dağınıklık ve aralıklarla varlığı sürdü. Fakat esas olarak doğduğu bölge Babylonia, Mezopotamya'da ve Türkistan'da; uzak Doğuda Kuzey Hindistan, batı Çin ve Tibet'te başarı kazandı. İ.S. 1000 yıllarında buralarda çok büyük halk kitlesi Mani öğretilerini kabul etmişti. Mani'nin, kesin olmamakla birlikte 276-277 yıllarında öldüğü düşünülüyor.</p>

    <p class="normal">Mani'nin sağlığında, onun düşünceleriyle birlikte Tanrı ve evreni algılayış biçimini Hristiyanlığa sokarak Neo-Manikheizm biçimlendirilmeye başlanmıştı bile. Hristiyanlık Heresy'si ya da Heterodoksizmi olarak İkilemci öğretiler hızla yükselmeyi sürdürdü. Somasata (Samsat) doğumlu ve aralarında 3-4 yüzyıl bulunan iki Paulos'un kurup güçlendirdiği ikilemci Paulikienizme bağlı topluluklar -ki bunlar Grek, Süryani ve Ermeni Hristiyan heterodoks gruplardı- bir devlet kuracak denli güçlenmişler. 9. yüzyılın ortalarından başlayarak Bizans İmparatorları tarafından yaklaşık yüzyıl boyunca kırım ve sürgünlere uğratılan bu ikilemci inanç topluluğu Bulgaristan ve Balkanlarda Bogomiller olarak tarih sahnesinde yer almış ve ayrıca, yeni krallıkların kuruluşu, prenslerin yükselişi, başkaldırılar, imparatorlukların küçülüşü, Ortodoks ve Katolik Kiliselerin sarsılışı vb. toplumsal, siyasal ve inançsal olaylarda belirleyici roller oynamışlardır. Batı Avrupa'da aynı toplumsal işlevi Katharlar görmüşlerdi.</p>

    <p class="normal">Bu heterodoks Hristiyan toplulukları ya da Neo-Manikheistleri tam ayrıntılarıyla incelemek birkaç cilt kitap oluşturur. Biz bir makale çalışmasının sınırlarını zorlayarak konuyu özetlemeye çalıştık. Yapabildiğimizce birincil ve dikkate değer kaynakları kullandık. Bunlardan yaptığımız alıntılar ve özetlerde bazı yinelemeler olmak zorundaydı; çünkü sonuçta pek az değişiklik ve farklı gelişmelerle birbirini izleyen aynı İkilemci öğretinin üç çeşitlemesiydi. Ayrıca kuşkusuz, bilim adamı, tarihçi, yazar ve araştırmacıların bakış açıları, görüş ve yorumlarını değiştirmeden vermek durumundaydık.</p>

    <p class="normal">Birinci Bölümde Neo-Manikheizm ya da Hristiyan Heterodok-sizmi (aykırıcılığı) ve mensupları</p>

    <p class="normal">üzerinde Louis Brehier, Ostrogorski, Dimitar Angelov gibi tanınmış Bizans ve Balkan tarihçilerinden özet bilgiler ve yorumlar; Kilise tarihçisi Eusebius (260-339/40) ve İmparator Aleksios I Komnenos'ın kızı Anna Komnena'nın (1083-1153) yapıtlarından görsel ve işitsel tanıklıkların ayrıntılar ve tanınmış din ve inançlar tarihçisi Mircea Eliade'dan değerlendirmeler verdik. İkinci bölümünü Jordan İvanov'un çok değerli çalışması "Livres et Légends Bogomiles"(Bogomil Kitapları ve Söylenceleri) kitabı çerçevesinde temellendirmeyi uygun bulduk. Üçüncü bölümde Batı Avrupa'daki İkilemci Kathar grupları işledikten sonra, kısa da olsa bir genel değerlendirme yapmak gerekiyordu.</p>

  </div>

  <div class="calibre1" id="calibre_pb_28"></div>

</body>

</html>