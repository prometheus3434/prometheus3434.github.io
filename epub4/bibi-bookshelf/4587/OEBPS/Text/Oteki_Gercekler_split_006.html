<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <div class="chapter">

    <h2 class="h2baslik" id="calibre_toc_6">II KUR'AN ÜZERİNDE GÖRÜŞLER<br class="chapter"/>
    VE NESNEL DEĞERLENDİRMELER</h2>

    <p class="normal4">Ortodoks İslamın Kur'an İnancı</p>

    <p class="normal">Ortodoks Müslümanların inancına göre İslamın kutsal kitabı Kur'an, Tanrı ile birlikte var olmuş, yaratılmamış ve ölümsüzdür; tümüyle Tanrının gönderdiği vahiyleri içerir, değiştirilemez özelliği olan son kutsal kitaptır. Özgün Kur'an'ın, Tanrı tahtının yanı başında sonsuza kadar saklanan bir levha üzerine (<span class="ideitalik">Kur'an 85, 22: O, aslı levh-i mahfuzda bulunan şerefli Kur'an'dır.</span>), ışık ışınlarıyla yazıldığına inanılır. Bu ilk metin dünyanın yaratılışından çok önce cennette vardır ve hakkında, bütün vahiylerin ilk göksel örneği ana kitap "Ummu'l-Kitab" olarak konuşulur (<span class="ideitalik">Kur'an 13, 39: Tanrı isterse siler, isterse sabit bırakır. Bütün kitapların aslı onun yanındadır. Hiç bir şeyi bozulmayan ana kitap levh-i mahfuzdur.</span>) Tanrı'nın yardımıyla kitabın parçaları, yirmi üç yıl boyunca Muhammed'e tanıtılan biçim içinde bölüm bölüm gönderildi. Bu, hem Mekke'de hem de Medine'de melek Cebrail aracılığıyla gerçekleşti ve bir araya getirilen malzemeden Kur'an metni oluşturuldu.</p>

    <p class="normal">Kur'an, Allahın ve meleklerin dili olan en yalın Arapça ile yazılmış bir mucizedir (<span class="ideitalik">Kur'an 29, 50: Ona, Rabbinden başkaca mucizeler (ayetler) indirilmeli değil miydi? Derler. De ki: mucizeler ancak Allahın katındadır -ya da- Ayetlerin indirilişi ancak Allahın kudretiyle ilgilidir. Ben ise sadece apaçık bir uyarıcıyım</span>). Her sure (sayısı 114), her ayet (6204 ile 6239 arasında), her cümle, her kelime, her hece, her harf -ayetler, sözcükler, heceler ve harflerin sayısı İslam otoritelerinin hesaplarında farklılık göstermektedir-Tanrı tarafından vah yedilmiştir. Kur'an'dan ayetler peş peşe sıralanırken, genellikle "Allah dedi ki" (<span class="ideitalik">kala Allahu</span>) deyimiyle giriş yapılır, zira yazarı Tanrıdır. Kur'an'ın eski peygamberlerin ve saygıdeğer atalarının yaşamlarını ve güvenilir bir dünya tarihi anlattığı söylenir. Bazı eski çağ kralları ve İsa'yla ilgili gerçek olaylar ve de insan ırkının kaderine ilişkin malzeme sağlar. Bu malzemeler yalnızca, Hristiyan ve Yahudi kutsal yazılarında bulunan eksik versiyonları tamamlar. Kur'an evrensel aklın özetidir.</p>

    <p class="normal">Dindar Müslümanlar, bütün bilimler ve ustalıklar dahil olmak üzere, insan bilgisinin her türlü görünüşünün köklerinin Kur'an'da olduğuna inanır. Ancak, onlara göre bunu, kitabın sırlarını kavrayacak yeterlikte sahip olanlar bilebilirdi. Kur'an asla değiştirilemez. O asla değiştirme ya da ıslah etme sözkonusu olamaz. Kutsal bildirimler kitaba kaydedildikten sonra vahiy kalemi artık kurumuştur. Göksel ilham sona erdi ve söylenecek bir şey kalmadı. Ona hiçbir şey eklenemez ve çıkarılamaz. Her etkinlik alanındaki erkek ve kadınların rehberliği için gerekli bütün bilgileri içerir. Kur'an sadece dinsel alanı değil, aynı zamanda yaşamın her çevresini kapsayan sosyal, kültürel, ticari, törensel, askeri, hukuksal, yurttaşlık hakları, suç ve Müslümanların yönetimsel yasalarını oluşturur.</p>

    <p class="normal4">Kur'an ve Melek Cebrail</p>

    <p class="normal">Tanrı tarafından Muhammed'e iletilen bütün vahiylerin aracısı, bunları Peygambere ulaştıran "ünlü ulak, haberci"<a href="Oteki_Gercekler_split_020.html#footnote-100-20" id="footnote-100-20-backlink">[20]</a> Cebrail'di (<span class="ideitalik">Kur'an 81, 19: O (Kur'an), şüphesiz değerli, güçlü ve Arşın sahibi (Allahın) katında itibarlı bir elçinin getirdiği sözdür.</span>). Bu ayetle, Kur'an'ın kişilik olmayan (impersonal) karakterini güçlendirmek ve Muhammed'in Mekkeli karşıtlarının, onun bildirimlerinin hepsinin kendi uydurması olduğu iddialarını reddetmek ya da ileri sürülenlerin tersini ispatlamak için açıklık getiriliyordu. Kur'an'da Medine dönemine kadar Cebrail hakkında bir açıklama görülmez ve daha sonra Kur'an'ı indiren (<span class="ideitalik">Kur'an 2, 91: Hâlbuki o Kur'an, kendi ellerinde bulunan Tevrat'ı doğrulayıcı olarak gelmiş hak kitaptır...</span>) melek ve bir yardımcı olarak (<span class="ideitalik">Kur'an 66, 4: bilesiniz ki onun dostu ve yardımcısı Allah, Cebrail ve müminlerin iyileridir...</span>) sadece iki kere adı geçer. Başka ayetler içinde ad olarak verilmese de ona göndermeler yapılmaktadır. Böylece Cebrail, Muhammed tarafından "açık ufkun"(<span class="ideitalik">Kur'an 81, 23: Ant olsun ki o elçiyi (Cebrail'i) apaçık ufukta gördü.</span>) "en yüksek noktasında"(<span class="ideitalik">Kur'an 53, 7: ...Sonra en yüksek ufukta iken gerçek görünüşüyle doğruldu.</span>) görüldü ve sonra aralarında iki yay boyu uzaklık kalıncaya yaklaştı (<span class="ideitalik">Kur'an 53, 9: Aşağı sarktı. Ona iki yay arası kadar, hatta daha da yakın oldu.</span>). Başka bir fırsatta Muhammed, bu dünya ile öteki dünya arasındaki sınırı gösteren sidre ağacının (<span class="ideitalik">Kur'an 53, 13: Sidretü'l- Münteha'nın yani son ağacın –ki bu yaratıklar dünyasının son noktası demektir ve ötesi Allah'ın gayb âlemidir- yanında bir kere daha görmüştü</span>) yakınında bir görüntüsüne tanık oldu. Farklı geleneklere göre, başka kaynaklardan da esinlenildi. Zaman zaman bu esin, Tanrıdan onu getiren, Kutsal Ruh'dan geldi (<span class="ideitalik">Kur'an 16,103: Kuşkusuz biz onların: "Kur'an'ı ona ancak bir insan öğretiyor" dediklerini biliyoruz. Kendisine nispet ettikleri kişinin dili yabancıdır. Oysa bu apaçık Arapçadır...</span>) Burada söz konusu olan Cebra adında Bizanslı yaşlı bir Hristiyan köledir. Bazen da Kabbalcı kutsal yazılarda Tanrının kadınsı görünüşü olan Sakina'dan geldi. Bir keresinde Muhammed, "melek bazen benim için bir erkek görünüşü alır" dedi. Onu tanımlaması istendiğinde şöyle yanıtladı: "Yüzü ve sakalı, Mekkeli yakışıklı genç bir adamınkine benziyordu. Başına nakışlı bir turban takmış ve çok süslü bir eyeri olan beyaz bir katıra binmişti." Bu genç adamın, Hristiyan Kalb kabilesine mensup olan Dahya İbn Halife olduğu saptandı.<a href="Oteki_Gercekler_split_020.html#footnote-100-21" id="footnote-100-21-backlink">[21]</a> Musa ibn Ukba'nın tanıklığında bildirilen bir başka geleneğe göre, Hira mağarasında gördüğü ilk görüntüden sonra, Hatice Muhammed'i Mekke'de oturan Hristiyan keşiş Ninovalı Addas'a götürdü. Cebrail'in Muhammed'e görünmesini ona anlattı ve keşiş şaşkınlık içinde sordu: "Ey Kureyşli kadın, nasıl olur da bu puta tapanların ülkesinde Cebrail'den söz edilir?" Sonra Hatice'ye, Cebrail'in Tanrı tarafından peygamberlere rehberlik için gönderilen koruyucu melek olduğunu açıkladı.</p>

    <p class="normal">Al-Tabari'ye göre, Cebrail tarafından Muhammed'e iletilen vahiyleri Yahudilerin kabullenmek istememelerinin sebeplerinden biri, vahiylerin Yahudilerin koruyucu meleği Mikail (Dan.12:1) tarafından değil de felaket (yıkım) meleği olan Cebrail tarafından gelmesiydi.Yahudiler, Muhammed'in Yahudi Korayza kabilesine karşı çıktığı kırımcıl seferi, Cebrail'in ona telkin ettiğine inanıyorlardı. Muhammed'in kendisi Cebrail'i Nuh'a, Musa'ya ve sert adaletli yönetici olan Ömer'e benzetir ve Mikail'i ise İbrahim, İsa ve Ebubekir'le karşılaştırırdı.<a href="Oteki_Gercekler_split_020.html#footnote-100-22" id="footnote-100-22-backlink">[22]</a> Mistik Kabbala geleneğinde Cebrail ayın ruhsallığı ile (with the spirituality of the moon) bağlantılı, Mikail ise güneşin ruhsallığıyla ilişkilidir.<a href="Oteki_Gercekler_split_020.html#footnote-100-23" id="footnote-100-23-backlink">[23]</a> Cebrail çoğunlukla asılsız-aldatıcı olan rüyalar düzeyine yakın durur, Mikail'in yeri ise, peygamberlikle akraba yakınlığında olan görüntüler düzeyindedir.<a href="Oteki_Gercekler_split_020.html#footnote-100-24" id="footnote-100-24-backlink">[24]</a></p>

    <p class="normal4">Kur'an'ın İndirilişi</p>

    <p class="normal">Cebrail tarafından Muhammed'e getirilen Kur'an vahiylerini o, alışık olunduğu biçimde daima kulaklarıyla işitmezdi; onlar doğrudan esinlenmeyle zihnine ve yüreğine düşerdi. Ayetlerin inişi (<span class="ideitalik">tanzil</span>) bazen sözcüklerle, bazen anlayabileceği bir görüntü biçiminde ve bazen da rüyalarla olurdu. Muhammed bu şekilde almış olduğu vahiyleri yazıcılarına dikte ettirirdi (yazdırırdı). Vahiyler çoğunlukla garip sesler ve belirtilerle bildirilirdi. Yine çoğu durumlarda vahiyler, Peygambere beklenmedik bir biçimde ve tuhaf zamanlarda inerdi: Örneğin, attan inerken, saçlarını yıkarken ya da yemek yiyorken.<a href="Oteki_Gercekler_split_020.html#footnote-100-25" id="footnote-100-25-backlink">[25]</a> Bazen bir toplantı anında bir soruya, ya da bir olay üzerinde fikri sorulduğunda, konuşmaktan kaçınamadığı zaman yanıt olarak yahut da özel koşullar için ondan beklenen anında yorum gerektiğinde, ona aydınlatıcı vahiy bir çözüm gibi ulaşıyordu. Bu tür vahiyleri, bir vahiy gelme anına kadar ertelenemeyecek kararları almak zorunda kaldığı anın gereksinmeleri olarak yazdırdığı görülmekte. Böyle zamanlarda Muhammed'in Tanrıdan hemen yol göstericilik sağladığı bilinmekteydi. Günlük ilgilerin önemsiz rastlantıları, geçici kaygıların küçük yerel çıkışları ve kısa anların diğer olayları çoğu kere bir Kur'an suresini genişletir, teşvik ederdi. İçlerinde muhaliflerini lanetlediği kişisel zayıflıkları hakkında da ayetler vardır. (<span class="ideitalik">Kur'an 111, 1: Ebu Leheb'in iki eli kurusun, kurudu da</span>...) Örneklerden en tanınmışı, bir keresinde Abu Ruhm al-Ghifari adlı sahabesi, kazayla Muhammed'in ayağını incittiği zaman; ona yapmış olduğu büyük kötülüğü bütün zamanlar için sonsuzlaştıracak bir Kur'an ayeti gelecek diye, büyük korkuyla etkilenip beklemesiydi. Bazı vahiylerin gelişine muhaliflerin saldırıları neden oluyor, bazılarını da kendi önderliğine ilişkin yükselebilecek itirazları önceden kapatmak için alıyordu. Bazısı siyasal ve toplumsal talepleri karşılamak için geldi. Bazısı ise ettiği yeminlerden onu kurtarmak (<span class="ideitalik">Kur'an 66, 2: Allah (gerektiğinde) yeminlerinizi bozmanızı size meşru kılmıştır. Allah sizin yardımcınızdır</span>...) ya da inanmayanların ve kâfirlerin öldürülmesini haklı çıkarmak (<span class="ideitalik">Kur'an 47, 4: İnkâr edenlerle, inanmayanlarla karşılaştığınız zaman boyunlarını vurun -ya da- Ne zaman muharebede küffarla karşılaşırsanız, boyunlarını vurun</span>) için geldiler. Ayetlerin birçoğu, savaşlar ve seferler, birlikler için günlük emirler üzerinde bildirimleri temsil etmekte ya da kabile başkanlarıyla barış anlaşmaları yahut bir yağma seferi sonrası ganimet bölüşümünü hikâye etmektedir (<span class="ideitalik">Kur'an 8, 41- 42: İki uzunca paragraf oluşturan bu ayetlerde; Bedir savaşından sonra ganimetin beşte birinin Tanrıya, Peygamber ve yakınlarına, sonra yetimler, yoksullar ve yolculara verilmesi ve savaş sonrası ölenlere, yaşayanlara ilişkin bazı taktik bilgiler yer almakta. İ.K.</span>).</p>

    <p class="normal">Birçok ayetler Muhammed'in hanımlarını, onların kavgaları ve taleplerini anlatıyor. Özellikle Medine döneminde, vahiy alma esnasında, 'toprağa düşmek ya da kendini yere atmak?' gibi davranışlarla onlara ilişkin hazırlıksız-anlık sözlerle kolayca ortaya çıkan görüşlerinin onaylanması yönündeki eğilimi, bazı Kur'an ayetlerinin zayıf içeriği ve geçici ilgisi yüzünden çelişkili yorumlardan kurtulamadı. Hasımlarını susturamadığı, kadınlarını denetleyemediği ya da kendi işinin gereğini yerine getiremediği zaman, Peygamberin sürekli vahiylere başvurduğu ve Tanrıdan Cebrail aracılığıyla, kendisine getirilen bir vahiy eseri olarak Kur'an'ın iktidarını değerden düşürdüğü hissedilmektedir.</p>

    <p class="normal4">Vahiy Yazıcıları (Kâtipler)</p>

    <p class="normal">Muhammed'in misyonunun başlangıcında, Mekke aristokrasisini oluşturan Kureyşliler arasında yazmayı bilen sadece 17 erkek bulunduğunu söyleyenler vardır. Çok zengin tacirler tarafından kullanılan muhasebeci ve yazıcılar çoğunlukla Yahudi, Hristiyan ya da Habeşistanlıydılar. Muhammed'in Medine'deki ilk günlerinde, yazmanlar aynı biçimde sağlanıyor. Öyle ki Muhammed, savaşlar ve yağma seferlerinin yoksul tutsaklarına, kendinden sonrakilere yazma sanatını öğretebildikleri takdirde, özgürlüklerini bağışlıyordu. Sadece az sayıda olan yazıcılar değildi, yazı gereçleri de nadirdi ve hemen her zaman hazır bulunmuyordu. Mekke'de Muhammed'e gelen ilk vahiyleri kimin kaydettiği kesin olarak bilinmemekte; daha açıkçası özgün malzemenin bazısı kaybolmuştu.</p>

    <p class="normal">Muhammed'in yazıcıları bazı kereler, eski halk ozanlarının şiirlerinin kayıtlarını tutan kayıtçılara (<span class="ideitalik">raviler</span>) benzetilmiştir. Onun ilk yazıcılarından bazıları Hristiyandı ya da ilk karısı Hatice, yaşlı bilgin Varaka ve Muhammed'in üvey oğlu Zeyd ibn Haris gibi geniş Hristiyanlık bilgilerine sahip olan kimselerdi. Diğerleri ise ilk yakın çevresi üyelerinden Ali ve Ebu Bekir idi. Hanımları arasından Hatice'den başka Ayşe ve Ummu Salama da okuma biliyordu. Hafsa ve Ummu Gülsüm hem okuyabiliyor, hem de yazabiliyordu. Ancak son ikisine Peygamberin vahiy yazdırıp yazdırmadığı bilinmiyor. Zaman geçtikçe diğer birçok yazıcılar da vahy edilmiş mesajları kayda geçirdiler. Kur'an'ın derlemesini yapmak zorunda bırakılan Zayd İbn Tabit; daha sonra üçüncü halife olan Osman; Osman'ın üvey kardeşi Abdullah ibn Sadd; kendi özel Kur'an derlemesi yapmış olan Ubayd ibn Kaab; Halife Osman'ın kuzeni ve birinci Emevi halifesi Muaviye ve de bir Yahudi yazıcı<a href="Oteki_Gercekler_split_020.html#footnote-100-26" id="footnote-100-26-backlink">[26]</a> bunlara dahildi. Muhammed'in ölümüne kadar kırktan fazla yazıcı vahiylerin yazılmasıyla meşgul olmuştur. Vahiylerin nasıl alındıkları ve hangi biçimde kayıtlandıkları üzerinde kafa yorulmaya başlanınca, hemen arkasından Mutazililer ve diğer Arap eleştiricileri tarafından şu soru soruldu: Yazıcılar Muhammed'in ne zaman 'vahiy altında' olduğunu, ne zaman kendi görüşlerini ifade ettiğini nasıl ayırt edebiliyorlardı? Ayrıca vahyin başlangıç ve bitiş anlarını nasıl saptayabildiler? Belki oldukça işlerinin uzmanları da olsalar, yazıcılar tarafından kaydedilmiş malzemenin bazılarının, sonraki bütün kopistlerin doğal yanlışlarına konu oluşturması beklenmelidir.</p>

    <p class="normal">Eğer Muhammed'in kendisi, iddia edildiği gibi, ne okuma ne de yazma bilmiyorduysa, o zaman Kur'an metninin kesin doğruluğu, Peygamberin çoğu yazmanlarının yeterlilik derecesine bağlı olmak zorunda kalacaktır. Bununla birlikte, Muhammed'in bazen yazdırdığı malzemeyi yeniden gözden geçirdiği ve düzelttiği görüşü bazı bilginler tarafından tutulmaktadır.</p>

    <p class="normal4">Mekke Sureleri</p>

    <p class="normal">Bilginler Muhammed'in Mekke'deyken yazdırdığı Kur'an sureleriyle, daha sonra Medine'ye yerleşmesinin arkasından yazdırdıkları arasında bir ayırım yapmaktadırlar. Kur'an'ın daha sonraki Arapça nüshalarında her surenin, Mekke'de mi yoksa Medine de mi indiğini belirten bir başlığa sahip bulunmaktadır. İlk ya da Mekke sureleri, diğer dinler, hatta puta tapan Araplar için bile hoşgörü gösteriyor. Onlar gerçekten dinsel inanç, Hristiyan ve Yahudi gelenekleriyle uyuşum içerisinde olan derin ruhsallıkla geliştirilmiş yüksek idealizm doludur. Tanrı genelde al-Rahman 'Bağışlayıcı-Merhametli' olarak gösterilir. Bu sureler, dinsel öğretiler, ahlak ilkeleri, kısa öğütler ve Peygamberin esinlendiği diğer (vahiy) sözlerini içermekte. Bunlar kısa, genel olarak ölçülü ve uyaklı nesir (<span class="ideitalik">seci</span>) içinde destansı sıcaklık ve görüntüsü içinde güç dolu, basit, heyecanlı ve duygusal üslupla iletilmiştir. Çarpıcı imgeleri ve ahenkli uyaklarıyla, mistik güzelliği ve dinsel içgörüsüyle bu ateşli ve tutkulu ayetlerden 'dehşetli sureler' oluşturduğu bilinmektedir. Çünkü onlar ekseriya bilinçle değil, duygusal söyleyişlerle geliştirildi. Onların etkisinin azalması, Peygamberin saçlarına ak düşmeye başladığında hızlandığı söylenir.</p>

    <p class="normal">Arap halkı için İbrahim dinini somutlaştıran Mekke sureleri, bütün Kur'an'ın yaklaşık üçte birini kapsıyor ve zarif bir bölüm oluşturuyordu. Bu surelerin çoğu, bütün ya da parçalar halinde Muhammed'e inananların dilindeydi. Ağızdan ağıza geçmesine rağmen onlar genel olarak, bozulmadan ve değişime uğramadan, erken İslamın temeli ve dinin özünü biçimlendirecek durumda kaldılar. Malzemenin birçoğu, ayinsel amaçlar için uygun durum kazanmış, ölçülü ve uyaklı ya da makamlı ilahiler özelliğine sahipti; öyle ki bunlar, toplu tapınma ve diğer dinsel fırsatlar çıktığında dahi kullanılırdı. Görülüyordu ki, Muhammed'in Mekke'den ayrılmadan önce, temel inançlar ve erken İslam dinin pratikleri (tapınma eylemleri), bazı durumlarda eksik biçimde de olsa, zaten bu sureler içinde buyrulmuştu. İşte bu erken pasajlar-sureler, 'Kur'an', yani 'okuma parçaları' olarak belirlendi ve İncil benzeri bir dua-kitabı gibi hizmet verdi. Muhammed Mekke'den göç etmeğe hazırlanırken; orada din değiştirenler ve din yayıcılar (örgütü) kurması için, diğer bir deyişle İslamı yaymak ve Müslüman yandaşlar artırması için Musab ibn Umayr'i Medine'ye göndermişti. Musab'ın gönderilme nedeni, onun Kur'an'ı ezbere okuyabilmesinden dolayıydı. Bu durum onaylamaktadır ki, Kur'an'ın asıl bünyesi zaten tamamlanmış olarak değerlendiri-liyordu. İskoçyalı büyük otorite Richard Bell, en ufak ayrıntılarına kadar Kur'an metinlerini dikkatle inceledikten sonra, Kur'an'ın, Hicretten 2 yıldan daha az bir süre sonra, aşağı yukarı Bedir savaşının yapıldığı tarihte (İ.S. 624) 'kesinlikle sona erdirildiği' sonucuna varmıştır.<a href="Oteki_Gercekler_split_020.html#footnote-100-27" id="footnote-100-27-backlink">[27]</a> O tarihte Kur'an, hemen hemen sadece Mekke surelerini içeriyordu.</p>

    <p class="normal4">Medine Sureleri</p>

    <p class="normal">Medine'de Muhammed'in statüsü yükseldiği ve erki arttığı için, kendi karakterinde ve Kur'an bildirimlerinin karakterinde bir değişim yer aldığı görülüyor. Bu değişim hem üslupta hem de sözlerin içeriğindeki değişikliklerde yansır. Batılı eleştiricilerin okunması zor, sıkıcı ve zahmetli olarak değerlendirdikleri Kur'an'daki uzun metinler hemen hemen yalnızca Medine'de düzenlenmiş surelerdir. Medine'de, Mekke vahiylerini aydınlatan destansı coşku ve dinsel heyecanda belli bir düşüş vardır. İnanan sadece bir duacı olmuş, Peygamber de bir din bilgini. Surelerden birkaçı tanrısal etkilenmenin işaretlerini taşmaktadır. Muhammed'in enerjisi kendiliğinden düşmeğe başlar; eski ateşin sadece ara sıra çıkan parıltısıyla vahiy almada sendelemeler olmaktadır. Coşkulu ve şiirsel sözlerin yerini, birbirinden kopuk ve tutarsız düzyazı (nesir) almıştır. Bazı sureler sadece Muhammed'in büyüklüğünün altını çiziyor ya da onun kişisel sorunlarıyla ilgileniyorlar; ona muhalif olanlara karşı gelişen bir düşmanlık ve hoşgörüsüzlük gösterenler sureler de bulunuyordu. Medine sureleri açıkça Muhammed'in bilinçli düşünselliğinin üretimidir. Hemen tamamı öğütler, çağrılar, talimatlar ve duyurulardan ibaretti. Metinler kuramsal söylevlere benzemeye başlıyor ve gittikçe daha fazla öğretici ve kuralcı tona dönüşüyordu. Vahiyle gelen "okuma parçaları" bir teksten biraz fazlaydı. Medine döneminde "Kur'an" deyimi daha az, onun yerine "al-Kitab" daha sık kullanılır oldu. Mekke surelerine benzemeyen Medine'de düzenlenmiş sure ve ayetler halka daha az yakın oldu. Çünkü Medine malzemesinin pek azı toplu tapınmalarda ahenkli okumaya uygun düşüyordu. Böylelikle Medine surelerinin büyük kısmının öğrenilememiş-ez-berlenememiş olması, Muhammed'in ölümünden sonra Kur'an'da eklemeler ve değiştirmeler için istenilen fırsatı kazandırdı.</p>

    <p class="normal">Mekke ve Medine sureleri arasındaki farklılıklar, erken zamanlardan beri İslam yorumcuları tarafından bilinmekte ve o zaman bile sık sık bilginler tarafından tartışılmaktaydı. Zamanımızda da İranlı yazar Ali Dashti, Muhammed'in Mekke'de aldığı vahiylerle, Medine'de aldıkları arasında ayırım yaptı; İran devriminden sonra Dashti tutuklandı, dinsizlikle suçlanıp hapse atıldı. Korkunç bir şekilde dövülmesi sonucu 1982 Ocak ayında öldü. Sudanlı din bilgini Mahmud Muhammed Taha, Sudan'daki farklı dinler için ortak bir zemin oluşturma girişimi içinde, Şeriatın temellerini biçimlendiren son Medine sureleri ve onun görüşüne göre çağdaş dünya İslamı için daha uygun ve daha evrensel bir çağrıya sahip olan erken (Medine) veya Mekke sureleri arasındaki ayırımı önemle vurguladı. Bu ayırım Sudan otoritelerinin hoşuna gitmedi. Din değiştirme (<span class="ideitalik">irtidat</span>) davası açılarak tutuklandı ve 1985'in Ocak ayında asılarak idam edildi.</p>

    <p class="normal4">Kur'an'ın Derlenmesi Çalışmaları</p>

    <p class="normal">Muhammmed'in 632 yılında ölümü esnasında Kur'an, herhangi bir şey içinde korunacak biçimde mevcut değildi. Kur'an parçaları, tek tek ayetlerden tüm surelere doğru bir sıraya konularak kayıt yapılmış ve özel ellerde saklanmıştı. Malzemenin çoğu, çeşitli sahabi, yakın dost ve akrabalar, "hafızlar" ve kurra (okuyucular) tarafından sadece ezberlenmişlerdi. Bu malzemenin sonuçta nasıl bir araya toplandığı üzerinde çelişkili versiyonlar vardır. 633 yılında dinden çıkmış olanlar ve doğru yoldan sapanları geri çağırmak için halife Ebubekir tarafından yapılan kanlı savaşlar esnasında, Kur'an metinlerini ezbere bilen kişilerin bazıları öldürüldü. Çok daha ciddi ölümler ertesi yıl, Yamama savaşı sırasında oldu; bu savaşta aralarında baş hafızların ve Kur'an okuyucularının (kurra) bulunduğu Peygamberin 39 sahabisi ölmüştür. Peygamberin diğer kayınbabası Ömer, hafızlardan daha fazla öldüğü takdirde, Kur'an'ın çoğunun kaçınılmaz olarak kaybolacağından korkup, mevcut malzemelerin ve Kur'an metinlerinden başka ne kalmışsa bir dökümünü yapmak için Ebubekir'e danıştı. Bu öneri inananlar tarafından iyi karşılanmadı. Muhammed'in yapabileceği halde yapmadığı şeyi yapmaya girişmenin (onun kutsallığına) saygısızlık olabileceği üzerinde pek çok itirazlar yükseldi. Halife Ebubekir bile kuşkuluydu, çünkü Muhammed'den böyle bir görev için alınmış bir izin yoktu.</p>

    <p class="normal">Bununla birlikte sonunda onay verdi ve bu kutsal görevi uygulaması için Muhammed'in yazıcılarından biri olan Hazrac kabilesinden Zayid İbn Tabit'in atamasını yaptı. Zayid (Zeyd) Arapça'ya ek olarak, Farsça, Yunanca, Habeş dili, Süryanice ve İbranice biliyordu ve ayrıca İbrani yazısını okumayı da öğrenmişti. Zayid, çeşitli yöntemlerle onları korumuş olan bireylerden bulabildiği nadir metin parçalarını topladı. Geleneğin söylediğine göre; bunlar parşömen kâğıdı parçacıkları, palmiye yaprakları, yassı taşlar, tahta levhalar, deri parçaları, deve ve keçilerin kaburga ve kürek kemikleri ve "insan göğsü" -yani inananların bellekleri- üzerindeki yazıları içeriyordu. 634 yılının sonuna kadar izlenip toplanabildiği kadar çok yazılı parçalar güçlükler içinde ayrı sayfalar (<span class="ideitalik">suhuf</span>) halinde, fakat eleştirel seçim yapılmadan ya da iniş dönemlerine bakılmaksızın ve bütün yinelenmeler, zıtlıklar ve lehçe çeşitlemeleriyle kopya edildi, fakat çoğaltılmadı. Bazı Müslüman otoriteleri Zayid'in ilk derlemesinin kopyalarının yapıldığı ve çeşitli skolâstik merkezlere gönderildiğini söylüyor, fakat diğer bazıları da bunu yadsıyorlar. Olasılıkla Küfi (yazıyla) derlenmiş olan malzeme Ebubekir'e teslim edildi ve onun ölümü üzerine, ikinci halife Ömer'in korumasına emanet edildi. Ömer'in ölümünden sonra Peygamberin dul eşi olan kızı Hafsa'ya geçti. Bu arada tam bölümlerden, kısa parçacıklara kadar Kur'an'dan çeşitli yazılı çıkartmalar, zaten İslamın yayıldığı eyaletler içinde dolaşmaktaydı. Sonra Arap yazısında mevcut olan eksiklikler nedeniyle, metinlerin hem okunması hem de yorumlanmasında çeşitlemeler oluştu. Tekstlerin her biri açıklayıcıları tarafından güvenilir olarak kabul edildi. Armenia ve Azerbaycan'a karşı yapılan seferler sırasında, kullanılan Kur'an metinlerinin okunması ve pasajlardaki çok sayıda eksikliklerle ilgili, Suriye ve Iraklı Müslüman birlikleri arasında tartışmalar yükseldi.</p>

    <p class="normal">Bu kavgalar, Osman'ın halife olmasından önce olayı yatıştırmak için, aracı olmasını ve "kendilerindeki farkın Hristiyan ve Yahudiler gibi, yazıyı farklı değerlendirmelerinden önce halkı durdurması" (yönünde) ona danışan askeri komutan Huzeyfe'yi harekete geçirecek ciddiyetteydi. Bu durum, piyasadaki türlü hasım versiyonların tartışmalı okunuşları yerine buyuruculuk ve değişmezliğe, yani bir resmiyete sahip olması acil gereksinimini ortaya çıkardı. Bunun üzerine Osman, daha anlaşılır ve daha kesin, ilk ve son olmak üzere belirgin olarak yasalaşacak ikinci bir (Kur'an) düzenlenmesine karar verdi. Bir kere daha Zayid İbn Tabit'e, üç Kureyşli yardımcıyla birlikte görevi emanet edildi. Bu üç Kureyşli Abdullah İbn al-Ziyad, Saad İbn al-As ve Abdurrahman İbn al-Haris idi. (Görevde bunlara katkıda bulunmuş diğer yardımcıların da listesi vardır). Bu kere onlar bütün mevcut kopyaları incelemek, Kur'an fragmanları yahut bölümlerini, Hafsa'nın korumasındaki ilk koleksiyonda öylesine bir araya getirilmiş malzeme ile karşılaştırıp, neyin atılması ve neyin kapsama alınması gerektiğine karar vererek kitabın son versiyonunu hazırlama zorunluluğu duydular; sureleri sıraya sokarak, birer numara vermek biçiminde bir düzenleme uyguladılar. Osman'ın Kurulu, surelerin tarih sırası-ardı ardına, tartışmalı metinlerin karşılaştırılması ve düzene sokulması ve Kur'an ayetlerinin ilk kayıtlarının yapıldığı çeşitli diyalektlerden bir dil seçimi gibi birçok sorunlarla yüz yüze geldi. Osman, dil sorununu düzeltmek için, Kureyşli olmayan Hazrac kabilesine mensup Zayid İbn Tabit'e, dil farklılığı durumunda, Kureyş diyalektini seçmesi buyruğunu verdi. Kur'an çoğu kısa pasajlar halinde yazdırıldığı için, şimdi ayrı bölünmeler oluşturma biçiminden çok, metin düzenlemesi sorununun çözümüne uygun bir yöntem yoktu; öyle ki komisyon yeniden düzenleme yapıyor ve bağlantısız parçalardan yapabildiği en iyi şey olarak sureleri bir araya getiriyordu.</p>

    <p class="normal">Birbirini tutmaz geçişleri bağlamak yahut yinelemelerden kaçınmak için daha fazla girişimde bulunmadı. Surelerin tarih sırasını titizlikle belirlemek olanaksız olduğu için, kısa bir dua biçiminde ifade edilen ve "başlangıç" anlamındaki fatiha olarak bilinen uğurlu bir sure ile başlanmasına karar verildi. " Yahudi ve Hristiyan terminolojisinin varlığı ve ayırt edici herhangi bir İslam düşüncesinden yoksunluğa rağmen, bu durum özellikle dikkate değer" diyor Frants Buhl.<a href="Oteki_Gercekler_split_020.html#footnote-100-28" id="footnote-100-28-backlink">[28]</a> Arkasından en uzun bölüm<a href="Oteki_Gercekler_split_020.html#footnote-100-29" id="footnote-100-29-backlink">[29]</a> birinci olarak yer aldı; diğer sureler uzunluğu gittikçe küçülen bir sıra içinde birbirini izledi. Gerçekte vahiy sırası ters çevrilmiştir; zira genel olarak daha kısa (Mekke) sureleri önde bulunuyordu, yeni düzenlemede ise uzun sureler daha önceye kondu. Düzenlemedeki bu girişimin sonucu olarak ayetlerin, bazen özgün içerikleri dışına çıkarılıp yerleri değiştirildi yahut bir yer bulunamadığı için ayrı duran parçalar rast gele bir surenin içine sokuşturuldu yahut da konuları farklı olmasına rağmen gelişigüzel yan yana getirildi. Ara sıra Mekke ve Medine dönemlerinden ayetler, farklı zamanlarda yazdırılmış oldukları halde köşe bentler gibi birbirleriyle birleştiril-di. Örneğin üçüncü sure (<span class="ideitalik">Al-i İmran Suresi, 200 ayet İ.K.</span>) gibi, daha uzun surelerin çoğu, farklı dönemlere ait olan ayetlerin toplamıdır. Daha kısa sureler bile bazen karışmış durumdadır. Sureleri kesin olarak kimin düzenlediği ve isimlendirdiği bilinmiyor.</p>

    <p class="normal">Surelere bizzat Peygamberin kendisinin isim verdiği ileri sürülmekte, oysa onların büyük çoğunluğu, Muhammed'in ölümü-nün ardından yirmi beş yıl geçinceye kadar şu andaki biçimde tertip edilmemişti; bu iddianın geçerli olmadığı görülecektir. Belki Peygamberin birkaçını adlandırdığı düşünülebilir, fakat bunu bile belirlemek olanaksızdır. Derleyenler, içindeki anahtar bir sözcükten ya da onun tanıtabilecek çarpıcı bir sözden surelere ad vermişlerdi. Bazı durumlarda bir sure iki başlıkla tanındı, daha sonra onlardan biri atıldı. Kur'an Derleme Kurulu işini tamamlayınca, Hafsa'nın orijinal koleksiyonu ona geri verildi. Toplanabilmiş olan bütün kopyalar ve birbirine zıt ve farklı versiyonlarla birlikte diğer artakalan parçalar ateşe verildi. Zamanın pek çok Müslümanları kutsallık adına, Allahın yazmış ve Peygambere göndermiş olduğuna inandıkları vahiylerin üzerinde bulunduğu yapraklar ve diğer değerli fragmanların (parçaların) bu tarzda ahlaksızca yok edilmesi olarak gördüler.</p>

    <p class="normal">670 yılında Hafsa'nın ölümünden sonra, Medine valisi Mervan İbn Hakem- ki bu kişi halife Osman'ın sekreteriydi ve daha sonraları Mervan I olarak Emevi halifesi oldu- Hafsa'nın sahibi olduğu Kur'an malzemesini ele geçirdi ve onu da yaktı. Böylece hazırlanmış olan resmi Kur'an'ın herhangi bir alternatifini ispatı ve değişikliklere kanıt olabilecek her şey ortadan kalkmış oldu. Kur'an'ın bu ilk tek tip (resmi) metni, Peygamberin ölümünden yirmi beş yıl kadar sonra 655 yılında tamamlandı. Yeni hazırlanmış bu ana tekstten birçok kopyaları yapıldı ve büyük İslam merkezlerine dağıtıldı; biri Medine'de kaldı ve diğerleri Küfe, Basra, Damaskus (Şam)'a ve olasıyla Mekke'ye gönderildi. Kopya eden kâtiplerin hatalarına bağlı olarak bazı farklılıklar da, esasta otografiyi (düzgün yazım), lehçeyi; sure ve ayet bölünmelerini etkileyerek resmi kopyaların içine sokuşturuldu. Kur'an kodeksi, yalnızca Osman'ın eski nüshalardan derleme Kur'an metni değildi. Erken dönem Müslümanları, Muhammed'in aldığı vahiylerinden yapabildiklerince çok yazıya geçirmiş ve bu kutsal ayetlerden kendi özel derlemelerini yapmışlardı. Bunlar yüzyıllarca yürürlükte kaldı ve hatta bazıları özel yeterlilik elde etti. Bilginler böyle <span class="ideitalik">Mushaflar</span>dan bir düzineden fazlasının listesini çıkarmışlardır. İbn Abu Davud (Ö. 928) tarafından yapılmış bu listelerden biri hala yaşamaktadır.</p>

    <p class="normal4">Bazı Surelerin Önüne Eklenmiş Harfler</p>

    <p class="normal">Kur'an'ın çoğunlukla Medine döneminde gelmiş 29 suresi, alfabenin bazı harfleriyle başlıyor. Bunlar, tekstlerden gelen değil, fakat kitap haline sokulurken (editing) konulmuş parçalar olduğu bilinir. Bu harflerin neyi gösterdiği kesin bilinmiyor ve onların anlamları hakkında doyurucu bir açıklama bulunamamıştır, ancak hermetik bir gizem ve daha çok düşsel bir kurgu bolluğuyla konulmuştur. Kur'an'daki sözcükleri oluşturan harflerin bağlantı-ları gibi, bu sure başlıkları harf mistisizminin çeşitli sistemleri arasında yorumlamaya sunulmaktadır. Arap Alfabesinin her harfinin gizli bir anlamı olduğuna inanıldı ve bu anlam, harfin bir sözcüğün başında, ortasında ve sonunda bulunuşuna göre -harfin biçimi gibi- değişime uğruyordu. Arapça kökünden bir sözcüğün iki yahut üç harfinin yan yana gelerek birleşmeleri daha da fazla karmaşık incelikler ekledi. Bazı sistemlerde (<span class="ideitalik">ebced</span>) her harf bir rakam değerini de karşıladı ve onun anlamı, Grek ve İbrani sistemlerinde kullanılan Geometri ilkeleri üzerinde uygulandı. Önek gibi kullanılmış harfler türlü biçimlerde Tanrı adları, sıfatları yahut derecelerinin kısaltmaları olduğu söylenir yahut da surelerin yanlış kullanılmış başlıkları. Bazıları da onların, Kur'an'ı ilk yazıya geçiren yazıcıların veya hafızların ya da ahenkli bir biçimde okuyanların işaretleri; adlarının ilk harflerini temsil ettiğine inanırlar. Belki de gerçekten Zayid İbn Tabit'e teslim edilmiş olan, Kur'an fragmanları ya da surelerinin ilk sahiplerinin ya da onları derleyenlerin adlarının ilk harfleriydi.</p>

    <p class="normal">Bazı harfler için daha özel anlamlarda açıklamalara gidildi: Bu şekilde 68. Sure'nin öneki olan <span class="idebold">N</span> (nun) harfi için, deniz canavarı Behemoth'u simgeleyen "balık" işaretidir. Sure 50'e önek olan <span class="idebold">K</span> harfi (Kaf), yeryüzünü çeviren dağların oluşturduğu yüzük biçimini ifade eder. <span class="idebold">KHYAS</span> (Kaf, Hı, Ye, Ayn, Sad ) harflerinden oluşan Sure 19'un öneki, Yahudi yazısındaki <span class="idebolditalik">Kohyas</span> sözcüğü olduğu ve "Böylece o (Muhammed) buyurdu" anlamına geldiği söylenir. Ayrıca harfler pagan tanrılarının adlarını korumuş olabilir: 29 surenin 13'ü <span class="idebold">AL</span> önekleriyle başlamaktadır. Bunların dışında 6'sı <span class="idebold">ALM</span>, 5'i <span class="idebold">ALR</span>, 2'si de <span class="idebold">ALMS</span> ve <span class="idebold">ALMR</span> öneklidir. <span class="idebold">AL</span> harfleri, geri kalan harflerin içinde gizlenmiş, bir pagan tanrısının adı olan "AL" (Allah) ile anlamlandırılabilir. Tarihi Hadramaut'a kadar uzanan, Arabistan'da tapınılan Mezopotamya Güneş Tanrısı "<span class="ideitalik">Sin</span>", 36. Sure'ye başlık oluşturan, Arapça'da "Ya Sin" olarak okunan YS harfleri içinde gizlenmiş olabilir. Ya Sin, alternatif olarak "ya İnsan" olarak yorumlanmıştır, fakat Güneş Tanrısına basitçe bir yakarı olarak okunabilirdi; "Ya Sin (Güneş Tanrısı)!"</p>

    <p class="normal">Çağdaş bilginler arasında Hirschfeld, <span class="idebold">S</span> (sad) harfinin Hafsa, <span class="idebold">K</span> Ebubekir ve <span class="idebold">N</span> Osman için kullanıldığı görüşünü benimsemiştir. Yukarıda anlatıldığı gibi onları üçü de Kur'an'ın toplanmasıyla çok yakından ilişkilidir. Diğer yandan Nöldeke, önek olarak konulmuş olan harflerin anlamsız simgeler ve büyülü işaretler olduğuna inanmaktadır. Otta Loth ise Kabbala mistik simgeleri benzeri Yahudi inancı etkisi olarak gördü. Bu ve benzeri kurgulamalar, inanılması güç ve keyfi değerlendirmeler olarak, birçokları tarafından yer değiştirilerek ileri sürüldü. Ancak bu harfler bilginlerin merakını çekmeyi ve yorumlar da şaşırtmayı hala sürdürüyor. Bu teorilerin bazılarını açıklayan Watt, "bu harfler bir gizemdir" sonucuna varmaktadır.<a href="Oteki_Gercekler_split_020.html#footnote-100-30" id="footnote-100-30-backlink">[30]</a></p>

    <p class="normal4">Kur'an Hakkında Eleştiriler</p>

    <p class="normal">Hem Mekke'de hem de Medine'de Kur'an vahiylerinin gerçek doğasına ilişkin olarak Muhammed'in bütün kariyerinden kuşku duyuldu. Onun ölümünden çeyrek yüzyıl sonra Kur'an'ın resmi kabulü, kutsal kitaba karşı doğrudan bir eleştiri sağanağını sona erdirmedi. İslam'a inanmış ve onu din kabul etmiş olanlar arasında bile; Peygamberin vahiyleri ekseriya dikkatsizce aldığı, rasgele yazdırıldığı ya da tamamıyla bir araya getirilmediğine inanan insanlar vardı. Birçokları bazı ayetlerin Kur'an kapsamına alınmış olmasına itiraz ettiler; bazı kimselerin tam onaylamadıkları uzun surelere itirazları vardı. Bazı mezhep önderleri -ki onların arasında birçok Şii din bilgini vardır- eklemeler, çıkarmalar ve değişikliklerle Kur'an'ın bozulmaya maruz kalmış olduğu ve gerçek Kur'an'ın sahteleştirildiğini ileri sürdüler.<a href="Oteki_Gercekler_split_020.html#footnote-100-31" id="footnote-100-31-backlink">[31]</a></p>

    <p class="normal">Bazıları, Tanrı için herhangi bir ölümlünün yaptığı gibi, zeytin, incir ve Sina dağı üzerine (<span class="ideitalik">Kur'an 95, 1-4: İncire, zeytine, Sina dağı ve şu emin beldeye yemin ederim ki, biz insanı en güzel bir biçimde yarattık.</span>), hatta günün düşmesi- ikindi vakti (<span class="ideitalik">Kur'an 103, 1: Asr'a (yüzyıl, ikindi vakti, meyve suyu anlamlarında) yemin ederim ki insan gerçekten ziyan içindedir</span>...), yıldızlar, gece ve şafak üzerine (<span class="ideitalik">Kur'an 81, 15-18: ...bir kaybolup bir etrafı aydınlatan yıldızlara; kararmaya başlayan geceye, ağarmaya başlayan şafağa ant olsun ki</span>...) yemin etmeğe gereksinimi var mıydı? diye soruyordu. Hepsinin ötesinde Ulu Tanrının, hem güneşe ve aya, hem de onları yaratan bizzat kendi üzerine neden yemin etme zorunluluğu duyduğunu sordular (<span class="ideitalik">Kur'an 91, 1-2, 5-10: Güneş ve aydınlığına, güneşin ardından giden aya ant olsun...(her şeyi) yapıp döşeyene, nefse ve ona birtakım kabiliyetler verip de iyilik ve kötülüklerini ilham edene yemin ederim ki</span>). Oysa bunun bir öncelliği vardı, zira Tanrı kendisi üzerine Eski Ahit'de de yemin ediyordu (<span class="ideitalik">Eski Ahit, Genesin 22: 16: Ve Tanrı dedi, kendi üzerime yemin ederim ki...</span>).</p>

    <p class="normal">Bazıları, içinde Muhammed'in hasımlarını Allah'ın lanetlediği, ya da içinde Abu Lehep ve karısının cehennem ateşine atılacağının geçtiği (<span class="ideitalik">Kur'an 111, 1-5: Abu Leheb'in elleri kurusun, kurudu da... O alevli bir ateşte yanacak; boynunda hurma dalından bir ip olduğu halde karısı da birlikte.</span>) bütün ayetleri sahte kabul edip, reddettiler. Böyle bayağıca bir öç alıcılık, Mutlak ve Bağışlayıcı Tanrıya yakışırımıydı? Bir kısım insanlar bütün surelerin güvenilir doğrulukta olduğunu onaylamayı reddettiler. Bu şekilde <span class="ideitalik">Acarida</span> ve <span class="ideitalik">Maymuniya</span> ayrılıkçıları Sure 12' yi değersiz görüp attılar, çünkü o Yusuf ile Züleyha (Firavun Potiphar'ın karısı) öyküsünü içeriyordu. Erotik bir baştan çıkarma öyküsünün, bir kutsal kitabın parçasını oluşturamayacağını ileri sürmüşlerdi.<a href="Oteki_Gercekler_split_020.html#footnote-100-32" id="footnote-100-32-backlink">[32]</a> Muhammed'in özel hizmetini görmüş ve bir Kur'an yorumcusu olan Abdullah İbn Masud, -daha sonra Küfe'de en yüksek değerde tutulan- kendi Kur'an derlemesini yapmıştı. Bu kişi birinci ve son iki sureyi (113 ve 114) Kur'an'ın parçaları olarak dikkate almayıp, kendi teksti içine onları sokmadı.</p>

    <p class="normal">Sufiler genel olarak Kur'an üzerinde doğrudan eleştiri yapmadıkları halde, ortodoks olmayan (<span class="ideitalik">gayriSünni</span>) yorumcular yorumlarında, onaylanabilir tek anlamları olmadıklarını belirledikleri birçok ayetlerden örnekler verdiler ve sadece onları mecazi anlamlarıyla (<span class="ideitalik">tavil</span>) kabul ettiler. Birçokları Kur'an'ın yazarının Tanrı olduğu fikrini kabul edilmez buldular. Doğrusu, bu nokta üzerinde kuşkular, İslam düşünürleri tarafından ifade edilmesi yüzyıllarca sürdü. Kur'an'ın yaratılmadığı, fakat sonsuzluk öncesi var olduğuna ilişkin ortodoks görüş, aynı cinsten kuşkularla reddedildi. Kur'an'ı ilk eleştirenler arasında başta gelen gelen, İslamın özgür düşünürleri ve akılcıları olarak tanınmış olan Mutazililer oldu. Hasan Basri'nin öğrencisi olan Sufi Vasil İbn Ata (Ö. 749) tarafından oluşturulan bir gruptu. Mutazililer'in İskenderiye yazarları ve Yunanca ile yakınlıkları vardı. Onlar Yunan rasyonalizmi (akılcılığı) ve kuşkuculuğu dahil birçok Yunanca kavramları, İslam felsefesine ve dinsel tartışmalara soktular.</p>

    <p class="normal">Mutazili görüşte, Ortodoksların yaptığı gibi, Kur'an'ın ölümsüz ve yaratılmamış olduğunu ifade etmek, Tanrı ile akran olduğunu söylemek aynı şeydi. Bu onlara göre düalizmin (ikilemciliğin) bir biçimiydi, Mutlak Tanrı ile Kur'an'ı eşit ve ölümsüz görmek, Tanrıya <span class="ideitalik">şirk</span> (ortak) koşmaktı. Onların kanısınca, (Kur'an) derlemecilerine emanet edilen özgün metinlerin binlercesini ateşle yok etme düşüncesi onu önemli yaptı, fakat Kur'an'ın daima tek ve değiştirilemez biçimde mevcut olduğunu ileri sürmek doğru sözlülük değildir. Kitabın düzenlenmesinde ve üslubunda mucizevi (tansık görünen) hiçbir şey yoktu. Ayrıca saf bir Arapça ile yazılmamış, içinde çok sayıda yabancı sözcükler vardı; ödünç alınmalar, değişiklikler ve Muhammed'in kişisel fikirlerinin tartışılmaz kanıtlarını taşıyordu. Kısacası onlar (Mutazililer) Kur'an'ın, Muhammed'in bizzat düzenlediği yarı-destansı yapıtı olduğunu ileri sürdüler. Kur'an'ın ebedi (ölümsüz) değil yaratılmış olduğu hakkında Mutazili kavgası, son Emevi halifesi Mervan II (Ö. 749) ile koruyucusunu buldu. Hatta buna inanmaya zorlayan bir engizisyon (mahkemesi) kuran Memun (Ö. 833) dahil, Abbasi halifelerinden bazılarından resmi destek aldı.</p>

    <p class="normal">Helenistik ve Grek felsefesine dönüş yapan ve matematikten din bilimine kadar çeşitli konularda elliden fazla risale (fasikül) içeren kendi ansiklopedilerinde, Muhammed'in öğretileri üzerinde çok sorular yöneltmiş bulunan Basra'lı "Temizlik Kardeşleri" <span class="ideitalik">İkhvan al-Safa</span> (900 yıllarında?) Mutazililerden etkilenmişlerdi. Onlar, bir insanın bilginin herhangi bir çeşidine düşmanlık göstermemesi yahut bir görüşü tutarken fanatik olmaması gerektiğini son derece özgür bir biçimde öğrettiler. Kur'an'ı ve dinsel ahlak kurallarını serbest yorumlarından ötürü, Sünni (ulema) onları lanetliyordu. Bu kişiler halife Mustancid'i (Ö.1170) <span class="ideitalik">İhvan al-Safa</span>'nın kopyalarını pazar yerinde halkın gözü önünde yaktırmaya ikna ettiler.</p>

    <p class="normal4">Kur'an'ın Yazısı</p>

    <p class="normal">Arap yazısının en eski biçimi birçok bakımlardan yetersizdi. Gibb'in söylediğine göre Kur'an'ın toplanması sırasında, Arapça çok gelişkin olmayan bir yazıyla yazılmaktaydı; "ancak yazılan her şey, bu dil hakkında çok ayrıntılı bilgiye sahip olmayan kişilerce okunamazdı".<a href="Oteki_Gercekler_split_020.html#footnote-100-33" id="footnote-100-33-backlink">[33]</a> Osman'ın resmi Kur'an'ı, aynı ana hatlara sahip olan sessiz harfleri ayırt edecek noktalar, sesliler için işaretler (daha sonraları sesli harf olarak kullanılmaya başlayan <span class="ideitalik">elif, vav, ye</span> harfleri de sessizdi) ve herhangi bir doğru yazım kuralına sahip değildi. Çeşitli kentlere gönderilmiş olan Kur'an'ın en eski kopyaları (<span class="ideitalik">geleneksel bilgilere göre yedi nüsha- İ.K.</span>), eski Arap yazısının bu çok belirgin olmayan biçimiyle yazılmıştı. Arkasından metinler, sözcüklerin hecelenmesi, onların seslendirilmesi- ünlendirilmesi, yazıyı anlamlandırma- yorumlama anlaşmazlıkları ve çelişkili okumalara götüren her şey üzerinde tartışmalar yükseldi. Kufeli Müslümanlar Osman'ın toplatıp yazdırdığı Kur'an metninin tümünü reddettiler ve kendi versiyonlarını kullandılar.</p>

    <p class="normal">Emevi halifesi Abdul Malik'in (Ö.705) saltanatı döneminde çeşitlemeli ve hatalı okunuşları olan Kur'an kopyaları gerçekten ortak sorun oldu ve metinlerin serbest yorumu-anlamlandırılması alabildiğine genişledi. Abdul Malik'in, bir okul öğretmeni olarak yaşama atılmış bir Arap bilgini olan valilerinden Haccac bin Yusuf'a, bu çeşitli okumaları sistematiğe etmek ne yapılabileceğini araştırması emredildi. O da yeni bir sufi okuluna sahip olan mutasavvıf Hasan Basri'den, bu karmaşıklığın nedenlerini ortadan kaldırmasını talep etti. Hasan Basri de başka bir Basralı Hasan Yahya İbn Yamaar'ı olayı çözmek üzere atama yaptı. Nasturi Hristiyanların yazılarında kullandıkları noktalama sistemi, Süryani yazısındaki seslendirme ve ayırt edici işaretler kullanımı temeli üzerinden hareket etti. Noktalamayı ve aynı biçimde ses olarak farklı olan sessiz harfleri seçmek ve çift sessizleri belirlemek için, ayrıca uzun ve kısa seslileri ayırt edecek olan işaretleri, ilk kez bu Hasan Yahya Arap yazısına soktu. Bir cümle içerisindeki sözcüklerin bölünmesi ve bir noktalama kuralları yöntemi de sonraki birkaç yıl içinde getirildi.</p>

    <p class="normal">Bu yenilikler hemen genel kabul görmedi, yani geniş bir geçerlilik kazanmadı. İşaretlerin yerleştirildiği yerleri, daha doğrusu sözcükleri hecelemeyi sabitleştiren yerleri sürekli biçimde kullanmadılar. Yorum ve anlamlandırmalar hala seçime bağlıydı. Eklenen işaretler özgün vahiylere ait olduğu kabul edilmedi, tersine içine sokuşturulma ve kutsal kitabın okunmasında sapkın yenilikleri ebedileştirme olarak görüldü. Büyük Sünni hadisçi Malik İbn Enes (Ö.795), cami hizmetlerinde bu işaretli kopyaların kullanılmasını yasakladı. Halifeler ve yerel yöneticilerden bazıları dahil başka bilginler de memnun değillerdi bu durumdan; Kur'an'ın -Sinagog Tevrat'ı benzeri- bu gibi işaretler olmadan kalmasını tercih etmiş olacaklar. Anlatıldığına göre, Horasan valisi Abdullah İbn Tahir'e (Ö.844), Kur'an zarif bir hattatlık sanatıyla işlenmiş bir tabaka parşömen halinde sunulduğu zaman, onun üzerine noktalar anlamına gelen "kişniş tohumları" serpmiştir.</p>

    <p class="normal">Hecelemedeki tutarsızlıkları uzlaştırma ve Arap dili için bir tek tip sözlüğe sahip olma gereksinimi ile ilgili olarak hakkında konuşup yazılacak biricik kişi, İslam dinine geçmiş bir Yahudi olan Harun İbn Musa (Ö.810) idi. Harun'un kitabı, Arap dilinin en eski sözlük kitabı (the earliest Arabic words-book) derlemesiydi. Bütün bu gelişmeler Kur'an'ın yorumundaki güçlüklere son vermedi, çünkü yazımda kullanılan alfabenin mevcut problemleri sürdü. Yazım yetersizliği, farklı okuma (kıraat) usulleri olarak kendini özellikle açığa vurdu. Aynı Kur'an yazısı değişik alanlara yayılmaya başladı. Her birinin okulu kendi okuyucularını (<span class="ideitalik">Kurra</span>, tekili <span class="ideitalik">Kari</span>) yetiştirdi. Böylece pek çok bölgelerdeki okuma ve telaffuz çeşitlemeleri, sorunun sadece anlaşma ve uzlaşmayla çözülebileceğini saptamış oldu. Bu yönde ilk adımın atılması girişiminde Abbasiler döneminde İbn Mucahid (Ö.936) tarafındanbulundu. Tanınmış ve bilgisine güvenilir kişiler tarafından, önce on ve daha sonra yediye inen "okuma" (kıraat) okulları kuruldu. Küfe'de üç, Basra, Şam, Mekke ve Medine'de birer kişi otorite olarak kabul edildiler. Bazı harflerin seslendirilmesi ve önerdikleri duraklamalar (pauses) ile onların bütün okunuşları ortodoks olarak tanındı. Bu kuralsız durumlar yüzyıllarca yürürlükte kaldı. Günümüze kadar kalmış olan bütün (tarihsel) malzeme kullanımı gerçekleştirilerek, standart bir eleştirel Kur'an basımı hala çağdaş bilginleri beklemektedir.</p>

    <p class="normal4">Kur'an'ın Dili</p>

    <p class="normal">İddia edilir ki Kur'an, Arapçanın en saf biçimiyle yazılmıştır ve dilin en mükemmelini temsil eder. Müslümanlar tarafından, Kur'an'ın sadece bildirimleri değil, fakat ayrıca kutsal kitap olarak üslubunun yüceliği, gramer biçimlerinin mükemmelliği ve sözcük hazinesinin saflığına inanılarak bu, Tanrının yüceliğine ve onun otoritesine bağlanır. Muhammed çocukluğunu, kendi kabilesi Kureyş'e yakınlığı olmayan Havazin kabilesi Bedevileri arasında geçirmişti. Gençliği ve ilk orta yaşlılık döneminde, Filistin ve Suriye'ye çok sayıda ticari geziler yaptı ve oralarda konuşulan dillerden bazı şeyler biriktirmiş olabilir. Ayrıca Hicaz ve çevresinde konuşulan çeşitli diyalektlere aşinalığı vardı.</p>

    <p class="normal">Vahiylerinde Muhammed'in kullandığı Arapça, çeşitli dillerden alınmış karışık bir söz dağarcığı karakteriyle melezdir ve birçok yerli dil biçimlerinden (many vernacular forms) harmanlamayı temsil eder. Kur'an'ın kendisinin, yedi farklı bölgesel dilde, ya da Arap dilinin diyalektlerinde inmiş olduğu söylenmektedir. Bunlar Kureyş, Havazin, Thakif (Tayif diyalekti) ve Hodayl, ayrıca özellikle Tayi, Tamim ve Yemen gibi üç Kahtan Arapları diyalektiydi. Dilin daha saf biçimlerini araştırmayı arzu eden sonraki bilginler, İslam öncesi şiirine geri dönmek zorunda kalmışlardı. Muhammed tarafından kullanılan dilin bazı özellikleri daha sonraları bile uzak kuzeyde kullanılmaz olmuş ve başka yerlerde ise tamamıyla atılmıştı.<a href="Oteki_Gercekler_split_020.html#footnote-100-34" id="footnote-100-34-backlink">[34]</a> O'Leary, Kur'an Arapçasının, zaten zayıflama belirtileri veren bir dili gösterdiği yargısına varır. Daha sonra eleştirilemeyen böyle bir karışık dili kullanmasıyla, Muhammed Arapçanın bu versiyonunu sürekli olarak 'sabitleştirdi'. Böylece dilin değiştirilmez, tek ve durgun bir biçimi olan- Kur'an Arapçasını yarattı. İslamın yayılması süresince konuşma Arapçası, fethedilen halkların sözcük hazinesi ve gramer biçimlerini kendisine uydurup, gelişmeyi ve bağımsız olarak genişlemeyi sürdürdü. Güncel kullanımda yaşayan Arapça ya da halk Arapçası, alışılamayan, yabancılaşması gittikçe artan<a href="Oteki_Gercekler_split_020.html#footnote-100-35" id="footnote-100-35-backlink">[35]</a> ve kullanılması artık kesilmiş bulunan Kur'an dilinden giderek daha fazla uzaklaştırıldı. Bir konuşma lehçesi olarak eskimesi ve "ataların" dili olarak değerlendirilmesi nedeniyle Kur'an Arapçasına, bir "yabancı" dil gibi çalışıp öğrenme gereksinimi duyuldu.</p>

    <p class="normal">Peygamberin konuşma dillerine ilişkin erişimleri hakkında bazı geleneksel söylentiler vardır. Bunlara göre, İranlılarla Farsça dahil, çeşitli milletler ve kabilelerden kendisini ziyarete gelen insanlarla kendi dillerinde birkaç sözcükle konuşmak Muhammed'in alışkanlıkları arasındaydı.<a href="Oteki_Gercekler_split_020.html#footnote-100-36" id="footnote-100-36-backlink">[36]</a> Kur'an'ın değişik sözcükler dağarcığı, Muhammed'in yabancı sözcükler bilgisini onayladığı görülecektir. Çağdaş araştırmacılar Kur'an'da, yabancı dillerden ödünç alınmış 275'in üzerinde sözcük listesi çıkarmış bulunuyorlar. Bunların kaynakları arasında İbrani, Arami, (ödünç sözcüklerin en bereketli kaynağı olan Hristiyanların konuştuğu Aramicedir) Süryani, Nebati, Etiyopya, Fars ve Grek dilleri vardır. Ayrıca İslam ansiklopedistlerinden yazar (polygraph) Suyuti (Ö. 1505), fazla gayretkeşlikle bunlara "Hind, Kopt, Türk, Zenci ve Berber" dillerini de eklemektedir.</p>

    <p class="normal">En eski İslam yorumcuları bu ödünç almalardan haberdar olmuştu, fakat Muhammed el-Şafi (Ö. 820) gibi daha sonraki bilginler, aşırı dindarlığın etkisi altında bunu bir sapkınlık öğretisi olarak suçladılar. Kusur ve kopyalamalar anımsatılıyor ve tanrısal vahiy için araç olarak Arapçanın uygun olmadığı imasında bulunuluyordu. Bu yüzden Kur'an'ın her sözcüğü ve her harfinin Tanrı tarafından gönderildiği; saf ve bozulmamış Arapça ile yazıldığının kabul edilmesi gereği duyuldu. Kutsal kitap taklit edilmenin ötesinde, bütün karışıklılardan masun, mükemmel ve dokunulmaz olduğunda ısrar edildi. Oysaki Muhammed'in insanlara, Kur'an'ı kendi ana dillerinde okumalarını açıkça izin vermiş olduğu bilinmektedir.<a href="Oteki_Gercekler_split_020.html#footnote-100-37" id="footnote-100-37-backlink">[37]</a> Galiba böylece tahminen anadilde metinler İslam dünyasının birçok bölümlerinde geçerli oldu. Afgan asıllı bir fıkıhçı (İslam hukukçusu) olan Abu Hanife'nin (Ö. 767) kurmuş olduğu Hanefi mezhebi, Arapça'dan başka bir dilde Kur'an'ın okunmasını onaylamıştır.<a href="Oteki_Gercekler_split_020.html#footnote-100-38" id="footnote-100-38-backlink">[38]</a> Kur'an resmi biçimde belirlendikten az bir süre sonra, dönemin din bilginlerinin çoğu, metinlerin yanlış yorumlanacağı ve aslından uzaklaştırılacağından korktukları için bütün diğer versiyonları yasakladı ve çevirileri engellediler. Bu yüzden yüzyıllarca, yabancı ülkelerde yaşayan Arap olmayan Müslümanlar, Arapça teksti anlamaksızın okuyup öğrenmeğe ya da ezberlemeye zorlandılar. Bu uygulama İslamın ruhuna uygun değildi.</p>

    <p class="normal">Kur'an'ın çevirisi için birçok bilgin tarafından sorunlar ortaya kondu. Oysa Kur'an, kendisini okuyup incelesin ve anlasınlar diye, Tanrı tarafından, her halk için kendi dillerinde gönderilmiş bir yasa sağlandığını öğretir. (<span class="ideitalik">Kur'an 41, 44: Eğer biz Kur'an'ı yabancı dilde indirmiş olsaydık, diyeceklerdi ki: Ayetler geniş bir biçimde açıklamalı değil, Arab'a yabancı dilden (kitap) olur mu?).</span> Demek ki, Araplar için kendi dillerinde yazılmış Kur'an gönderilmişti. (<span class="ideitalik">Kur'an 12, 2: Biz onu anlayasınız diye Arapça bir Kur'an gönderdik</span>.). Bu ayetin ışığında, insanların Kur'an'ın yalnız Araplar için olduğunu farzetmesi gerektiği tartışıldı. Eğer Araplar için değilse ve eğer Arapça anlamayan ve konuşmayan kimseler İslamı kabul etmek zorundaysa, Kur'an'ın kendi dillerine çevrilmesi gerektir. Artık çeviriler ortaya çıkmaya başladı ve o zamandan beri Kur'an, Hint ve Afrika dilleri dahil yetmiş kadar dilden okunmaya başladı. Arapça versiyon buyurucu ve yetkin olarak görülmesine rağmen, ana dil çevirileri Kur'an yorumunda önemli rol oynuyorlar.</p>

    <p class="normal4">Kur'an'ın Üslubu</p>

    <p class="normal">Kur'an'ın üslubunda, kısa coşkulu ayetlerden, uzunca sıkıcı surelere kadar birçok çeşitlemeler vardır. Bu üslup farklılıkları, bilginlere Mekke'de dikte ettirilenler ile Medine'de yazdırılanları birbirinden ayırt etmekte yardımcı olmuştu. Kur'an'ın erken üslubundaki ahenkli düzyazı (nesir) ve tınlayan dizeler, Muhammed'in zamanından çok önce Zeyd İbn Amir, Koss İbn Seyda, Tayifli Umeyya vb. gibi, hem birer ozan hem de sosyal ve dinsel reformcular tarafından düzenlenmişti. Bunların pek çoğu halkça bilinen ve hayran olunan dizelerdi. Çoğu, insanlar tarafından, bazen büyüleyici bir etki ile sık sık ezbere okunurdu. Peygamberin Mekkeli muhalifleri Muhammed'in vahiylerini, eski Arap bilgeliğiyle ve onun içindeki kutsal saydıkları dizelerle karşılaştırırlar ve sıkça bu eski yapıtların yardımıyla ortaya benzerlikleri koyuyorlardı.</p>

    <p class="normal">Osman'ın Kur'an derlemesi tamamlandıktan sonra, kutsal ayetlerin seslendirilmesinde, heyecanlandırıcı uygun bir tarzı benimseyen yetişmiş okuyucular tarafından sureler, derin ve içten gelen arzuyla okunmaya alıştırıldı. Çocukluktan beri insanlar, onları ezbere okuma ve dinlemeye yönelik yetiştirildiler. Tüm dinsel tören sırasında ve doğumdan ölüme taşınan birçok koşullarda kutsal Kur'an'dan ayetler yüksek sesle okunuyordu. Zaman geçtikçe onlar, inanan dinleyicilerden derin bir karşılık uyandırmaya başladı. Sureler ezberlendi ve inananların belleklerinde yer etti. Ancak başlangıçtan beri, üslubunun haşmeti ve düşünce yüceliği gereğinden fazlaca özendirildiği için, Kur'an'ın fazla yüksek değerde tutulduğunu iddia eden isyancılar vardı.</p>

    <p class="normal">Kur'an'daki gibi bir sureye benzetmek (<span class="ideitalik">Kur'an 10, 38: Yoksa Peygamber onu uydurdu mu diyorlar? De ki: Eğer sizler doğru iseniz, Allahtan başka gücünüzün yettiklerini çağırın da, onun benzeri bir sure getirin</span>.) ya da onlar gibi on sure (Kur'an 11, 13: Yoksa<span class="ideitalik">: "Kur'an'ı uydurdu" mu diyorlar? De ki: Eğer sizler doğru iseniz, Allahtan başka çağırabildiklerinizi -yardıma- çağırın da, siz de onun gibi uydurulmuş on sure getirin</span>.) yaratmaları konusunda Muhammed'in meydan okuduğunu din bilginleri tamamıyla benimsiyor. Bu yüzden, onlar herhangi bir ölümlünün karşılaştırılabilir herhangi bir şey yaratacağına dair, kendi güçsüzlüklerini (<span class="ideitalik">acizlik</span>) tartışmalarını reddederken; birkaç ozan, onlara eşdeğer olan, hatta hem üslup hem de içerikte Kur'an surelerini bile aşmış olan düzenlemeleriyle kanıtladılar. Kur'an taklitçilerinden biri, kendi yapıtının, Kur'an'dan ezbere okunan parçalar gibi, aynı coşkuyla kendinden geçişi uyandırmakta başarısız olduğu söylendiği zaman, "bırakınız benimki de yüzyıllarca camilerde okunsun ve sonra görürsünüz" diye yanıt vermiştir.<a href="Oteki_Gercekler_split_020.html#footnote-100-39" id="footnote-100-39-backlink">[39]</a></p>

    <p class="normal">Kur'an'ın mucizevî özelliğine ilişkin ortodoks görüşünü çürütmeğe uğraşan diğer İslam özgür düşünürleri arasında Mutazililer, Kur'an ile yarışan eski Arap ozanları ve bilgelerinin yapıtlarını, mükemmel ahlak ve üslup güzelliği bakımından Kur'an'daki ayet ve sureler kadar iyi olduklarını göstermek için elden ele dolaştırırlardı. Mutazili yazar ve Arap düzyazısının ustası, al-Cahiz (patlak gözlü) takma adıyla tanınan, bir Etopiyalı kölenin torunu Amr İbn Bahr (Ö. 689), "Kur'an iyi yazıyı temsil ediyor, fakat mükemmel Arapçayı değil" diyordu. Yüzyıllar boyunca birçok yazarlar Kur'an stilinde yazmaya muktedir olduklarını iddia ettiler. Bazıları bu cüretlerinden ötürü ağır bedel ödedir. Ozan ve çevirmen, Zerdüştlükten dönme, Arap dilinde ilk büyük nesir yazarı ve Arap edebiyatına çok önemli katkılarda bulunan İbn Mukaffa (Ö. 758), Kur'an'ı taklit etmeye girişmekle suçlu görülerek işkence ile öldürüldü. İran doğumlu Arap ozan ve Basralı bir özgür düşünür olan Başar İbn Burdun (Ö. 784) dizelerinin herhangi birisi, işinin ehli bir okuyucu tarafından hakkıyla ahenkli bir biçimde okunsa, Kur'an'a rakip görüleceği ileri sürülmektedir. O, kör bir şarkıcı kızın, kendi şiirlerinden birini okurken işittiğinde, Kur'an'daki karşılaştırılabilecek herhangi bir sureden -örneğin 59. Haşr suresi- daha iyi olduğunu haykırmıştı.</p>

    <p class="normal">Çileci sufi Mutazili Abu Musa al Mozdar (Ö. 840), Karmati hiciv yazarı Mutanabbi (Ö. 965), kör ozan Abu Ala Maari (Ö. 1057) ve özgür düşünürlerden Muhadabuddin al-Hilli (Ö. 1205); yapıtlarının ahlaksal niteliği, dil güzelliği, üslubu ve sözcüklerin düzgün seslendirme ve kullanımıyla Kur'an'a eşdeğer olduğunu özellikle ileri süren- ya da onların adına ileri sürülen- en tanınmış yazarlar arasındaydı.<a href="Oteki_Gercekler_split_020.html#footnote-100-40" id="footnote-100-40-backlink">[40]</a> İçindekilerini, düşmanca bir eleştiri ruhu içinde değil, kişisel olarak içtenlikle öğrenmek amacıyla Kur'an'a yaklaşmış olan batılı yazarların çoğu, Kur'an'ın büyük bir bölümünü, Andrae gibi, "hayal edilebilir en can sıkıcı bir okuma ( the most boresome reading that can be imaginated)" buldular.<a href="Oteki_Gercekler_split_020.html#footnote-100-41" id="footnote-100-41-backlink">[41]</a> Aynı şey kutsal yazısının çoğu hakkında da söylenebiliyordu.</p>

    <p class="normal">Muhammed ve onun mesajının 19. yüzyıl savunucularından en tanınmışı olan Thomas Carlyle, Kur'an'ı "bıktırıcı bir karmaka-rışıklık, kaba, düzensizlik" olarak nitelemektedir. "Sonu gelmeyen yinelemeler, soluk kesen bitmezliği, boğuculuğu...dayanılmaz aptallığından" şikayet ederken, "Kısacası hiçbir şey! Ancak bir görev duygusu herhangi bir Avrupalının Kur'an'ı okuyup bitirmesini sağlayabilir" demişti.<a href="Oteki_Gercekler_split_020.html#footnote-100-42" id="footnote-100-42-backlink">[42]</a> Kur'an'daki üslup hataları hakkında uzun yazılar yazan büyük Alman Arapça bilgini Theodor Nöldeke (ö.1930), eğer bunlar bizzat Arap dilinin esnekliğinden ötürü olmasaydı, "Kur'an'ın son bölümlerini ikinci kez okumaya güçbelâ (güçlükle) dayanılabilir olacağını" belirtmiştir.</p>

    <p class="normal4">Kur'an'ın Belirsizliği Sorunu</p>

    <p class="normal">Arap yazısının ilk biçimlerindeki yetersizlikler, çoğu Arapça sözcüklerin çok anlamlılığı ve Kur'an'nın yazıldığı belirsiz dil, kutsal kitabın yorumunda ortaya çıkan zıtlıklar ve yorumcular arasında sıkça yaygın olan karışıklığa ek olarak, pek çok gramer ve semantik problemlere götürdü. Hatta metnin kendi doğası içinde var olan güçlüklerden başka, Kur'an'ın geniş bölümleri karanlıktır ve bazen 'vahyin iniş nedeni' (<span class="ideitalik">sebeb el-nuzul</span>) hakkında bilgi olmayan anlaşılmazlıklar vardır. Yani vahyin inişini teşvik eden koşul ve olay ve özellikle onun işaret ettiği kişi ya da gruplar anlaşılmamaktadır. Geleneksel bilgiler böylesi olaylar üzerinde tahminlerle doludur. Belirsiz bir ayetin açıklamasını sağlama girişiminde bulunan Muhammed'in yaşam hikâyesi yazarları ve Kur'an yorumcuları, her biri kendi yöntemleri içinde, pasajlara ek açıklamalar yaparak ve dolaylı betimlerle çözümler denediler. Onlar, bazıları tamamıyla yanlış ya da hayali olduğu bilinen, koşullar, zaman ve adlar sağlayarak, yerel renk ve gerçeklik vermek için sorunlu ayete gönderme yapan birer anekdot anlatıyorlardı.</p>

    <p class="normal">Örneğin, Kur'an "Arkadan konuşanlara ve iftiracıya yazıklar olsun" (<span class="ideitalik">Kur'an 104, 1: İnsanları arkadan çekiştirmeyi, iftirayı ve yüze karşı eğlenmeyi adet edinen kimselerin vay haline</span>!) demektedir. Bu iftiracılığa, kara çalmaya karşı basit bir uyarı, bir öğüt olabilirdi, fakat yorumcular Peygamberin bu sözleri niçin konuştuğuna bir neden bulmak gereği duymuşlar. Bu yüzden, teksti açıklamak için bu yorumcular -ki onların çoğu Muhammed'den uzun zaman sonra yaşamışlardı-, Peygamberin arkasından konuşan ya da iftira eden bir kişi ve böylece ayetlerin geldiği hakkında, suçlunun adı ve çevresiyle birlikte bazen diyaloglu bir hikâye uydurmuşlardır. Bir açıklamada, bu kabahatı işleyen Akhnas İbn Şurayh, diğerine göre Velid İbn Mughayra ve bir başka söylentiye göre de Umayya İbn Khalf idi. Sonuç, aynı ayet üzerinde birkaç açıklama ve değişik yorumların sıkça verilmesi ve bunların çelişkili, karşılıklı uzlaştırılabilir olmamasıdır. Bir tek cümle için, her biri kendisininki ya da kendi tercih ettiği görüşü veren bir düzüne yetkili olabiliyor. Sonuç olarak ayetlerin anlamı ve okunması üzerinde -bazısı uzun süre ayakta kalan- çok çeşitli skolastik fikirler vardır. Kur'an yorumu (<span class="ideitalik">tefsir</span>) ve açıklamalar, bir uyuşum göstermekten çok uzaktır. Gerçek anlamını, Arapların söylediği gibi 'Allah bilir'.</p>

    <p class="normal4">Kur'an'daki değiştirmeler ve düzeltmeler</p>

    <p class="normal">Muhammed'e inanmayan karşıtların görüşüne göre, kendisi tarafından yazdırılan kitaba, gökten inmiş değişmeyen bir kitabın kopyası olarak bakılamazdı, çünkü bizzat Muhammed'in kendisi tarafından onda sık sık değişiklikler yapılmıştır. Bazen bir ayeti diğerinin yerine geçirmişti (<span class="ideitalik">Kur'an 16, 103: Kuşkusuz biz onların: "Kur'an'ı ona ancak bir insan öğretiyor"dediklerini biliyoruz. Kendisine nisbet ettikleri kişinin dili yabancıdır. Oysa bu apaçık Arapçadır</span>...) Kur'an'ın, Muhammed'in kendi üzerinde değiştirmeler yapmadığı, fakat sadece yol göstericiliği altında olduğunu ifade etmesi (<span class="ideitalik">Kur'an 10, 15: Ya bundan başka bir Kur'an getir, ya da değiştir, dediler. De ki: Onu kendiliğimden değiştirmem benim için olacak şey değildir. Ben, bana vahy olunandan başkasına uymam. Çünkü Rabbime isyan edersem elbette büyük günün azabından korkarım</span>.), durumun tartışılmasını azaltmadı.</p>

    <p class="normal">Şeytan ayetleri adı verilenler ayetler, önce halka açıklanmış, daha sonra açıkça geri çekilmişti. Aşağıda belirtildiği gibi, Muhammed tarafından önceden dikte ettirilmiş ayetlerin birçoğunun daha sonra eksik olduğu görüldü. Muhammed'in en tanınmış bir sahabisi olan Abdullah İbn Mesud adındaki bir yazıcı, onun söylediği bir ayeti kayıt etti, fakat ertesi sabah üzerine kaydettiği yaprağı silinmiş buldu. Olayı Muhammed'e haber vermesi üzerine, kendisine gece esnasında ayetin geri alınmış olduğu bildirildi. Kuşkucu hicivcilerin gösterdiği gibi, Muhammed kitabında bazı şeyleri sık sık emredecek ve sonra başka bir şey buyurarak onu kaldıracaktı. Birçok örneklerde, Muhammed kendi çevresindekilerden gelen önerilerle teşvik edilen metin içinde değişiklikler yaparak, açıklanan-vahiylere malzeme eklemişti. Bir kere vahiy yazdırma sırasında, "evlerinde oturan inananlar, Tanrı yolunda savaşanlarla eşit tutulmamalıdır" dedi. Kör bir adam olan Abdullah İbn Umm Maktum bunu işitince, eğer başka adamlar gibi olsaydı kuşkusuz kendisinin de savaşacağını söyleyerek şikâyetçi oldu. Bunun üzerine Peygamber, bir çeşit vecd hali (kendini kaybetme durumuna) geçirdikten sonra ayeti okumayı, "herhangi bir engeli olmadan evlerinde oturan inananlar, Tanrı için savaşanlarla eşit tutulmamalıdır" biçiminde değiştirdi (<span class="ideitalik">Kur'an 4, 95: Müminlerden -özür sahibi olanlar dışında- evlerinde oturanlarla, malları ve canlarıyla Allah yolunda cihad edenler bir olmaz</span>...).</p>

    <p class="normal">Üçüncü halife Osman'ın üvey kardeşi olan Abdullah İbn Saad adlı bir diğer vahiy kâtibi metinlerde değişiklikler yapardı<a href="Oteki_Gercekler_split_020.html#footnote-100-43" id="footnote-100-43-backlink">[43]</a> ve bir keresinde o, Muhammed'in düzenlediği bir ayeti tamamlamak için bir sonuç cümlesi ekledi (<span class="ideitalik">Kur'an 23, 14: Sonra nufteyi alaka (aşılanmış yumurta) yaptık. Peşinden alakayı bir parçacık et haline soktuk; bu bir parçacık eti iskelete çevirdik</span>...) ve bu cümle Kur'an'da yer aldı. Daha sonra Abdullah İbn Saad İslamı reddetti ve Mekke'ye döndü; orada, son hecesi ve son harfine kadar Tanrı tarafından vahye dildiği söylenen kitaptaki cümlelerden birinin yazarı olmasıyla övündü. Ona göre vahiy bir aldatmacaydı<a href="Oteki_Gercekler_split_020.html#footnote-100-44" id="footnote-100-44-backlink">[44]</a> ve Muhammed sadece kafasının içinden geçenleri yazdırırdı<a href="Oteki_Gercekler_split_020.html#footnote-100-45" id="footnote-100-45-backlink">[45]</a> Ayrıca bu Abdullah İbn Saad, vahiyleri söze dökerken değiştirmesi için Muhammed'i çoğunlukla kandırmıştı.</p>

    <p class="normal">Ebubekir'in dahi, kızı Ayşe -Peygamberin gözde hanımı- aracılığıyla Peygambere ait sözleri, daha doğrusu Ayşe ile birlikte olduğu zaman Muhammed'e gelen vahiyleri etkileyebildiği ileri sürülmekteydi. Diğer bazı vahiylerin, Ömer'den gelen önerilere yanıt olarak verilmiş olduğu söylenir. Pek çok durumlarda Muhammed karar vermekte tereddüt eder ve vahiy gelmeden önce ondan öğüt isterdi. Ömer dahi, belki masumca, bir kereden daha fazla öğüt vermiş olmaktan dolayı övünmekteydi; çünkü o öğüt sonradan, gökten indirilenle mucizevî bir biçimde benzeşmeye dönüşüyordu.<a href="Oteki_Gercekler_split_020.html#footnote-100-46" id="footnote-100-46-backlink">[46]</a> İslam din bilimcileri, Kur'an'ın 220 ayetinden daha fazlasında değişimler yapıldığını kabul etmekte, fakat bunların, yetki kullanarak feshetme öğretisi ile (by the doctrine of abrogation-<span class="ideitalik">nasikh</span>) yapılmış düzeltmeler olarak açıklamaktadırlar. Bu öğretiye göre, bazı ayetler özel bir durum için vahy edildiler ve onların sadece geçici bir uygulaması vardı; onlara söylenen ayetler koşullar değiştiği zaman değiştirilebilir ya da (atılabilirdi) silinebilirdi. Kuşkusuz bu, Kur'an'da "hiç kimse Tanrının yazısından tek sözcüğü değiştiremez" (<span class="ideitalik">Kur'an 18, 27: Rabbinin kitabından sana vahy edileni oku. Onun kelimelerini değiştirebilecek kimse yoktur. Ondan başka bir sığınak da bulamazsın</span>.) söyleminin bulunması, inanmayanları tatmin etmemişti. Öyle ki tekste ki herhangi bir değişim, Muhammed'e gelen vahiylerin aslının bulunduğu gökyüzündeki (cennetteki) değiştirilemeyen ilk örnek Kur'an'ın da, yalnızca geçici vahiylere sahip ve değişime konu olması gerektiğini kapalı olarak söylenmiş olacaktı. Peygamber tarafından Kur'an'da yapılan değişimler, yazıcılar, hafızlar, yazmanlar, derlemeci ve çoğaltıcılar tarafından dikkatsizce ya da başka türlü tekste geçirilmiş olabilen daha küçük değişiklerden ayrı bir durumdur. Ayrıca yine bu, Ebubekir, Ömer, Osman ve ilk Emeviler tarafından daha çok kasıtlı biçimde yapılmış, çok kapsamlı değişikliklerden daha farklı bir tartışma konusudur.</p>

    <p class="normal4">Tamamlanmamış Kur'an</p>

    <p class="normal">Kur'an'ın tamamlanmışlıktan uzak olduğuna inanan karşıtlar da vardı. İndirilmiş Kur'an, göksel kitabın tam bir çeviri yazısı değildi, deniliyor ve olmadığı ileri sürülüyordu. Tanrının bu dünya ve öbür dünya hakkında ne kadar vahiy indirmesi gerektiğinin, bir tek kitabın kapağı altına sığabilme olasılığı anlaşılır şey değildir. Bunun olmayacağı, bizzat Kur'an'ın kendisi tarafından onaylanmaktadır (<span class="ideitalik">Kur'an 18, 109: De ki: Rabbimin sözleri için derya mürekkep olsa ve bir o kadar da ilave getirsek dahi, Rabbimin sözleri bitmeden önce deniz tükenecektir</span>.).</p>

    <p class="normal">Kur'an, diğer peygamberler hakkında bilinen her şeyin Muhammed'e indirilmediğini de açıklıyordu. (<span class="ideitalik">Kur'an 4, 164: Bir kısım peygamberlerin hikâyelerini sana daha önce anlattık, bir kısmınınkini ise sana anlatmadık</span>...). Kur'an ne bir ahlak bilgileri özeti, ne de başlı başına bir hukuk kitabıydı; İslam yasaları, Kur'an'ın içinde bildirilen birçok diğer dinsel sistemlerle ortak bazı geniş ilkeler dışlandığı takdirde, onun üzerinde temellendirildiği zor söylenebilir. Mevcut Kur'an Muhammed'in bıraktığı her şeyi bile içermiyor. Mutazililer, Muhammed vahiyleri ilk almaya başladığı zaman, yazıcıların da, hafızların da onu tutmaya daima hazır olmadıklarını ileri sürüyor ve onların kendi bütünlüğü içinde kaydedilmediğini söylüyorlardı. Bu yüzden çoğu kaybolmuştu. Olasıdır ki, Muhammed'in kendisi, Kur'an'ın parçası olarak ilk vahiylerin bazısına itibar etmedi.<a href="Oteki_Gercekler_split_020.html#footnote-100-47" id="footnote-100-47-backlink">[47]</a> Malzeme yazılmaya başladığı zaman bile, kayıtlama bir süre için oldukça rastlantısal bir iş olarak kaldı. Muhammed henüz önemli bir kişilik değildi ve hiç kimse onun bütün sözlerinin herhangi ayrıntılarıyla korunmaya ve saklanmaya değer olduğunu düşünmemişti. Muhammed'in kendisine vahyedilmiş olan parçalardan unutmuş olabildiği ya da anımsayamadığı olasılığı Kur'an'da ima edilmektedir (<span class="ideitalik">Kur'an 2, 99: Yemin ederim ki sana apaçık ayetler indirdik</span>...). Surelerin bazıları ve pek çok dağınık ayetler "insanların kalplerinde" taşındı, yani ezberlendi. Hafızlar tarafından unutulmuşluk ve doğal neden ya da Yamama muharebesindeki gibi savaşlar yüzünden ölümler ve kayıplar; değiştirme ve çarpıtmaya ya da malzemenin çarpıtılmasına daha fazla yardımcı olabiliyordu. Muhammed'in hanımı Ayşe'den günümüze ulaşan bir geleneksel söylentiye göre, şimdi yetmiş üç ayet içeren bir sure (33. Ahza Suresi), başlangıçta iki yüz ayetten daha az değildi, fakat Osman'ın resmi Kur'an metni hazırlanması sırasında, noksan ayetler bulunamadı.<a href="Oteki_Gercekler_split_020.html#footnote-100-48" id="footnote-100-48-backlink">[48]</a> Zina olayında çiftlerin taşlayarak öldürülmesini buyuran Taşlama Ayeti'nin yazılı olduğuna inanılan bir sayfa da kayıptır. Ayşe bu sorunlu sayfanın, Muhammed'in son hastalığı sırasında yatağının altında bulunduğu, fakat ölümünü izleyen karışıklıklar içinde, başıboş gezen bir keçinin odaya girip bu parşömen parçasını yediğini anlatmaktadır.<a href="Oteki_Gercekler_split_020.html#footnote-100-49" id="footnote-100-49-backlink">[49]</a> Ayşe'nin bu ifadesi daha sonra, Allah'ın onu bir keçinin yutmasına ve inananlara yol göstermesi için gökten indirdiği bir yasanın ebedi kayboluşuna neden olmasına niçin izin verdiğini soran Mutazililer tarafından ele alındı.</p>

    <p class="normal">Ebubekir ve Osman tarafından dağınık sure ve ayetler yazılı olduğu malzemeler istendiği zaman, Müslümanlar özel olarak ellerinde bulundurduklarının pek çoğunu teslim etmedikleri de görülüyordu. Bu nedenle malzemenin son ve tam birleştirilmiş tek metin içinde biçimlendirilmesi başarılamamıştır. Muhammed'in ilk yazıcılarından Ubayid İbn Kaab adlı biri kendi Kur'an kodeksini derledi. Daha fazla Irak ve Suriye'de benimsenmiş olan bu versiyonda, resmi Kur'an tekstinde görünmeyen fazladan iki sure vardı. Şiiler, Sünnileri Kur'an'ın bazı bölümlerini kasıtlı saklayıp ya da saptırarak tahrif etmekle suçladılar. Onlar, özgün Kur'an vahiylerinden ilk biçimiyle Ali ve Ehlibeyt hakkındaki bütün sureler ve ayetlerin, Osman'ın buyruğuyla atıldığı ve ateşte yakıldığını ileri sürmektedir. Onlara göre, Osman'ın tek metine indirgediği resmi Kur'an'ın tamam olduğunu ileri sürmek sahtekârlıktır. Kur'an'ın resmi tek metin saptanmasından sonra, ilk on yıl boyunca zaman zaman hafızlar, toplanmış tek metinde bulunmayan kısa ayetler ve hatta birçok ayetten oluşan uzun sureleri okumayı sürdürdüler. Dahası, paralar ve yazıtlar üzerinde ve yazılı eserlerdeki pek çok alıntı sözler, vahiy durumunda Peygamber tarafından dikte ettirilmiş oldukları söylenen ve hepsi de atılmış olan surelerin bilinmeyen sayısını temsil edebilir.</p>

    <p class="normal">Eski bir gelenek der ki: "Hiç kimse Kur'an'ın tamamını okuduğunu söylemesin. Onun çoğu kaybolmuşsa, tamamının ne kadar olduğunu insan nasıl bilebilir? Öyleyse, Kur'an'dan şimdiye ne kalmışsa onu okuduğunu söylesin!"<a href="Oteki_Gercekler_split_020.html#footnote-100-50" id="footnote-100-50-backlink">[50]</a> Osman öncesi oluşturulmuş bu Kur'an koleksiyonları Osman'ın standart tekstinden geniş bir biçimde farklılık göstermektedir.<a href="Oteki_Gercekler_split_020.html#footnote-100-51" id="footnote-100-51-backlink">[51]</a> Bazıları dinsel esaslar olmayan malzemeyi içeriyor; diğerleri kullanılan sözcüklerde, noktalamada, sesli ve sessiz harf çeşitlemelerinde, surelerin düzeninde farklıdırlar. Bazı durumlarda Kur'an'dan birkaç bölümün dışlanıp atılmasıyla (the exclusion of certain Koranic chapters) ve Kur'an'da bulunmayan bazı bölümlerin dahil edilmiş olmasıyla (the inclusion of chapters not in the Kur'an) farklılık göze çarpmaktadır.</p>

    <p class="normal4">Şiir Olarak Kur'an</p>

    <p class="normal">Kur'an "ozanların ardından gidenler yoldan sapanlardır" (<span class="ideitalik">Kur'an 26, 224: Ozanlara gelince, onlara uyanlar sapıklardır</span>) demektedir. Muhammed'in en nefret dolu bulduğu karşıtlarının iftiralarından biri, Kur'an'ın bir ozanın taşkınlıkları (<span class="ideitalik">Kur'an 69, 41: Ve Kur'an bir şair sözü değildir</span>...), bir düş karmaşıklığı (<span class="ideitalik">Kur'an 21, 5: "Hayır, dediler, bunlar saçma sapan rüyalardır; bilakis onu kendisi uydurmuştur; belki de o bir şairdir</span>...), yazıya geçirttiği şeylerin kocakarı masallarının bir özetini (<span class="ideitalik">Kur'an 25, 5: Yine onlar dediler ki: Bu ayetler onun, başkasına yazdırıp da kendisine sabah-akşam okunmakta olan, öncekilere ait masallardır</span>) temsil ettiğini söylemeleriydi.</p>

    <p class="normal">Kendisini ozanlarla eşleştirilme yahut bir kimse için yanlış anlaşılma korkusundan dolayı Muhammed, ozanlar ve yapıtları hakkında nefretini ortaya koymuştur. Bir hadise göre Muhammed bir keresinde şöyle söylüyordu: "Bana göre bir şairden daha tiksindirici kimse yoktur ve herhangi birine bakmaya bile dayanamazdım. Yazıklar olsun bana, ben bir şair miyim? Bir çılgın mıyım ben? diye düşünürdüm." Aynı zamanda ozanların halkla ilgili çağrıları ve güçlerinden çekinen Muhammed, özellikle kendisine gelen suçlamalara karşılık veren Hasan İbn Thabit ile meşgul oldu.</p>

    <p class="normal">Doğrusu Muhammed ile ozanlar arasında benzerlik arama bir temelden yoksun değildi. En eski Kur'an ayetleri, gerçekten ölçülü ve ara sıra da uyaklı nesir (<span class="ideitalik">seci</span>), kısa çığırışlı üslup içinde verilmiş, eski (değnek vuruşlarıyla şiir okuyan) halk ozanlarını anımsatıcı usül ile okunan cümlelerden ibaretti. İlk ayetler ses benzeşmeleri-yarım uyaklar, ses yinelemeleri, ayrıca cümle içi ve sonu tonlamalarıyla (ritim) doludur. Yine ayrıca başarılı cümleler içerisindeki sözcüklerin yinelenmesi, sesler aracığıyla hypnotic (uyutucu) heceleri işleten (<span class="ideitalik">Kur'an 81, 1-14: Güneş katlanıp dürüldüğünde/ Yıldızlar kararıp döküldüğünde/ Dağlar sallanıp yürüdüğünde... Gökyüzü sıyrılıp ayrıldığında/ Cehennem tutuşturulup cennet yaklaştırıldığında/ İnsan neler getirdiğini anlamış olacak</span>.) bir şarkı nakaratı gibidir.</p>

    <p class="normal">Muhammed, ozanlar kadar, gelecekten haber veren bir kâhine (<span class="ideitalik">Kur'an 52, 29: Sen öğüdünü ver. Rabbinin yardımıyla, sen ne bir kahinsin ne de bir deli</span>), çılgın <span class="ideitalik">birine (Kur'an 44, 13: Sonra ondan yüz çevirdiler ve bu eğitilmiş bir deli, dediler</span>.), büyücüye (<span class="ideitalik">Kur'an 25, 9: ...O zalimler inananlar: Siz ancak büyüye tutulmuş bir adama uymaktasınız, dediler</span>.) benzetildi. Zamanın ozanları ve kâhinlerinin alışkanlığı olduğu gibi, Muhammed de bazen vahiy alma anında başını örtü (<span class="ideitalik">burda</span>) ile kapatırdı. Ozanların esinlenmelerini yazdırdığı gibi, Muhammed de vahiyleri kâtiplerine dikte ettirirdi. İlk surelerin yirmiden fazlası (<span class="ideitalik">Kur'an Sure 37, 68, 77, 85 vb. Saf saf dizilmiş zikredenlere (Meleklere yemin ederim ki/ Kaleme ve yazdıklarına ant olsun ki/ Yemin olsun birbiri peşinden gönderilenlere/ Burçlara sahip gökyüzüne, geleceği bildirilmiş olan güne, tanıklık eden ve edilene ant olsun ki</span>...), ozanlarının ve kâhinlerin kullandığı çeşitten bir "yemin etme formülü" ile başlar. Muhammed ozanlar, büyücü ve kâhinler gibi düşmanlarına karşı lanetleme ve beddualar yöneltirdi.</p>

    <p class="normal">Bazı yorumcuların görüşüne göre, kendisinin bir şair olmadığı, mecnun (<span class="ideitalik">Kur'an 37,36: "Bir mecnun şair için biz tanrılarımızı bırakacak mıyız?"derlerdi</span>.), deli ve kâhin (<span class="ideitalik">Kur'an 52, 29: Sen öğüdünü ver. Allahın lütfüyle sen ne bir kâhinsin, ne de bir deli</span>); hele asla yalancı (<span class="ideitalik">Kur'an 21, 5: "Hayır, dediler, bunlar saçma sapan rüyalardır; bilakis onu kendisi uydurmuştur; belki de o bir şairdir. Bize hemen, öncekilere gönderilenin benzeri bir ayet getirsin</span>) olmadığı üzerinde Muhammed'in iddialarının güçlülüğü, hayal ve kuruntularının sıkıntısı kadar, ilk dönem güvensizlikleri ve kuşkularını da göstermekteydi. Ayrıca Muhammed güven yinelemekten hiç geri kalmadı: Kur'an (36, 69) "Biz (Muhammed'e) şiir öğretmedik, ne de şiir ona yaraşır bir şeydir" diye açık bir reddetme sunuyordu.</p>

    <p class="normal4">Kur'an Yazarlığı Sorunu</p>

    <p class="normal">Muhammed'in Mekke'de ve daha sonra Medine'deki misyonunun tam başından beri çağdaşları, onun Kur'an'ın yazarının Tanrı olduğuna ilişkin iddiasıyla alay ettiler. Kendini inandırdığı bir uydurmalar dizisiymiş gibi (<span class="ideitalik">Kur'an 11, 18: Kim Allaha karşı yalan ve iftirada bulunanlardan daha zalim olabilir</span>?) vahiylerine hep tepeden baktılar. O bunlarla, görüşleri için, doğru ve yanlış eylemleri için hatalı olarak kutsallık sağladı, diye düşündüler. Muhammed'in ağır ve sürekli ilerlemiş olmasının bir oyunu gibi görerek kutsal kitabı (<span class="ideitalik">Kur'an 25, 5: Yine onlar dediler ki: Bu ayetler onun, başkasına yazdırtıp da (ezberlemesi için) kendisine sabah-akşam okunmakta olan, öncekilere ait masallardır</span>.) reddettiler. Onu, başka birinden yararlanarak Kur'an'ı (<span class="ideitalik">Kur'an 16, 103: Şüphesiz biz onların: "Kur'an'ı ona ancak bir insan öğretiyor" dediklerini biliyoruz</span>...) üretmekle suçladılar. İddia edilmektedir ki, kendisinin söylemek istediklerini, Tanrının söylediğini kanıtlamak maksadıyla Muhammed basit bir araç olmayı benimsedi. Bir sure ya da ayeti, nasıl izlediğini göstermek için Muhammed, Tanrı tarafından buyruk almışçasına, "Söyle-De ki!" (<span class="ideitalik">Kul</span>!) ile başlattı. Bu buyruk Kur'an'da 300'den fazla yinelenmektedir.</p>

    <p class="normal">Tartışılan olaylara göre bu oyun bazen diyalektik bir biçim alıyor; orada önce Muhammed hasımlarının itirazlarını sunuyor ve sonra kendisi bu itirazların karşılığı olacak bilgileri veriyordu. Örneğin, savaşmanın yasak olduğu kutsal ayda neden savaşmak gerekli olduğunu açıklamak maksadıyla Muhammed şu cümleleri içeren bir vahiy (2:214) aldı: "<span class="ideitalik">Ey Muhammed! Hasımların sana kutsal ay içinde savaş yapmayı sordular. Söyle (onlara); 'kutsal ayda savaşmak kötüdür, fakat Allah'ın davasından sapmak daha kötüdür</span>". Muhammed'in düşmanları, Kur'an'ın içeriği onun kendi çalışmasını sunarken, birçok pasajların da başka kaynaklardan aşırıldığı ve diğer kayıtların arasına geçirildiğini ileri sürdüler. Ayrıca vahiylerin düzenlenmesinde, Yahudi ve Hristiyanlar dâhil birçok yardımcısı olduğu ve onların kendi kutsal yazılarına ilişkin bilgileri üzerinde temellendirilmiş malzemeyi birleştirdiğini ispatladılar.</p>

    <p class="normal">Mutazililerle birlikte <span class="ideitalik">İhvan al-Safa</span><a href="Oteki_Gercekler_split_020.html#footnote-100-52" id="footnote-100-52-backlink">[52]</a> ve diğer akılcı gruplardan İslam eleştirmenleri İslam tarihi boyunca, benzer yargılarını herhangi bir biçimde ifade etmeyi sürdürdüler. Kur'an'ı, Muhammed'in kendi görüş ve düşüncelerini anlatan, genişletilmiş bir hadis kitabı olarak gördüler. Son zamanların yetkin yazarlarından Syed Ameer Ali, İslam ve İslam olmayan ülkelerde genişçe okunan, İslam dini üzerine yazdığı kitapta, Muhammed'i Kur'an'ın yazarı olarak değerlendirmiştir.<a href="Oteki_Gercekler_split_020.html#footnote-100-53" id="footnote-100-53-backlink">[53]</a> Batılı bilginler Kur'an'ın, Muhammed'in öz kişiliğini çok yanlı yansıtan, tam bir insani belge olduğu sonucuna varmışlardır. Onlar Muhammed'in yazarlığının ödünç alınanlar, silinenler, değişiklikler, çelişkiler, üslup hataları, pek çok surelerin kendine özgü(ad hoc) doğası ve Muhammed'in belirgin kişisel fikirleri, arzuları, istekleri, tercihleri ve önyargıları tarafından onaylandığına inanmaktadır. Cebrail ya da başka bir haberci aracılığıyla tanrısal yazarlık fikrini bir yana atmak eğiliminde oldular hep. İtalyan Arap dili araştırmacısı Leone Caetani Kur'an hakkında; günlük emirler, haberler, ev ve aileye ilişkin olaylar üstüne yargılar ve güncel ilgi odağı olan benzer olayların yayınlandığı bir çeşit gazeteymiş gibi söz etmekte. Ayrıca Kur'an hakkında, "Muhammed'in günlüğü", "Konuşmalar", "Anı Kitabı", "Masa Sohbeti", "Vaazlar/Dinsel Öğütler", "Kendi Yaşamına Dair Notlar" ya da "Tartışmalar" gibi çeşitli adlandırmalar yapıldı. Kesinlikle, Kur'an'ın tümü Muhammed'in kendi yapıtıydı.</p>

    <p class="normal4">Kur'an'daki Düzeltme ve Değişimler Hangi Amaçlara Yöneltilmiştir?</p>

    <p class="normal">Kur'an'ın bugünkü bilinen biçimine sokulmadan önce, Muhammed'in ölümünün ardından en az yirmi beş yıl geçmesi gerekti. Bu dönem esnasında zaten tekste değiştirmeler yapılmış ve ekleme değişiklikler hala gelmekteydi. Yeni dinin ruhsal çekirdeğini biçimlendiren kısa Mekke surelerinin çoğu, düzenli olarak dua ederken ve ritüellerde kullanıldı. Bozulduğu ve değiştirildiği çok rahat anlaşılacağından bunlara genellikle dokunulmadı. Ancak fazla çeşitlemeleriyle hala çok karmaşık olan ve halkça iyi bilinmeyen Medine sureleri düzeltme-değiştirme fırsatı verdi ve gerektiğinde yeni ekleme malzemelerle bile desteklendi. Kur'an'ın derlenmesi için yetkilerini kullanan ve özellikle son (Medine) surelerinin metinlerini elinde bulunduranlardan toplayan halifelerin, Kur'an'da eklemeler ve çıkarmalar yaparak, herkesin üstünde olmak gibi bir saygıya layık olduklarına inanmak için çok az neden vardır. Muhammed'in ölümü üzerine, Kur'an parçalarının çoğaltılmamış ilk koleksiyonu (tek nüsha) bir yıldan fazla Ebubekir'in korumasına bırakıldı. Onun ölümü üzerine Ömer Kur'an koleksiyonundan on yıl boyunca sorumlu oldu. Ebubekir ve Ömer'in -her ikisi de çok hırslı insanlardı- kendi korumalarında iken Kur'an metnine ekleme yapmak ve değiştirmek için geniş fırsatları vardı. Ömer öldüğü zaman, elindeki bu muazzam Kur'an malzemesi korpusu (corpus, mecmua-külliyat), üçüncü halife Osman'ın mülkiyetine geçti.</p>

    <p class="normal">Osman, metni çoğaltacak ve derlemeden yetkin bir Kur'an versiyonu yapacak kurulu kişisel olarak kendisi seçti. Bu derleme-çoğaltma süreci aşağı yukarı on yıl sürdü. Her şey gibi bu da Osman'ın gözetimi ve denetimi altındaydı. O, daha sonra bütün sureleri yok etmekten ve doğrusu, Kur'an'ı hedefleyerek, "Kitabı parçalamaktan" sorumlu tutuldu. İlk üç halife, Osman'ın resmi Kur'an versiyonu ortaya çıkmadan önce, bir çeyrek yüzyıl için Kur'an malzemesinden sorumlu oldu. Onları, peygamber aracılığıyla geçmiş olanı benimsemeyerek yeni malzeme eklemekle suçlayan İslam mezhepleri vardı.<a href="Oteki_Gercekler_split_020.html#footnote-100-54" id="footnote-100-54-backlink">[54]</a> Şia (Ali yandaşları), kuramsal nedenlerden ötürü, Kur'an'ın Peygamberin bu ilk ardıllarının entrikaları aracılığıyla değiştirildiği ve propaganda amacıyla bazı surelerin uydurulmuş olduğuna inanıyorlardı. Bu nedenle onları tanrısal vahiy olarak kabul etmeyi reddettiler. Dönemin çağdaş 'revisionist-düzeltmeci' bilginleri bile eklemeler yaptılar. Onlar iddia ederler ki, halife Ömer zamanından itibaren Müslümanların hızlı toprak kazanımları, Arabistan dışındaki ülkelerde yaşayan halklarla -özellikle Emevi halifeliği dönemlerinde- yeni ilişkiler geliştirdi. Bu nedenle o yerlerdeki Yahudi ve Hıristiyanlarla girişilen çekişmeli tartışmalar sonucu, sadece Osman'ın derleme resmi Kur'an'ının yeniden düzeltisine değil, fakat yeni malzemelerin de aralara sokularak bir başka karşılaştırmalı son metin düzenlemesine gidilmiştir.</p>

    <p class="normal">Al-Kindi (ö. 915), Emevi halifesi Abdülmelik zamanına kadar inen birbirine hasım Müslüman gruplar tarafından yapılan Kur'an metinlerindeki tüm değişiklikler ve bozmaları anlatmaktadır.<a href="Oteki_Gercekler_split_020.html#footnote-100-55" id="footnote-100-55-backlink">[55]</a></p>

    <p class="normal">Emevi halifesi Mervan I (684-685), Muhammed'in dul eşi Hafsa'ya emanet edilmiş olan özgün Kur'an metnini yakıp ortadan kaldırmıştı. Bu, Mervan'ın oğlu Abdülmelik'e (685-724) daha fazla değişiklikler yapmak için yol açtı ve zulmünden ötürü çok nefret edilen Irak valisi Haccac İbn Yusuf aracılığıyla iş tamamlandı. Sesli harfler ve fonetik işaretler sokarak, Kur'an'ın farklı versiyonlarından zıtlıkları kaldırmak bahanesiyle Haccac, bizzat metine eklemeler ve önemli değiştirmeler yaptı. Böylelikle Kur'an'ın karşılaştırmalı son metin düzeltisinin ne olduğu ortaya koyuldu.<a href="Oteki_Gercekler_split_020.html#footnote-100-56" id="footnote-100-56-backlink">[56]</a></p>

    <p class="normal">İlk halifelerden Ebubekir, Ömer ve Osman'ın Kur'an metninde yaptıkları değişiklikler kişisel ya da kuramsal nedenlerden dolayıydı. Emeviler tarafından yapılan değiştirmelerin ise, siyasal, hanedanlık ve sömürgeci-yayılmacı hedefler nedeniyle olduğu açıktır. Değişimler, İslam inancına daha farklı bir hüviyet vermek, özel olarak Arap yazısını desteklemek, Arap nasyonalizmini korumaya almak ve Arabizm eğilimlerini desteklemek için gerekli görüldü. Böylece Arap halkının dinsel ve kültürel egemenliğini tam yerleştirmek ve İslamı, Hristiyanlığa ve Museviliğe üstün, onlardan farklı seçkin bir din olarak sunmak amacıyla Kur'an'ı, bu değişikliklerle araç yaptılar.</p>

    <p class="normal">Arapların yaratılmış halkların en hayırlısı, Arabistan'ın kutsal toprak, Mekke'nin dokunulmaz kent ve güzel (hub) Kâbe'nin ise dünyanın orta yeri olduğu; dinlerin en mükemmeli İslam, dillerin kutsalı Arapça, bütün vahiylerin tacı Kur'an, Muhammed'in eşi olmayan peygamber olduğu inancı, yani bütün bunlar Arap şovenizminin ruhunu ateşlemekte başarısız olmazdı kuşkusuz. Ancak egemenlik için, fetih için de adalet sağlamazdı. Bütün bunlara rağmen, Tanrı tarafından gönderilmiş, mükemmel ve değiştirilemezlik inancıyla Kur'an Arabizmin bildirisi oldu. Muhammed'in kendisi de, Logos (Söz) olarak -bazı aşırılar tarafından yarı-tanrısal statüye de yükseltilmiştir- Arap halkının atası bir ilk örnek kişiliğe dönüştürüldü.</p>

    <p class="normal4">Muhammed'in Hristiyan Öğretmenleri</p>

    <p class="normal">Muhammed'in dolaylı etkilenmiş olduğu kişilerden başka, doğrudan bir biçimde etkilendiği görünen ve kendilerine öğretilerini formüle etmesinde çok borçlu olduğu bazı kişiler de vardı. Muhammed'in düşmanları, onun ileri sürdüğü öğretileriyle ilişkili olarak, sık sık Hristiyanların evlerini ziyarete gittiğinin farkına vardılar. Bu yüzden onu, kısmen çok eski kutsal yazılardan alınmış malzeme ve kısmen çeşitli yabancı kaynaklardan Kur'an'ı ustaca düzenlemekle suçladılar. Onun herşeyi dinlemeğe hevesli bir kulak (<span class="ideitalik">Kur'an 9, 61: O her söyleneni dinleyip kabul eden bir kulaktır, diyerek peygamberi incitenler de vardır</span>...) olduğu ve "Kulaktan dolma" bilgileri eleştirildi. İşittiği bütün hikâyelere kolayca kanması ise onun ahmaklığına verildi. Sabah-akşam eski masalları yazdırtarak ( <span class="ideitalik">Kur'an 25, 5: Yine onlar dediler ki: onun, başkasına yazdırıp da kendisine sabah-akşam okunmakta olan, öncekilere ait masallardır</span>.), ona yardım eden başka insanlar tarafından eğitilmekten kendisini sorumlu tuttular (<span class="ideitalik">Kur'an 44, 14: Sonra ondan yüz çevirdiler ve: Bu, öğretilmiş bir deli dediler</span>.). Ayrıca, öğreticilerinin bazılarının yabancı (<span class="ideitalik">Kur'an 16, 103: Şüphesiz biz onların: "Kur'an'ı ona ancak bir insan öğretiyor" dediklerini biliyoruz. Kendisine nispet ettikleri şahsın dili yabancıdır. Hâlbuki Kur'an apaçık Arapçadır</span>.) olduğu ileri sürülüyordu.</p>

    <p class="normal">Muhammed, ödünç almaktan sorumlu tutulmayı, bundan önce herhangi bir kitap okumadığını, ne de birinden kopya çektiğini söyleyerek karşı çıktı (<span class="ideitalik">Kur'an 29, 48: Sen bundan önce ne bir yazı okur, ne de elinle yazı yazardın. Öyle olsaydı, batıla uyanlar kuşku duyardı</span>.). Bir yabancının onu eğittiğine gelince, ima ettikleri kişinin dili yabancı dildi, oysa Kur'an açıkça Arapça yazılıydı (<span class="ideitalik">16: 103: Açıklaması önceki paragrafta verildi. İ.K.</span>). Yahya, al-Baydawi, al-Zamakshari, Abbasi, Jalalain ve diğer Müslüman yorumcularının yazılarına dayanan bilginler, ilgisi olabilen -Arap ve yabancı- kişileri kesin saptama girişiminde bulundular, fakat ayrıntılar çok azdı ve konu belirsiz kaldı. Muhammed bazı bilgileri Yahudilerden toplamış olabilir. Onun güvenilir öğretmenlerinin büyük çoğunluğunun Hristiyanlardan olduğu görülür. Kur'an yorumcusu Hüseyin, Muhammed'in her akşam bir Hristiyanın evine gitme ve Tevrat (<span class="ideitalik">Pentateuch</span>) ve İncil dinleme alışkanlığında olduğunu söylemekteydi. Birçok İslam yazarları, Muhammed ile arkadaş olduğu bilinen ve Kureyşliler tarafından Muhammed'i yetiştirdiği söylenen başka bireyleri de zikretmişlerdir.</p>

    <p class="normal">Onları sırayla aşağı alıyoruz:</p>

    <p class="normal"><span class="idebold">1.</span> Abdul Kayis kabilesinden Kayis, Muhammed'in sık sık evinde görüştüğü bir Hristiyandı.</p>

    <p class="normal"><span class="idebold">2.</span> Cabra, ortodoks Hristiyan bir Yunan genci. Mesleği kılıç yapımcısı olan bu kişi, Hadramaut'tan gelip Mekke'de yerleşmiş bulunan bir ailenin kölesiydi. Musa'nın dinsel yasalarını, İsa'nın öğretileri ve peygamberleri çok iyi okumuştu. Evini sıkça ziyaret eden Muhammed'e bu kitapları okuyup açıklardı.<a href="Oteki_Gercekler_split_020.html#footnote-100-57" id="footnote-100-57-backlink">[57]</a></p>

    <p class="normal"><span class="idebold">3.</span> Abu Takbiha da bir Yunan idi ve Muhammed sık sık onun dinsel konuşmalarını dinlemeye giderdi.</p>

    <p class="normal"><span class="idebold">4.</span> Sinan oğlu Sohayb bir Yunan ortodoksu ve Güney Mezopotamya'daki Obola'dan Pers valisinin yeğeniydi. Obola'yı yağma eden bir harami çetesi tarafından kaçırılmıştı. Eğitimli bir Bizanslı olan Sohayb ellerinden kurtulup Mekke'ye geldi. Burada zenginleşti ve daha sonra İslamı kabul etti.</p>

    <p class="normal"><span class="idebold">5.</span> Aysh, bir başka köle. Biraz öğretim görmüş bir kişiydi, o da Muhammed'in izleyicisi oldu.</p>

    <p class="normal"><span class="idebold">6.</span> Hristiyan Tamim kabilesinden Abu Rokaya, yaşamında dürüstlüğüyle tanınır. İyilikseverliği, doğruluğu ve özgecil hizmetleri ona "halk keşişi" sıfatını kazandırmıştı.<a href="Oteki_Gercekler_split_020.html#footnote-100-58" id="footnote-100-58-backlink">[58]</a> Daha sonra İslam dinine girdi ve Muhammed'in en yakın arkadaşlarından (sahabi) biri oldu.</p>

    <p class="normal"><span class="idebold">7.</span> Bir Hristiyan olan Tamim al-Dari'nin Muhammed'in eschatolojik (öbür dünya ve yeniden doğuş vb.) düşüncelerini etkilediği söylenir. O da daha sonra İslam dinine geçti. Bazen Abu Rakoya ile karıştırılır.</p>

    <p class="normal"><span class="idebold">8.</span> Addas, Mekke'ye yerleşmiş Nineveh'li (Ninova) bir Hristiyan keşişiydi. Hatice Muhammed'i ona götürmüş ve o, tanrısal vahiy getiren melek olarak Cebrail'in anlam ve önemini açıklamıştı. Muhammed onunla uzun konuşmalar yapardı. Bu kişi, Muhammed'in 619'da Tayif'e sığınmayı araştırırken, kendisine yardımcı olan Addas ile karıştırılmamalıdır.</p>

    <p class="normal"><span class="idebold">9.</span> Ninovalı İbn Hişam diye bilinen Yunus, Addas'ın kardeşiydi. Kendisinin cezbeye (çileyle yücelme) kapılma disiplini aracılığıyla peygamberlik gücüne eriştiği söylenir.</p>

    <p class="normal"><span class="idebold">10.</span> Yasra ya da Abu Fukayha, Muhammed'in ziyaretinde bulunduğu Mekkeli bir aile de hizmetçi olarak çalışan Hristiyan eğitimi almış birisiydi. Yasra ona İncil nüshalarından okur ve Muhammed de dikkatlice dinlerdi. Yasra'nın kız kardeşi Fukayha Habeşistan sürgününe gitmiş olan Hattab ile evliydi.</p>

    <p class="normal"><span class="idebold">11.</span> Kur'an yorumcusu Abbasi tarafından bir Hristiyan olarak tanıtılan Kayin'in, Kur'an'ın içinde geçen bazı hikayeleri Muhammed'e anlatmış olduğu bildirilmektedir.</p>

    <p class="normal"><span class="idebold">12.</span> Yamama'lı Abdul Rahman'ın da, Muhammed'in çağdaşları tarafından, onun fikirlerinden bazılarını Peygamber aşılamış olduğuna inanılır. İbn İshak, Muhammed'in Yamama'dan Abdul Rahman adından bir Hristiyan ile ilişkileri bulunduğunu onaylamaktadır. Bilginler bu kişiyi Musaylima ile eşleştirirler.</p>

    <p class="normal4">Kur'an'da Namaz/Dua etme</p>

    <p class="normal">Namaz <a href="Oteki_Gercekler_split_020.html#footnote-100-59" id="footnote-100-59-backlink">[59]</a> <a href="Oteki_Gercekler_split_020.html#footnote-100-60" id="footnote-100-60-backlink">[60]</a> Kur'an'da tanımlanmaz ve ne de kesin bir düzene konmuştur. Ne Peygamberin kendisi ne de sahabileri, daha sonraki din bilginleri tarafından üzerinde birleşilmiş katı biçimlenmeleri yerine getirmişlerdir. Peygamberin ölümünü izleyen ilk yüzyıl içinde günlük <span class="ideitalik">salât</span> (namaz) sayısı kesin olarak beşe çıkarılmış ve birkaç <span class="ideitalik">hadis</span> ortaya atılarak (<span class="ideitalik">Sahih al-Buhari vol. vııı</span> ve <span class="ideitalik">Sahih Muslim vol. ıv'de</span> geçen) günde beş vakit ibadete destek yapılmıştır. Muhammed dua törenlerini formüle ederken, hiç kuşkusuz birçok bakımlardan Ortadoğu'daki Hristiyan Keşişlerin rutin tapınmalarından (dularda düzenli ara vermeler, diz üzerinde oturmalar, secdeler vb..) etkilendi. Kur'an, tapınma yerleri olarak mescitler, kiliseler ve sinagoglara göndermeler yapar (<span class="ideitalik">Kur'an 22, 40: ...Bir kısım insanların (kötülüklerini), diğer bir kısmı ile defedip önlemeseydi, mutlak surette, içlerinde Allahın ismi bol bol anılan manastırlar, kiliseler, havralar ve mescitler yıkılır giderdi</span>...). Yine kiliseler ve sinagoglara gönderme yapan bir Hadis'e göre ise, Müslümanlara "onların içinde ibadetinizi yapabilirsiniz, orada şer yoktur" denilmektedir. Muhammed'in kendisinin arada sırada bir sinagogu ziyaret ettiği söylenir. Ayrıca Muhammed, 628 yılında Najran'dan gelen bir Hristiyan heyetine mescitte dua etmesine izin verdi. Muhammed, bir topluluğa, hemen hemen topluma ilişkin fırsatlar olarak toplu tapınmaya itibar ederdi ve törensel kurallar, yani abdest alma ve namaza durma usülleri rasgele uygulanıyordu. Muhammed, şimdi ortodoks Müslümanların ısrar ettiği gibi çoraplı ya da yalınayak namaz kılmazdı, tam tersine ayakkabılarıyla tapınma alışkanlığındaydı. Sadece tozu-toprağı gitsin diye ayaklarını yere vurur ya da süpürürdü. Shadad İbn Aus, Muhammed'in "Yahudiler ayakkabıları ve çizmeleriyle dua etmezler, öyleyse siz onların tersini yapın" dediğini rivayet eder.<a href="Oteki_Gercekler_split_020.html#footnote-100-61" id="footnote-100-61-backlink">[61]</a></p>

    <p class="normal">Bir hadis, namaz sırasında inananların birbirleriyle serbestçe konuştuklarını kaydeder. Muhammed'in kendisi bazı kereler, ibadet esnasında sevgili kız torunu Umama'yı omuzunda taşırdı; onu sadece eğilirken (rükûda) ve secdeye kapanırken yere oturtur, sonra onu yeniden omuzları üzerine çıkartırdı. Diğer bir hadis, Ali'den torunları Hasan ile Hüseyin'in namaz esnasında sırtına çıktıklarını söylemektedir. Kur'an'ın hiçbir yerinde günde beş kez ibadet etmek için açık bir emir yoktur. Ayrıca sonraki Ortodoks İslamın beş vakit namaz reçetesinin kesin olarak Muhammed yaşarken saptandığına dair sağlıklı bir kanıt da yok.<a href="Oteki_Gercekler_split_020.html#footnote-100-62" id="footnote-100-62-backlink">[62]</a> Kur'an'ın dağınık ayetleri üzerinde yapılan analiz, namazların söylenildiği günün zorunlu saatleri ya da vakit sayısı hakkında herhangi bir tanımlamaya götürmüyor.</p>

    <p class="normal">Bir Müslüman dan dua etmesi (namaz kılması) için talep edilen vakit sayısı, bizzat Muhammed'in kendi uygulamasından da zor çıkarılabilirdi. Peygamber çok ibadet eden bir kişiydi. O çeşitli zamanlarda, fırsat buldukça, daima belirli vakitlerde olmayan, bir günde beş kereden daha fazla namaz kılardı. Onun ve sahabilerinden bazılarının, tıpkı Hristiyan keşişleri gibi "günün üçte ikisi ya da yarısını, ya da gecenin üçte birini" (<span class="ideitalik">Kur'an 73, 20: Senin, gecenin üçte ikisine yakın kısmını, bazen yarısını, bazen da üçte birini yatmadan ibadetle geçirdiğini ve beraberinde bulunanlardan bir topluluğun da böyle yaptığını Rabbin elbette biliyor</span>...) ibadet ederek geçirdikleri bilinir.</p>

    <p class="normal">İbn İshak, Muhammed'in Gece Seyahati, yani Mirac sırasında göksel perdeler önünde dururken, bir Müslüman'ın kaç vakit namaz kılması gerektiğini sorduğu öyküsünü anlatıyor: Bir ses "günde elli kere" diye yanıt verdi. Aşağı inerken Musa Muhammed'e "geri dönmesini ve her hangi bir Müslüman'ın böylesine sıkça namaz kılmak zorunda kalmaktan hoşlanmayacağı için sayının azaltılmasını sağla", diye konuştu. Musa tekrar tekrar onu geri göndererek derece derece otuza, sonra yirmiye, ona, en sonunda beşe indirtti. Musa bunun bile fazla olduğunu hissettirdi, fakat tapınmayı azaltmak için bu kadar sık geri dönen Muhammed, daha fazlasını istemekten utandı ve öyle kaldı.</p>

    <p class="normal">Bu hikâyenin çağrıştırdığı, bir Müslüman'ın günde elli ya da beş vakit namaz kılma zorunda olması değil, fakat "Tanrıyı sık sık düşünmesidir" (<span class="ideitalik">Kur'an 33, 41: Ey insanlar! Tanrıyı sıkça zikredin</span> .). Kur'an'da yazılı olduğu gibi, "Tanrıyı ayakta dururken, otururken ve yatarken" (<span class="ideitalik">Kur'an 3, 191: Onlar ayakta dururken, otururken, yanları üzerine yatarken Allahı anarlar</span>...) ve hatta "yaya yürürken ve at üstündeyken anımsamaları, zikretmeleridir" (<span class="ideitalik">Kur'an 2, 239: Eğer-herhangi bir şeyden- korkarsanız, namazınızı yürüyerek yahut binmiş olarak kılın</span>...). İnananların üzerine bu kadar ağır yük yüklememek maksadıyla Muhammed, kendi örneğini izleyerek, Müslümanların ibadetleri üzerinde azaltma yaptı. Onun tapınmaları belirli olmayan "fasıla namazının" çeşitli vakitleri kadar, şafak öncesi-şafak sonrası, öğle öncesi-öğle sonrası, güneş batımı öncesi-güneş batımı sonrası, geceleyin ve gece yarısı sonrasıydı. Muhammed, Müslümanlar için sınırlama hissettiren düzenleme örneğini, sabah ile öğle ve akşam ile gece namazlarını birleştirip, bazı Müslümanların standart olarak değerlendirdiği günde iki vakit'e indirerek verdi. Bu, Kur'an'daki "dualarınızı gün batımında ve sabah erken yapınız" (<span class="ideitalik">Kur'an 17, 78-79: Gündüzün güneş dönüp, gece karanlığı bastırıncaya kadar namaz kıl; bir de sabah namazını kıl. Çünkü sabah namazı tanıklıdır./Gecenin bir kısmında uyanarak, sana mahsus nafile olmak üzere namaz kıl</span>...) buyruğu üzerinde temellendirilir.</p>

    <p class="normal">Namaz kılarken yüzün çevrildiği yön dahi bir kuşku maddesi olmuştu. Mutazililer, yandaşlarının ortak duygularını geliştirmek için Mekke'ye doğru dönme talebinin Peygamber tarafından önerilmiş olması gerektiğine inanırlar. Çünkü Kur'an açık bir biçimde belirtmektedir: "Yüzünüzü doğuya ya da batıya çevirmekte dindarlık yoktur" (<span class="ideitalik">Kur'an 2, 177: Hayır ve iyilik yüzlerinizi doğu veya batı yönüne çevirmeniz değildir. İman ve dindarlık Tanrıya, ahiret gününe, meleklere, kitaplara ve peygamberlere inanmakla olur</span>...). Ve yine "doğu ve batı Tanrınındır; bunun için her ne yana dönseniz, Tanrının yüzü oradadır" (<span class="ideitalik">Kur'an 2, 115: Doğu da Alla hındır, batı da. Nereye dönerseniz Allahın yüzü oradadır, rıza gösterir</span>...). Muhammed dua ederken, Arapça okunmasında ısrarlı olmadı; yandaşlarına dualarını kendi ana dillerinde söylemelerine izin verdi. Bu izni almada birinciliği Salman-i Faris'e bağışladı.<a href="Oteki_Gercekler_split_020.html#footnote-100-63" id="footnote-100-63-backlink">[63]</a></p>

    <p class="normal">Mekke yönünde programlanmış, inananların geniş çoğunluğuna bir günde birkaç kere belirli vakit sayısı, bir yabancı dil içinde (Arapça olarak) monotonlaştırılmış namazların bütünlük fikrini düşünen, örneğin bazı Sufiler gibi, Müslümanlar vardı. Dualarını katı bir biçimde abdest-gusül, dizüstüne oturma ve secdeye kapanma zorunluluklarıyla yaptılar; asıl inançlarına aykırı, mekanik töre biçimine sokulmuş olarak ve hatta dindar görünüp ikiyüzlülük içinde uyguladılar...</p>

  </div>

  <div class="calibre1" id="calibre_pb_11"></div>

</body>

</html>