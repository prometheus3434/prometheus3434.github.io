<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <div class="chapter">

    <h2 class="h2baslik" id="calibre_toc_8">IV ESKİ KUR'AN YORUMLARI GÜNÜMÜZDE<br class="chapter"/>
    GEÇERLİĞİNİ YİTİRMİŞTİR</h2>

    <p class="normal">Diyanet İşleri Başkanı Prof. Ali Bardakoğlu'nun Ekim (2004)'de Hürriyet'e Kur'an ayetlerini anlamlandırma/açıklama ve yorumlarına ilişkin yaptığı açıklamada şunları söylüyordu:</p>

    <p class="indent">"Tarih boyunca Kur'an'ın çeşitli dillere çevirisi ve tefsiri yapılmıştır. Meal ve tefsirler yapıldıkları döne-min bilgi birikimini yansıtmaları sebebiyle Kur'an-ı Kerim'in her dönemde insanların ihtiyaçlarına cevap verebilmesi için çağın yeni bilgilerine göre yeniden yorumlanması gerekir. O bakımdan Kur'an-ı Kerim'in tefsiri her çağda o çağın ihtiyaçlarına göre yenilenir ve değişir. Böyle olunca da Kur'an-ı Kerim'in yorumunda son söz söylenemez ve bir kimsenin söylediği söz, bir kimsenin veya bir gurubun yazdığı tefsir Kur'an-ı Kerim'in son sözü, son yorumu değildir. Kur'an'daki bazı ayetlerin geçmiş dönemlerde yapılan yorumunun eskidiği ve günümüz toplumlarının şart ve ihtiyaçlarıyla bağdaşmadığı ise bir gerçektir. Bu nedenle de Kur'an'ın her dönemde o dönemin bilgi birikimiyle yeniden yorumlanması bir ihtiyaçtır ve öteden beri İslam bilginlerince önerilen/savunulan (<span class="ideitalik">kuşkusuz bazılarınca, eğer genel olarak bu düşünce savunulmuş olsaydı tarih ırmağı, çıplak-çorak değil, bağlık-bahçelik bir vadide akardı; dolayısıyla İslam dini de İslam ülkeleri bugünkü durumunda olmazdı. İ.K.</span>) bir husustur."</p>

    <p class="normal">Diyanet İşleri Başkanı Alevilik ve Aleviler için çağdaş olamıyor: İnancımızı inanç olarak kabul etmiyor; "tarikattır veya kültürel eğilimdir, kültürel öğelerin belirgin olduğu bir anlayıştır" diye ısrar ediyor. Alevilik inancı, İslamın Sünniliğe (Ortodoks İslam'a) aykırı yorumudur; "yol-erkân" anlamı ile "mezhep" olarak da, İmam Cafer Sadık'ın batıni öğretileri kapsamı içinde Caferi'yiz, diyoruz. Hayır, "mezhep saymak, tarihten akıp gelen bilimsel ölçütleri (<span class="ideitalik">hangi bilimsel ölçüt bu, Ortaçağın mı? yoksa 21. yüzyılın bilimsel ölçütü mü?! İ.K.</span>) kullanırsak, zordur, diyor. Alevilik daha çok bizim Anadolu coğrafyasına ait bir kültürel (<span class="ideitalik">şimdi de İslam kültüründen çıkardı .İ.K.</span>) eğilimdir" Oysa bu yılın başlarında (2 Şubat 2004) Milliyet'in sohbet odasında Derya Sazak'a "Alevilik İslamın içinde bir kültürel anlayıştır, mezheptir"diyordu.</p>

    <p class="normal">Sayın Başkan! Bu kez bir karşı yazı yazmayacağız, zaten yazdıklarımızdan bir kitap oluştu. Konuştukça tutarsızlıklarınız, yanlışlar ve çelişkileriniz ortaya çıkıyor. Bizi, bize bırakınız; biz farklı tanımlamalar yaparız, tartışırız-çatışırız, ayrı ayrı çizgilerde yürürüz, ama Hak-Muhammed-Ali birliğinde birleşir yolumuzu sürdürürüz. Çünkü 'yolumuz bir, süreğimiz bin birdir'. Abbasi heresiyografları, Osmanlı Şeyhülislamları Aleviliği, "aşırı, sapkın inanç veya sapmışların inancı" anlamlarında "guluv, heresy-Rafızîlik, zındıklık vb." sözcüklerini kullanıyor, ama bir 'inanç' olduğunu söylüyorlardı. Siz onu da açıktan söyleyemiyorsunuz. Oysa biz, Sünni ve Şiiliğin (Ortodoks İslamın) katı dogmalarını oluşturan Şeriatın sapkını olmayı hakaret değil, onur kabul ederiz. Aslında burada amacımız size biraz yardımcı(!) olmaktı: Kur'an ayetlerinin açıklanması ve yorumları konusunda desteklediğimiz yukarıdaki düşüncelerinizin açınımını sağlayan ve ayrıntılayan Hintli din bilgini Asghar A. Engineer'in yazısını çevirerek dikkatinize sunmak istedik:</p>

  </div>

  <div class="calibre1" id="calibre_pb_15"></div>

</body>

</html>