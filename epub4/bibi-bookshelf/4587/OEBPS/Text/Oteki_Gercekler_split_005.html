<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css"/>
</head>

<body>

  <div class="chapter">

    <h2 class="h2baslik" id="calibre_toc_5">I KUR'AN'DAKİ İSLAMA ÇAĞRI NEYİ DEĞİŞTİRİR?</h2>

    <p class="normal4">Kısa Bir Giriş</p>

    <p class="normal">Namaz sırasında Kur'an sureleri "Türkçe okunabilir mi?", "ezan dinin simgesidir, Arapça okunmalıdır" vb. tartışmaları yapılırken, Ankara'da Diyanet İşleri Başkanlığı "Güncel Dini Meseleler İstişareler Toplantısı" başlatmış. Dinde reform niteliğinde kararların alınması beklenen bu toplantılarda, çeşitli din uzmanları kurullarının görüşmelerinde Kur'an'ın anlaşılmasında yöntemler tartışıldığını okuyoruz. Gazetelerde, eski Diyanet İşleri Başkanı <span class="idebold">M. Nuri Yılmaz</span>, şu kısa açıklamayı yapıyordu:</p>

    <p class="indent">"Dinin yorumlanıp anlaşılması ve genç kuşaklara aktarımı, cahil sofuların ve dar kafalıların eline bırakıldığında, başta din olmak üzere bütün değerler sisteminin manipüle edilmesi kolaylaşır. Eski yöntemlerin yanı sıra Kitab-ı Mukaddes için de kullanılan farklı yöntemler de tartışılacaktır... Birey olarak herkes kendi görüşünü açıklayabilir, kitap da yazabilir, bağlayıcı değildir. Anayasal kuruluş olan Diyanet İşleri Başkanlığı'nın verdiği görüş bir noktada bağlayıcıdır, buna itibar edilmelidir."</p>

    <p class="normal">Son cümlelerden anlaşılan, kim ne söylerse söylesin, ya da kim ne yazarsa yazsın ancak tartışmacı Diyanet uzmanlarının alacakları kararlar kesin ve bağlayıcıdır. Kendileri gibi düşünmeyen "Diyanet İşleri..." dışındaki bilim adamı ve araştırmacıların yazıp çizdikleri de, yorum ve açıklamaları da umurunda olmayacaktır. İslam tarihine ve İslamın diğer inanç alanlarına müdahale ederek, Hanefi Mezhebi kurallarınca değerlendiren müdahaleci Diyanet Kurumu, kendisini ve uzmanlarını, kararlarına-fetvalarına karşı çıkılamaz, eleştirilemez bir otorite, daha doğrusu "İcma-i Ümmet" olarak görüyor.</p>

    <p class="normal">İslam dininin yorum ve açıklamaları ne zaman bu dar kafalı din softalarının elinden alınabildi biliyor musunuz? 3 Mart 1924'den 2 Haziran 1941 yılları arasındaki 17 yıl boyunca, yani Diyanet İşleri Reisliği'nin kuruluşundan Türk Ceza Kanununu 526. maddesinin ikinci fıkrasına eklenen "Arapça ezan ve kaamet okuyanlar 3 aya kadar hapis cezası, 10 liradan 200 liraya kadar hafif para cezasıyla cezalandırırlar" biçiminde bir yaptırım getirilinceye dek. Mustafa Kemal'in 1926'da Elmalı'ya Türkçeye çevirmesi görevini verdiği Kur'an, 22 Ocak 1932 yılından itibaren camilerde Türkçe okunmaya başlandı. 1932 Temmuz ayında ise ezanın da Türkçe okunmasına karar verildi ve dönemin Diyanet İşleri Başkanı Rıfat Börekçi ezanın Türkçeleştirilmesinin " ulusal politikaya uygun bulunduğu" fetvasını vermişti. O dönemin çok karmaşık koşullarında Diyanet bu görevi hakkıyla yerine getirdi. Oysa hala "Türkiye Devletinin dini, din-i İslamdır" ilkesi Türkiye Cumhuriyeti Anayasası'nın 2. maddesini oluşturuyordu. Bu koşullara rağmen yasallaştırılan Kur'an'ın ve ezanın Türkçe okunmasını, dönemin Diyanet İsleri Reisliği ülke düzeyinde uygulamakta dinsel hiçbir sakınca görmüyor. 61 yıl sonraki Diyanet İşleri Başkanı ve bilgin çevresi (!), Kur'an'ın ibadet sırasında Türkçe okunmasına ancak "mazeret belirtildiği takdirde" izin veriyor; ezan ise "dinin sembolüdür" Türkçeleştirilemezmiş. Demek ki M. Nuri Yılmaz, o tarihsel kişiliklerden daha büyük din 'allame'si!</p>

    <p class="normal">Oysa Kur'an kendisinin, okuyup incelesin ve anlasınlar diye, Tanrı tarafından, her halk için kendi dillerinde verilmiş bir yasa sağlandığını öğretir (<span class="ideitalik">Kur'an 41, 44: Eğer biz Kur'an'ı yabancı dilde indirmiş olsaydık, diyeceklerdi ki: Ayetler geniş bir biçimde açıklamalı değil, Arab'a yabancı dilden (kitap) olur mu?).</span> Araplara anlamaları için kendi dillerinde Kur'an gönderilmişti (<span class="ideitalik">Kur'an 12, 2: Biz onu anlayasınız diye Arapça bir Kur'an gönderdik</span>.). Bu ayetin ışığında, insanların Kur'an'ın yalnız Araplar için olduğunu farzetmesi gerektiği bile tartışıldı. Ama, sadece Araplar için değilse ve eğer Arapça anlamayan ve konuşmayan kimseler İslamı kabul etmek zorundaysa; en basit mantıkla, onların da Kur'an'ı kendi dillerinde okumaları ve anlamaları gerekmez mi? Hakları değil mi? Bazılarının akıllarının köşesinden bile geçmez, ama bu hakkı, yaklaşık bin yıldır Anadolu Alevileri kullanmaktadır; Kur'an'ın tüm içeriğini, içsel (batıni-tevil, mecazi) yorumları başta olmak üzere, saz-söz, şiir (deyişler, nefesler, düvazimam vb.) müzik ve semahlarla kaynaştırmış anadilde toplu tapınmalarını yapmaktadırlar...</p>

    <p class="normal">Bilinmelidir ki, Muhammed dua etme sırasında, yani namazda Arapça okunması için asla ısrarlı olmadı. Peygamberin Kur'an'ı, insanların kendi ana dillerinde okumalarını açıkça izin vermiş olduğu bilinmektedir. Bu izini almada birinciliği Salman-i Faris'e bağışladı.<a href="Oteki_Gercekler_split_020.html#footnote-100-1" id="footnote-100-1-backlink">[1]</a> Böylece anadilde metinler İslam dünyasının birçok bölümlerinde geçerli oldu. Ayrıca Afgan asıllı bir fıkıhçı olan Abu Hanefi'nin (Ö. 767) kurmuş olduğu Hanefi mezhebi, Arapçadan başka bir dilde Kur'an'ın okunmasını onaylamıştır.<a href="Oteki_Gercekler_split_020.html#footnote-100-2" id="footnote-100-2-backlink">[2]</a> Başkan Yılmaz, Kur'an'ın ve Peygamberin söylediklerine, buyruklarına değil, Diyanet Güncel İstişare Kurulunun aldıkları ve alacakları kararlara göre mi hareket ediyor? Bu açıkça siyaset yapmaktır; gerici ve İslamcı çevreleri, tarikatçıları ürkütmeme çabası bir yana, bunu yaparken yukarıda söylediklerinin tersine 'cahil din sofularının ve dar kafalıların' yanında yer alıyor. Böyle mi "eski yöntemlerin yanı sıra Kur'an için kullanılan farklı yöntemler tartışılacaktır?"</p>

    <p class="normal">Kur'an'ın anlaşılmasında yöntemlerin tartışılması, gizli istişare toplantılarında değil açık açık yapılmalıdır. İslamın kutsal kitabı Kur'an'ın anlaşılması, her şeyden önce anadile çevrilmesi ve tapınma eylemlerinde ana dilde okunmasıyla başlar. Ancak, Kur'an'ı anadilde ve birkaç kez okusak bile, hakkında geniş bilgi sahibi olmadan bu son kutsal kitabı tanımak olası değildir. Biz diyoruz ki, yetkin bilim adamları tarihçi ve araştırmacıların da katılacağı yaşayan, elde bulunan Kur'an üzerinde açık bilimsel tartışmalar yapılmalıdır. İslam dinini ve tarihini safsataya, yalan ve yanlış bilgilere indirgemiş cahil ve çıkarcı din adamalarına ve siyasetlerine dur, denilmelidir. Yüzlerce yıldır din ve Kur'an adına Ortodoks Müslümanların (Sünnilerin) kandırıldığı, kafaların örümceklendirildiği yeter!</p>

    <p class="normal">İslamın kutsal kitabı üzerinden tabular artık kalkmalı; tıpkı Batı ülkelerinde Tevrat ve İncil için Üniversitelerde ve açık medyada yazılan ve konuşulanlar gibi, Kur'an hakkında bilimsel tartışmalar yapılmalıdır. Kur'an'ın inişi, yazılışı, kaynakları, vahiylerin algılanışı; karşı çıkanların dayanakları, Kur'an'ın anlaşılırlığı, belirsizliği; Kur'an yazıcıları ve esinlenilen kişiler, Muhammed'in öğretmenleri; Mekke ve Medine Surelerindeki farklılaşmalar; İlk üç halifenin Kur'an derlemesi ve resmi Kur'an dışındaki surelerin toplanıp yakılması; resmi Kur'an metinleri dışındaki çalışmalar; Emevi dönemindeki Kur'an üzerinde tahrifatlar vb. konular açıklığa kavuşturulmalı, tartışılmalı. Bilimsel namusa öncelik veren, çıkarlarından arınmış, ilkeli din bilginleri ve tarihçilerin, 21. yüzyılın insanı olduklarını artık göstermeleri ve bu tartışmaya katılarak gerçekleri korkusuzca yazıp konuşmalarını istiyoruz.</p>

    <p class="normal4">Kur'an'daki İslam ile Uygulamadaki İslam Farklı mıdır?</p>

    <p class="normal">Farklı olmalıdır ki, son yıllarda İslami gericiliğin ve siyasi İslamın karşısına, "Kur'an İslamı" ya da "Kur'an'daki İslam" kavramlarıyla çıkıyorlar. İslam dünyasının Kur'an'dan sapmış olduğu ve din olarak gösterilenlerin hiçbirinin Kur'an'da bulunmadığını ileri sürmektedirler. Toplumda ilerici Sünni din bilginleri ya da aydın din adamları olarak nitelenen bu kişiler kendilerine, bir Kur'an söylemi olan 'uyarıcılık' görevi yüklemişlerdir. Böylece Kur'an'dan sapmış ve safsataları din sayanları uyarıp Kur'an'a çağırıyorlar. Kuşkusuz bunlara göre Kur'an'da bulunan tüm bilgiler Tanrının sözleridir; dünya ve ahiret yaşamına bunlar yön verir, aradığın her şeyi ve doğru yolu ancak onlarda bulabilirsin.</p>

    <p class="normal">Akılı, bilimi değil, çoğunlukla Kur'an'daki vahiyleri yol gösterici olarak sunuyorlar. Bilmiyorlar mı ki, safsatalar dedikleri dinsel söylenceleri, biçimsel kuralları, öbür dünya öykülerini uyduranlar Kur'an'dan esinlenen din bilginleriydi? Hep camilerde din ahlakı yerine safsatalar dinlemiş inançlı insanlara, bu gibi kişilerin aklına yatkın Kur'an yorumları çok hoş ve çekici geliyor. Oysa bulanık suyu geçmek için, kaynak suyundan köprü yapılmaz, diğer bir deyişle "suyu suya köprü yapıp" geçemezsiniz. Yalnız Kur'an'a çağırarak insanları safsatalardan uzaklaştırmak ya da din devleti kurma düşüncesinden beri almak olası değildir: Bu girişimler ve bu alanda yoğunlaşmış çabalar, insanları Kur'an'ın dogmatikliğine bağlayarak aklı ve bilimi yok saymağa yöneltmek, özgür düşünceye keskin balta indirmektir. Biz başarılı ve barışçıl geleceği Kur'an'a, Kur'an İslam'ına bağlama çabalarını, Türkiye toplumuna yapılacak bir iyilik olarak göremiyoruz. Kaldı ki, Tanrı ve Peygamber adına Kur'an'daki İslamı savunmaya, yorumlamaya geçenlerin ve uyarıcılığa soyunanların, Muhammed'in yaşamının son 23 yılında tamamlanmış olan gerçek Kur'an'ın büyük tahrifat ve değişikliklerle günümüze ulaşmış olduğunu bilmemeleri olanaksızdır. Elimizdeki Kur'an Muhammed'in Kur'an'ı olmaktan çok uzaktır; ilk üç halife ile Emevi hanedanının Kur'an'ıdır. Benjamin Walker'ın dediği gibi belirli amaçları için ve kendi siyasetleri doğrultusunda onda büyük değişiklikler yapmışlardır:</p>

    <p class="normal">"İlk halifelerden Ebubekir, Ömer ve Osman'ın Kur'an metninde yaptıkları değişiklikler kişisel ya da kuramsal nedenlerden dolayıydı. Emeviler tarafından yapılan değiştirmeler ise, siyasal, hanedanlık ve sömürgeci-yayılmacı hedeflerinden ötürüdür. Kur'an'daki değişimler, İslam inancına daha farklı bir hüviyet vermek, özel olarak Arap yazısını desteklemek, Arap nasyonalizmini korumaya almak ve Arabizm eğilimlerini güçlendirmek için gerekli görüldü."<a href="Oteki_Gercekler_split_020.html#footnote-100-3" id="footnote-100-3-backlink">[3]</a></p>

    <p class="normal">Doğruymuş gibi görünen Kur'an İslam'ına çağırma çabaları hem devlet tarafından, hem de aydınlar tarafından büyük onay ve teşvik görüyor; bu tutumuyla devlet laiklikten gittikçe daha fazla uzaklaşıyor. Kısa dönem için yararlı görünen bu sergilemenin, uzun dönemde tehlikeli sonuçlar ortaya koyacağı unutulmamalıdır. Oysa devlet, bu çabaları toplumun, devletin içinde devlet gibi duran Diyanet'in, yeniden yapılanmasının hazırlıkları gibi algılamasını istiyor. Asıl bu planlı girişim ve çabalar madalyonunun bir de öbür yüzü var: 'Alevileri de Sünnilerle Kur'an'da, Kur'an İslam'ında bütünleştirmek!'. Bu plan çok sinsice ilerlemektedir. Planın karar aşaması, <span class="ideitalik">Diyanet İşlerinin Alevilik Değerlendirmesi ve Gerçek Alevilik</span>" yazımızda, genişçe üzerinde durduğumuz, Şubat 2001'de, Diyanet İşleri Başkanlığının İl Müftülerine sunduğu ve Aleviliğin Sünni Hanefi mezhebine bağlı bir tarikat olduğunu açıklayan -sonra geri alınan- 'Gizli Alevilik Raporu ile ortaya konuldu.</p>

    <p class="normal">"Alevileri ve Sünnileri Kur'an İslam'ında bütünleştirmek" düşüncesi, aynı çevrelerin ve devletin desteğini alan Prof. Dr. Orhan Türkdoğan 1996 yılında yayınladığı "<span class="ideitalik">Alevi-Bektaşi Kimliği</span>" kitabıyla güncelleştirmişti. O zaman, yazarın tamamıyla Türkçü ve Sünni bakış açısıyla Aleviliği incelemeye çalıştığı ve sosyal antropolojiyi inanç ve düşüncelerine alet edip, metodolojinin sınırlarını zorladığı bu kitaba kısa bir eleştiri yazısı yayınlamış. Orada, bu görüşün hatalı, çabaların boşuna olduğu üzerinde durmuştuk. O yazıda değindiğimiz Kur'an'daki değişikliklere ilişkin bölümü kısaltarak ve birkaç küçük yeni eklemelerle buraya alıyoruz:</p>

    <p class="normal4">Kur'an'ın açmazları vardır, Değişikliğe Uğratılmıştır</p>

    <p class="indent">"Alevi geleneğinde, Kur'an'ın açmazları vardır, değiştirilmiştir şeklinde uydurma iddialar vardır' diyen Prof. Dr. Orhan Türkdoğan, değerlendirmelerini bir Sünni din adamı gibi, 'Kur'an gerçekleri' dediği İslamın Sünni yorum ve görüş açısı bağlamında yapmıştır. En çok üzerinde durduğu ise 'Kur'an'da, Kur'an gerçekliğinde bütünleşme' olgusudur. Ayrıca bu konuda düşüncesini sorduğu, Diyanet'ten emekli bir müftünün aşağıdaki sözlerini önkoşul görmektedir:</p>

    <p class="indent">'Bu grup, her şeyden önce kendini Müslüman şemsiyesi altında (<span class="ideitalik">yani Sünnilik şemsiyesi altında- İ.K.</span>) görmeli ki uyum sağlayabilsin. Yani ben de İslamım demeli. Bu olmadığı takdirde böyle bir bütünleşme son derece güçleşir... Eğer biz Diyanet mensupları olarak, Alevi çocuklar üzerine iyi niyet çevresinde yaklaşır; Kur'an ve Peygamber yoluna dayalı hakikatleri açıkladığımız takdirde bu Alevi gençleri kazanmamak için bir sebep göremiyorum.<a href="Oteki_Gercekler_split_020.html#footnote-100-4" id="footnote-100-4-backlink">[4]</a>'</p>

    <p class="indent">"Görülüyor ki, Türkdoğan'ın koşullarını bile koyup, ağzında yuvarladığı 'bütünleşme', Alevilerin Sünnilik içinde eritilmesinden geçiyor. Ancak Türkdoğan kitabında, üzerinde durduğu 'Kur'an'da, Kur'an gerçekliğinde bütünleşme' varsayımını işlerken, önce, ortadan kalkması gereken bir kuşkudan söz ediyor; Alevilerin Kur'an'ın değiştirildiğine inanması:"</p>

    <p class="indent">'Tüm Alevi ocaklarında rastladığımız bir önemli nokta da, Kur'an'ın 'Onlar' dedikleri Hz. Ebubekir, Ömer, Osman tarafından tahrif edilmiş olduğudur. Buna Muaviye'yi - peygamberimizin sır kâtibi olması nedeniyle - de katmış bulunmaktadırlar. Bu husus, gelenekli Aleviliğin teolojisine adeta nakşedilmiştir. Oysa Kur'an için Cenabı Allah: 'Onu biz indirdik, koruyan da elbette biz olacağız'(<span class="ideitalik">Kur'an</span> 15, 9) buyurmaktadır. Hal böyle iken hem Kur'an'a inanır görünmek hem de tahrif edildiğini iddia etmek sistematik bir düşünce tarzı kabul edilemez.<a href="Oteki_Gercekler_split_020.html#footnote-100-5" id="footnote-100-5-backlink">[5]</a>'</p>

    <p class="indent">"Dinsel önyargılarıyla hareket etmekten kendini alamayan Prof. Dr. Orhan Türkdoğan Alevilerin bu iddiasını kökten reddediyor. Çünkü dogmatik bakıyor. Konuştuğu tüm Alevi ocaklarında Kur'an'da değişiklikler yapıldığını duyduğu halde, bir kez olsun bu iddianın doğruluğunu araştırma gereğini duymuyor. Bir bilim adamı, ortada bir iddia varsa, o iddiayı enine boyuna araştırıp karşıt tezlerle çürütmeye çalışır; Tanrının korumasına sığınarak değil! Yüzyıllardan beri Alevi geleneği, 'Osman'ın Kur'anı' diyerek, eldeki Kur'an'a itibar etmemiş, kuşkuyla bakmıştır. Oysa eldeki yaygın Kur'an, Halife Osman'ın da değil, Emevi halifelerinden Abdul Melik ve oğlu Mervan II'nin Kur'an'ıdır."</p>

    <p class="indent">"Hiçbir Ocakzade'nin ileri sürülen değişikliklerin ne olduğunu açıklayamamasına rağmen ki bunu zaten onlardan bekleyemezsiniz - kuşaktan kuşağa aktarılmış bu geleneksel bilgi tarihsel gerçeklere dayanmaktadır. Çeşitli kaynaklardan bazı örneklerle bu gerçeklerin bir kısmını açıklığa kavuşturmaya çalışalım. Moojan Momen adlı araştırmacının Oniki İmamcı Şiiliğin bütün öğretilerini ve tarihini anlatan kitabının<a href="Oteki_Gercekler_split_020.html#footnote-100-6" id="footnote-100-6-backlink">[6]</a> Kur'an'a ilişkin bölümlerinden yapacağımız kısa bir özetle bunları göstereceğiz:"</p>

    <p class="indent">'Kur'an metni sorununa gelince; erken Şiilerin Kur'an'ın değiştirilmiş ve ondan bazı bölümlerin çıkartılmış olduğuna inandıklarını hemen belirtelim. Abbasi sarayında, özellikle halife Muktedir (908-932) zamanında büyük nüfuz sahibi olan Şii Navbakhti ailesinin bile bu görüşe taraftar olduğu söylenir. Oniki İmamcı hadisler koleksiyonunun en yetkin ve en eski toplayıcısı El-Kolayni'nin (Ö. 939-40) rivayet ettiği hadislerden birkaçında bu görüşe bazı ipuçları vermiş olduğu görülür.<a href="Oteki_Gercekler_split_020.html#footnote-100-7" id="footnote-100-7-backlink">[7]</a> 950-1022 yılları arasında yaşamış olan Şeyh El-Mufid'a göre ise, Kur'an'dan Ali ve soyundan gelenleri (İmamları) öven bölümler, onların düşmanları tarafından çıkarılmış, fakat herhangi bir şey eklenmemiştir. El-Mufid daha sonra bu görüşlerinde bazı değişiklikler yapmış ve bu kez özellikle Ali tarafından Kur'an metninde yapılmış yetkin ve değerli yorumların atıldığını görüşüne varmıştır.<a href="Oteki_Gercekler_split_020.html#footnote-100-8" id="footnote-100-8-backlink">[8]</a></p>

    <p class="indent">"Görüldüğü gibi üçüncü halife Osman'ın zamanında erken metinlerin toplanmasıyla oluşturulan yeni Kur'an metnini erken Şia'nın kabul etmediğine ilişkin kanıtlar vardır. Abbasi döneminin Sünni ve Şii Kur'an yorumcuları ve Hadis toplayıcıları arasında tartışmalar oluyordu. İmamlardan rivayet edilen Kur'an'a ilişkin hadisler ve Kur'an'ın Ali kopyasından ayetler de 'Kur'an tahrifatını' ispat etmektedir."</p>

    <p class="indent">"Aşağıda Moojan Momen'ın, 1628-1699 yılları arasında yaşamış Şii bilgin Muhammed Bakır Maclisi tarafından hazırlanmış çok önemli Hadis Koleksiyonu olan "<span class="ideitalik">Bihar al Anwar</span>"dan, kendi kitabına almış olduğu bazı örnekleri veriyoruz:"</p>

    <p class="indent">'1) Kur'an Sure 3, Ayet 33: 'Allah, Adem, Nuh, İbrahim ailesi ve İmran ailesini (Meryem ananın geldiği aile) bütün varlıkların üstünde kıldı.</p>

    <p class="indent">Bu ayette 'İmran ailesi'nden sonra gelen 'Muhammed'in ailesi, yani Ehlibeyt' atılmıştır.<a href="Oteki_Gercekler_split_020.html#footnote-100-9" id="footnote-100-9-backlink">[9]</a>'</p>

    <p class="indent">'2) Kur'an Sure 25, Ayet 28: 'Keşke dost olarak böyle birini seçmeseydim.' İmam Cafer Sadık der ki: 'Bu ayet, Ali'nin Kur'an'ında, keşke dost olarak (bu) ikinciyi seçmeseydim, şeklindedir ve bu bir gün ortaya çıkacaktır.' Bu, Muhammed'in Mekke'den kaçışı sırasında mağaradaki ikinci kişi olan ve bundan dolayı da '<span class="ideitalik">aththani</span>' (İkinci) olarak bilinen Ebubekir'e açık bir göndermedir.<a href="Oteki_Gercekler_split_020.html#footnote-100-10" id="footnote-100-10-backlink">[10]</a>'</p>

    <p class="indent">(<span class="ideitalik">Çok ilginçtir bunu izleyen 29. ayetin anlamı: Çünkü bana zikir (Kur'an) gelmişken, o beni ondan saptırdı. (Ancak) Şeytan insanı yüzüstü bırakıp rezil rüsvay eyler' biçimindedir ve görüldüğü gibi Ebubekir'in bu iki ayete değişklik yapması nedenleri vardır.İ.K.</span>)</p>

    <p class="indent">'3) Kur'an Sure 3, Ayet 110: 'Siz ümmetlerin en hayırlısısınız (<span class="ideitalik">hayr el-umma</span>)' değil, 'Siz İmamların en hayırlısısınız (hayr el-a'imam)' olması gerekiyordu.<a href="Oteki_Gercekler_split_020.html#footnote-100-11" id="footnote-100-11-backlink">[11]</a>'</p>

    <p class="indent">'4) Kur'an değiştirilmiştir; şöyle ki, haleflerin (yani <span class="ideitalik">awsiya'nın, İmamların</span>) ve inanmayan ikiyüzlülerin (<span class="ideitalik">munafikun, İmam düşmanları</span>) isimleri atılmıştır.<a href="Oteki_Gercekler_split_020.html#footnote-100-12" id="footnote-100-12-backlink">[12]</a> Kur'an yorumu (tefsir), Sünnilikte olduğu kadar Şiilikte de önemli dinsel bilim dalı olmuştur. Bununla birlikte Şiiler, İmamlar tarafından (<span class="ideitalik">özellikle Zeynelabidin, Bakır, Cafer Sadık ve İmam Rıza-İ.K.</span>) yapılan Kur'an ayetlerinin batıni yorumlarını (tevil) vurgulamaya eğilim göstermişlerdir.<a href="Oteki_Gercekler_split_020.html#footnote-100-13" id="footnote-100-13-backlink">[13]</a>'</p>

    <p class="indent">"Bir başka örnek: Peygamberin eşlerinden Ayşe'den, aslının 200 ayet olduğu ve elimizdeki Kur'an'da ise 73 ayetinin mevcut bulunduğu bir sureye ilişkin hadis rivayet edilir. Bu rivayeti kaydeden yazarın, birinci ve ikinci halifeler zamanında (632-644) ayetlerinin çoğunun atıldığını söylediği sure 33 numaralı Ahza Suresi'dir.<a href="Oteki_Gercekler_split_020.html#footnote-100-14" id="footnote-100-14-backlink">[14]</a> Birçok ayetleri (28, 30, 32, 37, 50) peygamberin eşleri hakkında gelen bu surenin Ayşe'yi doğrudan ilgilendirmesi, bizce rivayetin gerçekliğine önemli güç katmaktadır."</p>

    <p class="indent">"İkinci örnek, peygamberin Mirac'ını belirleyen İsra Suresi'nin (17, 1) birinci ayetinde kullanılan bazı isimlerin, surenin iniş tarihiyle uyumsuzluğudur. 618 ile 620 yılları arasında inmiş olan bu Sure'nin ilk ayeti: 'Noksan sıfatlardan münezzeh olan Tanrının, Muhammed kulunu Mescid-i Haram'dan (Mekke'deki Kâbe'den), çok uzaktaki Mescid-i Aksa'ya (Kudüs'teki al-Aksa camisi) götürdüğünü' anlatmaktadır. Henüz içinde putların bulunduğu ve İslamın eline geçmemiş olduğu o tarihlerde Kabe'ye 'Mescid-i Haram' denilip denilemeyeceği bir yana, Halife Ömer'in 640'da fethettiği Kudüs'de, Süleyman Peygamber Tapınağı kalıntısı üzerine yaptırdığı caminin adı olan 'Mescid-i Aksa', bu tarihten 18-20 yıl önce inmiş ayette nasıl geçebilir? Bunu haklı olarak bilim adamları sorguluyor.<a href="Oteki_Gercekler_split_020.html#footnote-100-15" id="footnote-100-15-backlink">[15]</a> Mevcut olmayan caminin adı bu ayette elbette geçmez. Cami yapıldıktan sonraki Ömer'in ve Osman'ın değişiklikler yaptığı Kur'an'da geçer."</p>

    <p class="indent">"İmam Hasan ve İmam Hüseyin'den başlayarak, bir sonraki İmam'a ve soyundan gelenlere devredilen emanetler arasında '<span class="ideitalik">Fatima Mushafı</span>' ve '<span class="ideitalik">Ali'nin Kur'an kopyası ve Tafsir</span>' gibi kitaplar vardır.<a href="Oteki_Gercekler_split_020.html#footnote-100-16" id="footnote-100-16-backlink">[16]</a> Şimdi bunların hepsi nerededir bilemiyoruz. Sadece Ali Kur'anı'nın Hindistan'da olduğu söylenmektedir(!). Ancak hiçbirinin Osman'ın Kur'anı'yla, daha doğrusu Mervan ve Abdul melik'in resmi Kuran'larıyla ilgisi olmadığı açıktır. Ayrıca Samanoğulları döneminde, 940'larda Nişabur'dan Çin'e elçi olarak gönderilen Arap gezgini ve coğrafyacısı Abu Dulaf'ın yapıtında İmam Zeynelabidin'in oğlu 'Zeyd soyundan gelenlerin yönettiği Alevi Bagraç Türkleri arasında, Sünni Kur'an'ına benzemeyen bir (Ali) Kur'anı' diye söz ettiği Kur'an'dan da anlaşıldığı üzere<a href="Oteki_Gercekler_split_020.html#footnote-100-17" id="footnote-100-17-backlink">[17]</a>, Aleviler ilk üç halife ve Emevilerin üzerinde değişiklikler yaptıkları yaygınlaştırılmış Sünni Kur'an'ına kendilerini bağlı görmemektedirler. İşte "<span class="ideitalik">Alevi-Bektaşi Kimliği</span>" yazarının ziyaret ettiği 50 seyyid ocağından dinlediğini küçümseyerek söylediği, 'reel Alevi geleneği' bu gerçeklerden kaynaklanıyor. Görüldüğü gibi, Alevilerin Kur'an'in tahrif edildiğini ileri sürmelerine 'sistematik bir düşünce tarzı değildir', demeye kimsenin hakkı ve yetkisi yoktur."</p>

    <p class="indent">"Orhan Türkdoğan bir Prof. olarak bilim adamı ve de Sünni kimliğiyle, 'Kur'an'ın tahrif edildiğini idda etmek, dinden çıkmak anlamına geliyor' dediğine göre; o zaman 1400 yıldır bu iddiayı öne süren Aleviler, Sünnilerle nasıl ve hangi Kur'an modelinde bütünleşeceklerdir? Aslında Türkdoğan'ın dilinin ucunda olup da söyleyemediğini biz söyleyelim: Alevi ve Sünnileri Kur'an'da bütünleştirmenin tek yolu Alevileri Sünnileştirmektir. <span class="ideitalik">Alevi-Bektaşi Kimliği</span>' kitabı bu amaca hizmet etsin, böyle bir kimlik yaratmaya yarasın diye hazırlattırılmıştır.<a href="Oteki_Gercekler_split_020.html#footnote-100-18" id="footnote-100-18-backlink">[18]</a>"</p>

    <p class="normal4">Kur'an Tabu Olmaktan Çıkartılmalı Ve Tartışılmalıdır</p>

    <p class="normal">İslam dininin, Muhammed'e vahiyler halinde indiğine inanılan kutsal kitabı Kur'an'ın, büyük değişikliklere uğratılarak günümüze ulaştığı gerçeği yadsınamaz. Birinci kısımda Şii ve Alevilerin kendi inançları açısından Kur'an'daki değişikliklerden verdiğimiz örneklemeler, ekleme ve çıkarmalarla yapılmış olan asıl değişikliklerin içerisinde çok az yer tutmaktadır. Bütün bu yapılanlar, ilk dönem Arap kritikçileri, Emevi-Abbasi yönetimi karşıtları ve özellikle birçok Hadis yazarları ve Kur'an yorumcularından ulaşan bilgiler ve diğer tarihsel verilerin incelenmesiyle, bilimsel olarak kanıtlanmıştır. Hristiyanların vahiy kitabı İncil'in değişikliğe uğratıldığı ve Lucas, Paulos, Mathius, Markos vb. nüshalarının bulunduğu, ama hepsinin de kutsandığı ortadayken; Kur'an'da tek bir harfin bile değiştirilmediğinde ısrar eden İslam bilginleri ve uyarıcıların amacı nedir? Kur'an'ın kutsallığını yitireceğinden, değerinin azalacağından mı korkuyorlar? Hayır, asla bekledikleri olumsuzluklar gerçekleşmeyecektir; tam tersine inananlar Kur'an'ı akılcı ve mantık çerçevesinde okuyarak çağının yaşam anlayışı içinde algılayacaktır. Kur'an'ın değiştirilmediğini-değiştirilemeyeceğini-değişmezliğini iddia etmiş ve bu iddiayı sürdürenlerin hiçbir bilimsel dayanağı yoktur. Kendi iktidarlarını genişletmek ve çıkarlarını korumak için Muhammed'in Kur'an'ında değişiklik yapan yönetici kişi ve hanedan mensuplarıyla, tek harfinin bile değişmediğini söyleyerek dindar insanları kandırmayı sürdürenler aynı ortak anlayıştadır; yerlerini korumak ve çıkar hesapları.</p>

    <p class="normal">Aşağıda ikinci kısmı oluşturan yazı, İslamın kutsal kitabı Kur'an üzerinde farklı düşünceler, görüşler ve nesnel değerlendirmeleri içeriyor. Yukarıda kısa girişin son paragrafında ortaya koyduğumuz konular üzerinde, gerçekçi tarihsel bilgilerin ışığında araştırma ve açıklamalar, akılcı yorumlar bulunmaktadır. Yazıyı Benjamin Walker'ın <span class="ideitalik">Foundations of Islam, the Making of a World Faith</span> adlı yapıtından çevirdik.<a href="Oteki_Gercekler_split_020.html#footnote-100-19" id="footnote-100-19-backlink">[19]</a> Konuya ilişkin ileri sürülen görüş ve düşünceler; düşmanca suçlamalar ve tehditlerle değil, hoşgörüyle karşılanıp, tartışmalar bilimsel ağırbaşlılıkla yapılmalı. Kur'an üzerinde açık tartışma tabu olmaktan çıkartılmalıdır.</p>

  </div>

  <div class="calibre1" id="calibre_pb_9"></div>

</body>

</html>