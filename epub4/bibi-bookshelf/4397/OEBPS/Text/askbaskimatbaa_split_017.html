<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askbaskimatbaa</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik2" id="calibre_toc_6"><br class="chapter" />
  <br class="chapter" />
  SONUÇ<br class="chapter" />
  <br class="chapter" />
  Aşk Oyunları<br class="chapter" />
  <br class="chapter" /></h1>

  <p class="normal">Bu kitabı yazarken aşkın bir kez bıçak altına yattı mı, büyüsünü, cazibesini ve gücünü kaybetmesi ve gizemleri ifşa edildiğinde insanın elindeki en büyük mutluluklardan biri olmaktan çıkması riski söz konusuydu.</p>

  <p class="normal">Ama gerekli nörobiyolojik mekanizmalara dair gördüklerim beni bunun tam tersine ikna etti.</p>

  <p class="normal">Âşık olmak, türün reprodüksiyonunu mümkün kılmayı ve hazırlamayı hedefleyen geçici bir aşamadan ibaret değildir. İki insanın birbirini tanıdığı ve başka biri için kendini feda edebildiği çok özel bir birliktelik biçimini keşfettiği muhteşem bir şeydir aynı zamanda.</p>

  <p class="normal">Aşk sayesinde meydana gelen her etki reprodüktif bir refleksle ilgili değildir. Nörobiyolojik mekanizmalar, romantik aşkın, ebeveyn ile çocuk arasındaki sevgi üzerine inşa edildiğini gösterir. Öyle görünüyor ki anne sevgisi, yaşam boyunca bizim tercihimiz olacak iki kişilik yaşam için bir model sağlar. İnsan cinsel partneriyle ve çocuklarıyla olduğu kadar, arkadaşları ve aile fertleriyle de bağ kurar. Herkese aşk ile bağlanmayız ve içten bir alışveriş söz konusu olduğunda aşk, kişinin karşıdaki insanda yavaş yavaş kendini tanıması vasıtasıyla yerleşebilir.</p>

  <p class="normal">Pek çok "âşıkane" bağ tipinin meydana gelişi, tüm insanlara esenlik güvencesi sunar; örneğin yaşlı insanların daha çok sosyal iletişim kurduklarında, daha sağlıklı oldukları bilinmektedir. Bağlanma ve sağlık ile ilgili veriler, mümkün olduğunca çok etkileşimde bulunmak için yaratıldığımızı, bir partnerle kurulan esaslı bir bağa ve o kadar önemli olmasa da ailemiz ve arkadaşlarla kurulan çeşitli bağlara ihtiyacımız olduğunu göstermektedir. Beynimizin diğerleriyle simbiyotik bir biçimde işlemeye ihtiyacı vardır. "Gevezelik ederek" geçirdiğimiz ve bazıları için kayıp olarak nitelendirilen zaman toplumla bütünleşmemiz için gereklidir.</p>

  <p class="normal">Tabii ki, aşktan bahsettiğimizde, her şeyden önce iki cinsel partneri bir süre ihtiraslı bir biçimde bağlayan ve sonra derin bir ilişkiye dönüşen "büyük" aşk aklımıza gelir. Biyoloji hikâyenin ilk kısmında evrimsel bir açıklama ortaya koyar; buna karşılık, ikinci kısım insan kültürünün saf yapısıyla, iki kişi tarafından yaşanan ihtiraslı aşk ve cinsel ilişki esnasında düzenli salgılanan oksitosin vasıtasıyla eşsiz olan bir tür "süper-dostluk" ile ilgilidir.</p>

  <p class="normal">İhtiraslı aşk ne kadar, bizim elimizde olmaksızın, beyindeki bilinçsiz mekanizmalara göre gerçekleşiyorsa, müteakip süreçler de o kadar bilinçli çaba gerektirir: Bu dönüşümde başarılı olanlar, iki kişilik yaşam rüyalarını gerçeklikle bağdaştırmak için bilinçli olarak çalışabilen ve bunu isteyen kişilerdir. Hiçbir aşk ilişkisi mükemmel değildir. Her çiftte, hiçbir zaman düzelmeyecek olan on kadar anlaşmazlık noktası bulunur ve bütün bu anlaşmazlık noktalarına rağmen beraber kalmak için bilinçli ve devamlı olarak çaba sarf etmek gereklidir.</p>

  <p class="normal">Bir başka deyişle, "şehevi aşk" ne düşünce ne de kültür gerektiren hayvansı bir aşktır: Tamamen cinsel amaçlıdır. "Uslu aşk" ise insana özgü bir aşktır. Bu tür bir aşkın hayalini kurarız, çünkü hayal gücümüzü besleyen ve ideallerimizi şekillendiren aşk hikâyelerini okumuş veya görmüşüzdür. Bu işte de başarılı oluruz çünkü iki kişilik bir ilişki geliştirmek için diyalog kurarız: Kurgu ve diyalog insana özgü iki özelliktir.</p>

  <p class="normal">Gelgelelim bu durum, şehevi aşkın asaletten yoksun olduğu manasına gelmez: Bu aşkın etkisi altındayken, kendimizi aşar, her şeyi yapmaya muktedir oluruz ve hiçbir zaman olmadığı kadar, ailemizden olmayan birini düşünür dururuz.</p>

  <p class="normal">Son olarak, değişik tip aşkları birbiriyle yarıştırmak çok da anlam taşımaz. Büyük veya küçük tüm aşk ilişkileri, anne ile çocuk arasındaki temel aşkın bir adaptasyonudur ve bütün aşk ilişkileri, türümüzün diğer üyelerine bağlanmamıza hizmet etmek gibi ortak bir özelliğe sahiptir. Böylece türümüz gerçekten özel bir türe dönüşür.</p>
</body>
</html>
