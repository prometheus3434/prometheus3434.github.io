<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>askbaskimatbaa</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik3" id="calibre_toc_10"><br class="chapter"/>
  <br class="chapter"/>
  ÜÇÜNCÜ BÖLÜM<br class="chapter"/>
  <br class="chapter"/>
  Güzel Bir Masal Bu,<br class="chapter"/>
  Güzel Bir Hikâye...<sup class="calibre3"><a href="../Text/askbaskimatbaa_split_198.html#footnote-800-3" id="footnote-800-3-backlink">(*3)</a></sup><br class="chapter"/>
  <br class="chapter"/></h2>

  <p class="normal">Birdenbire her şey alt üst olur! Bütün gerekli sinyaller yerli yerindedir, beynimiz bu sinyalleri kendi sosunun içine katar, artık "aşk operasyonu" başlamıştır. İlk karşılaşma ile âşık olduğumuz an arasında geçmesi gereken zamanla ilgili evrensel bir kural yoktur, fakat bazı gözlemler yapılabilir.</p>

  <p class="normal"> </p>

  <p class="h2baslik">YERLERİNİZE... HAZIR... BAŞLA!</p>

  <p class="normal">Bazıları için, gerçek bir ilk görüşte aşk bakışların buluştuğu ilk anda başlar: Tanışmanın verdiği, beklenilmeyen, mutlu edici bir şok yaşarız, karşımızdakinin etki sahasına girer ve boyun eğeriz. Herkesin yaşamadığı, fakat ciddiye almamız için yeterli sayıda insanın yaşadığı bu fenomen, daha çok feromon kaynaklı bir fenomene benzeyen insan davranışlarından biridir. Tüm unsurlar mevcuttur: Birbirimiz hakkında hiçbir şey bilmemekteyizdir, dolayısıyla da zihinsel mahiyette bir çekim uyandırılması mümkün değildir ve yakınlık kimyasal bir iletinin varlığını yansıtır gibi görünmektedir. Feromonların beynin cinsel ve duygusal davranışlardan sorumlu bölgelerine doğrudan ulaşan sinir yolları üzerindeki etkisinden haberdarız, dolayısıyla duygusal sonuçlar çok hızlı ve güçlüdür. Her ne kadar vomeronasal sistem insanlarda işlevsel görünmese de, koku duyusu tarafından tanınan feromonlara benzeyen kimyasal ulakların var olduğu öne sürülebilir. Bu kesinlikle hepimizi bir yerlerde birilerinin beklediği efsanesine açıklık getiren mekanizmadır; gerçekte, bizi bekleyen şey sadece feromonlardır.</p>

  <p class="normal"> </p>

  <p class="ortayazi"><span class="idebold">Sana Aittim...</span></p>

  <p class="indentmetin">"Belki de seni görmeden önce aittim sana.</p>

  <p class="indentmetin">Hayatım daha biçimlenirken sözlenmişti seninkiyle;</p>

  <p class="indentmetin">Beklenmeyen bir karmaşada haberdar olmuştum adından</p>

  <p class="indentmetin">Ruhun orada saklanmıştı benimkini uyandırmak için."</p>

  <p class="indentmetin">        Marceline Desbordes-Valmore, <span class="ideitalik">Élégies.</span><sup class="calibre3"><a href="../Text/askbaskimatbaa_split_101.html#footnote-100-76" id="footnote-100-76-backlink">[76]</a></sup></p>

  <p class="normal"> </p>

  <p class="normal">Açıkça söylemek gerekirse, istatiksel olarak, ilk görüşte aşk nispeten nadirdir ve bizler genellikle "tanışmaya" ayrılmış belirli bir zaman zarfında âşık oluruz. Bu durumda, daha çok "bilişsel" faktörleri harekete geçiririz: Zekâ, mizah anlayışı, karşımızdakinin yaşam tarzı ve zevkleri hakkında bilgiler, kişisel nitelikler vs... Yazılı bir kural olmasa da, mantıksal olarak, soru sorma süreci bir aydan fazla sürmemelidir. Sihir ilk haftalar içinde ortaya çıkmazsa, daha sonra görülmez. Bir ayın sonunda, beynimiz süreci tetiklemek için gerekli tüm bilgilere sahiptir; artık bilinmesi gereken başka hiçbir şey kalmamıştır.</p>

  <p class="normal"> </p>

  <p class="ortayazi"><span class="idebold">Aşk Bir Eşik Sorunudur</span></p>

  <p class="indentmetin">Âşık olmak için sanki beyinde bir tetikleme eşiği vardır. Bu eşik ilk olarak genetik bünye hakkında bilgi veren kimyasal iletilerin "ilkel" etkilerine ve ikinci olarak da "bilişsel" etkilere, yani karşımızdakinin hayatı ve dünya görüşü hakkında öğrenebileceğimiz bilgilere bağlıdır. Bir başka deyişle, karşıdakinin kimyasal uyarıcılarına ne kadar az tepki veririlirse, bilişsel uyarıcılara o kadar çok yer verilmelidir. Bununla birlikte şunu belirtelim: Karşımızdakinin kimyasal uyarıcılarına hiç duyarlı değilsek, zekâ, nezaket ve mizah anlayışı birkaç fentogram<sup class="calibre3"><a href="../Text/askbaskimatbaa_split_199.html#footnote-800-4" id="footnote-800-4-backlink">(*4)</a></sup> feromonun yerini tutamayacaktır: Arkadaş olabilir ama sevgili olamayız.</p>

  <p class="normal"> </p>

  <p class="normal">Öyleyse aşk ilişkisinde en önemli şey, beynin tepki verdiği uyarım eşiğine ulaşmak ve aynı zamanda bunu bir şekilde muhafaza edebilmektir: Âşık olmanın değişik yolları birbirine denktir. Ya feromonal bir etki sonrasında hemen, ya da olası partnerin zekâsını, kişiliğini, potansiyel mal ve mülkünü değerlendirdikten sonra daha yavaş tepki gösteririz. Bazen feromonlar sayesinde hemen "cazibeye" kapıldığımız olur, fakat daha sonra bilişsel etkiler bu ilk tesiri ortadan kaldırır.</p>

  <p class="normal"> </p>

  <p class="ortayazi"><span class="idebold">Siz ve Eşiğiniz: Eşsiz Bir Hikâye</span></p>

  <p class="indentmetin">Âşık olma halinin tetiklenme eşiği değişebilir; yaşla, kadınlarda hormonal döngüyle, önceden yaşadıklarımızla, hatta öyle görünüyor ki kendimizi nasıl gördüğümüzle değişmektedir. 18 ile 24 yaş arasındaki 978 genç arasında yapılan bir çalışmaya göre, kendimizi ne kadar güzel, zeki ve zengin buluyorsak partnerimizde de bu özellikleri o kadar talep ediyoruz.</p>

  <p class="normal"> </p>

  <p class="normal">Her halükârda, tetiklenme eşiğine ulaşıldığında, beynin tepkisi şaşkınlık vericidir: Hayatı tozpembe görürüz, dünyaya bakışımız birdenbire değişir. Âşık olma halini teyit etmek için, masallarda ve efsanelerde sihirli iksirlere başvurulması şaşırtıcı değildir, çünkü aşk hali birçok serebral bölgede nöronların aktivitesini bozabildiği için, bir uyuşturucu tarafından üretilebilen etkileri ortaya çıkarmaktadır. Bu etkiler o kadar beklenmediktir ki aşk eşsiz bir deneyim oluverir! Ergenlik öncesinde bir genç, büyüklerin kültüründeki aşkın yetişkinler için taşıyabileceği anlamı gözlemleyecek olursa, alenen bu kadar önemli olan ama kimsenin açıklayamadığı bu tuhaf şeyin neye benzeyebileceğini kendi kendine soracaktır. Gün gelecek, âşık olup olmadığını nasıl anlayabileceğini ve aşkı hangi yollarla tanıyabileceğini kaçınılmaz olarak kendi kendine soracaktır. Açıkçası, romanlarda ve tiyatroda belirtilerin bir tanımını bulabiliriz ancak onları kanıtlayamadığımız sürece, aşk tecrübesinden yoksun olduğumuz sürece, âşık beynin hangi andan itibaren aktivitelerini değiştirdiğini ve âşık olduğumuz zaman hangi andan itibaren başka biri olacağımızı hayal edemeyiz. Gelgelelim bir şeyi öğrenmiş bulunmaktayız ki bu da kendini sorgulayan gençlere ve genç yetişkinlere bir güvence verebilir: Âşık olduğumuz zaman bunu biliriz, hepsi bu.</p>

  <p class="normal"> </p>

  <p class="ortayazi"><span class="idebold">Güzelin Öpücüğü</span></p>

  <p class="indentmetin">Senegalli çağdaş yazar Good Gee'nin şu şiiri aşkın belirmesiyle açığa çıkan heyecanı çok iyi anlatıyor.</p>

  <p class="indentmetin">Dün gece, yolum bir kadınla kesişti,</p>

  <p class="indentmetin">Gözleri parlaktı bir ceylanınki gibi;</p>

  <p class="indentmetin">Ay ışığı altında, ovaların en güzelinin üzerinde,</p>

  <p class="indentmetin">Ve meltem benim simsiyah iki yanağımı okşadı;</p>

  <p class="indentmetin">Ruhlarımız gece yarısının sıcağı ile yaklaştı birbirine,</p>

  <p class="indentmetin">Hayatımızın seher vaktindeki ilahi bal kokulu cazibe,</p>

  <p class="indentmetin">Ve güzelin tek bir öpücüğü yetti,</p>

  <p class="indentmetin">Onun tatlı varlığı bana gerçekdışı görünüverdi;</p>

  <p class="indentmetin">Bir meçhul için hissettiğim şu tuhaf duygu</p>

  <p class="indentmetin">Kader bazen oyun oynayabilir bize,</p>

  <p class="indentmetin">Kaybettiğimi sandığım bir tadı keşfettim onun dudaklarında,</p>

  <p class="indentmetin">Yoksa şairlerin 'aşk' dedikleri şey mi bu?</p>

  <p class="indentmetin">Sordum kalbime ne düşünüyor diye,</p>

  <p class="indentmetin">Bana dedi ki: "Delikanlı, bırak beni bu melikeyle başbaşa,</p>

  <p class="indentmetin">Aşk eğer çılgınlıksa, o zaman ben de deli oluyorum ona!"</p>

  <p class="normal"> </p>

  <p class="normal">Âşıkların beyinlerinin birçok bölgesi "işlenmiş" gibidir. Duygular allak bullak olmuştur: Kâh mutluluktan deliye döner, kâh mutsuzluktan; konsantrasyon, hafıza, algılama, davranışlar da değişmiştir. Herkes sevgilisini günde dört saat düşünmenin (araştırmacılar tarafından tahmin edilen ortalama süredir bu), geceyi kişisel hikâyelerini tartışarak geçirmenin, onu olağanüstü bulmanın, mutluluktan onun yanındayken hiçbir şey yapamamanın sadece kendine münhasır olduğunu düşünür. Tüm bu belirtiler herkesçe bilinmektedir ve dünyadaki tüm âşıklar için geçerlidir. Sonunda, bazı biliminsanları, aşk haliyle ilişkili psiko-fizyolojik özellikleri, biyolojik bir yaklaşımla sistematik bir şekilde sınıflandırmış ve aşkı bir nevi delilik addetmekte bir sakınca görmemişlerdir. Onlara göre, âşık olma hali erinç içinde cereyan eden bir tür obsesif kompulsif bozukluk olmalıdır. Belki de aşkı o kadar çok sorgulamamak gerekir: Âşıklar için, kalplerinin ahenk içinde atıp atmadığını veya frontal kortekslerinin nöronlarının çılgınca coşup coşamadığını bilmek sonuç itibariyle önemli değildir...</p>

  <p class="normal"> </p>

  <p class="h2baslik">SEN SADECE VE SADECE BENİMSİN</p>

  <p class="normal">İki insan arasındaki duygusal ilişki nöronal bağlarla kurulmuş somut bir şeydir. Sevgilinin yanında kendimizi iyi hissetmemizi sağlar, hatta o kadar ki biri diğerine "bağımlılık" duymaya başlar. Bu da, partnerlerden birinin noksan olması veya tamamen ayrılması durumunda bir boşluk sendromunun ortaya çıkmasına neden olur. Kurulan bu bağ nadiren yaşanan özsel bir bağdır. Bu zaten hayattaki iki ilişkiyle ilgilidir: Bizi ebeveynlerimize bağlayan ilişki ile iki âşığı (eşleri veya sevgilileri) birbirine bağlayan ilişki. Her iki durumda da, kurulan bağ ölüm kalım meselesidir: Ebeveynlerimizle kurduğumuz bağda kendi hayatımız, partnerlerimizle kurduğumuz bağdaysa, mevcut ya da gelecekteki çocuklarımızın hayatı söz konusudur. Öyleyse bu konu çok önemlidir ve beynimizin ihtiyacımız olan kişiye karşı davranışlarımızı mükemmel bir şekilde idare ederek yönetimi üstlenmesi anlaşılabilir bir şeydir.</p>

  <p class="normal"> </p>

  <p class="normal1">Oksitosin: Bağlayan Hormon</p>

  <p class="normal">Ebeveynliğe ve cinselliğe dayalı bağlanma tipleri içerisinde yer alan mekanizmalar birbirleriyle benzerdir: İkisi de büyük ihtimalle oksitosine dayalıdır. Oksitosinin bedensel işlevlerini çok iyi bilmekteyiz: Oksitosin doğum sırasında rahimde kasılmalara ve emzirme sırasında sütün dışarı çıkmasına neden olur. Öyleyse oksitosin doğum hormonudur (oksitosinin atası olan bir hormon kuşlarda yuvaların kurulmasından sorumludur). Fakat oksitosin sadece rahim ve göğüslere etki edebilsin diye kanda salgılanmaz, ayrıca davranışlara ve duygulara etki edebilsin diye beynin birçok bölgesinde de salgılanır. Bununla birlikte doğa bir taşla iki kuş vurur: Aynı hormon, bedensel işlevlerinden saparak, emzirme ve doğum esnasında beyinde büyük miktarda salıverilmesi sayesinde anne ile çocuk arasındaki bağı güvence altına alır.</p>

  <p class="normal">Bu hormonun aynı şekilde, daha sonraları yetişkinler arasındaki cinsel veya romantik bağın oluşumuna müdahil olduğu yolunda kanıtlayıcı güçlü unsurlar da bulunmaktadır artık. Çiftler arasındaki bağın biyolojik temellerini teyit etmek için sıklıkla yer sıçanlarına başvurulur. Bu kemirgenler gerçekten de oldukça öğreticidir. Bu küçük hayvanlar çiftler arasındaki bağın biyolojik temellerini ve bağ hormonu olan oksitosinin önemini göstermekle kalmaz, ayrıca hayatta kalmak için zaruri iki tip bağın, en azından kısmen, aynı mekanizma tarafından güvence altına alındığını görmemizi sağlar: Çocukların yoğun bir şekilde bakımı bir çiftin (monogami) oluşmasıyla el ele verir.</p>

  <p class="normal"> </p>

  <p class="ortayazi"><span class="idebold">Ova mı Yoksa Dağ mı?</span></p>

  <p class="indentmetin">Ebeveyn-çocuk ve ebeveyn-ebeveyn arasında kurulan bağdaki oksitosinin rolü iki değişik yer sıçanı türünün davranışları ile açıklanabilir.<sup class="calibre3"><a href="../Text/askbaskimatbaa_split_102.html#footnote-100-77" id="footnote-100-77-backlink">[77]</a></sup> Birinci tür, ova sıçanı veya Microtus orchogaster, Yahudi-Hıristiyan faziletlere sahip bir modeli temsil eder: Çift beraber çok vakit geçirdikleri bir yuvayı ve bölgeyi paylaşır (hatta laboratuvarda da zamanlarının en az %50'sini yan yana geçirirler). Ova sıçanları kendi bölgelerine yaklaşan her iki cinsten yabancıları beraber dışarı atar ve ikisinden biri henüz ölmüşse, ölenin yeri ancak nadiren doldurulur. Erkek, dişiyle beraber, çok bakım isteyen yavrularla ilgilenir. Ayrıca ova fareleri çok fazla sosyal ilişkiye ihtiyaç duyar. İkinci tür ise, dağ sıçanı veya Microtus montanus, fiziksel olarak birinci sıçan türüne benzer, ama sosyal davranışlarıyla ondan ayrılır. Bu sıçan izole edilmiş oyuklarda yaşar: Türdeşleriyle irtibat kurmaz ve açıkça monogam değildir. Erkekler yavrularla hiç ilgilenmez, hatta dişiler bile onları doğumu takiben 7. ile 14. gün arasında terk eder. Eğer çiftin üyelerini beraber aynı kafese koysak bile birbirleri ile ilgilenmezler. Bu iki türün beyin yapılarında önemli bir fark olmadan böyle bir davranış farklılığı açıklanamaz. Gerçekten de, bu iki tür sıçanın beyinlerinin oksitosin hareketlerine duyarlı bölgeler düzeyinde birbirlerinden açıkça ayrıldığını bulunmuştur.</p>

  <p class="normal"> </p>

  <p class="normal">Bugün insan beynini incelememizi sağlayan görüntüleme teknikleri sayesinde, İtalyan araştırmacılar insanlardaki âşıkane davranışların yer sıçanlarındaki bağlanma davranışlarıyla aynı nörobiyolojik temellere dayandığını gösterdiler. İlk deneyde, yeni (en az 6 aydan beri) âşık olan 17 gönüllünün, sevgililerinin fotoğraflarına bakarken, beyinlerinin birçok bölgesindeki faaliyetler ölçüldü.<sup class="calibre3"><a href="../Text/askbaskimatbaa_split_103.html#footnote-100-78" id="footnote-100-78-backlink">[78]</a></sup> İkinci deneyde, 20 annenin, çocuklarının resimlerine bakarken, beyinlerindeki bölgelerin faaliyetleri ölçüldü.<sup class="calibre3"><a href="../Text/askbaskimatbaa_split_104.html#footnote-100-79" id="footnote-100-79-backlink">[79]</a></sup></p>

  <p class="normal">Bunun üzerine ebeveynlik bağının çağrışımıyla tetiklenen serebral faaliyet ile romantik aşkın çağrışımıyla tetiklenen serebral faaliyet arasında bir karşılaştırma yapılmıştır. Doğal olarak, karşılaştırmanın geçerli olması için, araştırmacılar aşkın özel tarafını ortaya çıkarabilmek amacıyla başka faaliyet ölçütlerini de dahil etmişlerdir (örneğin, nötr veya nefret edilen kişilere bakış). Sonuçlar, her iki tip aşkın (anneliğe özgü veya romantik) beynin bazı bölgelerine özgü olduğunu, bazı bölgelerin her iki durumda da alımlama yapmadığını, ama bazı bölgelerin iki durumda da faaliyete geçtiğini göstermiştir. İki durumda da faaliyete geçen bölgelerden bazıları zaten oksitosine duyarlı bölgeler olarak daha önce saptanmıştır; buradan yer sıçanlarında olduğu gibi, insanlarda da ebeveyn sevgisinde ve romantik aşkta, oksitosine duyarlı beynin bölgelerinin faaliyete geçtiği sonucuna varıyoruz.</p>

  <p class="normal">Ebeveynlerimize veya çocuklarımıza duyduğumuz sevgi ile partnerimize karşı duyduğumuz sevginin aynı tipte olması şoke edici gelebilir, ancak bunu analiz edecek olursak, pek çok benzerlik bulunduğunu görürüz: özellikle de müdahaleci bir biçimde düşüncelerde var olan diğer kişi üzerinde yoğunlaşmanın ve bu kişinin dikkatini çekmeye yönelik bir davranışsal repertuar ortaya koymanın meydana getirdiği ruh hali değişimi.<sup class="calibre3"><a href="../Text/askbaskimatbaa_split_105.html#footnote-100-80" id="footnote-100-80-backlink">[80]</a></sup> Çocuğumuz veya sevgilimiz olsun, onu mükemmel buluruz, hatalarını görmeyiz, isteklerini ve arzularını yerine getiririz, onu okşarız, kucaklarız, besleriz, ona bebeğim diye hitap ederiz ve onunla genellikle çocuksu bir dil aracılığıyla iletişime geçeriz.</p>

  <p class="normal"> </p>

  <p class="ortayazi"><span class="idebold">Sevilen Çocuk Sevgi Dolu Bir Âşık Olacaktır</span></p>

  <p class="indentmetin">Bir erkeği eş olarak seçmeden önce onun annesi ile olan ilişkisine (ve tersi ilişkiye) bakmamız gerektiğini belirten düstur önem kazanıyor bu noktada: Bu hipotezden yola çıkarsak, gerek genetik programlamayla olsun, gerek çocuklukta yapılan bakım (masaj, banyo, ninniler, pohpohlamalar) aracılığıyla olsun, beyindeki oksitosine dair reseptörlerin yoğunluğu bakımından bireyler arasında farklılıklar olabilir. O zaman, iyi yetiştirilmiş bir bebeğe bağlanmak daha iyidir<sup class="calibre3"><a href="../Text/askbaskimatbaa_split_106.html#footnote-100-81" id="footnote-100-81-backlink">[81]</a></sup> çünkü annesiyle ilişkisinden kazanmış olduğu âdetler sonucu, karısıyla da aynı hoş ilişkiyi sürdürecektir.</p>

  <p class="normal"> </p>

  <p class="normal">Romantik aşkın ve ebeveyn sevgisinin tetiklenmesinde oksitosinin varlığını gösteren diğer bir ilginç nokta da kokunun önemidir. İlk görüşte aşkı tetiklemek için kimyasal ulakların ne kadar önem taşıdığını, bunların feromonal sisteme veya koku alma sistemine ait olduğunu yukarıda görmüştük. Koyunlar ve sıçanlar üzerinde yapılan deneyler sayesinde biliyoruz ki yeni doğan bebekler anneleri ile özdeşleşmeyi ve annelerine bağlanmayı, amniyotik sıvıyı toplayan dolayısıyla da kendi vücudundan gelen kimyasal ulakları içeren, derileri üzerinde gerçekleştirdikleri yalama sonucunda meydana gelen oksitosin salgılanması yoluyla öğrenmektedir. Aynı serebral mekanizmalar söz konusu olduğuna göre, romantik aşkın tetiklenmesinde de aynı kimyasal ulakların önemli bir rolü olduğu savunulabilir. Daha da ileri gidebiliriz: Bir sıçanın dölyatağına doğumdan önce sitral enjekte edilirse, yavrularının aynı kokuya sahip besleyicileri tercih ettiği, daha sonra da tercihen vajinası sitral kokan dişileri seçtiği ortaya konmuştur. Hayvandan insana ve sitralden Chanel'e kadar yapılan genelleştirme bizi şunu öne sürmeye götürür: Bize ebeveynlerimizi hatırlatan tüm kimyasal iletiler, bunlar ister genetik iletiler isterse düpedüz postnatal döneme özgü kokular, hatta mutfak kokuları olsun, "oksitosin sistemini" harekete geçirecek güce sahiptir.</p>

  <p class="normal"> </p>

  <p class="normal1">Kendimi Sadece Senin Yanında İyi Hissediyorum</p>

  <p class="normal">Oksitosin döngüsünün etkinleşmesi, aşkı karakterize eden deliliğin veya başkalaşmış ruhsal halin ilk semptomlarını üretir. Fizyolojide yoğun bir eylem öncesinde uyanıklık halinin ortaya çıktığını gayet iyi biliyoruz: Dövüşmeye veya kaçmaya hazırlanırken kalp daha hızlı atar, kaslara daha çok kan gider, depolanmış olan glikoz ve lipitler kana karışır (bunlar herkesin malumudur). Vücut böyle anlarda adrenalinin ve kortizolun, yani stres hormonlarının etkisi altındadır. Stres hali uzarsa, bu durum mutsuzluğa, hatta hastalıklara neden olur. Bu duruma karşıt durumuyla karşı gelinebilir: yani vücudun tehlikeden uzak, istirahatte olduğu bir mutluluk durumu ile; vücut rezervleri harcamak yerine depolama yapar, kalp atış hızı düşüktür, sindirim en iyi şartlar altında gerçekleşir, vücudun tüm onarım sistemleri bizim "sağlımızı eski haline kavuşturmak" amacıyla işe koyulur. Eğer sıçanlarda ve kobaylardaki etkilere itimat edecek olursak, oksitosin bu durumda büyük ihtimalle önemli bir rol oynamaktadır.<sup class="calibre3"><a href="../Text/askbaskimatbaa_split_107.html#footnote-100-82" id="footnote-100-82-backlink">[82]</a></sup> Elbette, mutluluğun fizyolojisi hakkında, mutsuzluk fizyolojisi hakkında bildiğimizden çok daha azını biliyoruz, ama oksitosin bir tür doğal <span class="ideitalik">feel-good factor</span> (kendini iyi hissetme etmeni) gibi görünmekte. Yeni evlilerde kilo alımına bu kadar sık rastlanması, beyinde salgılanan oksitosin tarafından tetiklenen mutluluk durumunun en göze çarpan göstergesidir. Aynı şekilde, evliliğin sağlık üzerine olan yararları, oksitosinin etkisindeki bağışıklık sistemine yapılan dopingle açıklanabilir.</p>

  <p class="normal"> </p>

  <p class="ortayazi"><span class="idebold">Kanıt!</span></p>

  <p class="indentmetin">"Erkek ve dişi sıçanlarda, oksitosin fizyolojik anti-stres faktörü rolünü üstlenir. Eğer 5 gün boyunca oksitosin enjeksiyonuna devam edilirse, kan basıncı 10-20 mmHg düşer, acıya karşı dayanıklılık artar, dolaşımdaki stres hormonlarının oranı azalır ve besinleri depolayan hormonların oranı da artar. Bu etkiler enjeksiyonun bitmesinden sonra bile haftalar boyunca devam eder. Eğer oksitosin enjeksiyonunu tekrarlarsak, kilo alımı başlar ve hatta olası yaralanmalarda iyileşme hızlanır."</p>

  <p class="normal"> </p>

  <p class="normal">Yavru sıçanlarda, oksitosin annenin yalaması ve süt emzirmesinin etkisiyle salgılanır. İnsanlardaysa, yeni bir araya gelmiş çiftlerde ve âşıklarda, yalama ve süt emzirmeye benzeyen tipik davranışlar çoktur ve dolayısıyla da bunlar yüksek oranda oksitosin üretimine yol açabilir. Bebeklerde süt emzirme esnasındaki emmeleri hatırlatan öpüşmenin ne manaya gelebileceğini kendinize hiç sordunuz mu? Yukarıda feromonların da bu şekilde iş gördüğüne dikkat çekmiştik, fakat bizi partnerimize sarılarak uzun zaman geçirmeye iten, onunlayken bize mutluluk gibi bir duygu veren asıl itki çok büyük ihtimalle oksitosin salgılanması ve onun doğrudan sağladığı anti-stres etkisidir. Bedensel temas, yan yana uzanmak, cinsel bir eylem gerçekleştirmeksizin çıplak olarak yatmak, annenin ve bebeğin emzirme sırasında hissettiğine benzer bir uyarım meydana getirir ve okşamalar da sadece bu durumun etkilerini güçlendirmeye ve uzatmaya yarar.</p>

  <p class="normal"> </p>

  <p class="ortayazi"><span class="idebold">Sözler, Sözler...</span></p>

  <p class="indentmetin">Büyük primatlarda bit ayıklamak oksitosin salgılanmasına yol açan, sosyal bağ kurma yollarından biridir, ancak sayısı 50'den az olan bir grupta, bu sosyalleşmenin verimli olamayacağı anlaşılmıştır. İnsanlarda konuşma, sohbet etme ve genel olarak sözlerle iletişim maymunlardaki bit ayıklamanın yerini alabilir ve okşamada olduğu gibi, âşıklar arasındaki uzun sohbetler de oksitosin salgılanmasına yol açıyor olabilir.<sup class="calibre3"><a href="../Text/askbaskimatbaa_split_108.html#footnote-100-83" id="footnote-100-83-backlink">[83]</a></sup></p>

  <p class="normal"> </p>

  <p class="normal">Genel olarak, hafif duyusal uyarımlar oksitosin salgılanmasına neden olabilir gibi görünmektedir. Dokunma, hafif bir baskı uygulanması ve hatta sıcak suya temas buna yol açabilir.<sup class="calibre3"><a href="../Text/askbaskimatbaa_split_109.html#footnote-100-84" id="footnote-100-84-backlink">[84]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_110.html#footnote-100-85" id="footnote-100-85-backlink">[85]</a></sup></p>

  <p class="normal"> </p>

  <p class="ortayazi"><span class="idebold">Aşk, İyi Hissettirir</span></p>

  <p class="indentmetin">Bugün ergen gençlerin tutumlarında bir değişime tanıklık ediyoruz: Gençler aşk ilişkileri içerisinde artık daha erken birbirleriyle "yatıyorlar" ve aynı zamanda uzun ilişkiler yaşamaya meyilliler. Doğum ve reprodüksiyon organlarında kasılmaya yol açan oksitosin hormonu orgazm anında da hizmet eder. Başarılı bir sevişme beyinde oksitosin salgılanmasına neden olur ve çifti birleştiren ve ötekinin varlığını o denli hoş kılan da işte bu hormondur. Genç çiftler arasındaki bağın güçlü olmasında, sık tekrarlanan cinsel birleşme etkisi altında salgılanan oksitosin sorumludur büyük ihtimalle: Cinsel münasebetin sıklığı ilişkinin sürekliliğinin en iyi garantisidir.</p>

  <p class="normal"> </p>

  <p class="normal">Aşkın mutluluk üzerindeki etkileri, aromaterapi, vinoterapi, talasoterapi ve sıcağa ve masaja dayalı diğer terapilerde olduğu gibi, paramedikal tedavi merkezlerinde sunulan ve alternatif tıp tarafından önerilen tedavilerin kökeninde de yer almaktadır.<sup class="calibre3"><a href="../Text/askbaskimatbaa_split_110.html#footnote-100-85">[85]</a></sup> Ticari yönlendirme nasıl yapılırsa yapılsın, âşık olma hali, karşıdaki insana duyulan yakınlık ve tetiklediği uyarıcılar sayesinde, büyük bir mutluluk hissinin yaşanmasına neden olur. Ruh halinde bir değişim meydana gelmiştir ve oksitosinin etkisindeki bazı annelerde kişilik değişimi olduğu bile öne sürülmüştür.<sup class="calibre3"><a href="../Text/askbaskimatbaa_split_111.html#footnote-100-86" id="footnote-100-86-backlink">[86]</a></sup> Bu durum öncelikle oksitosinin stres hormonları üzerindeki etkisinden ötürü ortaya çıkar ve başlı başına önemlidir, ancak bağımlılığın ve aşk düşkünlüğünün etkilerini açıklayamaz. Gerçekte beyindeki diğer çevrimlerin yanı sıra özellikle endorfin ve dopamin gibi diğer nörotransmiterler de iş görmektedir.</p>
</body>
</html>