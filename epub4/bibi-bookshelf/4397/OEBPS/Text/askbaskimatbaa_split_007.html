<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>askbaskimatbaa</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik3" id="calibre_toc_9"><br class="chapter"/>
  <br class="chapter"/>
  İKİNCİ BÖLÜM<br class="chapter"/>
  <br class="chapter"/>
  Güçlü Yönleriniz ve Kozlarınız<br class="chapter"/>
  Güzellik, Zekâ vs.<br class="chapter"/>
  <br class="chapter"/></h2>

  <p class="normal">Bir başkasında bizi çeken şey nedir? Odanın karşı köşesinde oturan kişilerden hiçbirini tanımıyoruz, ama içlerinden biri ilgimizi çekiyor: Çevresindeki diğerleri aniden, hiçbir neden olmaksızın "alelade" görünüyor. Bu genellikle özel bir bakış, ağız yapısı, belli bir mizah anlayışı veya bunların hiçbiri değil de sadece tavırlardaki bir şey oluyor. Hepimizin favori bir "tipi" var: Sportif görünüşlü, gözlüklü kitap kurdu, iyi yaşamayı seven, şık giyimli veya özensiz bir giyim tarzı olan. Bazıları bizi çeker, diğerlerinin yüzüne bile bakmayız... Peki bu neden böyledir? Bu soru araştırmacıların kafasını ciddi bir şekilde kurcalamaktadır; araştırmacılara göre, seçimlerimiz kesinlikle masum ve rastgele değildir. Güzellik, fiziksel görünüm, ifadeler, espriler, konuşma ve hatta kokular, bir çift oluşturmak için vücutlarımızın elverişliliği ve arzu edilirliği hakkındaki mesajlardır.</p>

  <p class="normal"> </p>

  <p class="h2baslik">GÜZEL OLMANIN FAYDALARI</p>

  <p class="normal">Vücudumuzun estetiğini belirleyen nedir? Neden belli vücutları ve yüzleri güzel buluruz? Güzellik kıstaslarımız olası bir partnerin özelliğini gösteren bilgilerden kaynaklanmıyorsa nereden kaynaklanıyor? Nesiller boyunca, fiziksel bir görünümü bizim ve gelecekteki çocuklarımız için olan avantajlarla, sağlanan kaynakların kalitesiyle alakalı dolaysız avantajlarla veya çocuğun hayatta kalmasını garanti altına alan ve aktarılan genlerin kalitesiyle ilgili daha dolaylı avantajlarla bağdaştırmayı mı öğrendik yoksa? Bu hipotez sınanmış ve şu saptanmıştır: Olası partnerlerimizin fiziki görünümüne dair değerlendirmeler, çocuğun dünyaya getirilmesi ve eğitilmesine dair değerlerle doğrudan ilişkilidir.</p>

  <p class="normal"> </p>

  <p class="normal1">Kadın Tarafı, Erkek Tarafı</p>

  <p class="normal">Kadında, fiziksel gençlik belirtilerinin açıkça onun doğurganlığının göstergesi olduğu söylenebilir ve bu yüzden erkekler için güzelliğin özü kıpkırmızı dudaklarda, parıldayan göz ve saçlarda ve pespembe yanaklarda yatar. L'Oréal'in servetinin kökenlerinin, bu temel kadınsı kozlara kadar uzandığını anlamışsınızdır. Test edilen bütün kültürler içinde, erkekler doğurganlığın açık bir göstergesi olan kalça genişliğine büyük önem verir, 0,7 bel-kalça oranını tercih ederler. Ergenlik çağına henüz ulaşmamış veya menopoz sonrası dönemde olan kadınların ya da yüksek seviyede erkek seks hormonu taşıyan veya çeşitli hastalıkların pençesinde olan kadınların hepsi 0,7 bel-kalça oranından daha yüksek bir orana sahiptirler.<sup class="calibre3"><a href="../Text/askbaskimatbaa_split_054.html#footnote-100-29" id="footnote-100-29-backlink">[29]</a></sup></p>

  <p class="normal">Aynı şekilde, erkek güzelliğinin çeşitli kıstasları da kadınlar tarafından olası bir partnerde aranan niteliklerin göstergesidir. Bunlar doğurganlıkla ilgili değildir: Seri üretilen ürünlerin fiyatlarının ucuz olması ilkesine göre, bir spermatozoidi elde etmek çok kolaydır; bunlar daha ziyade aile için ayrılmış kaynaklarla ilgilidir: Büyük bir çalışma kapasitesi, evi ve sakinlerini koruyabilmek, toplum içinde saygı uyandıran bir statü. Bir kadın bütün bu nitelikleri büyük ölçüde ilk başta değerlendirir. Bir erkeğin sağlığı, fiziksel gücü, yaşı ve hormonal statüsü ilk bakışta vücudunun şeklinde görülebilir. Temel açıklayıcı gösterge yine bel çevresi kalça çevresi oranıdır. Bu oran ideal olarak 0,8 ile 0,9 arasında olmalıdır, ancak boy ve omuzlar arasındaki oran da aynı şekilde geçerlidir ve mümkün mertebe 0,6 civarı olmalıdır.<sup class="calibre3"><a href="../Text/askbaskimatbaa_split_055.html#footnote-100-30" id="footnote-100-30-backlink">[30]</a></sup></p>

  <p class="normal"> </p>

  <p class="ortayazi"><span class="idebold">Simetrik Olmak Değerlidir</span></p>

  <p class="indentmetin">Simetrik bir vücut, arzu edilirliğin bir belirtisi olarak öne çıkar çoğu kez. Düzensiz beslenme veya enfeksiyonlar gibi her çeşit stres, vücutta önemli bir etki bırakmaksızın küçük malformasyonlar oluşturabilir; yalnızca genetik program esnasında, vücudun bir tarafı üzerindeki etki nedeniyle çok hafif asimetrik bir vücut ortaya çıkabilir. Öyleyse simetrik vücuda sahip kimse enfeksiyonlara dayanıklı olmaya ve her şartta beslenecek bir şey bulabilmeye olanak tanıyan bir genoma sahip kimsedir.</p>

  <p class="normal"> </p>

  <p class="normal">Günümüzde, çok korunaklı bir ortamda yaşıyoruz ve eğer asimetriler varsa da, bunların zorlu ortamlarda gördüğümüz kadar önemli olmadığını söyleyebiliriz. "Vahşi" yaşam koşullarına ne kadar yaklaşırsak, asimetrilerin önemi de o kadar artacaktır.<sup class="calibre3"><a href="../Text/askbaskimatbaa_split_056.html#footnote-100-31" id="footnote-100-31-backlink">[31]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_057.html#footnote-100-32" id="footnote-100-32-backlink">[32]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_058.html#footnote-100-33" id="footnote-100-33-backlink">[33]</a></sup> Cinsel partner seçimimizi belirleyen normların büyük bir kısmında olduğu gibi, simetri de bu bilgilerin avcı-toplayıcı geçmişimizde değerli hatta yaşamsal olduğu çok eski bir dönemde önemli bir gösterge olarak benimsenmiştir. Bugün, genlerimiz değişmediği için, beynimizin işleyişi büyük ölçüde aynı kalmıştır; daha çok geçmişteki hayatın koşullarına adapte olmuş çok sayıda mekanizmaları devralmış bulunmaktayız. Bireyler arasındaki farklılıklar artık az olmasına rağmen hâlâ simetriyi aramaktayız...</p>

  <p class="normal"> </p>

  <p class="normal1">Feromonların Gücü</p>

  <p class="normal">Güzel veya çirkin olsun, perdenin arkasında, bir kimsenin cinsel ve erotik potansiyelini artıran başka doğal gizemler de bulunmaktadır. Özellikle feromonlar bu durumun örneğidir. Bir bakıma, pek çok hayvan için topluluk içerisinde yaşamın feromonlar tarafından düzenlendiğini söyleyebiliriz. Feromonlar bir bireyin cinsel müsaitliğini veya sosyal hiyerarşideki yerini göstermeye hizmet eder; feromonlar herkesin bölgesini sınırlandırır, korkularını ifade eder ve adımlarını yönetir. Nasıl hormonlar farklı organların birbirleriyle haberleşebilmesi için salgılanıyorsa, aynı şekilde idrar, ter, dışkı veya derideki feromonlar da belli bir topluma ait bireyler arasındaki vücut dışı alanda iletişimi sağlamak için salgılanır.</p>

  <p class="normal">Bugün biliyoruz ki, feromonlar balıklarda, böceklerde, kemirgenlerde ve hatta bazı memelilerde en küçük detaylara kadar ilişkileri düzenlemektedir. Ancak insanlarda ilişkiler, hayvanlara özgü bu güdümcü etkilerden azadedir diyeceksiniz bana, öyle değil mi? Evet, kısmen öyle, ama sadece kısmen öyle, zira içgüdüler, önseziler, eğilimler vs. feromonal etkilere benzemektedir. Örneğin, neden karşı cinsten belirli kişileri çekici buluyoruz da (belli bir kişi için çoğu kez hep aynı tiptir) başkalarını bulmuyoruz? Bizi yukarıdaki komşumuza değil de aşağıdaki komşumuza güvenmeye iten şey nedir? Niçin kadınlar etraflarında erkekler olmadığı zaman aralarında daha özgürce konuşur? Kalabalıkları harekete geçiren ve hiç kimsenin yalnız başına cüret edemeyeceği şekilde davranmasını sağlayan şey nedir? Zaten hayvanlarda bulunan feromonlara dair iyi belgelenmiş ve tanımlanmış etkiler ile insanlarda görülen benzer etkiler arasındaki belli yakınlıklar karşısında hayrete düşebiliriz.</p>

  <p class="normal"> </p>

  <p class="normal"><span class="ideitalik">Lee-Boot Etkisi (1955)</span></p>

  <p class="normal">Birkaç dişi fare aynı kafese konduğunda üreme döngülerinin (östral) kesildiği ve değiştiği gözlemlenmiştir. Aynı şekilde, yatılı kız öğrencilerde ve aynı işyerinde çalışan kadınlarda üreme döngüsünün senkronize olduğu uzun zamandır bilinmektedir ve bu konu üzerinde ta 1970'ten beri çalışmalar yürütülmektedir. Bunun yanı sıra, bu etki 1998'de kadının koltukaltı ekstraktı ile yapılan deneylerle ortaya konmuş, bu da insan feromonlarının varlığının ilk kanıtı olmuştur.<sup class="calibre3"><a href="../Text/askbaskimatbaa_split_059.html#footnote-100-34" id="footnote-100-34-backlink">[34]</a></sup></p>

  <p class="normal"> </p>

  <p class="normal"><span class="ideitalik">Vandenbergh Etkisi (1969)</span><sup class="calibre3"><a href="../Text/askbaskimatbaa_split_060.html#footnote-100-35" id="footnote-100-35-backlink">[35]</a></sup></p>

  <p class="normal">Genç dişi farelerde ergenlik döneminin ortamda yaşlı bir erkek farenin idrarının bulunmasıyla başlayabileceği gözlemlenmiştir. İnsan türünde, genç kızlar ergenlik çağına artık daha erken girmektedir ve biz bunun iyi beslenmeden ileri geldiğini düşünürüz, fakat annelerin evde bulunmaması (anneler çoğunlukla bir yerde çalışmaktadır) evde "erkek" bulunmasının etkisini artırabilir ve bu durum da, fareler üzerindeki Vandenbergh etkisinde olduğu gibi ergenliğin daha erken başlamasına yol açabilir.</p>

  <p class="normal">Erkekler arasında, daha doğrusu iki belirgin örnekte olduğu gibi, yani kadın ile erkek arasında veya kadınlar arasında feromonal etkileşiminin varlığını <span class="ideitalik">a priori</span> yadsımak mümkün görünmüyor. Zaten insan fetüsünde feromonları tanımak için gerekli organların var olduğu ve bunların biçiminin hayvanlarda gözlemlenenlerle özdeş olduğu saptanmıştır; oysa yetişkinlik döneminde bu organ fonksiyonunu kaybetmiş bir kalıntıdan başka bir şey değildir.<sup class="calibre3"><a href="../Text/askbaskimatbaa_split_061.html#footnote-100-36" id="footnote-100-36-backlink">[36]</a></sup> Günümüzde, araştırmacılar insanlarda kimyasal iletişimin var olduğu konusunda hemfikirdir, ama yetişkinlik döneminde koku duyusundan bağımsız işleyen bir feromonal sistemin varlığı hakkında bir fikir birliğine varamamışlardır.</p>

  <p class="normal">Yaygın inanışın aksine, feromonların kokularla bir ilgisi yoktur; feromonlar kokulardan tamamen bağımsız bir şekilde hareket eder ve genellikle kokusuzdur. Hayvanlarda feromonların tanınmasından sorumlu organ farklıdır. Kokular için olfaktif epitelyum söz konusuyken feromonlar için özel bir yapı söz konusudur: Vomeronazal organ (veya VNO). Olfaktif epitelyumdan farklı olarak, vomeronazal organ havada taşınan kokulu moleküllere temas bile etmez. Bu organa erişmek için, feromonlar burun boşluğunun köküne giden sıvılarla dolu dar bir kanaldan geçmek zorundadır.</p>

  <p class="normal">Olfaktif ile feromonal sistemler haberci molekülleri tanıyabilen membran reseptörlerinin tiplerine göre de ayırt edilebilirler. Olfaktif reseptörler aşağı yukarı 1000 gen tarafından kodlanmıştır (bunlardan yaklaşık 500'ü işlevseldir) ve bu genlerin tamamı aynı aileye aittir. Buna karşılık, iki feromonal reseptör ailesinin var olduğu bilinmektedir: Bunlardan ilki (V1R) aşağı yukarı 40 gen tarafından kodlanmış olup diğer tiplerdeki reseptörlerle hiçbir benzerlik göstermez; diğeri (V2R) yaklaşık 100 gen tarafından kodlanmıştır. İki reseptör ailesinin varlığı, feromonların kabaca iki gruba ayrılmış olmasına bağlanabilir:</p>

  <p class="normal"> </p>

  <p class="ortayazi"><span class="idebold">Bir Gülücük veya Bir Öpücük...</span></p>

  <p class="indentmetin">Etraftaki feromonların reseptörleriyle temas sağlaması için bir hareket yapmak gereklidir. Bu hareket hayvanlar için "flehmen" terimiyle ifade edilir ve dudakların gerilmesiyle ortaya çıkan bir tür gülümsemedir: Mukoza sıvısı içinde bulunan feromonlar, hem bir kılcal hareket hem de kan damarlarının daralması sonucu meydana gelen bir pompa hareketi sayesinde vomeronazal keseye girer. Gülümsememizin diğerlerini daha iyi koklamamızı sağlayan elverişli bir harekete yol açtığını göz ardı edemeyiz. Ama bazıları daha da ileri gitmiştir. Feromonlar vücudumuzda esas olarak sebum aracılığıyla salgılanır; salgılama ergenlik sırasında artar ve menopoz esnasında azalır. Sebum salgılayan bezlerin büyük bir kısmı kafa derisinde, yüzde, boyunda ve üst dudakta bulunduğundan, öpüşmenin feromonal iletilerin alışverişinde rol alması mümkündür.<sup class="calibre3"><a href="../Text/askbaskimatbaa_split_062.html#footnote-100-37" id="footnote-100-37-backlink">[37]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_063.html#footnote-100-38" id="footnote-100-38-backlink">[38]</a></sup> Diğer türler içerisinde, tükürüğün feromonları oluşturan proteinleri içerdiği bilinmektedir. Bu husus öpüşmenin, duygusal bir maden bulmak isteyenler için neden adeta hakiki bir tatbikat olduğunu açıklar,<sup class="calibre3"><a href="../Text/askbaskimatbaa_split_064.html#footnote-100-39" id="footnote-100-39-backlink">[39]</a></sup></p>

  <p class="normal"> </p>

  <p class="normal">Bir tarafta uçucu ve çözünmeyen küçük moleküller, diğer tarafta proteinler.<sup class="calibre3"><a href="../Text/askbaskimatbaa_split_065.html#footnote-100-40" id="footnote-100-40-backlink">[40]</a></sup> Bu iki büyük ailenin varlığının, iki ana etkileşim tipinin yönetimiyle –erkeklerde saldırganlıkla ve iki cins arasında çekimle– ilişkili olduğu da ileri sürülmüştür.</p>

  <p class="normal">Ayrı ve bağımsız rollerin varolduğu yolundaki son argüman şudur: Her reseptör organın iletileri beynin aynı yerleri vasıtasıyla aktarılmaz, feromonal nöronlar ve olfaktif nöronlar tarafından takip edilen yollar birbirinden tamamen farklılaşmıştır. Vomeronazal organdan yola çıkan nöronlar, hormonal ve reprodükif işlevlerle ilişkili olan hipotalamik alanları hedef alır: Demek ki, feromonlar hem hormonal dengeyi hem de reprodüktif ve cinsel davranışları kontrol altında tutan beyin yapılarında sinyaller üretir. Olfaktif epitelyumdan çıkan nöronlar, beynin ön kısmından burun deliklerine uzanan bir tür anten olan olfaktif bulbus içindeki aktarmadan sonra serebral korteksin üzerine sıçrar.</p>

  <p class="normal"> </p>

  <p class="ortayazi"><span class="idebold">Bütün Bunlar Bunun İçin mi?</span></p>

  <p class="indentmetin">Eşsiz ve yeri doldurulamaz bir işlevi yerine getiren reseptörler ve nöronal yollar ile donatılmış özel bir organ olan vomeronazal sistem gibi gelişkin bir sistemin insanlarda tamamen kaybolmuş olması akla yatkın mıdır? Biliminsanları bu konu üzerinde lehte ve aleyhte olmak üzere tartışmaktadır: Bazıları bir yapı tarif etmekte, bazıları organı tespit edememektedir; bazıları hâlâ "kanıtları" tartıp bunları yeterli bulmazken, bazıları insanlarda feromonal bir etkiyi ispatlamaya girişmiştir. Genel olarak, toplanan veriler insanlar arasında davranışlara ve vücuda etki eden kimyasal bir iletişimin var olduğunu göstermektedir. Ne var ki bu ulaklar uzmanlaşmış bir vomeronazal organdan geçmez, ancak koku duyusunun bazı reseptörleri tarafından tanınır...</p>

  <p class="normal"> </p>

  <p class="normal">Doğal olarak, araştırmacılar özellikle feromonlar ile baştan çıkarma gücü arasındaki ilişkiyle ilgilenmektedir. Bizi bir başkası için karşı konulmaz kılan bir feromon var mıdır? Bazı hikâyeler bizi gülümsetir: Otuz sekiz erkeğin sentetik erkek feromonu kullanması sayesinde (piyasada şimdiden bulunuyor bu tür şeyler!) kadınlarla olan cinsel ilişkilerinde artış olmasına rağmen, boşalmayla sonuçlanan mastürbasyonlarının sayısında bir değişiklik olmamıştır... Erkek feromonları kadınların erkekler için hissettiği çekim üzerinde değişiklik yaptığından, böyle bir sonuç feromonal etkinin sadece libidoda değil de<sup class="calibre3"><a href="../Text/askbaskimatbaa_split_066.html#footnote-100-41" id="footnote-100-41-backlink">[41]</a></sup> etkileşim içinde aranması gerektiğini gösterir. Görünen o ki bunun tam tersi de doğrudur: Başka bir çalışmada, terin içerdiği feromon, yani androstenol, kadınlarda erkekler ile daha çok ilişkiye yol açan bir etki sağlamıştır...<sup class="calibre3"><a href="../Text/askbaskimatbaa_split_067.html#footnote-100-42" id="footnote-100-42-backlink">[42]</a></sup></p>

  <p class="normal">Diğer deneyler kokunun etkileri ile feromonların etkilerini ayırt etmemize olanak vermez, fakat hiç kuşku yok ki terde bulunan bir kimyasal ulak kadınların erkek seçiminde çok seçici olmasına ve özellikle simetrik bir partner seçmelerine olanak sağlayabilmektedir.</p>

  <p class="normal"> </p>

  <p class="ortayazi"><span class="idebold">Simetrik Olmak Değerlidir (Devam)</span></p>

  <p class="indentmetin">Hayvanlar âleminde, simetri genellikle büyüme hızıyla, uzun ömürlülükle, doğurganlıkla ve genel sağlık durumuyla bağlantılıdır. 42 tür üzerinde yapılan kapsamlı bir çalışma göstermiştir ki bir bireyin simetrisi ne kadar mükemmel olursa, reprodüktif başarısı veya (yani: dolayısıyla) karşı cinsi cezbetme gücü o kadar büyük oluyor. Görünen o ki insan da bu kuraldan muaf değil. Erkeklerde ve kadınlarda, daha mükemmel bir simetri daha iyi bir fiziksel ve zihinsel sağlıkla, daha iyi bir bilişsel performansla ve daha yüksek bir IQ ile ilişkilendirilmektedir. Simetrik erkekler asimetrik erkeklere göre daha kaslı, daha zinde ve daha iridir ve kadınlar üzerinde daha fazla başarılı olacaklardır. Diğer bir çalışma sayesinde gene bilmekteyiz ki, kadınlar ovülasyon esnasında yani bir çocuğa gebe kalma şansına en çok sahip oldukları anda simetrik erkekleri tercih ediyorlar ve kadınlar erkekleri görsel gözlem yoluyla değil de terlerinde bulunan maddeler sayesinde ayırt ediyorlar.<sup class="calibre3"><a href="../Text/askbaskimatbaa_split_068.html#footnote-100-43" id="footnote-100-43-backlink">[43]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_069.html#footnote-100-44" id="footnote-100-44-backlink">[44]</a></sup></p>

  <p class="normal"> </p>

  <p class="normal">Gelecek bize bu iletilerin ya körelmiş vomeronazal organdan geçtiğini ya da aslında az kokulu, ama olfaktif epitelyum tarafından aktarılan iletilerin söz konusu olduğunu gösterecektir.</p>

  <p class="normal">Bu arada, feromonlar, hakkında hiçbir şey bilmediğimiz ve kayda değer özel bir belirti taşımayan herhangi bir kişinin birdenbire çekici hale geldiği göz kamaştırıcı ve beklenmedik tüm karşılaşmalara akla yatkın açıklamalar getirir. Feromonların kokusu yoktur, ama feromonlar mekân içinde hareket eder, reprodüktif bir davranışı ortaya çıkarmak için doğrudan beynin içgüdüsel hareketlerle ilgili bölümünü uyarırlar. Cazibe de feromonlarla ilgili bir konu olabilir. Aksi takdirde, ne orantılı bir vücuda ne de güzel bir yüze sahip olan bazı kişilerin muazzam bir baştan çıkarma gücüne sahip olmaları nasıl açıklanabilir?</p>

  <p class="normal"> </p>

  <p class="normal1">Duyguların Yüzleri</p>

  <p class="normal">Bana nihayet esas konuya geldiğimi söyleyebilirsiniz! Yeni bir kişiyle karşılaştığımız zaman dikkatimizi çeken şey, vücuda dair simetriden veya bağışıklık sisteminin kokusundan ziyade yüzdür. Yukarıda bahsedilen iki parametrenin tersine, bazı yüzleri çekici bulduğumuzun farkındayızdır. Zaten gözlerin ruha açılan pencereler olduğundan bahsetmiştik ve bir bağın kurulmasında göz temasının ne kadar önemli olduğunu da biliyoruz. Bir kişinin gözlerinin içine ne kadar çok bakarsak, bu kişi duygusal tepkilerini o kadar çok belli eder.<sup class="calibre3"><a href="../Text/askbaskimatbaa_split_070.html#footnote-100-45" id="footnote-100-45-backlink">[45]</a></sup> Bu bize başkalarının duygularını okumamızı sağlayan, aynı zamanda duygusal tepkiler uyandıran bir araçtır.</p>

  <p class="normal">Bir yüz duyusal yapıların değişmez bir birleşmesinden ibaret değildir; özellikle de hissedilen duygusal bir durumu aktarmak için canlanır. Duygular evrenseldir ve onların dışavurumları ilk kez Darwin, sonra da Eckman tarafından izah edilmiştir. Yüzdeki ifadeler "içeride" ne hissettiğimize o kadar derinlemesine bağlıdır ki, bir kişiye bir duyguyu karakterize eden suni mimikler yapmasını rica edersek, mimiklerin meydana getirdiği bedensel boşalma sayesinde, kişi taklit ettiği üzüntü, sevinç, şaşkınlık, iğrenme veya ümidi hissedecektir.<sup class="calibre3"><a href="../Text/askbaskimatbaa_split_071.html#footnote-100-46" id="footnote-100-46-backlink">[46]</a></sup> İşte şimdi talipler arasında seçim yapmak için bir oylama sistemi: Bir olay esnasında karşıdakinin tepkilerine bakın; bu bir röportaj, bir hediyenin verilmesi, bir kişinin tanıştırılması, bir film, beklenmedik bir şey veya derin bakışlarımız da dahil bambaşka uyarıcılar olabilir; sonra da yüzünde okuduklarımızla hemfikir olup olmadığımıza bakalım. Bir yüzün fiziksel özellikleri eğer bizi çekebiliyorsa, güzelliği, paylaşılan bir duygu esnasında başkasına karşı duyduğumuz sempati olarak tarif edebiliriz büyük ölçüde.</p>

  <p class="normal">Yüz konusunda, erkekler kadınlardan belirgin bir şekilde ayrılırlar ve bu ikisinden aynı bilgiler beklenmemelidir. Erkeğin yüzü testosteronun etkisi ile şekillenmiştir, yani çıkık elmacık kemiklerinin oluşmasına ve yüzün alt kısmının biraz uzamasına neden olan erkek cinsel hormonuyla<sup class="calibre3"><a href="../Text/askbaskimatbaa_split_072.html#footnote-100-47" id="footnote-100-47-backlink">[47]</a></sup> (aklımıza hemen Arnold Schwarzenegger veya Sylvester Stallone geliyor!). Bu özelliklerin varlığı ergenlik döneminde testosteronun yüksek seviyede olduğuna işaret eder. Oysaki yüksek seviyedeki testosteron bağışıklık sistemini tehlikeye atar; dolayısıyla erkek için tipik erkeksi güzel bir "yüz" biyolojik bir handikaptır. Daha önce gördüğümüz tavus kuşu kuyruğu örneğinde olduğu gibi, kısaca öznenin kırılgan hormon oranına rağmen hayatta kalmak için ne kadar iyi kalitede genlere sahip olmak zorunda olduğunu gösterir.<sup class="calibre3"><a href="../Text/askbaskimatbaa_split_073.html#footnote-100-48" id="footnote-100-48-backlink">[48]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_074.html#footnote-100-49" id="footnote-100-49-backlink">[49]</a></sup> Genel olarak kadınlar bu tip yüzü güzel bulurlar, ama bu yüzü tahakküm ve otoriteyle ilişkilendirir ve kadınsı özelliklere sahip erkek yüzünü de çekici bulurlar.</p>

  <p class="normal"> </p>

  <p class="ortayazi"><span class="idebold">Kadınların Gözünde...</span></p>

  <p class="indentmetin">Görünen o ki kadınların gözünde, bir erkeğin arzulanabilirliğini buluştukları anda mümkün olan en iyi duruma getiren dört gösterge vardır: çıkık elmacık kemikleri; otorite ve olgunluk gösteren çene ve belki de bu çok "erkeksi" etkiyi azaltan, sempatiyle ilişkilendirdikleri büyük gözler (kadınsı özellik). Sosyalliği gösteren hoş bir gülümseme ve vücut bakımına işaret eden pahalı elbiseler.<sup class="calibre3"><a href="../Text/askbaskimatbaa_split_075.html#footnote-100-50" id="footnote-100-50-backlink">[50]</a></sup></p>

  <p class="normal"> </p>

  <p class="normal">Kadın ile erkek yüzü arasındaki farka dönecek olursak, hangi özelliğin daha çekici olduğunu belirlemek için, sentez görünümleri iyi kötü erkeksi veya kadınsı yapmak amacıyla üzerlerinde oynadığımızda şunu görürüz: Erkeksi yüzlerde tercih ortalama bir yüzden yanadır ve aşırı tipik özellikler pek tercih edilmez.<sup class="calibre3"><a href="../Text/askbaskimatbaa_split_076.html#footnote-100-51" id="footnote-100-51-backlink">[51]</a></sup> Bu da homojenleştirme etkisi nedeniyle yüzlerdeki simetriye niçin fazlasıyla değer verildiğini kısmen açıklar;<sup class="calibre3"><a href="../Text/askbaskimatbaa_split_077.html#footnote-100-52" id="footnote-100-52-backlink">[52]</a></sup> oysa kadınların yüzünü en çekici hale getiren şey kadınsal özelliklerin öne çıkmış olmasıdır.<sup class="calibre3"><a href="../Text/askbaskimatbaa_split_078.html#footnote-100-53" id="footnote-100-53-backlink">[53]</a></sup> Nitekim kadınlarda kadınlık ön plandayken, erkek yüzünün hoşa gidebilmesi için, erkeksiliğin daha ölçülü olması gerekmektedir.</p>

  <p class="normal"> </p>

  <p class="ortayazi"><span class="idebold">Narkissos... Narkissos mu Dediniz...</span></p>

  <p class="indentmetin">Olası bir partner bulma durumunda bir çekicilik göstergesi olan benzerliğin öneminden bahsetmiştik. Yüz de bu kurala tabidir: Yüz üzerinde gözler, kulaklar, ağız, burun, alın ve yüzün kendisi gibi birkaç ipucunun sunulduğu, vücudun bir tür reklam sayfasıdır. Aynada kendi yüzümüze sık sık baktığımızdan, bize bakan bir yüz ile kendi yüzümüz arasındaki benzerlikleri hemen saptarız ve bunu güven verici buluruz: Gerçekten de fiziksel olarak kendimize benzeyenlere daha çok güven duyarız.<sup class="calibre3"><a href="../Text/askbaskimatbaa_split_079.html#footnote-100-54" id="footnote-100-54-backlink">[54]</a></sup></p>

  <p class="normal"> </p>

  <p class="normal">Bizler bir insanı sadece yüzünün şekline bakarak yargılayacak kadar yüzeysel miyiz? <span class="ideitalik">A priori</span>, bu husus bize öyle akla hayale sığmaz gelir ki yüz şeklinin daha önemli şeyler üzerine kodlanmış iletiler içermesi gerektiğini düşünürüz. Bazıları için, karakter özellikleri yüz ifadesinden okunabilir; eğer güzel bir yüzde kendimizi buluyorsak, bu tamamen onda ruh eşimizi ve mizacını tanımlayan fiziksel özellikleri gördüğümüz içindir. Öyleyse müstakbel bir partnerde kendimizde bulunan karakter özelliklerini mi aramaktayız? Her halükârda sonuçlar bunun doğru olduğunu gösteriyor, çünkü çiftler karakter açısından da birbirlerine benzemektedir.<sup class="calibre3"><a href="../Text/askbaskimatbaa_split_080.html#footnote-100-55" id="footnote-100-55-backlink">[55]</a></sup></p>

  <p class="normal">"Yüze bakarak karakter okuma" oyununda, uzun ve köşeli yüz hatlarına sahip bir kişinin genellikle açık yürekli, özgün ve dışadönük olduğu düşünülürken, kısa ve kare olan yüzler çekingen, muhafazakâr ve hesapçı kişiliklere işaret eder.<sup class="calibre3"><a href="../Text/askbaskimatbaa_split_081.html#footnote-100-56" id="footnote-100-56-backlink">[56]</a></sup> Bu iki uç örnek arasında genelde orta derecede özellikler bulunur. Hemen fark edilemeyecek göstergeler içerisinden, birçok diğer karakter özelliğini fark etmek de mümkündür. Bir kişi hakkındaki ilk izlenimlerin en doğrusu olduğunu ileri sürenler belki de yüz ifadesini okumada enikonu yetenekli olanlardır.</p>

  <p class="normal"> </p>

  <p class="h2baslik">ZEKÂNIN SEÇİMİ</p>

  <p class="normal">Güzellik erkekler tarafından çok önemli bir özellik olarak, gelir kaynakları kadınlar tarafından vazgeçilmez bir koz olarak kabul ediliyorsa da, iki cins şu noktada hemfikirdir: Partnerleri zeki de olmalıdır.<sup class="calibre3"><a href="../Text/askbaskimatbaa_split_082.html#footnote-100-57" id="footnote-100-57-backlink">[57]</a></sup> Aslında çiftler aynı zamanda IQ seviyesi bakımından da birbirlerine benzer ve bu benzerlik diğer alanlarda olduğu gibi ikilinin ilişkilerinin başlangıcından beri mevcuttur.</p>

  <p class="normal">Öyleyse zekâ kendini nasıl gösterir? Fiziksel vasıfların kişilik özelliklerinin göstergesi olduğunu gördük ki bu da zekânın değerlendirilmesinde bize yardımcı olur. "Heyecan peşinde" olarak nitelendirilen bir kişilik özelliği bulunmaktadır ve bu özellik sürekli hareket halinde olan ve heyecan peşinde koşan insanlara işaret eder ve evli çiftler bu özellik bakımından birbirine benzer.<sup class="calibre3"><a href="../Text/askbaskimatbaa_split_083.html#footnote-100-58" id="footnote-100-58-backlink">[58]</a></sup> Peki bağışıklık sisteminin vasıfları karakteristik bir koku sayesinde saptanabiliyorsa, zekânın da aynı şekilde kendini gösterdiğini tasavvur edemez miyiz?</p>

  <p class="normal">Bu hipotez düşündüğümüz kadar saçma değildir, çünkü zekâ seviyesine ilişkin "moleküler göstergeler" çokça bulunmaktadır: Nörotransmiterlerin üretiminden sorumlu beyindeki enzimler;<sup class="calibre3"><a href="../Text/askbaskimatbaa_split_084.html#footnote-100-59" id="footnote-100-59-backlink">[59]</a></sup> vitaminleri metabolize eden enzimler;<sup class="calibre3"><a href="../Text/askbaskimatbaa_split_085.html#footnote-100-60" id="footnote-100-60-backlink">[60]</a></sup> büyüme hormonu; testosteron;<sup class="calibre3"><a href="../Text/askbaskimatbaa_split_086.html#footnote-100-61" id="footnote-100-61-backlink">[61]</a></sup> kanda bulunan belli mikro gıdaların (vitaminler) oranı,<sup class="calibre3"><a href="../Text/askbaskimatbaa_split_087.html#footnote-100-62" id="footnote-100-62-backlink">[62]</a></sup> vb.</p>

  <p class="normal"> </p>

  <p class="ortayazi"><span class="idebold">Her Şey İç İçedir... ve Karşılıklıdır</span></p>

  <p class="indentmetin">Bazı testlerde kandaki düşük seviyedeki kolesterol oranı ile zekâ arasında bir korelasyon kurulmuştur. Araştırmacılar henüz kan lipitlerinin zekâyı etkileyip etkilemediğini veya korelasyonun zeki insanların kolesterolü yüksek gıdalar tüketmemesinden kaynaklanıp kaynaklanmadığını bilmiyorlar.<sup class="calibre3"><a href="../Text/askbaskimatbaa_split_088.html#footnote-100-63" id="footnote-100-63-backlink">[63]</a></sup> Yine de vücuttaki bazı maddeler beynin performansına dair göstergeler gibi görünmektedir.</p>

  <p class="normal"> </p>

  <p class="normal">Günümüzde, çiftler birbirlerini profesyonel çevrelerinden veya öğrenimleri esnasında seçiyorlar; bunun sonucunda da çiftlerin aynı öğrenimi ve mesleki eğitimi almış olma şansı yükseliyor. Bir çiftin akli benzerliği büyük oranda sadece bu parametreler ile doğrulanabilir, fakat bir talip ile akli uygunluğumuzun olup olmadığını tespit etmek için en güvenilir ve en çok başvurulan yol karşılıklı konuşmaktır. Amerikalı psikolog Geoffrey Miller için, zekâ tüm bireylerin değişen çevreye ayak uydurabilmesi için müthiş bir silahtır ve bu vasfı taşıdığı için de evrim tarafından seçilmiştir. Bununla birlikte, zekâya ait bazı işlevler asıl fonksiyonları olan hayatta kalmaktan "başka yöne sapmış" ve baştan çıkarmada rol almış olabilirler. Bir partneri daha arzu edilir kılan her şey, hayatta kalmayı tehlikeye atmadığı sürece evrim tarafından seçilecektir ve bazı insan davranışları bireyin zekâsını ifşa etmeye hizmet ettikleri için var olmaya devam edecektir; bu davranışları sergileyen bireyler de daha arzu edilir hale gelecektir. Bu davranışlar arasında mizah, konuşma ve sanatsal yetenekler yer alır.<sup class="calibre3"><a href="../Text/askbaskimatbaa_split_089.html#footnote-100-64" id="footnote-100-64-backlink">[64]</a></sup></p>

  <p class="normal"> </p>

  <p class="normal1">Sanatsal Yetenek: Erkeğe Özgü Bir Koz Mu?</p>

  <p class="normal">Sanatsal ve edebi üretimin insanın üstün zekâsını teyit eden bir şey olduğu öne sürülegelmiştir. Zekâ kendi başına bireyin hayatta kalma şansını yükselten bir niteliktir ve bunu da bireyi tüm yeni durumlara ayak uydurabilmesini sağlayan tepkiler verme yetisiyle donatarak yapar. Bu nitelik hem erkekler hem de kadınlar için yararlıdır. Bütün akademik zekâ testleri ve sonuçları da şunu göstermekte: Kadınlar da en az erkekler kadar zekidir. Öyleyse neden kadınlar sanatsal üretimde erkeklerden daha az yer alıyorlar? Tarihsel ve kültürel faktörlerin yanı sıra bu farklılığı kısmen açıklayabilecek biyolojik faktörler de var mıdır?</p>

  <p class="normal">Zekâyı göstermenin bir yolu olarak sanatsal üretim bir bireyin partner seçimindeki şansını artırmak için gerçekleştirilir. Zaten nadir bir varlığı –ovül– ve hamile kalmak için somut imkânları sağladıkları için kadınların güçlü bir pozisyonda oldukları düşünülebilir: Seçilmek için doğurganlığının işaretleri (örneğin, gençlik) aracılığıyla reprodüktif gücünü sergilemesi yeterlidir. Buna karşılık, erkekler hiç de nadir olmayan bir şey sunarlar; sürekli ve bol spermatozoit ürettiklerinden, arzu ettikleri kadına kendilerini fark ettirebilmek için çok daha fazla çaba harcamak zorundadırlar. Zekâ çevrelerine uyum sağlamak ve günlük yaşamın zorluklarına karşı koyabilmek amacıyla hem kadınlar hem de erkekler için yararlıdır. Buna karşılık, kültür terimi altında toplanmış bütün zekâ göstergeleri ayak uydurmayı sağlayan bir role sahip değildir, ancak zekâyı gösteren bir işaret rolü üstlenmektedirler: Kültürel üretim "entelektüel bir tavus kuşu kuyruğu"ndan başka bir şey değildir.</p>

  <p class="normal"> </p>

  <p class="ortayazi"><span class="idebold">Maço Bir Kültür Vizyonu mu?</span></p>

  <p class="indentmetin">Geoffrey Miller'a göre, "cinsel seçilim teorisi zekânın kamusal, davranışsal göstergeleri içerisinde cinsel dimorfizm öngörür çünkü böyle göstergelerin reprodüktif faydaları erkekler için daima dişilerden daha fazladır". Resim, edebiyat, müzik üretimi ve felsefi düşüncelerin yayımlanması gibi, zekânın kıymetli, zorlu ve kamusal göstergeleri üzerine demografik veriler çok güçlü bir dimorfizm ortaya koymaktadır: Erkekler cinsel olgunluklarının ilk senelerinde erkeklik göstergeleri doruktayken, bunları kadınların yaklaşık on katı kadar üretir ve bu birleşme teşebbüslerinin en yüksek olduğu ana tekabül eder.<sup class="calibre3"><a href="../Text/askbaskimatbaa_split_089.html#footnote-100-64">[64]</a></sup> Bu açıdan, insan kültürünü meydana getiren, zekânın tüm dış göstergeleri birleşmeyi kolaylaştırmaya yönelik bir adaptasyondur.</p>

  <p class="normal"> </p>

  <p class="normal1">Konuşma Sanatı</p>

  <p class="normal">Konuşma zekâyı vurgulamak için muhtemelen en çok kullanılan araçtır. Baştan çıkarma döneminde kullanılan kuş sesi, balina sesi veya kurbağa vraklaması gibi diğer akustik işaretler ile insanların konuşması arasında bir analoji kurabiliriz. Konuşma esnasında, başkalarının bazı becerilerini değerlendiririz: kelime kullanımı, dinleme, şakadan anlama, akıl yürütme, görüş alışverişi... Konuşmak, yüksek sesle düşünmek ve topluca akıl yürütmektir.</p>

  <p class="normal"> </p>

  <p class="ortayazi"><span class="idebold">Âşıkane Latife</span></p>

  <p class="indentmetin">Sevgililer arasındaki sözlü mücadele bazen o kadar karmaşıktır ki, bilişimin dahi kurucu babası İngiliz matematikçi Alan Turing 1950'de kendi ünlü yapay zekâ testine bunları dahil etmiştir. Bir bilgisayar kadın tarafına temsilen âşıkane bir konuşma yapacak ve gözlemci (erkek), bilgisayar ile gerçek bir kadına ait konuşma arasında bir ayrım yapmaya çalışacaktır. Turing'e göre, eğer bilgisayar kadının yerini alıp gözlemciyi yanıltabilirse yapay zekânın kanıtı ortaya konmuş olacaktır!</p>

  <p class="normal"> </p>

  <p class="normal">Günümüzde, bilimsel çalışmalar, zekânın konuşma esnasında her şeyden önce başkalarında uyandırılan şaşkınlıkla ortaya çıktığı konusunda hem fikirler. Herhangi birinin konuşmasında bu şaşırtıcılık ortaya çıkmıyorsa, bu kişinin konuşmalarının sıkıcı olduğu söylenir ki bu da ağır bir suçlamadır. Eğer herkes karşısındakini şaşırtmak için bilgi birikimini, kavramsallaştırma kapasitesini, ayrıcalıklı bilgilerini, şiirsel yeteneklerini, hatta en yüzeysel komplimanlarını kullansa da, konuşmanın "olmazsa olmazı" bir dizi mizahi düşünce olacaktır.</p>

  <p class="normal"> </p>

  <p class="normal1">Mizah Anlayışı</p>

  <p class="normal">Mizah anlayışı gerçekten de ayrı ele alınmayı hak ediyor. Çok sayıda çalışma kesin surette göstermiştir ki, yüksek bir mizah anlayışına sahip olanlar aynı zamanda zekâ seviyesi yüksek olan kişilerdir. Mizahi şeyler ortaya koymak, tıpkı onları anlayabilmek gibi, pekçok bilişsel yeti gerektirir, bu yüzden de bu niteliklerin sergilenmesi fazlasıyla bilgilendiricidir. Gelgelelim mizahı farklı kılan şey, gülümseterek veya güldürerek stresi ortadan kaldırmasıdır. Kendi mizah anlayışını göstermek, tüm diğer konuşma biçimlerinde olduğu gibi, kendi zekâmızı kanıtlamak için bir araçtır, fakat başkalarıyla olan bu özel etkileşim biçimi, olası bir ortak yaşamda diğer kozların mevcudiyetinin de habercisidir.</p>

  <p class="normal">Aynı mizah anlayışını paylaşmak demek, dünyayı aynı şekilde görmek ve neyin kabul edilebilir olup olmayacağı üzerine aynı bakış açısına sahip olmak demektir. Aynı geçmişi paylaşmış olanların, özellikle erkek ve kız kardeşlerin aynı şeylere güldükleri deneysel olarak kanıtlanmıştır. Yeni tanıştığımız biriyle her şeye beraber içten gülmemiz, bu kişiyle aynı fikir ve davranışlara sahip olma şansımızın çok yüksek olduğunu gösterir. Bu da söz konusu kişiyle uyum içinde ortak bir yaşam sürdürme şansımızı büyük ölçüde artırır. Daha ayrıntılı ele alacak olursak, başka kişilerle gülmek bir çeşit topluma entegre olma yoludur ve paylaşılan bu gülüşmelerin taraflar arasındaki empatinin bir göstergesi olduğu zaten bilinmektedir.<sup class="calibre3"><a href="../Text/askbaskimatbaa_split_090.html#footnote-100-65" id="footnote-100-65-backlink">[65]</a></sup> Son olarak, kahkahanın tedavi edici bir vasfı da vardır: Gülme halinde, bağışıklık sistemi gülme anından itibaren 12 saat boyunca uyarılır,<sup class="calibre3"><a href="../Text/askbaskimatbaa_split_091.html#footnote-100-66" id="footnote-100-66-backlink">[66]</a></sup> ruh halimiz iyileşir;<sup class="calibre3"><a href="../Text/askbaskimatbaa_split_092.html#footnote-100-67" id="footnote-100-67-backlink">[67]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_093.html#footnote-100-68" id="footnote-100-68-backlink">[68]</a></sup> zorlama bir gülümsemeyle bile<sup class="calibre3"><a href="../Text/askbaskimatbaa_split_094.html#footnote-100-69" id="footnote-100-69-backlink">[69]</a></sup> stresi ortadan kaldırabilir ve bunun kandaki stres hormonlarının (kortizol, adrenalin) oranı üzerindeki etkilerini açıkça ölçebiliriz.<sup class="calibre3"><a href="../Text/askbaskimatbaa_split_095.html#footnote-100-70" id="footnote-100-70-backlink">[70]</a></sup> Hatta gülme kardiyovasküler hastalıklara,<sup class="calibre3"><a href="../Text/askbaskimatbaa_split_096.html#footnote-100-71" id="footnote-100-71-backlink">[71]</a></sup> ağrıya,<sup class="calibre3"><a href="../Text/askbaskimatbaa_split_097.html#footnote-100-72" id="footnote-100-72-backlink">[72]</a></sup> kansere<sup class="calibre3"><a href="../Text/askbaskimatbaa_split_098.html#footnote-100-73" id="footnote-100-73-backlink">[73]</a></sup> karşı önleyici bir aracı haline gelmiştir.</p>

  <p class="normal"> </p>

  <p class="ortayazi"><span class="idebold">Hayat Güzeldir</span></p>

  <p class="indentmetin">Eğer sergilediğimiz tüm zihinsel nitelikler, aile için fayda sağlıyor, koruma sistemini geliştirebiliyor veya kazanç seviyesini artırabiliyorsa, mizah anlayışının değerli bir koz olduğu anlaşılır. Sadece mizah varoluşun hesapta olmayan kötü etkilerini hafifletmek için, başkalarının nöroendokrin sistemlerine doğrudan etki etme olanağına sahiptir. Hayat bizi güldüren ve bizimle gülen insanların yanında mutlaka daha güzeldir.</p>

  <p class="normal"> </p>

  <p class="normal">Aşkın doğuşunda, mizah anlayışı diğer kozlar kadar değerli bir kozdur kesinlikle. Mizah üstün bir zekâyı göstermekle kalmaz, ayrıca başkalarını hemen arzu edilebilir kılar, ortaya çıktığı her durumda fiziksel bir mutluluk hali sağlar ve stres hormonlarının seviyesini azaltır: Biri bizi güldürmeyi başardığı zaman, bir bağın kurulmasında çok büyük bir adım atılmış olur.</p>

  <p class="normal"> </p>

  <p class="h2baslik">KİME, NEYE BEL BAĞLAMALIYIZ</p>

  <p class="normal">Olası en iyi partnere işaret eden bütün bu göstergelere bakıp, ilk görüşte aşkın bize daimi bir uyum garanti edeceğine inanabiliriz. Halbuki... bugün içinde yaşadığımız toplumlarda, esasen aşk evliliği yapmış olanların boşanma oranı iyimserliğimizle çelişir. Bilinçli veya bilinçsiz gönderilen ve alınan bilgilere bel bağlamalı mıyız? Peki, gerçekten de iyi bir partnerin göstergesi olarak ilk görüşte aşka güvenmeli miyiz? Bir başka deyişle, söz konusu kişi doğru bir seçim mi?</p>

  <p class="normal">Görünen o ki duyarlı olduğumuz bütün bu sinyaller arasından, öncelikle bilinçsiz olarak algıladıklarımıza güvenmemiz gerekiyor, yani bağışıklık sisteminin genlerine işaret eden ve koku duyusu üzerinden geçen yahut yüzün veya vücudun simetrisine işaret eden ve feromonal sistemden geçen kimyasal sinyallere. Bu sinyaller, varlığından haberdar olmadığımız veriler doğrultusunda bu sinyalleri yorumlamaya "programlanmış" olan beynin bölgelerine ulaşır (mesela genetik mirasımızın işareti olan HLA). Bu ham veriler sözgelimi hatıralarımız, en iyi arkadaşımızın tavsiyeleri, kuzenimizin yorumları veya diğer bilinçli etkiler aracılığıyla değiştirilemez. Onlar doğrudan vücudun bir bölümünden diğerine geçer. Buna karşılık, "bilinçli" bilgiler iyi kötü etki altına alınabilir ki bu da başkalarını baştan çıkarma gücünü artırmaya yöneliktir yalnızca...</p>

  <p class="normal">Bu tuhaflık son yirmi otuz yıl içinde tekrar ön plana çıkan ve özellikle cinsel seçilimin nitelikleri ile ilgili olan doğal seçilime dair teorik biyoloji yoluyla açıklanıyor. Gerçekten de, evrim boyunca, hayatta kalmayı kolaylaştıran nitelikler <span class="ideitalik">survival of the fittest</span> veya "en iyi adapte olanın hayatta kalması" adı verilen bir süreçte ayıklanıp muhafaza edildi. Şaşmaz bir kural gibi görünüyor bu. Ancak, reprodüksiyon, insanlarda olduğu gibi, cinsellik biçiminde gerçekleştiği zaman, vücut için hiçbir yararı olmayan bazı nitelikler, şayet hayatta kalmaya hizmet etmeyip bir partner bulmaya hizmet ediyorsa yine de korunuyor ("cinsel seçilim" olarak adlandırdığımız süreç). Karşı cinsin dikkatini çeken, âşıkane seçilim oyununda başkaları karşısında avantaj sağlayan tüm nitelikler, çocukların hayatta kalması veya partnere sağlanan kaynaklar üzerinde en ufak bir etkisi olmaksızın kuşaktan kuşağa geçebilir. Öyleyse "gösteriş niteliği" için, seçilim sürecinde bir tür "gayret" söz konusudur, çünkü bu nitelik düpedüz daha çok eşleşme olanağı sunar.</p>

  <p class="normal">Asıl soru hâlâ yanıtsız: Nasıl oluyor da iyi bir partner seçimini sağlamak üzere gelişmiş bir sürü karmaşık mekanizmalarla donatılmış olmamıza rağmen "aldanabiliyoruz"? Neden yanlış ipuçlarını hemen fark edemiyoruz? Çünkü insan vücudu çok karmaşık ve bizler robot değiliz! Bizi bazı uyarıcılara karşı hassas kılan kişisel geçmişe ve küçük genetik farklılıklara sahibiz: Bir kimse annesininkine benzettiği uzun sarı saçlar karşısında büyülenebilir. Bir kadın duyarlı ve verimli renk reseptörlerine sahip olduğu için kırmızı bir kazak gördüğünde dikkat kesilebilir veya koku reseptörlerinden birinin aşırı düzeyde çalışmasından dolayı erkek terinin bir bileşenine karşı özellikle duyarlı olabilir. Belki de telafi edici düzenlemeler yapıyoruzdur: Güçlü ve zayıf yönlerimizin farkındaysak, başkalarının zayıf bir özelliğini, eğer onu değiştirebilecek kapasiteye sahip olduğumuzu biliyorsak, kabul edebiliriz.</p>

  <p class="normal"> </p>

  <p class="ortayazi"><span class="idebold">Gösterişin Tehlikeleri</span></p>

  <p class="indentmetin">Biyolojiye inanıyorsak, çocuklarımızın ve kendi hayatlarımızın sürmesi adına yapılacak en iyi şey, makul bir partner arayışında gösteriş niteliklerinden kendimizi sakınmaktır. Bununla birlikte, erkeklerde bu niteliklerden bazıları doğrudan erkeğin kendi kaynaklarıyla bağlantılıdır ve pire için yorgan yakılmamalıdır: Akdeniz'de yat, St. Moritz'de şale, pahalı bir restoranda akşam yemeği ve elmas gerdanlık değerli nitelikler olarak düşünülebilir, şayet teorik biyolojide birbirini doğrulayan "belirtici niteliklerin çokluğu" olarak adlandırdığımız durum söz konusu ise. Buna karşılılık, diğer gösteriş nitelikleri açıkçası bir amaca hizmet etmez: Örneğin, pul koleksiyonu, Antik yunan üzerine bir nutuk, aşırı şişirilmiş kaslar, eksantrik giyim. Bunlar güvenilir değildir...</p>

  <p class="indentmetin"> </p>

  <p class="normal">Cinsel hormonlar da bazı niteliklerin önemini pekiştirir. Örneğin, kadınların ovülasyon sırasında erkeksi kokuları daha iyi fark ettiklerini önceden görmüştük. Demek ki başkalarının daha duyarsız olduğu bir anda, özellikle bazı uyarıcıları daha iyi alımlayabiliyoruz; bu husus, niçin bir kişiye karşı hiçbir çekim hissetmeden onunla birden çok kez karşılaşabildiğimizi açıklar. Niteliklerin iyi kötü uyuşmasından da bahsedecek olursak: Bir niteliğin varlığı bir başka niteliğin değeri karşısında ağır basar; bu durumda egoist bir erkek, ifşa ettiği baskınlık düzeyi ne olursa olsun, arzu edilmez biri olarak algılanır. Bununla birlikte sosyal bir erkekte belirli bir derecede baskınlık onun arzu edilirliğini oldukça artıracaktır.<sup class="calibre3"><a href="../Text/askbaskimatbaa_split_099.html#footnote-100-74" id="footnote-100-74-backlink">[74]</a></sup></p>

  <p class="normal">Diğer bir örnek: Hepimiz fiziki güzelliğin hastalıklara, parazitlere karşı dayanıklılığın ve kusurlu genlerin bulunmayışının bir göstergesi olduğunu biliyoruz, ama hedefteki kişi eğlenceli veya nazikse fiziki güzellik önemini kaybetmeye başlıyor. Olası partnerlerin sinyallerini alma ve analiz etme usulümüz, muhabbet etmenin alımlama koşullarımız üzerinde etkili olduğuna işaret ediyor: Karşı cinsin özelliklerini aile içinde veya arkadaşlarla tartışırken bazı özellikler ile bazı reprodüktif nitelikler arasındaki bağ hakkında bir fikir oluşturur ve bazı durumlarda etrafımızdakiler hakkında yanlış hükümlere varırız.</p>

  <p class="normal"> </p>

  <p class="ortayazi"><span class="idebold">Denetim Altında Aşk</span></p>

  <p class="indentmetin">Karşımızdaki kişinin bizim için arzu nesnesine dönüşmesi ve etraftaki bilgilerin beynimizi yeterli derecede uyarabilmesi için birçok unsur müdahil olur. Alımlama derecemiz konusunda koşullanma esastır: Cinsel hormonlar, ayrıca bize bir rol biçen toplum ve kültürle beraber eğitim, zekâ standardını teşkil eder. Duygusal durumumuz da çok önemlidir; eğer âşıksak, başkalarından gelen iletileri alımlama eşiğimiz, aşk bağlarından tamamen azade olduğumuz zamanlara göre çok daha yüksek olacaktır. Buna karşılık, biten bir aşk ilişkisinden sonraki süreçte, yeni taliplerden gelen iletileri alımlamaya başlamadan önce genellikle durgun bir dönemden geçeriz.</p>

  <p class="normal"> </p>

  <p class="normal">Bilgininin tüm unsurları bütünleşti mi, belirtiler arasında etkileşim meydana gelir ve eğer tüm iletilerin alımlayıcıları gerekli heyecan eşiğine ulaşabilmek için uyuşuyorsa bir tetikleme gerçekleşir ve yaşam projelerini alt üst eden bir çekim meydana gelir. Bir bakıma, ilk görüşte aşk iki birey arasındaki büyük bir duygudaşlık anıdır, anlayışa dayalı karşılıklı bir tanışma anıdır: Her biri bunu bilir ve karşısındakinin de bildiğinin farkındadır. Bu noktada Jean-Didier Vincent'ın sözlerini zikredebilirim: Ona göre, duygudaşlık "sadece insana özgü bir yetenek [...] başkalarının hareketlerini taklit edebilmekle, kendini karşısındakinin yerine koyup onun heyecanını hissedebilmekle (empati) veya onun duygularını simetrik bir biçimde paylaşabilmekle (sempati) sınırlı değil –ki bunu hayvanlar da gerçekleştirebilir–, aynı zamanda karşıdaki kişinin hedeflerini yargılayarak veya bunlara ortak olarak, kişiler arasında oluşan bağ içerisinde aklını ve duygularını birbirinden ayırmayarak, bu kişinin ruhunda hissettiklerini anlamaktır".<sup class="calibre3"><a href="../Text/askbaskimatbaa_split_100.html#footnote-100-75" id="footnote-100-75-backlink">[75]</a></sup> Bu tanıma göre, cinsel bir eşleşmenin meydan gelişi iki varlık arasındaki duygudaşlığa mükemmel bir örnek teşkil ediyor.</p>

  <p class="normal">Hayatımızdaki en büyük biyolojik "hedef" reprodüksiyondur ve bu hedefe ulaşmak için iki kişi gereklidir. Beyin bir başkasıyla bağ kurmak için yapılmıştır ve bu hedefe ulaşmak için nice ileti bulunmaktadır. İlk görüşte aşk var olmakla kalmaz, aynı zamanda beynimize de programlanmıştır; sonraki davranışlarımızı altüst eden bir dizi nöronal değişimi tetikler ve aşkı ortaya çıkarır.</p>
</body>
</html>