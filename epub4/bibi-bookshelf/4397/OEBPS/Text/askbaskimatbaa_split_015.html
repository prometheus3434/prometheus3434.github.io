<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askbaskimatbaa</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik3" id="calibre_toc_14"><br class="chapter" />
  <br class="chapter" />
  YEDİNCİ BÖLÜM<br class="chapter" />
  <br class="chapter" />
  Kişiler ve Karakterler<br class="chapter" />
  <br class="chapter" /></h2>

  <p class="normal">Sağlıklı bir çift yaşamı için bazı kurallar bulunmaktadır; hepsi topyekûn sağduyuya bağlıdır ve ayrıca psikologlar tarafından da tasdik edilmiştir. Açıkçası, bunlara uymak bazıları için daha kolay bazıları için daha zordur, bu bir kişilik meselesidir ve burada iki soru yöneltilebilir: Çift yaşamına ahenk katan anlaşmazlıkların üzerine gitme konusunda daha elverişli kişilikler var mıdır? Mutlu bir çift oluşturmak için daha elverişli kişilik kombinasyonları bulunur mu?</p>

  <p class="normal"> </p>

  <p class="h2baslik">ÇİFTİN DÜŞMANI: PESİMİZM</p>

  <p class="normal">Çeşitli metotlar aracılığıyla kişilik ölçülebilir: En basit yol, anketler yardımıyla, "duygusallığı", yani tüm pozitif ve negatif duyguları değerlendirmektir. Negatif duygular korku, huzursuzluk ve öfke uyandıran tüm uyarıcılara verilen tepkileri gösterir; pozitif duygular ise yaşama iyi tarafından bakan ve yaşamın değerli olduğunu düşünen, kolay mutlu olan insanları niteler. Negatif duyguların çiftin mutluluğuna gölge düşürdüğünü ve iki partnerin de bu duygulardan tamamen uzak olmasının ideal olduğunu tahmin etmek için müneccim olmaya gerek yok.</p>

  <p class="normal"> </p>

  <p class="normal1">Neden Pozitif Olmalı</p>

  <p class="normal">Negatif bir karaktere sahip olmak ilişkideki en ufak bir probleme kötü tepkiler verilmesine yol açar. En ufak bir eleştiriye karşı çok hassassak veya masum bir flörtün ardından karşıdakini kaybetmekten korkuyorsak, iyimserliğe pek de yer bırakmayan korku ve güvensizlik atmosferi ortaya çıkaran anksiyete tetiklenir. Tam tersine, negatif duyguların seviyesi iki partnerde ne kadar az olursa, ilişkinin kalitesi ve verdiği tatmin de o kadar büyük olur.<sup class="calibre3"><a href="../Text/askbaskimatbaa_split_160.html#footnote-100-133" id="footnote-100-133-backlink">[133]</a></sup></p>

  <p class="normal">İki eşten birinin (daha çok negatif duygular sergileyen) nevrotik bir karaktere sahip olduğu pek başarılı olmayan evliliklere açıklama getirmek üzere, söz konusu kişinin kendi negatif tavrını beslemek için gerilimli durumlar yaratma eğilimine bakılabilir: Bu şekilde bir tavır nihayetinde devamlı zor durumlar (işsizlik, hastalık, mali problemler vb.) yaratarak, er geç ilişkinin evrimine zarar verecek ve çoğu kez de boşanmaya yol açacaktır.</p>

  <p class="normal">Şunun aşikâr olduğu söylenebilir: Evlilik için negatif duygular yok ediciyken pozitif duygular yapıcıdır. İlk defa 1938'de merak uyandırmasına rağmen,<sup class="calibre3"><a href="../Text/askbaskimatbaa_split_161.html#footnote-100-134" id="footnote-100-134-backlink">[134]</a></sup> bu gerçek uzun süre ispatlanamamıştır, zira araştırmacılar kişilik özelliklerini çiftlerin geleceği üzerinde aynı biçimde rol alan diğer değişkenlerden (çocukluktaki çevre, cinsel geçmiş, demografi vb.) tecrit edememiştir.</p>

  <p class="normal">Ancak 1987'de,<sup class="calibre3"><a href="../Text/askbaskimatbaa_split_162.html#footnote-100-135" id="footnote-100-135-backlink">[135]</a></sup> 300 çiftin 40 yıllık bir süre zarfında izlenmesine olanak sağlayan etkileyici bir çalışmanın ardından, çiftin başarısında partnerlerin kişiliklerinin kesinlikle belirleyici bir rol oynadığı teyit edilebilmiştir. Negatif duygulanımın evliliğin başarısı üzerindeki zararlı etkisi bugün birçok kültürde değişik analiz metotları vasıtasıyla kanıtlanmıştır.</p>

  <p class="normal"> </p>

  <p class="ortayazi"><span class="idebold">Michelangelo Etkisi (devamı ve son)</span></p>

  <p class="indentmetin">"Michelangelo etkisi" (bkz. s. 123) pozitif yönde işlediği gibi negatif yönde de işlemektedir: Pozitif tutum aracılığıyla karşıdaki insanda iyi özellikleri uyarmak yerine, (karşıdakine, aşka, evliliğe ilişkin) hakikaten negatif bir tutumla bir çiftin ilişkisinin zayıflamasına yol açılabilir.<sup class="calibre3"><a href="../Text/askbaskimatbaa_split_163.html#footnote-100-136" id="footnote-100-136-backlink">[136]</a></sup></p>

  <p class="normal"> </p>

  <p class="normal1">Anlaşmazlıklardan Kaçınabilir Miyiz?</p>

  <p class="normal">Eğer kaygı eşlerin mutluluğun en büyük düşmanıysa, kişilik benzerliği bunun tam tersine huzurun ve ilişkinin devamının en büyük teminatı mıdır? Ortak noktalar daha çok olduğunda uyumsuzluk riski daha mı azdır? Günümüzde bu varsayım üzerinde çalışmalar yürütülmektedir ancak şu an açıkçası bir geçerliliği yoktur: Şayet iki partnerde de mevcutsa, sadece dışadönüklük önemli bir unsur gibi görünmektedir, ama bu çok da belirgin değildir, zira son zamanlarda ortaya çıkmıştır ki iki eşin dışadönüklük seviyesi arasındaki korelasyon evli çiftlerde boşanmış çiftlerden daha büyüktür.<sup class="calibre3"><a href="../Text/askbaskimatbaa_split_164.html#footnote-100-137" id="footnote-100-137-backlink">[137]</a></sup></p>

  <p class="normal">Bu problemi biraz daha değişik bir açıdan ele alacak olursak: Birbirine benzeyen bireylerin tartışmak için daha az bahanesi ve ayrılmak için daha az nedeni mi vardır? Yoksa herkes kendi zaaflarını kapatmak için kendini tamamlayan birini mi arar: Dışadönük, içedönük bir kişiyle, dominant biri de ezik biriyle mi daha mutlu olur? Bu mesele üzerine yürütülen çok sayıda çalışmaya rağmen bu varsayımı destekleyecek hiçbir şey bulunamadı. Tek doğrulayabileceğimiz şey, çiftlerin birbirlerine benzediğidir ki bundan da zaten partnerlerin seçimine binaen bahsetmiştik (bkz. birinci bölüm): Büyük ölçüde kendimize benzeyen kişiler tarafından cezbediliriz. 118 evli olmayan çift ve 216 evli çift üzerinde yapılan çalışma göstermiştir ki kendimize ait özelliklerin aynısını partnerimizde görmeyi istemekle kalmaz, genel olarak bizimle aynı karakterle donatılmış bir kimseyle vuslata ereriz.</p>

  <p class="normal">Öyleyse aşkın sırrı en azından bir ölçüde iki basit kuralın uygulanmasına bağlıdır: 1. Optimizm pesimizmden daha iyidir; 2. Benzer kişilikler birbirini bulup çift olur, ama bunun hesap kitapla vuku bulduğunu ya da ilişkinin geleceği için yararlı olup olmadığını söyleyemeyiz (bunu öğrenmek için, aşk ilişkisinin başarısında değişik karakter özelliklerinin önemine dair çalışmalar yapılmalıdır. Bugüne kadar böyle bir çalışma etraflıca yapılmamıştır, ama aşağıdaki çalışmalar bir taslak teşkil edebilir).</p>

  <p class="normal"> </p>

  <p class="h2baslik">AŞKIN SIRRI: ÇABA GÖSTERMEK</p>

  <p class="normal">Bir çiftin ilişkisinin kalitesi üzerinde kişiliğin etkilerini daha ayrıntılı incelemek için, her biri farklı kişilik özelliğini temsil eden ve şu beş büyük karakter özelliğini içeren <span class="ideitalik">Big Five</span> adlı bir sınıflandırılma geliştirilmiştir: dışadönük, uyumlu, sorumluluk sahibi, nevrotik (önceki çalışmalardaki negatif duygulanıma tekabül eder) ve yeni tecrübelere açık veya meraklı.</p>

  <p class="normal">Daha da ayrıntılı olarak, aşkın üç asıl bileşeni olan mahremiyet (bağa ve yakınlığa dayalı heyecan), ihtiras (fiziksel cazibe, cinsel ve romantik arzu) ve bağlılık (aşk ilişkisini sürdürmek için kısa veya uzun vadeli kararlılık) ile beş büyük karakter özelliği arasında bir ilişki kurulmaya çalışılmıştır.<sup class="calibre3"><a href="../Text/askbaskimatbaa_split_165.html#footnote-100-138" id="footnote-100-138-backlink">[138]</a></sup> Elde edilen sonuçlar ilk bakışta şaşırtıcı, fakat biraz düşünüldüğünde o kadar da şaşırtıcı değildir...</p>

  <p class="normal"> </p>

  <p class="ortayazi"><span class="idebold">Farklı Aşk Biçimleri</span></p>

  <p class="indentmetin">Aşk; mahremiyet, bağlılık ve ihtirasın bir araya gelme biçimlerine göre, arkadaşlıktan tutkulu aşka kadar değişik şekiller alabilir:</p>

  <p class="indentmetin">- Şefkat: Yalnız mahremiyet</p>

  <p class="indentmetin">- Arzu: Yalnız ihtiras</p>

  <p class="indentmetin">- Boş aşk (göreve tekabül eder): Yalnız bağlılık</p>

  <p class="indentmetin">- Romantik aşk: Mahremiyet + ihtiras</p>

  <p class="indentmetin">- Ahenkli beraberliği içeren aşk: Mahremiyet + bağlılık</p>

  <p class="indentmetin">- Divane aşk: İhtiras + bağlılık</p>

  <p class="indentmetin">-Tamamına ermiş aşk: Mahremiyet + ihtiras + bağlılık</p>

  <p class="indentmetin">Not: İlişki esnasında başlangıçta bu üç unsur da önem taşır, ama her birinin ağırlığı değişebilir ve çok güçlü bir dengesizlik aşkı yıkabilir.</p>

  <p class="normal"> </p>

  <p class="normal1">Görev Sorunu</p>

  <p class="normal">126 âşık öğrenci arasında yapılan bir çalışma,<sup class="calibre3"><a href="../Text/askbaskimatbaa_split_166.html#footnote-100-139" id="footnote-100-139-backlink">[139]</a></sup> iki anket sayesinde, aşk hisleri ile kişilik özellikleri arasında ilişki kurulmasına olanak sağlamıştır. Birinci ankette, aşk üçgeninin üç unsurunun her bir kişinin duygularında ne kadar önem taşıdığı değerlendirilmiş,<sup class="calibre3"><a href="../Text/askbaskimatbaa_split_167.html#footnote-100-140" id="footnote-100-140-backlink">[140]</a></sup> ikinci ankette de beş büyük kişilik özelliği tespit edilmiştir.<sup class="calibre3"><a href="../Text/askbaskimatbaa_split_168.html#footnote-100-141" id="footnote-100-141-backlink">[141]</a></sup></p>

  <p class="normal">Elde edilen ham verilere güvenecek olursak, erkeklerde olduğu kadar kadınlarda da kişilik özelliklerinden sadece sorumluluk aşk ile ilintilidir. Sorumluluk sahibi insanlar hayatın zorluklarına karşı taşıdıkları görev hissinde olduğu gibi, aşk ilişkisinin başarısı için de özenle çalışırlar: Bu insanlar tıpkı öğrenimlerinde ve işlerinde olduğu gibi, ilişkilerinde de "motive olmuş işçilerdir". Diğer hiçbir kişilik özelliği (dışadönük, uyumlu, meraklı ya da nevrotik olma), aşk hissi istatistiksel açıdan önemli bir etkiye sahip değildir.</p>

  <p class="normal">Bu ilk bulgudan yola çıkarak, mahremiyet, ihtiras ve bağlılıktan hangisinin "sorumlu" kişilik özelliğine bağlı olabileceğini saptamak için sonuçlar daha ayrıntılı incelenmiştir. Hem erkekler hem de kadınlar için, aşkın bu üç yönünün de ilişkili olduğu ortaya çıkmıştır!</p>

  <p class="normal">Sorumluluk sahibi olmanın, bir partnere karşı hissedilen bağlılık düzeyi açısından hayra alamet olmasını anlamak zor değildir; aynı şekilde, <span class="ideitalik">a priori</span> daha şaşırtıcı görünebilirse de, mahremiyet arzusuyla olan bağ da, üzerinde düşününce gayet anlaşılabilir bir şeydir. Mahremiyet sadece şefkatle, gönül okşamalarıyla ve sırların paylaşılmasıyla ilişkili değildir; aynı zamanda bir tür adanma da içerir ki bu da sevilen kişinin mutluluğuna öncelik verme arzusu, zor bir durumda karşıdakine güvenme ihtiyacı veya duygusal destek verme isteği aracılığıyla ifade bulur.<sup class="calibre3"><a href="../Text/askbaskimatbaa_split_169.html#footnote-100-142" id="footnote-100-142-backlink">[142]</a></sup> Bir başka deyişle, bağlılık ve mahremiyet, çaba, fedakârlık ve kendini yadsımayı gerektiren aşkın iki boyutudur. Bu kişilik özellikleri de kesinlikle sorumluluk sahibi insanlarda bulunur.</p>

  <p class="normal">Buna karşılık, sorumluluk sahibi olmak ile ihtiras arasındaki bağ daha çetrefildir, çünkü hepimiz şuna inanırız ki ihtiras tüm irade ve çabadan bağımsız bir şeydir. Peki, sorumluluk sahibi insan yaşadığı mutluluğun düpedüz farkında olabilir mi ve hedefine ulaşmaya çalışırken daha organize ve daha azimli midir?</p>

  <p class="normal">Sebat, mevcut durum ile hedefler arasında düzenli olarak ilişki kurulmasını içerdiğinden ve ihtiras da aşk için önemli bir belirti olduğundan, sorumluluk sahibi insan her zaman ihtirasının nabzını tutacak ve rüyalarının aşkıyla uyum içindeki bu ihtirası artırmak için elinden geleni yapacaktır. Sorumluluk sahibi insanların, diğer insanlardan daha tutkulu olduğu kesin değilse de tutkularının daha çok farkındadırlar büyük ihtimalle.</p>

  <p class="normal"> </p>

  <p class="normal1">Uzun Süreli Bir İlişki Hak Edilmiş İlişkidir</p>

  <p class="normal">Nihayet, aşk üzerine sosyobiyolojik varsayımlarda kesinlikle yer almayan, şiirlerde ve romanlardaki aşk ile bağdaştırdığımız saf ve asil fikirlere geldik! Her şey, insanlardaki gerçek aşk, reprodüksiyon "mücadelesi"nden sonra uzayan ilişkide ortaya çıkıyormuş gibi cereyan ediyor: Tutkularını yaşama yollarını bulanlar için bir tür birincilik ödülü adeta. Bu sonuç, uzun süren aşkın herkesin başına gelen bir şey olmadığını, ancak sadece bunun için çaba göstermeye hazır olanların ve bu çalışmada sorumlu kişiliklerinden dolayı avantajlı olan bazı insanların başına geldiğini göstermektedir. Üstelik çabalar karşılıksız kalmaz! Aşk ilişkisine bağlı tatmini ölçtüğümüzde ve tatmin göstergelerini karakter özellikleriyle ilişkilendirdiğimizde, ilk sırada yer alan ve ilişkilerinden en çok tatmin olanlar gene sorumluluk sahipleridir. Tam tersine, pek sorumluluk sahibi olmayan insanlar aşk ilişkilerinde pek tatmin olmaz, daha çok ayrılma tehdidinde bulunur ve daha çok sadakatsizlik sergiler...<sup class="calibre3"><a href="../Text/askbaskimatbaa_split_170.html#footnote-100-143" id="footnote-100-143-backlink">[143]</a></sup></p>

  <p class="normal"> </p>

  <p class="h2baslik">STRES KARŞISINDAKİ TEPKİLER:<br class="chapter" />
  TİP A ve B</p>

  <p class="normal">Bu iki "tip", A ve B tipleri, ilkin 1959'da şu kişilik özelliklerini sergileyen insanların, çoğunlukla kardiyovasküler hastalıklardan mustarip olduğunu fark eden doktorlar tarafından betimlenmiştir:<sup class="calibre3"><a href="../Text/askbaskimatbaa_split_171.html#footnote-100-144" id="footnote-100-144-backlink">[144]</a></sup> Rekabete düşkünlük, belirgin bir saldırganlık, sabırsızlık, jestlerde ve konuşmada hızlılık. Bugün bu tipteki davranışsal tepkilerin, daha sakin, daha sabırlı, pek saldırgan olmayan ve genel olarak çok daha rahat diye tanımlanan B tipinden ortalama iki kat daha fazla koroner kalp hastalığı riski ile ilişkili olduğu kabul edilmektedir.<sup class="calibre3"><a href="../Text/askbaskimatbaa_split_172.html#footnote-100-145" id="footnote-100-145-backlink">[145]</a></sup></p>

  <p class="normal">B tipine nazaran A tipi het tür kötü haber, anlaşmazlık ve ufak kaza vs. gibi aksilikte strese bağlı hormonları daha fazla salgılar ve stres hormonlarının seviyesi doğrudan kan basıcınca ve kalp atış hızına bağlı olduğundan da bu durumun kardiyovasküler hastalıklarla alakalı olduğu kolaylıkla anlaşılabilir.</p>

  <p class="normal"> </p>

  <p class="ortayazi"><span class="idebold">Kendinize Bir İyilik Yapın: Kendinizi Dinleyin!</span></p>

  <p class="indentmetin">Partnerlerden birinin diğerinin fikrini alma ve dinleme kapasitesinde bir asimetri bulunduğu zaman ilişki içinde tahakküm söz konusudur.<sup class="calibre3"><a href="../Text/askbaskimatbaa_split_173.html#footnote-100-146" id="footnote-100-146-backlink">[146]</a></sup> Bu dominant davranış ajitasyon ve sesini yükseltmeyle ve bu nedenle kan basıncının ve kalp atışı hızının artmasıyla ilişkilendirilebilir. Aksine, nezaket veya dikkat vererek dinleme düşük kalp atış hızı ve diğer kardiyovasküler aktivitelerin yavaşlamasıyla ilişkilendirilir.<sup class="calibre3"><a href="../Text/askbaskimatbaa_split_174.html#footnote-100-147" id="footnote-100-147-backlink">[147]</a></sup> Partnerin dikkat vererek dinlemesi gibi bir davranış pozitif bir etkiye sahip ve yatıştırıcı bir rol oynar gibi görünmektedir.<sup class="calibre3"><a href="../Text/askbaskimatbaa_split_175.html#footnote-100-148" id="footnote-100-148-backlink">[148]</a></sup></p>

  <p class="normal"> </p>

  <p class="normal">Ama şu da var: Bütün A tiplerinin aynı riskleri taşımadığı ve bir A tipindeki kardiyovasküler hastalık riskinin evlilik ilişkisine göre değiştiği de görülmüştür. O halde bazı eşler günlük hayatın talihsiz olayları ile vücudun patojenik tepkileri arasında tampon rolü mü oynar?</p>

  <p class="normal">Bunu öğrenmek için, A ve B tipine mensup bireylerin evlilikteki tartışmalar esnasında sergilediği davranışlar üzerinde durulmuştur.<sup class="calibre3"><a href="../Text/askbaskimatbaa_split_176.html#footnote-100-149" id="footnote-100-149-backlink">[149]</a></sup> Sonuçlar manidardır: Eğer bir çiftin iki üyesi de A tipine mensupsa, B tipinde eşler veya A tipinde koca ile B tipinde kadın arasındaki birliktelikte gözlemlenenden daha fazla dominant ve düşmanca davranış görülecektir. Bununla birlikte, A tipinde bir kadın ve B tipinde bir koca olması halinde, düşmanlığın orta düzeyde olduğunu belirtelim. Bu durum, sadece A tipinde bir kadının A tipinde bir erkek kadar dominant ve düşman olmayacağını değil, aynı zamanda B tipinde bir kocanın B tipinde bir kadın kadar yumuşak başlı olamayacağını da gösterir. Açıkçası, bu çalışmada her cinsin doğasına özgü birçok vasıf ölçülmemiştir, halbuki bunlar bir ilişkinin dinamiğinde çok önemli bir rol oynar.</p>

  <p class="normal"> </p>

  <p class="ortayazi"><span class="idebold">Stresten Boşanmaya!</span></p>

  <p class="indentmetin">Tartışma esnasında, terleme ve kalp atış hızının artışının da mevcut olduğu kötüleşen bir duygusal hal çift için kötüye işarettir. Bir çift içinde, birbirini dinlemeyen fakat aynı anda konuşan, kısır döngü şeklinde birbirinde devamlı yüksek dozda adrenalin salgılanmasına neden olan iki A tipi, her tartışmada tehlikeli kalp atış hızına çok yaklaşır. Bu tür kişiler mahkemeye koşmak için en iyi adaylardır elbette.</p>

  <p class="normal"> </p>

  <p class="normal">Peki bu durum, eğer kendimiz A tipine mensupsak, dikkatle B tipine mensup bir partner seçmek zorunda olduğumuz manasına mı geliyor? Evet, daha ziyade öyle olmalı. Ama diyeceksiniz ki iki partnerden birinin çiftin duygusal durumunun sorumluluğunu üstlenmek zorunda olması kabul edilemez bir şey değil midir? Sizi temin ederim ki değildir. Aslında, A ve B tipleri kişilik özellikleri olmadıkları, sadece tepkisel tavırlar oldukları için, belki de daha az A ve daha çok B olmak üzere kendimizi eğitebiliriz, fakat evlilik tartışmaları esnasında genellikle sergilediğimiz davranışlarda olduğu gibi, yinelenme mahiyeti olan davranışların önüne geçmek zordur. Bu tür şartlarda, her şey sanki daha önce yazılmış diyalog ve senaryolardaki gibi gelişecektir: "Bir düğmeye basmak yeterlidir" ve her şey tetiklenir; duygular aklı öldürür ve herkes şikâyetlerini ancak "ortalık durulduktan sonra" dile getirebilecektir... Her şeye rağmen, en iyisi belki de A+B evliliği çözümünü tercih etmektir, ama endişelenmeyin: İki partnerin kişilik özellikleri ve iki grup özelliğin birbiriyle ilişkisi göz önüne alındığında, bütün çiftler aynı olanaklarla yola çıkmıyorsa da, iyiler kadar daha az iyi olanlar da dahil bütün çiftler, iki partnerin kişiliklerinin beraber işleyebildiğini gerçekten görmek için, günü gelince hayatın sınamalarıyla yüzleşmekle yükümlüdür.</p>

  <p class="normal"> </p>

  <p class="ortayazi"><span class="idebold">Bazı Uyarılar (İyi ve Kötü)</span></p>

  <p class="indentmetin">1) Negatif duygulanım partnerler için olduğu kadar ilişki için de zararlıdır. Her şey için, hatta en önemsiz şey için bile endişelenen bir partner yaşamı zorlaştırma riski taşıyan uyumsuz davranışlar gösterir. Endişeli insanlara dikkat edin! Onların yanında yaşamak kolay olmayacaktır!</p>

  <p class="indentmetin">2) Öfke duygusal olduğu zaman çok tehlikelidir: Titreyen, kalbinin atışını hisseden ve tartışma esnasında terleyen bir kimse bunların yaklaşan boşanmanın habercisi olduğunu bilmelidir.</p>

  <p class="indentmetin">3) Başarılı bir aşk ilişkisi için kişilik bakımından en iyi koz sorumluluk sahibi olmaktır. İlişkiye girmeden önce müstakbel eşin okul karnesine bakmak en iyi yol olabilir. Şurası muhakkak ki bu biraz teorik bir şey, zira sınıfı geçmek ile evlilikte başarılı olmak arasında biraz fark var, ama kim bilir...</p>
</body>
</html>
