<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askbaskimatbaa</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik3" id="calibre_toc_8"><br class="chapter" />
  <br class="chapter" />
  BİRİNCİ BÖLÜM<br class="chapter" />
  <br class="chapter" />
  Aşk Her Şeyden Güçlüdür!</h2>

  <p class="normal">Bazıları bilfiil aşkı arar, fakat çoğu kimse bunu düşünmeden yapar. Her halükârda aşk çoğu kez beklemediğimiz bir anda karşımıza çıkar, sanki onu ne kadar az ararsak o kadar kolay bulacağımızı göstermek istercesine. İki insanı birbirine çeken uyarıcıların, belirtilerin ve bilgilerin büyük bir kısmı beynin bilinçli kısmından geçmez; hiçbir şey aramadığımızı sanırız ama gerçekte başkalarına devamlı sinyaller gönderip almaktayız. Aksi zaten düşünülemez; evrim insan vücudunu olabildiğince verimli olması için iki temel alanda biçimlendirmiştir: Hayatta kalma ve reprodüksiyon. Bizi yöneten vücutlarımız ve beynimiz bizi eşleşmeye doğru yönlendirmek için yapılmıştır. Kariyer, spor veya uzun bir seyahat gibi projelerimiz olsa dahi hiçbir zaman emniyette değiliz, her an genetik kaderimizi yerine getirmek üzere âşık olabiliriz.</p>

  <p class="normal"> </p>

  <p class="h2baslik">BİRİNİ Mİ ARIYORUZ?</p>

  <p class="normal">İlk görüşte aşk anının önemli bir an olduğunu ve hayatımızda önemli bir olay teşkil ettiğini söyleyebiliriz. Bu an gonada-tropinler, ereksiyon ve testosteronla alakasız olan ve iki kişiyi ilgilendiren şiirsel, romantik ve belirleyici bir andır. Hakiki bir tanınma, gerçek bir bağdaşma ve bundan böyle birbirleriyle bir çift oluşturuyor olmanın verdiği bir rahatlık söz konusudur: Daha önceki iki insan artık bireysel olarak hareket etmemektedir çünkü birbirlerinin varlığından haberdardır. Nörobiyologlar olanları bu şekilde görebilir ve aşk ile cinselliği birbirine karıştırmazlar; keza aşk ile bağlanmayı da öyle.</p>

  <p class="normal"> </p>

  <p class="ortayazi"><span class="idebold">Cinsellik, Aşk ve Bağlanma</span></p>

  <p class="indentmetin">Helen Fisher ve nörobiyologlardan oluşan ekibi cinsel bir birlikteliğin oluşumu esnasında üç aşama veya çekim seviyesi olduğunu belirtmiştir:</p>

  <p class="indentmetin">1) Cinsel arzu (Libido) kati bir cinsel doyum gereksinimi olarak nitelendirilir ve belirli bir insanın varlığına bağlı değildir.</p>

  <p class="indentmetin">2) Karşı cinsten bir kişiye duyulan çok özel çekim, ilgimizin ve enerjimizin nesnesi olma; erinç, hedefteki kişiye yönelik baskın düşünceler ve yine bu kişiye karşı bastırılamayan duygusal bir bütün olma diye nitelendirilir. Burada tabii ki aşk söz konusudur.</p>

  <p class="indentmetin">3) Bağlanma veya ilişkinin zamanla oturması; hayvanlarda yuvanın kurulması, bölgenin korunması ve yiyecek dahil karşılıklı bakım olarak nitelendirilirken, insanlarda büsbütün eşit fonksiyonlar söz konusudur. Bu aşamada amaç tabii ki çocukların eğitimidir.</p>

  <p class="normal"> </p>

  <p class="normal">Cinsellik, aşk ve bağlanma arasında elbette bağlar vardır ama farklılıkların da olduğu bir gerçektir. Bu farklılıklar ayrı fakat birbirine bağlı serebral sistemleri içerir<sup class="calibre3"><a href="../Text/askbaskimatbaa_split_026.html#footnote-100-1" id="footnote-100-1-backlink">[1]</a></sup> ve Aziz Pavlus'un<sup class="calibre3"><a href="../Text/askbaskimatbaa_split_196.html#footnote-800-1" id="footnote-800-1-backlink">(*1)</a></sup> yorumuna göre, bu üçünün içinden en önemlisi ve en azından bizi en çok ilgilendireni aşk ve başka birine duyulan çok özel çekimdir; bu kişi zihnimizden hiç çıkmaz ve hayatımızın bir bölümünde tek akla uygun cinsel partner halini alır. Bu çekim çok sayıda emareye dayanır. İki kişinin birbiriyle anlaşması için gereken birçok ayırt edici özellik o kadar önemlidir ki âşıkane rastlantı sık karşılaşılan bir olay değildir. Hatta yaşayan her bir kişi için sadece bir eşin mümkün olabileceğine dair bir efsane bile vardır; "doğru kişi" bulunmalıdır; örneğin bu kişi Anglosaksonlar için <span class="ideitalik">Mr. veya Mrs. Right</span>'tır ("Bay veya Bayan Doğru"). İşte bu yüzden, istesek de istemesek de böyle yaratıldığımız için birini arıyoruz!</p>

  <p class="normal"> </p>

  <p class="h2baslik">KİMİ ARIYORUZ?</p>

  <p class="normal">Her şeyden önce biz sadece genlerimize işlenmiş görevimiz gereği üremeye çalışıyoruz. Biyolojik bünyemiz bizim karşı cinsten bir eşe gereksinim duyduğumuzu ortaya koyar. Bu eş hayatta kalma şansı olan bir çocuk doğurma ihtimalini azami düzeye yükseltmek için bizim genetik donanımızı tamamlar ve çocuğun gelecekte hayatta kalma ve reprodüksiyonunu temin etmek için en yüksek niteliklerini seferber eder. Biz kendimiz "sağlıklı" veya "verimli" genler taşıyor olabiliriz, fakat "kusurlu" genler taşıyan biriyle birleşmemiz halinde çocuklarımızın uzun vadede hayatta kalma şansı azalacaktır. Evrim, hayatta kalmayı destekler ve verimsiz vücutlara düşen genleri, geleceği olmayan bir kuşağın çıkmazına hapseder ve genlerin arkasından gözyaşı dökmez. Buna karşılık, eğer aktif olarak bir cinsel partner aramak için gerekli araçlara sahipsek ve bu araçlar kendi genlerimizi, örneğin hem hastalıklara karşı dayanıklı olan hem de bizim eksikliklerimizi tamamlayabilen bir gen kümesine karıştırmamıza imkan verecekse, çocuklarımızın hayatta kalma şansını büyük ölçüde artırabiliriz.</p>

  <p class="normal">Zaman içinde, netice itibariyle iki çeşit gen bütün dikkatleri üzerine çekti: Tabii ki bu iki gen hayatımızı güven altına almakla kalmıyor, aynı zamanda uygun bir eş bulmamıza da yardım ediyor ve bu eş tarafından seçilmemizi sağlıyor, çünkü, başka türlüsünü öğreninceye kadar, üremek için çift olmak zorundayız! Kimi "yakışıklı" veya "çirkin" bulduğumuza dair çekim kıstasları, doğrudan doğruya genomların kalitesini göstermeye yönelik belirtilerin evrimine dayalı bir seçilim sonucudur. Partnerlerin seçiminin bu şekilde tasavvur edilmesi, evrim biyolojisinde son yirmi yılda patlama yapan yeni bir dalın ortaya çıkması ile sonuçlanmıştır. Gerçi Darwin'in kendisi de partnerlerin çekicilikleri itibarıyla cinsel özelliklerin seçilimine dair fikirleri ortaya atmıştı. Bu kavram muhafazakârları o kadar rahatsız etmişti ki yaklaşık bir yüzyıl boyunca göz ardı edildi.</p>

  <p class="normal">Reprodüktif faydayı temel alan bu muhakeme homoseksüelleri aşktan <span class="ideitalik">a priori</span> dışlıyormuş gibi görünebilir. Gerçekte, homoseksüeller de tıpkı heteroseksüeller gibi aynı genlerle dünyaya gelirler; bu demek oluyor ki eğer evrim başka bir bireye karşı çok güçlü çekimi mümkün kılan mekanizmaları ortaya çıkardıysa hayatları boyunca kontraseptif araçlar kullanan ve üremeyen heteroseksüellerde olduğu gibi, homoseksüeller de bu mekanizmaların etkisi altındadır.</p>

  <p class="normal"> </p>

  <p class="h2baslik">BENİM AŞKIM, BENİM AYNIM</p>

  <p class="normal">Sizden rüyalarınızdaki partneri tarif etmenizi isteseydik, kendinize olabildiğince benzeyen birini istediğinizi söylemezdiniz asla. Ama sosyolojik verilere göre, aradığımız ve bazen de bulduğumuz kişi tam da böyle biri.</p>

  <p class="normal"> </p>

  <p class="normal1">Çiftler Birbirlerine Benzerler</p>

  <p class="normal">Öncellikle bariz bir saptama: Çiftler birbirlerine fiziksel ve ruhsal olarak benzerler; bunu çevremizde gözlemleyebiliriz. Şu bir gerçek: Böyle bir olgu o kadar genelgeçerdir ki onu bazen fark etmiyoruz bile. Sizden iki zıt kişinin beraber olduğunu hayal etmenizi istiyorum: Birbirinden tamamen farklı olan evli çiftleri... Bu fikir o kadar aykırı ki Dubout ve Faizant'nın çizdiği çiftler gibi çizgi romanlara konu olabilir: Gülme eylemi her zaman başka kişilerin zararına gerçekleşir ve büyük ölçüde genetik kusurlardan istifade eder.</p>

  <p class="normal">Fakat siz benim sözlerime inanmak zorunda değilsiniz. Birçok çift içindeki her iki partnerin de aynı semptomları göstermeleri ve aynı hastalıklardan şikâyetçi olmaları karşısında, sırf doktorlar şaşkına döndüğü için yapılan bilimsel araştırmalar söylediklerimi destekleyecektir.<sup class="calibre3"><a href="../Text/askbaskimatbaa_split_027.html#footnote-100-2" id="footnote-100-2-backlink">[2]</a></sup> Değişik ülkelerde çalışan birçok ekip de çifti oluşturan her iki bireyin uzuv ölçüleri, metabolizma, kişilik, bazı ruhsal hastalıklara karşı olan hassasiyetleri, zekâ ve okul yılları gibi parametreleri karşılaştırmıştır.</p>

  <p class="normal">Birinci saptama: Bu yerel bir fenomen değildir çünkü verilerin kaydedildiği her ülkede çiftlerin birbirlerine sokaktan gelişigüzel seçilmiş iki insandan daha çok benzediği gözlemlenmiştir. Bu Amerika Birleşik Devletleri,<sup class="calibre3"><a href="../Text/askbaskimatbaa_split_028.html#footnote-100-3" id="footnote-100-3-backlink">[3]</a></sup> İngiltere, Kore,<sup class="calibre3"><a href="../Text/askbaskimatbaa_split_029.html#footnote-100-4" id="footnote-100-4-backlink">[4]</a></sup> İsveç<sup class="calibre3"><a href="../Text/askbaskimatbaa_split_030.html#footnote-100-5" id="footnote-100-5-backlink">[5]</a></sup> veya Kanada gibi ülkelerde geçerlidir. Benzerlik gerek beden ölçüsü<sup class="calibre3"><a href="../Text/askbaskimatbaa_split_031.html#footnote-100-6" id="footnote-100-6-backlink">[6]</a></sup> gibi fiziksel özellikler gerekse karakter,<sup class="calibre3"><a href="../Text/askbaskimatbaa_split_032.html#footnote-100-7" id="footnote-100-7-backlink">[7]</a></sup> zekâ<sup class="calibre3"><a href="../Text/askbaskimatbaa_split_033.html#footnote-100-8" id="footnote-100-8-backlink">[8]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_034.html#footnote-100-9" id="footnote-100-9-backlink">[9]</a></sup> veya eğitim seviyesi gibi neredeyse tüm ölçülmüş parametrelerde görülür. Bu aynı şekilde daha sonraları ancak sübjektif olarak algıladığımız mutluluk hali,<sup class="calibre3"><a href="../Text/askbaskimatbaa_split_035.html#footnote-100-10" id="footnote-100-10-backlink">[10]</a></sup> anksiyete veya depresyon gibi özellikler veya kolesterol oranı ve kan basıncı gibi değerlendirilemeyen<sup class="calibre3"><a href="../Text/askbaskimatbaa_split_036.html#footnote-100-11" id="footnote-100-11-backlink">[11]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_037.html#footnote-100-12" id="footnote-100-12-backlink">[12]</a></sup><sup class="calibre3"><a href="../Text/askbaskimatbaa_split_038.html#footnote-100-13" id="footnote-100-13-backlink">[13]</a></sup> özellikler için de geçerlidir.</p>

  <p class="normal">Bana bu anlattıklarımın hiçbir şey kanıtlamadığını söyleyebilirsiniz çünkü evli çiftler aynı yaşam tarzına sahiptir, aynı şeyleri yer, aynı şarabı içer, aynı sportif aktivitelere katılır (veya katılmaz), aynı arkadaşlarla görüşür ve aynı ortamda hayatlarını sürdürürler diyebilirsiniz. Bunlar birçok benzerliği açıklamamıza yetecektir. Ancak bilim bu argüman üzerine düşünmüş ve uzun zamandır beraber olan çiftlere dair kayıtlı veriler ile birbirlerine benzemeye henüz vakit bulamamış veya evliliğin yol açtığı rutinlerle henüz tanışmamış yeni evli çiftlere dair kayıtlı verileri karşılaştırmıştır.</p>

  <p class="normal">Bu iki grubun karşılaştırılması, ortak parametrelerin sayısının evli geçen yılların sayısı ile birlikte artıp artmayacağını veya benzerlik derecesinin yaşlı çiftlerde olduğu kadar, yeni çiftlerde de yüksek olup olmadığını görmemize imkân sağlamıştır. Eğer benzerlik derecesi yaşlı çiftler için olduğu kadar yeni evli çiftler için de yüksekse, bu durum yeni evlilerin ortak özelliklerinin birbirleri ile zaman içinde kaynaşmadan önce de var olduğunu gösterecektir. Sonuç mu? Çiftler birbirlerine evliliklerinin en başından beri benzemektedirler!</p>

  <p class="normal">Genellikle, evlenmek veya beraber yaşamak için birbirini seçen bireyler bunu benzerlik kıstaslarını göz önüne alarak yaparlar. Bu bize şu atasözünü hatırlatır: Tencere yuvarlanmış kapağını bulmuş.<sup class="calibre3"><a href="../Text/askbaskimatbaa_split_039.html#footnote-100-14" id="footnote-100-14-backlink">[14]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_040.html#footnote-100-15" id="footnote-100-15-backlink">[15]</a></sup> Bilimsel dilde bu fenomeni açıklamak için "sınıflandırıcı eşleşme" terimini kullanıyoruz, buna karşılık "negatif sınıflandırıcı eşleşme" terimiyle de birbirine benzememe parametrelerine dayalı seçilimi niteliyoruz.</p>

  <p class="normal">Bize en çok benzeyen kişiyi çekici bulmamız ve bu çekiciliğin nörobiyolojik mekanizmalara bilinçaltı düzeyde uyması kafayı allak bullak eden bir probleme yol açar.</p>

  <p class="normal"> </p>

  <p class="ortayazi"><span class="idebold">Kilo Önemsizdir</span></p>

  <p class="indentmetin">Çiftlerin yıllar içinde yavaş yavaş birbirlerine en çok benzemeye meyilli oldukları tek parametre kilo veya vücut kitle endeksidir. Her halükârda, bu saptama ucuz nişastalı besinlerin aşırı üretimine ve televizyonda yapılan reklamlar aracılığıyla bunları tüketmemizi öneren mükerrer teşviklere hiç karşı koymaksızın katlanan tüm batı dünyasının nüfusunu kapsamaktadır. Bir başka deyişle, kilo bakımından birbirimize daha fazla benziyoruz: Kilolar komşulardan tutun çiftlere kadar her cephede kazanıyor.</p>

  <p class="normal"> </p>

  <p class="normal">Çünkü ortak genetik mirasımız nedeniyle bize en çok benzeyenler kuşkusuz aile fertleridir. Eğer aşk benzerlerin birbirini çektiği bir mekanizma üzerinden işliyorsa, tüm aileler içerisinde çok güçlü bir cinsel çekimin varlığı akla yakındır ve bu noktada ister istemez akla Baudelaire gelir: "Yavrum, kardeşim, sen/Tadını bir bilsen/Orada yaşamanın birlikte."</p>

  <p class="normal"> </p>

  <p class="normal1">Genetik Cinsel Çekim</p>

  <p class="normal">Ensest tabudur ve eğer böyle arzular varsa da bunlar bastırılır, ne var ki biyolojik ailelerinin fertlerini bulmaya hevesli, evlat edinilmiş kişilere yardım eden kurumlar sayesinde, karşılaşma anında çok güçlü bir cinsel çekimin var olduğunu biliyoruz. İnternet evlat edinilmiş birçok çocuğun biyolojik ebeveynleri, erkek ve kız kardeşleri ile ayrılmalarından yıllar sonra buluşmalarına imkân sağladı. Bu kişilerden bazıları belirleyici bir an olduğunu hissettikleri ve bir yıldırım aşkına tutulduklarını sandıkları şiddetli bir tetiklenmeden söz ettiler. Kuşkusuz, bu ender bir durum değildir ve çok güçlü olan bu cinsel çekim, bu tür kavuşma anlarının yaklaşık %50'sinde söz konusudur. Hatta psikologlar bu fenomeni açıklamak için yeni bir kavram oluşturmuştur: "Genetik Cinsel Çekim" veya GCÇ.</p>

  <p class="normal"> </p>

  <p class="ortayazi"><span class="idebold">Tara, Ellis ve Diğerleri...</span></p>

  <p class="indentmetin">"Erkek kardeşiyle ilk karşılaşması esnasında Tara tarafından hissedilen ham cinsel tutku, daha önceden hiç tanımadığı biyolojik ailesinin ilk ferdiyle karşılaşmasından önce bekleyeceği türden bir duygu değildi. 'İçimizden hiç kimse birbirimizle karşılaşıncaya dek yıldırım aşkına inanmazdı, ama kesinlikle ortaya çıkan şey buydu' diyordu Tara. "Dünyada hiç kimse bizi ayıramazdı." Diğer bir hikâye: Ellis kız kardeşini internet vasıtasıyla bulduğu zaman kız kardeşi çok sevinmişti: 'Bir erkek kardeşim olduğunu bilmiyordum, fakat Ellis'i kapının eşiğinde gördüğümde sanki aynada kendime bakıyordum: Birbirimize benziyor, aynı şekilde düşünüyorduk ve hatta bir şekilde aynı kokuya sahiptik. Beni mest etmişti, ondan kendimi alamıyordum.'</p>

  <p class="indentmetin">"... Tara ve Ellis güçlü bir şekilde genetik cinsel çekim (GCÇ) hissediyorlar. Bu terim, evlat edinme dolayısıyla ayrı düşmüş aynı biyolojik aile fertlerinin karşılaşması esnasında hissedilen cinsel arzu ve aşk duygularının tanımlanması amacıyla uzmanlar tarafından son zamanlarda kullanılmaktadır. Bazılarına göre (...) ensest arzular duyanların sayısı yükseliştedir ve biyolojik ailelerinden biriyle karşılaşanların yaklaşık %50'si belli bir ölçüde cinsel çekim tecrübe etmektedir.</p>

  <p class="indentmetin">"University College London'da antropoloji profesörü olan Roland Littlewood ensest arzular duyan 20 kişiyle görüştü. 'Freudçu teoriye göre içimizdeki ensest arzu o kadar güçlü ki bunları engellemek için kuvvetli kültürel tabular dayatılmak zorunda.' Diğer bir bakış açısına göreyse, ortada aslında bir sorun yok çünkü çok sayıdaki veri gösteriyor ki, eğer çocukluğumuzdan itibaren ailemiz ile beraber yaşarsak bu cinsel arzu engelleniyor".</p>

  <p class="sagnormal">Amelia Hill, <span class="ideitalik">The Observer</span>, 4 Mayıs 2003 Pazar</p>

  <p class="normal"> </p>

  <p class="normal">İlk başta biraz şoke edici olan bu kanıtlar diğer çalışmalarca desteklenmektedir. Bu çalışmalar gösteriyor ki çocukları büyürken ailelerinden ayırırsak, var olan bağların ve normal ilişkilerin kopmasının ardından bu çocuklar arasında ensest yüksek bir oranda ortaya çıkacaktır.<sup class="calibre3"><a href="../Text/askbaskimatbaa_split_041.html#footnote-100-16" id="footnote-100-16-backlink">[16]</a></sup> Bilakis, biyolojik ailesi farklı olan ama (örneğin kibutzlarda) beraber büyüyen çocuklar nadiren evlenirler. Bu durum tamamen sosyal mahiyette bir fenomen midir, yoksa çiftler arasında benzerlerin birbirini çekmesini izah eden genetik bir çekim mi mevcuttur?</p>

  <p class="normal">1891 yılında, ensest tabuları üzerine çalışan Edward Westermarck adında bir antropolog <span class="ideitalik">Evliliğin Tarihi</span> (<span class="ideitalik">History of Human Marriage</span>)<sup class="calibre3"><a href="../Text/askbaskimatbaa_split_197.html#footnote-800-2" id="footnote-800-2-backlink">(*2)</a></sup> isimli kitabında bir teori öne sürmüştür. Bu teoriye göre, aynı aile içindeki çocukların çocukluklarında aileleriyle birlikte yaşaması veya çocukların ebeveynleriyle beraber yaşaması, aralarında cinsel bir çekimin oluşmasını engellemektedir: O halde aile içindeki enseste ket vuran koşul birlikte yaşama olmalıydı. Kitabın çıktığı andan itibaren bu hipotez araştırmacılar arasında memnuniyetle karşılandı, ancak Freud'un yazılarından sonra bunlar görmezden gelindi. Biliyoruz ki, aslında Freud'a göre enseste ket vurabilecek biyolojik bir mekanizma var olamazdı ve ensesti yasaklamak için kültürel mahiyette tabular gerekliydi.</p>

  <p class="normal">Yüzyıl sonra biliminsanları Westermarck'tan artık daha sık alıntı yapıyorlar ve onun hipotezi adeta ikinci baharını yaşıyor. Bu hipotez özellikle Arthur Wolf'un 1995 tarihli kitabında yeniden ele alınmıştır. Bu kitapta ek kanıtlar olarak, Çinlilerin uygulamakta olduğu evlilik âdetleri aktarılmıştır. Wolf özellikle evli <span class="ideitalik">sim-pua</span>'lardan, yani gelecekteki eşlerinin ailelerinin himayesinde ve onların erkek ve kız kardeşlerinin yanında yetişen çok genç kızlardan söz etmiştir. Wolf, incelediği 1400 vakadan yola çıkarak, beraber büyüyenlerin evliliklerinde boşanma ve zina oranın çok yüksek olduğunu keşfetti ve bu olguyu uzun süre birlikte yaşamaya mal etti. Ona göre çocuğun gelişimi esnasında yaklaşık otuz aylık oluncaya kadar bir "pencere"nin varlığı söz konusuydu ve bu süreçte birlikte yaşanılmasından dolayı ket vurma<sup class="calibre3"><a href="../Text/askbaskimatbaa_split_042.html#footnote-100-17" id="footnote-100-17-backlink">[17]</a></sup> gerçekleşmekteydi.</p>

  <p class="normal">Wolf'un bu sonuçları bazı araştırmacıların hipotezlerini doğrular niteliktedir ve bu araştırmacılara göre çocukların aynı aileden biriyle cinsel münasebetini biyolojik bir mekanizma engeller. Hayvanlar âleminde, kurulu hiyerarşiler ve sosyal rollerin dağılımı belirli bir grup içerisinde düzeni sağlar. Bunlar, topluluğun üyelerinin, diğer üyeler için düzenli bir toplum içinde bir hayat adına gerekli etkiler üretmek amacıyla, havaya saçtığı moleküller sayesinde ve bu moleküllerin topluluğun diğer üyeleri tarafından tanınması sonucu oluşur. Bu durum aynı şekilde insan ailesi için de geçerli olabilir.</p>

  <p class="normal"> </p>

  <p class="ortayazi"><span class="idebold">Aile İçinde</span></p>

  <p class="indentmetin">Bilinçli olmayan iletişim büyük oranda koku duyusu aracılığıyla gerçekleşmektedir şüphesiz: Başkalarının kokusunu alır ve yorumlarız. Nasıl ki bir anne çocuklarını kokusundan tanıyabiliyorsa, ergenlik öncesi çağda olan çocuklar da kendi erkek ve kız kardeşlerini kokularından tanıyabilir, fakat bu üvey erkek kardeş ve üvey kız kardeşler için geçerli değildir. Bizim amacımız açısından daha da ilginci: Baba-kız çocuk ve erkek-kız kardeş arasında kokuya dayalı bir tiksintinin bulunduğu saptanmıştır, bu da ensestin reddinde koku duyusunun ayrıca önemli olduğunu göstermektedir.<sup class="calibre3"><a href="../Text/askbaskimatbaa_split_043.html#footnote-100-18" id="footnote-100-18-backlink">[18]</a></sup></p>

  <p class="normal"> </p>

  <p class="normal">Gerçekten de, bir başkasının bir farklılığından veya genetik bir benzerliğinden dolayı tanınması üzerine birçok çalışma göstermektedir ki koku duyusu belirleyici faktördür. Elbette kendi kendimize şu soruyu sorabiliriz: Nasıl oluyor da genler kendini bir koku içerisinde açığa vurabiliyor? Gerçi herkesin kokusunun, her evdeki özel havayı yaratan parfümler, deterjanlar, temizlik ürünleri, mutfak kokuları vs. gibi yaşadığı yer ile alakalı olduğu düşünülebilir kolaylıkla. Yine de bir unsur genetik kökenin izini sürmemize olanak tanıyor: Aynı kokuların hâkim olduğu atmosferde büyümüş erkek ve kız kardeşlerin kokularını kolaylıkla ayırt edebiliyoruz ama tek yumurta ikizlerinde bu ayrımı yapmak çok daha zor oluyor. Eğer kokular ev kaynaklı olsaydı erkek ve kız kardeşlerin kokularını ayırt etmek ikizlerin kokularını ayırt etmek kadar zor olurdu.</p>

  <p class="normal">Genler vücut kokusu üzerinde etkisi olan çeşitli proteinler üretmektedir.<sup class="calibre3"><a href="../Text/askbaskimatbaa_split_044.html#footnote-100-19" id="footnote-100-19-backlink">[19]</a></sup> Örneğin, enzimler vücutta çeşitli metabolik ürünlerin bozulması nedeniyle terin, tükürüğün veya nefesin içeriğini değiştirebilir. Bu yüzden önemli oranda aynı genleri paylaşan ve aynı beslenme düzenini takip eden aile fertleri ortak bir kokuya sahiptir ama bu koku tamamen özdeş değildir.</p>

  <p class="normal"> </p>

  <p class="ortayazi"><span class="idebold">"Sen de mi Şalgam Seviyorsun? İnanmıyorum..."</span></p>

  <p class="indentmetin">Âşıkların beraberliklerinin başında ilk defa yemek yerken, genellikle ortaya çıkan şaşkınlığı da böylece daha iyi anlıyoruz: "İnanmıyorum, sen de mi şalgam seviyorsun! Ben de şalgama bayılırım!" fenomeni. Ama tam da bu yüzden, ikiniz de şalgam sevdiğiniz için karşı karşıya oturuyorsunuz. Birbirinizi bulmanızı vücut kokunuza metabolize edilmiş şalgam kokusuna borçlusunuz. Bunun nedeni sadece ikinizin de şalgam yemiş olması değil, fakat şalgamı ikinizin de ortak bir gen nedeniyle aşırı tüketiyor olmasıdır; şalgam selülozunu sindiren enzim buna yol açmaktadır. Ve karşı konulamaz bulduğunuz bu koku size kendi kokunuzu anımsatır...</p>

  <p class="normal"> </p>

  <p class="normal">Hâlâ şüphe mi duyuyorsunuz ve bana bunun maymun atalarımızdan insana kalan bir yadigârdan ibaret olduğunu ve insanların birbirlerini kokularından tanımak için artık böyle bir donanıma ihtiyaç duymadıklarını mı ileri süreceksiniz? Bahsettiğim sonuçlar nesnel olarak bunun tam tersini gösteriyor: Hâlâ kokular vasıtasıyla birbirimizi tanıyabiliyoruz, ancak sahip olduğumuz bu fonksiyonun varlığının bilincinde değiliz. Bunda şaşırtıcı bir şey yok: Nörobiyologlar koku duyusu ile beynin bilinçdışı fonksiyonları arasında ayrıcalıklı bir bağ olduğunu biliyor. Koku enformasyonu bilhassa anatomik özellikler sayesinde çoğu zaman tüm diğer duyu sistemleri için ihtiyaç duyulan üç röle yerine sadece iki röle yardımıyla "bilen beyne" (bilişsel beyin) ulaşır. İşte bu yüzden koku iletileri doğrudan beyinin duygularla bağlantılı alanlarına gönderilir.</p>

  <p class="normal"> </p>

  <p class="ortayazi"><span class="idebold">Burun Son Derece Önemlidir!</span></p>

  <p class="indentmetin">"Arkaik bir duyu olan koku duyusu evrim sırasında yüz milyonlarca yıl boyunca hemen hemen hiç değişmeden bize aktarılmıştır. İnsanlarda, bu muhafazanın sonucunda koku iletileri duygusal yaşamımıza doğrudan müdahale eder ve çevremizden gelen enformasyonları sıkı sıkıya duygularla bağlar. O halde, hoş yahut kötü olsun, kokuların duygusal içeriği dünya ile olan ilişkimizin temellerinden birini oluşturur. Koku iletilerinin burun deliğimize gelen moleküllerin mahiyeti ile alakalı önemsiz bir veri akışına indirgenemeyeceğini her gün görüyoruz. Bu ilkel kimyasal duyarlılık çevremiz, duygularımız ve hareketlerimiz arasındaki ilişkiyi düzenleyerek bugünü, yani iletişim, beslenme ve reprodüksiyon gibi son derece önemli olan biyolojik fonksiyonları güvence altına almak için koku duyusu sayesinde yavaş yavaş evrilmiştir."<sup class="calibre3"><a href="../Text/askbaskimatbaa_split_045.html#footnote-100-20" id="footnote-100-20-backlink">[20]</a></sup></p>

  <p class="normal"> </p>

  <p class="normal">Reprodüktif görevde kokunun işlevini vurgulayan diğer bir tecrübe tüm yaşayan canlılar için geçerlidir: Cinsel hormonlara bağlı bazı moleküllerin kokularına olan duyarlılığımız normalden beş kat daha fazladır.<sup class="calibre3"><a href="../Text/askbaskimatbaa_split_046.html#footnote-100-21" id="footnote-100-21-backlink">[21]</a></sup> İşte şimdiden koku duyusunun önemini gösteren bir ipucu ile karşı karşıyayız ama dahası da var. "Bizim" duyarlılığımız dediğim zaman, her şeyden önce kadınların duyarlılığını ima ediyorum, özellikle reprodüktif dönemlerinde olan kadınların. Erkeklerin koku moleküllerine olan duyarlılığı kadınların reprodüktif fonksiyonu üzerine harekete geçer. Bunun tam tersi de doğrulanabilir, ancak bu daha az bir oranda gerçekleşir. Kadınların salgıladığı cinsel hormonların seviyesi kendi çekim güçlerine bağlıdır. Bu noktada Napolyon'un Joséphine'e gelecekteki bir ziyaretinden önce yazdığı bir mektupta söylediği söz akla geliyor: "Sakın yıkanma...".</p>

  <p class="normal">Demek ki bilimsel olarak, iki kişi arasında geçenler, dostumuz köpekler arasında geçenlere benziyor bir bakıma: Farkında olmaksızın birbirimizin kokusunu alırız; beynimiz olası genetik bir benzerlik ve yaşam tarzı açısından bir benzeşme konusunda tanıma kodları olarak iş gören bazı koku moleküllerini beklemektedir. Aşkın doğması için tek gerekli unsur bu değildir elbette, ama şüphesiz belirleyici bir etkendir.</p>

  <p class="normal"> </p>

  <p class="normal1">Annesi Gibi Bir Kız, Babası Gibi Bir Oğlan</p>

  <p class="normal">Genetik bir benzerliğin ortaya çıkmasında ailevi kokuların taşıdığı anlam, bize çoğunlukla neden ebeveynlerimizi hatırlatan kişileri çekici bulduğumuzu kısmen açıklar. Bağlanmanın biyolojisi de aynı yolu takip eder. Herkesin hayatında hayatta kalmak ve reprodüksiyon için iki tip kişilerarası ilişkinin kaçınılmaz olduğunu biliriz: Ebeveyn-çocuk ilişkisi ve karı-koca ilişkisi. Bu iki tip ilişkinin kurulması sinir sistemi ve hormonal sistem arasındaki aynı mekanizmayı içerir.</p>

  <p class="normal">Genel olarak, dış dünya ile vücuttaki endokrin bezlerinin çalışması arasındaki etkileşimler özel bir yol <span class="ideitalik">aracılığıyla</span> meydana gelir: Hipotalamus-hipofiz-salgı bezi ekseni (örneğin böbrek üstü bezi). Dış dünyadan duyu organları (işitme, dokunma, görme, koku, tat) vasıtasıyla gelen iletiler beynin çeşitli alanlarına entegre olmuştur. Burada bu iletiler hatıralarımıza, hormonal durumumuza ve beklentilerimize vs. göre değiştirilir. Bunların tamamının özeti, içinde bu özetin endokrin sistemi için komutlar halinde yorumlandığı ve ifade edildiği hipotalamusa gönderilir. Bu komutlar sonra hipofize aktarılır, daha sonra kan dolaşımı yoluyla vücuda gönderilir ve vücuttaki reseptörler de beyinden gelen iletileri tanıyıp hormona çevirir. Nihayetinde de sistemin işleyip işlemediğine bakmak ve devamlı düzenlenmesini sağlamak için beyinde hormonların geri bildirimi gerçekleşir. Başka biriyle ilişki kurmamızı sağlayan işte bu uyarıcılar-tepkiler oyunudur ve bağlanmayı kolaylaştıran da bu hipotalamus-hipofiz-salgı bezi eksenidir.</p>

  <p class="normal"> </p>

  <p class="ortayazi"><span class="idebold">Bağlanmanın Kökenleri</span></p>

  <p class="indentmetin">Bağlanma bir başkasının varlığının hissettirdiği mutluluk hali üzerine kurulur. Herkesin gelişiminde ebebeyn bağlanması cinsel bağlanmadan önce yer alır: Ebeveyn-çocuk yakınlaşmasının teşvik ettiği mutluluk hali çocukluktan beri süregelen "sağlamlaştırma sistemleri" içinde yer bulmuştur. Bu sağlamlaştırma sistemleri koku, okşama, bazı gıdalar, kelimeler, şarkılar, gülücükler ve hatta davranışsal ritüellerden oluşur. Başka bir deyişle, bu uyarıcılar bağlılık hissini kuvvetlendiren her çeşit duyumsal uyarıcılardır ve bu uyarıcıları sağlayan kişinin mevcudiyetinde gerçekleşir, yani önce ebeveynlerin daha sonra da sevilen kişinin mevcudiyetinde.</p>

  <p class="normal"> </p>

  <p class="normal">Evrimin ebeveyn ile çocuğun arasındaki ilişkiyi kolaylaştırmak için niçin bir mekanizma ortaya çıkardığını kavramak çok kolaydır, zira insan yavrusunun hayatının devamı ebeveyninin mevcudiyetine bağlıdır. Daha sonra, partner ile cinsel ilişkinin kurulmasını sağlayacak ve çocukluk sırasında şartlanmış birtakım uyarıcıları da harekete geçirecek olan da bu aynı hipotalamus-hipofiz-salgı bezi eksenidir.<sup class="calibre3"><a href="../Text/askbaskimatbaa_split_047.html#footnote-100-22" id="footnote-100-22-backlink">[22]</a></sup> Bu bağlamda, ebeveynler tarafından sağlanan uyarıcıların benzerlerini sağlayan bir partner karşısında daha çok heyecan duyulması hiç de şaşırtıcı değildir: Benzer bir koku veya ses, belirli bir şekilde gülümseme... Biyoloji ile kültür arasında yer alan bu etkiler aşkın doğmasında belirleyici bir rol üstlenirler.</p>

  <p class="normal"> </p>

  <p class="h2baslik">AYNISI, AMA BİR BAŞKASI!</p>

  <p class="normal">İlk bakışta, çiftlerin, karakterlerinin benzerliğine dayalı olarak bir araya gelmesi salt biyolojik açıdan bakıldığında işleri zorlaştırıyor gibi görünebilir. Evrim teorisi bize gösteriyor ki, birbirinden çok farklı genom taşıyan iki insanın genlerini ne kadar çok karıştırırsak, kusurlu proteinlere ve hastalıklara yol açan olası kodlayıcı resesif genleri engelleme şansı o kadar artar.</p>

  <p class="normal">O halde, partnerlerimizdeki benzer karakterlerin nesilden nesile sistematik olarak seçilmesi nasıl olup da toplumun genomunu verimsizleştirmedi ve bireyleri devamlı artan kötü genlere daha mütemayil hale dönüştürmedi? Bu durum, beraber alacağımız yolun faydalarını hesaplamamızdan mı ve bu yaşam tarzımıza uygun bir partnerin seçimini takiben sahip olacağımız çocuğun eğitiminin (insanlar için çok uzun bir dönem) birkaç kabahatli genin çocukta yol açacağı potansiyel hasardan daha önemli olmasından mı ileri gelmektedir?</p>

  <p class="normal"> </p>

  <p class="normal1">Genlerin Karışması</p>

  <p class="normal">Bazı hususlarda bizimkilere benzeyen özelliklere ve bazı hususlarda da benzemeyen özelliklere karşı duyarlı olamayacağımız kesinlikle söylenemez. Kişilik göstergeleri ve ruh hali, hatta cüsse biri hakkında iyi düşünmemizi sağlayan belirleyici etkenler olabilir. Bu etkenler, genlerin karıştığı olası bir durumda çocukların hayatta kalması için öncelik kazanacaktır. Buna karşılık, bakterilere ve virüslere karşı bağışıklık gibi sağlıkla ilgili olan diğer özellikler için genlerin heterojen olması daha önemli olmalıdır ve haliyle biz de farklılıkları gösteren sinyallere karşı daha duyarlı oluyoruzdur. Özellikle bağışıklık sisteminin bazı genleri için –majör histokompatibilite kompleksi genleri, MHC veya insanlarda HLA (<span class="ideitalik">İnsan Lökosit Antijen</span>)– geçerlidir bu durum. Bunlar hücrelerimizdeki yabancı maddeleri tanımlayıp bağışıklık sisteminin hücrelerine sunarlar. Bağışıklık sistemi de bunların yok edilmesi görevini üstlenir. Günümüzde bu genlerin bazı kombinasyonlarının ağır veya süreğen enfeksiyon olarak ortaya çıkması halinde faydalı olacağı tahmin edilmektedir. Belirli bir nüfus içerisinde genler ne kadar çok karışırsa, yararlı kombinasyonların ortaya çıkma şansının ve böylelikle vücudumuzdaki istilacı mikroplara karşı daha dirençli insanların sayısının o kadar artacağı ileri sürülmüştür.</p>

  <p class="normal">İki kişi arasında olabildiğince verimli bir gen karışımının meydana gelmesi için, ideal durumda, her birey kendininkinden çok farklı olan bir grup HLA sunan biriyle birleşmeden önce müstakbel partnerinin genlerini değerlendirmelidir. Kişilik özellikleri veya benzer metabolizma belirtileri için benzerliğin kokusunu alıp muhafaza ettiğimiz gibi, HLA genleri için de farklılıkların kokusunu alır ve farklılığın kokusunu karşı koyulamaz buluruz<sup class="calibre3"><a href="../Text/askbaskimatbaa_split_048.html#footnote-100-23" id="footnote-100-23-backlink">[23]</a></sup> şüphesiz.</p>

  <p class="normal">Görünen o ki bağışıklık sisteminin genleri konusunda şöyle bir durum mevcuttur: Genleri tamamlayıcı olan bir kişi, bir başkasının tişörtünün uyandırdığı kimyasal bir iletiyi hoş addeder. Ancak genleri, patojen ajanlara karşı verimli bir karışım üretemeyecek kadar kendininkine benzeyen bir kişinin tişörtünün iletisini nahoş bulabilir.</p>

  <p class="normal"> </p>

  <p class="ortayazi"><span class="idebold">Büyüleyici Kokular...</span></p>

  <p class="indentmetin">121 kadın ve erkekten, iki kadın ve dört erkek tarafından giyilmiş altı tişörtün kokularının hoş veya nahoş olup olmadıklarına karar vermelerini talep ettik. "Koklayan" ve tişört giyen özneler için önceden belirli bir sayıda HLA geni belirledik. Öznelerin, kokularını güçlü bir şekilde teneffüs ettiği tişörtlerin kendilerinden olabildiğince uzak HLA genlerine sahip olan erkeklere ya da kadınlara ait olduğunu gördük. Bir diğer tespit: Tişörtün kokusu öznelere kendi eşlerinin kokusunu hatırlattığı zaman, tişörtü giyen kişinin HLA genleri bakımından aynı şekilde özneye uzak olduğunu gördük.<sup class="calibre3"><a href="../Text/askbaskimatbaa_split_049.html#footnote-100-24" id="footnote-100-24-backlink">[24]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_050.html#footnote-100-25" id="footnote-100-25-backlink">[25]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_051.html#footnote-100-26" id="footnote-100-26-backlink">[26]</a></sup></p>

  <p class="normal"> </p>

  <p class="normal">Hiç kuşku yok ki, HLA örneğinde olduğu gibi, bir nüfus içerisinde genlerin karışması hayatta kalma için elverişli olabilir. En azından kısmen kokuyla ilgili olan bir şey genomun içine çeşitliliği sokabilecek bireyleri işaret eder.</p>

  <p class="normal"> </p>

  <p class="normal1">İki Cins, İki Strateji</p>

  <p class="normal">Çiftlerin oluşması bakımından baştan çıkarmayı ele aldığımızda, sanki iki cinsi birbiriyle yer değiştirebilirmiş gibi düşünürüz genellikle; "erkek" ve "dişi" kelimelerinin gerçek manaları üzerine kafa yormayız, gelgelelim bu temel özellik bir partner bulmak ve üremek amaçlı davranışlar içinde öne çıkar. Bu fenomeni anlamak için gerekli olan anahtar da burada. Erkekler spermatozoit, yani erkek "tohumlar", dişiler ise ovül üretirler. Bunlar birbirinden tamamen farklı iki eşey hücresi olsa da, döllenme esnasında eşdeğerdedir, her birinden bir tane gereklidir ve her biri gelecekteki embriyonun genomunun yarısına katkı sağlar. Bütün farklılıklar bu iki eşey hücresinin bir araya gelmesi için uygulanan stratejilerde bulunur.</p>

  <p class="normal">Kısaca söylemek gerekirse, erkekler niceliğe, dişiler ise niteliğe yatırım yapıyor diyebiliriz. Erkekler muazzam miktarda spermatozoit üretir: Bir erkek tek bir günde yüz binlercesini üretir. Kuşkusuz bu üretim yaş ilerledikçe azalsa bile tamamen durmayacaktır. Üreme potansiyeli muazzamdır: Bir erkek gün içerisinde bulabildiği doğurgan dişi kadar çocuğun dünyaya gelmesini sağlayabilir, bu 14 yaşından ölümüne kadar sürecektir. Buna karşılık, erkek, genlerinin gelecek nesillere geçip geçmediğinden hiçbir zaman emin olamaz. Ama çok sayıda spermatozoit sayesinde, bu güçlü bir olasılıktır.</p>

  <p class="normal">Dişiyse çok farklı bir yol takip eder: Çocuğun dünyaya getirilmesine maddi olarak daha çok yatırım yapar. Dişi her ay bir tek ovül üretir, bu hayatının sadece otuz kırk yılı boyunca sürer. Eğer bir ovül, spermatozoit tarafından döllenirse, (eğer her şey yolunda giderse) gebeliğin son iki ayından (gene eğer her şey yolunda giderse) doğumdan 3 ay sonrasına kadar olan sürede başka bir faaliyet yürütmesi zor olacaktır. Buna karşılık, dişi doğurduğu her çocuğun kendi genlerinin yarısını taşıdığından emindir. Öyleyse çocuğun dünyaya getirilmesi çerçevesinde, anne ve babanın biyolojik yatırımları arasında bir karşılaştırma yapmak mümkün değildir.</p>

  <p class="normal"> </p>

  <p class="normal1">Kadın: Beni Vücudum İçin Seviyor</p>

  <p class="normal1">Erkek: Beni Param İçin Seviyor</p>

  <p class="normal">Kadınların kullanılmasını zaman, enerji, kaynaklar ve kariyer bakımından ölçmek mümkündür; kadın için her doğumda asgari beş ay olan yatırım, erkekler için sıfıra yakındır. Bu biyolojik gerçek, partner arayışı hususunda erkekler ile kadınlar arasında ayrım gözetmeksizin fikir yürütemeyeceğimizi gösterir, çünkü çıkarlar denk değildir: Erkekler eğer yanlış bir seçim yaparlarsa sadece spermatozoit kaybederler ve hemen yeni denemelere başlayabilirler. Kadınlar ise çocuk yapmak için hayatlarının önemli bir kısmını ve maddi kaynaklarını harcarlar.</p>

  <p class="normal"> </p>

  <p class="ortayazi"><span class="idebold">Kadınların Kullanılması: Eski Bir Hikâye</span></p>

  <p class="indentmetin">Evrim konusunda uzman olan İngiliz biliminsanı Richard Dawkins <span class="ideitalik">Gen Bencildir</span> adlı kitabında iki cinsiyetin durumunu gayet iyi özetler: Her spermatozoit çok küçük olduğundan, bir erkek her gün bunlardan milyonlarcasını üretebilir. Bu, farklı dişiler vasıtasıyla, kısa bir zamanda çok sayıda çocuk sahibi olma olanağı taşıdığı manasına gelir. Her seferinde yeni embriyoya gebelik süresince annesi tarafından yeterli besin verildiği için bu mümkün olabiliyor. Haliyle, bir dişinin sahip olabileceği çocuk sayısı kısıtlıyken, bir erkeğin sahip olabileceği çocuk sayısı neredeyse sınırsız oluyor. Dişinin kullanılması işte burada başlıyor.</p>

  <p class="normal"> </p>

  <p class="normal">O zaman kadınların erkeklere göre neden daha seçici olduğunu daha iyi anlıyoruz, peki ama kadınlar bu seçimlerini nasıl yapıyorlar? Burada hamilelik ve doğum aşamalarını geçen çocukların eğitimi gibi uzun bir dönem söz konusu; erkekler yiyecek ve barınak sağlayarak, bölgelerini ve ailelerini korumak için tedbirli davranarak, çocuğun gözünü açması için uğraş vererek açıklarını kapatmalıdırlar. Bir kadın tarafından seçilebilmek için arzu edilebilirliğini ve şansını artırmak, dolayısıyla spermatozoit "yerleştirmek" için, bir erkek gelecekteki ailesinin entelektüel ve maddi zenginliğine katkıda bulunma arzusunu ve kapasitesini öne çıkarmak zorundadır.</p>

  <p class="normal">İnsanlarda, bu kaynakların büyük bir kısmını şahsın geliri oluşturur, ama gösterilen güç ve hırs da aynı şekilde etkilidir. Otuz üç ülkede binlerce kişi üzerinde yapılan bir çalışma dünyanın herhangi bir yerindeki herhangi bir insan için bile apaçık olan bir gerçeği doğrulamıştır: Kadınlar hayatını iyi kazanan erkekleri tercih eder. Daha doğrusu, araştırmacılar gelir düzeyi, işteki hırs ve yetenek gibi seçim kıstaslarının kadınlar için, erkekler için olduğundan daha önemli olduğunu ortaya koymuştur.</p>

  <p class="normal">Hatta bu hipotezi bazı tipik erkek davranışlarına da uygulayabiliriz. Alım güçlerini küçük hediyelerle ve cömertlikleriyle göstermekten memnuniyetsiz olan erkekler, birçok türde, metabolik açıdan kendine yük olan parçalarla donanır, ancak bunların varlığı refahlarına güçlü bir şekilde işaret eder. Parçalar kıymetli olduğundan, dişiler şunu idrak eder: Erkek ancak gündelik gereksinimleri çok rahatça üstlenebildiği zaman, bu ek parçaya sahip olabilir. "Zahavi'nin handikap ilkesi" diye adlandırılan tavus kuşu kuyruğu buna en iyi örnektir.<sup class="calibre3"><a href="../Text/askbaskimatbaa_split_052.html#footnote-100-27" id="footnote-100-27-backlink">[27]</a></sup> İnsanlardaysa, erkek için bunun en sık görülen eşdeğeri spor arabadır.</p>

  <p class="normal"> </p>

  <p class="ortayazi"><span class="idebold">Nazik Olanlar Akıllıdır</span></p>

  <p class="indentmetin">Erkekler arasındaki rekabet, tavus kuşu mecazında olduğu gibi, vaatler yarışına yol açar: Bunlar, bilgilendirici hiçbir değeri olmamasına rağmen dişilerin dikkatini çekmek için asgari eşik olarak değer taşır.<sup class="calibre3"><a href="../Text/askbaskimatbaa_split_053.html#footnote-100-28" id="footnote-100-28-backlink">[28]</a></sup> Bu nedenle her erkek kendi tavus kuşu kuyruğuna sahip olmak zorundadır: Bu iyice doldurulmuş bir şarap kavı, bir pul koleksiyonu, çağdaş plak veya resimler, eski kitaplardan oluşan bir kütüphane veya envai çeşit elektronik âlet olabilir.</p>

  <p class="indentmetin">Hatta handikap tezi nazikliği aydınlatabilecek derecede gelişkindir: Sadece çevresine en çok uyum sağlamış kimse fedakârlıkta sakınca görmez, ama nazikliğin aileye gerekli kaynaklar bakımından sağladığı dolaysız faydalar için seçilmiş bir kişilik özelliği olduğunu da düşünebiliriz.</p>

  <p class="normal"> </p>

  <p class="normal">Erkekler gelecekteki eşlerinin gelirleriyle ilgilenmeseler de, fiziksel formlarına önem verirler. Otuz üç ülkede yapılan aynı araştırmaya göre erkekler partnerlerinde kadınların erkeklerde aradığından daha çok güzellik arıyor. Kadınlarda doğurganlık yaklaşık 13 yaşında başlıyor, en üst seviyeye 25 sene içinde ulaşıp sonra düşüşe geçiyor. Ayda bir oluşan küçük bir ovül o kadar değerli ki onu düzenli bir tedarik ile emniyete almaya çalışmak icap ediyor. Bu yüzden de erkekler çeviklik, cilt pürüzsüzlüğü, etli dudaklar, diri kaslar ve saç parlaklığı gibi gençlik göstergesi olan niteliklere karşı çok hassaslar.</p>

  <p class="normal">Güzellik ve moda kıstaslarımız da bu niteliklere dayanır; eğer genç gözükmek istiyorsak bu reprodüksiyon oyunu içinde kalmak istediğimiz içindir, yoksa beyaz saçlar ve kırışıklıklar aslında çirkin gözüktüğü için değil. Giyimi dayatan moda da aynı şekilde izah edilebilir: Eğer olabildiğince yüksek topuklu ayakkabılar giyiyorsak, böylesine handikaplı parçalarla bile, bu vücudumuz konusunda ne denli usta olduğumuzu (çünkü çok genç ve dolayısıyla doğurganızdır) ve ne olursa olsun yürüyebildiğimizi göstermek içindir.</p>
</body>
</html>
