<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askbaskimatbaa</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik3" id="calibre_toc_15"><br class="chapter" />
  <br class="chapter" />
  SEKİZİNCİ BÖLÜM<br class="chapter" />
  <br class="chapter" />
  Aşk Merhemi<br class="chapter" />
  <br class="chapter" /></h2>

  <p class="normal">Çift yaşamının sadece zorluklarını göre göre, beraber ne yaptığımızı sorar hale gelebiliriz. Gösterilen tüm bu çabaların karşısında, iki kişi yaşamayı öğrenmenin zorluklarının yavaş yavaş kaybolarak, yerini uyumlu ve zenginleştirici bir ilişkiye bıraktığını unutuyoruz. Genç çiftlere kıyasla yaşlı kimseler problemlerini daha çok mizah ve şefkat sergileyerek hallediyor.<sup class="calibre3"><a href="../Text/askbaskimatbaa_split_177.html#footnote-100-150" id="footnote-100-150-backlink">[150]</a></sup> İki kişinin uyum içinde birlikte yaşayabilmesi uzun yıllar süren adaptasyonun sonucudur. Açıkçası bu zahmete değer, çünkü çift yaşamının başlı başına hoş olmasının yanı sıra fizyoloji üzerinde de etkileri vardır. Araştırmalar şu noktada kesindir: Aşk veya daha doğrusu başarılı bir çift yaşamı sağlığa faydalıdır!</p>

  <p class="normal"> </p>

  <p class="h2baslik">BEKÂRLAR DAHA KOLAY HASTALANIR</p>

  <p class="normal">Aşkın sağlık üzerindeki etkilerinin gözlemlenmesi sadece mutluluk ve yaşama değer verme gibi öznel parametrelerle ilgili değildir –gerçi bunları değerlendirmek için birçok çalışma yapılmıştır ve bu çalışmaların neredeyse tamamında evlilik olumlu bir bakış açısıyla ele alınmıştır. Evli veya çift olan insanlar bekârlardan daha mutludur: Epidemiyolojik verilere göre, incelenen tüm ölüm nedenleri açısından, ölüm oranı evlilerde evli olmayanlara, yani bekârlara, boşanmışlara, ayrı veya dul olanlara göre daha azdır.<sup class="calibre3"><a href="../Text/askbaskimatbaa_split_178.html#footnote-100-151" id="footnote-100-151-backlink">[151]</a></sup> Bu durum hem kardiyovasküler hastalıklar, kanser ve depresyon için hem de örneğin zatürre, grip, karaciğer ve akciğer hastalıkları için geçerlidir: Bize nesnel veriler sunan bütün bu hastalıklar öznenin kendisi tarafından "değerlendirilmez", dolayısıyla da sağlığa dair güvenilir göstergeler sağlar.</p>

  <p class="normal">Tabii ki, nikâh memurunun önünde sadece "evet" demiş olmak çift yaşamının lütuflarından yararlanmamız için yeterli değildir: Çift yaşamının iyi yürümesi de elzemdir. Kayda değer örneklerden bir tanesi, ciddi böbrek hastalığı olan diyalize bağlı 174 hasta arasında yapılan bir çalışmada yer almaktadır. Aşk ilişkilerinden memnun olduğunu söyleyenlerde tedavinin başlangıcından 3 yıl sonra muayene esnasında ölüm oranında %29'luk bir düşüş olduğu görülmüş, buna karşılık çalışmanın başında ilişkilerini olumsuz olarak değerlendirenlerde ölüm riskinde %49'luk bir artış saptanmıştır. Benzer şekilde, 292 hasta üzerinde "ciddi bir koroner vakadan" beş yıl sonra yapılan muayene göstermiştir ki birinci koroner vaka sırasında ilişkilerinde problem yaşadığını bildiren kadınlarda ikinci koroner vaka sayısı üç kat fazladır. Evlilikteki strese bağlı bu zararlı etki, işyerindeki stresten kat kat önemlidir. Bu türdeki çalışmaların hepsinde, çift içinde ilişkinin noksanlığı veya kötü ilişkinin varlığı, tütün ve alkolün sağlığa verdiği zarar kadar yüksek bir risk teşkil etmektedir.</p>

  <p class="normal"> </p>

  <p class="h2baslik">BERABER NE KADAR ÇILGINLAŞIRSAK...<br class="chapter" />
  KENDİMİZİ O KADAR İYİ HİSSEDERİZ</p>

  <p class="normal">Evliliğin veya genel olarak çift olmanın yararlı etkilerinden bir kısmı ekonomik nedenlere bağlıdır şüphesiz: Beraber yaşayan iki insan, ayrı yaşayan iki insandan daha ucuza mal olur. Bununla birlikte, bu etki ekonomik faktörlerin ötesine de geçer: İki kişi yaşamak genel refaha katkıda bulunan pek çok hijyen ve beslenme alışkanlığını şekillendirir. Kaldı ki ortak yaşam kişiler arası faydalı ilişkiler açısından tek yol değildir: Sırf mahrem çiftlere özgü ilişki değil, bütün sosyal ilişkiler genel olarak sağlık üzerinde pozitif bir etkiye sahiptir.</p>

  <p class="normal"> </p>

  <p class="ortayazi"><span class="idebold">Sosyal Varlık Daha Uzun Yaşar</span></p>

  <p class="indentmetin">Eğer katılımcıların sağlıklarının bazal seviyesini kontrol eden ileriye yönelik çalışmalara güvenecek olursak, çok fazla sosyal ilişkiye girmeyen ve kimi kez de düşük nitelikte sosyal ilişkilere sahip insanlarda ölüm riski fazladır. İnsanlar ve hayvanlar üzerinde yürütülen diğer deneysel ve yarı deneysel çalışmalarda da hastalıkların çok büyük kısmı açısından, en büyük ölüm riski etmeni olarak sosyal tecrit öne çıkmaktadır.<sup class="calibre3"><a href="../Text/askbaskimatbaa_split_179.html#footnote-100-152" id="footnote-100-152-backlink">[152]</a></sup></p>

  <p class="normal"> </p>

  <p class="normal">Sosyal ilişkilerin sağlık üzerindeki faydalarını ele alan çalışmalar elbette eşleri ele alır, ancak bunun yanı sıra arkadaşları, geniş aileleri ve dahil olunan sosyal grupların (kilise, cemiyet, vb.) üyelerini de ele alır. Fakat belli bir kişiyle ayrıcalıklı bir ilişki yaşamak stres faktörlerinin etkisini azaltmak için çok önemli bir rol oynuyor gibi görünmektedir.<sup class="calibre3"><a href="../Text/askbaskimatbaa_split_180.html#footnote-100-153" id="footnote-100-153-backlink">[153]</a></sup> Öyleyse bir partnere sahip olmak günlük hayatın stresli durumlarıyla daha iyi başa çıkabilmek için son derece cazip olacaktır...</p>

  <p class="normal"> </p>

  <p class="h2baslik">AŞKTAN İMMUNO<br class="chapter" />
  KOMPETAN HÜCRELERE</p>

  <p class="normal">Daha önce gördüğümüz üzere (bkz. s. 138), partnerler arasındaki ilişkinin kalitesinin kalp atış hızı ve kan basıncı gibi kardiyovasküler parametreler üzerinde doğrudan etkisi vardır. Saldırgan bir biçimde yürütülen tartışmaların yinelenmesi bu parametrelerin yükselmesini tetikleyecek ve tartışmanın süresiyle kısıtlı olmayan, genel olarak tüm stresli durumlarda tekrarlanmaya meyilli rahatsızlıklara yol açacaktır. Buna karşılık, dikkatlice dinlemek bunun tam ters bir tepki gösterir gibidir ve uyumlu bir ilişki yaşayan insanlar günlük hayatın tüm stresine daha az kardiyovasküler tepki göstermektedir.<sup class="calibre3"><a href="../Text/askbaskimatbaa_split_181.html#footnote-100-154" id="footnote-100-154-backlink">[154]</a></sup></p>

  <p class="normal">Sosyal ilişkiler ve özellikle de mahrem bir partnerin mevcudiyeti, kardiyovasküler tarzdaki hastalıklar üzerinde işte böyle etkide bulunur. Ama görünen o ki ilişkinin ve sosyal bir yaşamanın faydaları burada bitmiyor, çünkü günümüzde bulgular her tür hastalığı kapsamaktadır; göğüs kanseri veya siroz gibi birçok hastalık ile evliliğin sağladığı mutluluk arasında fizyolojik bir yol varmış gibi görünmektedir.</p>

  <p class="normal"> </p>

  <p class="ortayazi"><span class="idebold">Üç Sistem</span></p>

  <p class="indentmetin">Vücutta stresi, sosyal ilişkileri ve bunun sonucu olan iyi veya kötü sağlık durumunu birbiriyle ilişkilendiren üç iletişim sistemi bulunmaktadır. Bunlar nöroendokrin sistem, kardiyovasküler sistem ve bağışıklık sistemidir.</p>

  <p class="indentmetin">Stres, kardiyovasküler hastalıklara tesir etmenin yanı sıra, bağışıklık sisteminin faaliyetlerini de engeller: Bu nedenle iş, sınav, taşınma veya finansal endişeler yüzünden stresli olduğumuz zaman kolaylıkla hastalanırız. Ayrıca, hastalıklar daha fazla komplikasyon gösterip daha yavaş iyileşir. Strese verilen bu tepkilere müdahil olan mekanizma, hipotalamusu stres hormonlarının üretildiği yer olan böbreküstü bezlerine bağlayan, vücuttaki nörohormonal bir yoldur.</p>

  <p class="indentmetin">Bu açıdan bakıldığında, sosyalleşme, etkileri üç büyük sistem üzerinde hissedilen, söz konusu eksenin aşırı işlemesinin önüne geçen etkili bir engeldir.</p>

  <p class="normal"> </p>

  <p class="h2baslik">ESENLİK, RAHATSIZLIK VE OKSİTOSİN</p>

  <p class="normal">Bir kobayın ayağındaki basit bir yaranın, eğer hayvan kafeste hemcinsleriyle tutuluyor ve sosyal ilişkiden faydalanıyorsa iyileştiğini, ama hayvan tek başına kafese konmuşsa iyileşmediğini biliyoruz. Bu çarpıcı sonuç rezervlerin oluşumuyla ve esenlik veren "pozitif hormonal durum"un ortaya çıkmasıyla açıklanabilir; buna karşılık uyarı hali (negatif durum) stres hormonlarının etkisi altında tetiklenir ve rezervlerin boşa harcanması ve uzun vadede rahatsızlıkların ortaya çıkmasıyla karakterize edilir.<sup class="calibre3"><a href="../Text/askbaskimatbaa_split_182.html#footnote-100-155" id="footnote-100-155-backlink">[155]</a></sup></p>

  <p class="normal">Vücudu "esenlik" haline geçirmek için oksitosin önemli bir kozdur. Ayrıca, izole edilmiş yaralı kobaylardan birine oksitosin verirsek, yara hemcinslerinin sosyal uyarımlarından ve yakınlığından istifade eden kobaylarda olduğu gibi iyileşir. Oksitosin tatbiki hayvanın davranışlarında gözle görülür anti-stres etkilerine ve kanda ölçülen stres hormonlarında düşüşe yol açar: Oksitosin hayvanı acıya daha dayanıklı kılar ve anabolik (yeniden yapılandırıcı) hormonların salgılanmasını tetikler.</p>

  <p class="normal">Ebeveyn-çocuk bağının oluşumunda oksitosinin malum rolünü göz önüne alırsak, bu hormonun sosyal bağların sağlık üzerindeki olumlu etkilerini açıklayan seçim hormonu olduğunu da düşünebiliriz. Sıçanlarda, basit bir sosyal temas sonucunda oksitosinin arttığını belirtmiştik ve ısı, dokunma ve titreşimler gibi birçok hoş uyarıcının oksitosin oranını yükselttiğini de biliyoruz.</p>

  <p class="normal"> </p>

  <p class="ortayazi"><span class="idebold">Biraz Oksitosin, Çok Oksitosin...</span></p>

  <p class="indentmetin">Sosyal bağlar birkaç günde, hatta birkaç haftada kurulur. Bu süre, faydalı mekanizmaların ve bağın oluşması için gerekli uyarıcı yinelenmesi ihtiyacını da içerir. Hayvanlar üzerinde yapılan deneylerde de, oksitosinin etkisinin, birkaç günlük sürede yinelenen tatbiki ölçüsünde arttığı ortaya çıkmıştır.</p>

  <p class="normal"> </p>

  <p class="normal">O halde, bugün sahip olduğumuz bütün bilimsel veriler, sosyal ilişkilerin insanlara esenlik ve güvenlik duygusu vermesini sağlayan mekanizmaların bulunduğuna işaret eder; ayrıca bu durumun ölüm oranı ve pek çok hastalık üzerinde de büyük etkileri vardır. Bununla birlikte, özellikle çiftin lehine herhangi bir şey ortaya koymaz bu. Neticede, niçin koloniler ya da büyük gruplar halinde yaşayarak, daha çok sosyal ilişkiden istifade etmeyelim ki?</p>

  <p class="normal"> </p>

  <p class="h2baslik">DAİMA BİR BAŞKASININ YARISIYIZDIR</p>

  <p class="normal">İnsanlarda bir çiftin oluşumunu anlamak için, farklı büyük maymun türlerinde (en yakın akrabalarımız olan primatlar) bulunan bağlar incelenmiştir. Burada amaç şunu anlamaktır: Niçin bazı türler dominant bir erkek, alt-dominant erkekler ve dişilerden oluşan bir haremden (onlar da hiyerarşik bir düzen içindedir) oluşan hiyerarşik gruplar kurarken, bazı türler temel sosyal birim olarak çift halinde yaşamaktadır? Neticede çok önemli üç tip bağ tespit edilmiştir: Çocuğun ebeveynle kurduğu bağ, ebeveynin çocukla kurduğu bağ ve erkek ile dişi arasındaki bağ.<sup class="calibre3"><a href="../Text/askbaskimatbaa_split_183.html#footnote-100-156" id="footnote-100-156-backlink">[156]</a></sup></p>

  <p class="normal">Mevcut verilerin analizi, büyük maymunlarda bu üç bağ tipinden sadece çocuğun ebeveynle kurduğu bağın görüldüğünü ortaya koymuştur, bunun sebebi de muhtemelen yavruların hayatta kalmasının çok önem taşımasıdır. Diğer iki tip bağ, yapılan çalışmaların hiçbirinde aynı güce sahip değildir. Nitekim ebeveynin çocukla kurduğu bağ da daha az sistematiktir: Pek çok primat türünde, ebeveyn bağı bulunmayan yetişkinler de dahil birçok yetişkin, çocuklara karşı özenli davranışlar sergiler ve bir yetişkinin bir çocukla ilgilenmesi bağlanmaya neden olabilir, tabii her zaman değil. Annelerin çocuklarla, aralarında özel bir bağ olmaksızın, etkili bir şekilde yeterince ilgilendiği de olur. Sonuç olarak, iki cinsel partner arasındaki spesifik ve güçlü bağ sadece insanlara münhasır olmamasına rağmen (örneğin ipekmaymunlar da şefkatli ilişkiler kurarlar) primatlarda nadiren görülür.</p>

  <p class="normal"> </p>

  <p class="ortayazi"><span class="idebold">Aşk İlişkisi İnsanlara Has Bir Ayrıcalık Değildir</span></p>

  <p class="indentmetin">İpekmaymunlar insanlardaki aşk davranışlarına benzer pek çok davranış sergiler. İpekmaymunlar birbirlerine çok bağlı çiftler oluşturur, birbirlerini yakından takip eder, kendilerine çekidüzen vermeye zaman ayırır, sıklıkla kuyruklarını birbirlerine geçirerek yan yana otururlar. Üstelik araştırmacılar laboratuvarda yaptıkları tercih testlerinde, her partnere aynı cinsten veya karşı cinsten biriyle hatta kendi yavrularıyla beraber olması teklif edilmesine rağmen, çiftlerin birbirleriyle beraber olmayı tercih ettiklerini aktarmıştır.<sup class="calibre3"><a href="../Text/askbaskimatbaa_split_184.html#footnote-100-1561" id="footnote-100-1561-backlink">[156]</a></sup></p>

  <p class="normal"> </p>

  <p class="normal">O halde cinsel çiftin oluşması çocuğun ebeveynle kurduğu bağa dayanmıyor, çünkü bu bağ tüm büyük maymun türleri içinde mevcuttur, oysa bu durum cinsel çift için söz konusu olamaz. Türler arasında bağların özelliklerine dair farklılıklar nasıl açıklanabilir? Bireyler arasındaki bağlanmayı belirleyen nöroendokrin temeller, ister çocuk/ebeveyn, ebeveyn/çocuk veya ister çift bağı için olsun, muhtemelen aynıdır. Bununla beraber, her bağ tipi özel bir duruma cevap verdiğinden (annenin çocuk karşısındaki rolü ile kocası karşısındaki rolü aynı değildir), her spesifik bağın oluşumunda bağımsız düzenlemeler olsa gerektir. İnsanlarda veya ipekmaymunlarında iki cinsel partner sosyal sistem ve çevre bağlamı içinde düşünülmek zorundadır (Sınırlı bir alanda yaşadıkları için mi kalabalıktırlar? Predatörler kaç tanedir ve nerededir? Dişi kadar erkek bulunmakta mıdır? vs.) Öyleyse her tür içinde yetişkinler arasındaki tipik bağ, kısmen türün kendine özgü yaşam şartlarına göre gelişmiş olmak zorundadır.</p>

  <p class="normal"> </p>

  <p class="ortayazi"><span class="idebold">Yeniden Yersıçanları</span></p>

  <p class="indentmetin">Oksitosin reseptörlerinin yokluğunda (dağ sıçanı) kâh şıpsevdi olan, oksitosine yeterince sahip oldukları ve yanlarında cinsel partnerleri ve yavruları bulunduğu zaman (ova sıçanı) kâh çok sadık olan bu küçük kemirgenlerden daha önce bahsetmiştik (bkz. 3. bölüm). Dağlık yerlerde, sıçan nüfusu aşırı fazladır ve bu da adeta hafifmeşrepliğe ve "sadakatsizliğe" uygun bir durum ortaya çıkarır; oysa ovalarda sıçan nüfusu azdır; oksitosin aracılığıyla, dişiler açısından yavrularının eğitimi için bir erkeğin mevcut olduğu, erkekler açısındansa üremek için bir dişinin hâlihazırda bulunduğu, güven verici bir bağın oluşumunu sağlayan evrim de bunun sonucudur. Sıçanlardaki durum bugün şehirde (yakınlık durumu) yaşayan insanın dramını aydınlatır. Şehir insanı kendisini başka bir hayata, bir tek kişiyle vakit geçirdiği köydeki izole hayata uygun kılan oksitosin reseptörlerini hâlâ taşımaktadır...</p>

  <p class="normal"> </p>

  <p class="h2baslik">ÜÇ KİŞİ DEMEK KALABALIK DEMEKTİR</p>

  <p class="normal">Primatların büyük bir bölümünde saptananın tersine insanlarda, çocuğun anneye olan bağı annede çok güçlü bir karşılık bulur. Eğer müteakip bağların oluşumu aynı temel mekanizmalara dayanıyorsa, anne ile çocuk arasındaki bu karşılıklı bağ, insanların niçin hiyerarşik bir biçimde düzenlenmiş bir sosyal gruptan ziyade çift halinde yaşadığına açıklık getirebilir. Böyle bir model, baba-çocuk arasındaki bağdan başlayarak, yaşam boyunca diğer bağların oluşumunu engellemez. Bazı dostluklar da âşıkane duygular içerebilir, fakat insanlardaki bağlar daima iki kişi arasında ortaya çıkıyormuş gibi görünüyor, hatta bir grup içerisinde bile. Üçlü ilişkinin zorluğu bundan ileri geliyor: Bu tür ilişkilerde kaçınılmaz olarak bir dengesizlik meydana gelir, çünkü iki kişi için öngörülmüş bir mekanizma içinde üç kişi "düzgünce" etkileşemez. Keza ister aileye, ister arkadaşlığa isterse birliğe dayalı olsun, tüm sosyal ilişkilerin sağlık üzerinde faydalı oluşu işte bu yüzdendir; ilişkilerimizin ikili yapısı anne-çocuk veya iki partner arasında kurulan cinsel ilişkilerdeki mekanizmaları içerir ve stres yollarını kapatmak için oksitosin salınmasını teşvik eder.</p>

  <p class="normal">Bir bakıma, hem insanlarda hem de hayvanlarda, üç tip bağlanma –çocuk-anne, anne-çocuk ve cinsel çift– fırsatçı bir nitelik taşır: Doğanın sunduklarını bir düzen kurmak için alıp kullanırlar.<sup class="calibre3"><a href="../Text/askbaskimatbaa_split_185.html#footnote-100-1562" id="footnote-100-1562-backlink">[156]</a></sup> Örneğin yeni doğmuş bir makak annesinin mevcut olmaması durumunda, canlı bir ikame anneye (köpek) veya cansız bir ikameye (plastik bir at) bağlanacaktır.<sup class="calibre3"><a href="../Text/askbaskimatbaa_split_186.html#footnote-100-157" id="footnote-100-157-backlink">[157]</a></sup> Ebeveyn ile çocuk arasındaki bağın oluşumundaki bu esneklik, cinsel partner seçiminde de en azından aynı ölçüde önemli olsa gerektir. Bu da neden bazen birbirine uymayan çiftlerle karşılaştığımızı anlamamızı sağlar: Hiç değilse çift olmuşlardır!</p>

  <p class="normal"> </p>

  <p class="h2baslik">MUTLU SONLAR</p>

  <p class="normal">Bir çift arasında uyum olmayabilir ki bu yaygın bir durumdur, çünkü insan belli ki iki kişi yaşamak üzere dünyaya gelmiştir. Romantik aşk kesinlikle uzun sakin bir yol değildir: Birinci kısım çılgınlıkla damgalanmıştır ve tutkulu bir biçimde yaşanır; bu süreçte öyle abartılı karakteristik davranışlar vardır ki bu durumun reprodüksiyon sürecinde çok önemli bir safhaya tekabül ettiği düşünülebilir. Sonrasındaysa, ikinci safha çok samimi bir dostluğa benzer; bu süreç tüm sosyal ilişkilere özgü olan oksitosin üretimini içerir, ancak cinsel ilişkilerin sağladığı ayrıcalıkla desteklenir (bu da büyük miktarda oksitosin salınmasına yol açar).</p>

  <p class="normal">Temelde, eğer ilişkinin ilk sebebi çocuklarsa, asıl soru şu olmalıdır: Reprodüksiyondan ve çocuğun eğitiminden sonra çiftin ilişkisinde biyolojik bir işlev tespit edebilir miyiz? Çocukların eğitime muhtaç olduğu su götürmez, ama onlara yardım edebilmek için çift olmaya artık ihtiyaç yoktur. Bana öyle geliyor ki bu aşamada, aşk sadece aşk için vardır, başka bir şey için değil; bir insanın ulaşabileceği nirvanaya en yakın biyolojik durumu oluşturan esenlik içinde vücudu bir tür yüceltme şeklidir aşk. Yaşanan ihtiraslı bir aşk ilişkisinin başarılı dönüşümü, muhtemelen iki kişinin gerçekleştirebileceği en yüksek ilişki seviyesini temsil eder ve bu da düpedüz şundan ileri gelir: Paylaşılan uyarıcılar, hisler ve tecrübeler iki partnerin beynini de aynı yönde değiştirmiş, böylece de birbirlerini gitgide daha iyi tanımalarına olanak vermiştir. Bunu, tutkulu aşka yönelik olarak tesis edilmiş nörobiyolojik süreçlerin bir nevi kalıntısı addedebiliriz; şayet insan hayatını, kültürü aracılığıyla, doğal olanın ötesine taşımamış olsaydı belki de tutkulu aşk diye bir şey var olamazdı. Bu bakımdan, aşk besbelli insana özgü bir şeydir, ne ki aşkta başarılı olmak için olası ihtilaflı durumları düzene sokmakla ve devamlı ele almakla yükümlüyüz ve bu da insana özgü diğer bir kozla -diyalogla- mümkün. Bana öyle geliyor ki aşk tam da budur.</p>

  <p class="normal"> </p>

  <p class="h2baslik">AŞK GEÇ KALIRSA: İKSİRLER</p>

  <p class="normal">Öyleyse içimizdeki en şanslılar, başlarına geldiğinde, iki tür "asil" aşkı biliyor olacaklardır: Öncelikle ihtiraslı aşk; heyecanla hatırlanan bu aşk çocuk yapmayla alakalıdır, ama aynı zamanda kendini yok saymaya ve fedakârlığa da dayalıdır. Bir de huzurlu ve daimi bir esenlik sağlayan ve anlaşma sanatı ve birbirini tanıma üzerine kurulu, çıkar gözetmeyen, sırf insana özgü diğer aşk var. Evet, peki ya diğerlerine ne olacak bana söyler misiniz? Uzun zamandır bekleyenlere, aşk bir türlü kapısını çalmayanlara ne olacak? Aşkın biyolojisinin ortaya konması, bütün bu insanlara adeta sipariş usulü aşkın doğması için bir reçete sağlayabilir mi? İhtiraslı aşkın nörotransmiter ve hormonların salgılanması ve üretilmesindeki değişimlerin sonucu olduğunu artık bildiğimize göre, bizi suni bir biçimde âşık edecek bir ilaç keşfetmeyi hayal edebiliriz, peki buna gerçekten inanabilir miyiz?</p>

  <p class="normal"> </p>

  <p class="normal1">Ötekinin Büyülenmesi</p>

  <p class="normal">İster yıldırım aşkıyla isterse biraz daha uzun bir hazırlık döneminden sonra olsun, birine âşık olmak karşılıklılığı gerektiren bir süreçtir: Bir dizi sözel ve davranışsal değişimi tetiklemesi için, karşımızdaki tarafından tanınacak kimyasal iletiler göndeririz. Her aşama, her gidiş geliş, fikir ve değerlerin paylaşılarak tanınması bakımından âşık olma halini pekiştirir; bu sürece, ilerleyen ilişkiyi sağlamlaştıracak olan, genomların bir araya gelişi de eşlik edebilir.</p>

  <p class="normal">Bir ilaç vasıtasıyla aşk ilişkisi başlatmayı istemek, bir erkeği hamile bırakmak istemeye benzer biraz: Suni yollarla bir embriyonun implantasyonunu gerçekleştirebiliriz, ama sonrasında embriyoyu beslemek için gereken sürekli madde alışverişini baba sağlayamaz. Tıpkı yetersiz bir reseptörde bu suni implantasyon için olduğu gibi, bir ilacın bir kişide kıvılcım uyandıracağını tasavvur edebiliriz, ama şöminede odun olmayınca ateş oluşmayacaktır. Aşk tek taraflı olamaz: Tabiatı gereği, iki partner gerektiren dinamik bir alışveriş sürecinin sonucudur. Bizim varlığımızdan haberdar olmayan veya olsa bile kayıtsız kalan bir varlık için hayranlık ve arzu duyabiliriz, ancak bu durumda dinamik süreçler tetiklenmez: Aşk ortaya çıkmayacaktır.</p>

  <p class="normal"> </p>

  <p class="normal1">Arzudan Aşka: Geleneksel Araçlar</p>

  <p class="normal">Arzu aşkın doğuşunda ilk aşama olabilir, ama aşkı karakterize eden çok özel birlikteliğin ve ilişkinin yerini hiçbir zaman tutamaz. Bununla birlikte, cinsel arzuyu artıran her şeyin, müstakbel partnerin yanında daha çok zaman geçirilmesini sağladığını ve dolayısıyla neticede aşk süreçlerinin başlama şansını da yükselttiğini kabul etmeliyiz. Beyindeki arzulama sistemlerine etki eden bir uyarıcı, cinsel arzuyu (libidoyu) artıran bir iksir üretilebilir, ama eğer önümüzde bir nesne (bir başka insan) yoksa, bu arzu beyhude olacak ve en kötüsü de hiçbir zaman aşka değil bir obsesyona dönüşecektir.</p>

  <p class="normal">Gelgelelim, bazı kimyasal maddeler, cinsel birleşme eyleminin, yani adeta aşkın kendini jenital düzlemde ifade etmesine olanak tanıyan karmaşık uzuv ve kas oyununun araçları üzerinde düpedüz bir etkide bulunuyor. Viagra veya Cialis gibi modern ilaçlar penisi harekete geçiren kan damarları üzerine etki eder; daha eski başka maddeler, (örneğin zencefil) mesaneyi uyararak veya arzu edilirliği ve güzelliği pekiştirerek (2000 yıl önce Mısırlılar, gözbebeğinin çapını büyütmek ve böylelikle karşı konulması güç "alımlı gözlere" sahip olmak için <span class="ideitalik">Güzelavrat otu</span> özütü kullanırdı) arzuya "yön verir". Ama bütün bu araçların tek bir amacı var: Kaçınılmaz aşk alışverişi sürecini başlatmak umuduyla, arzulanan insanla iletişimi artırmak.</p>

  <p class="normal"> </p>

  <p class="normal1">Feromonlar: Yeni Gizli Maddeler</p>

  <p class="normal">Fakat aşka dair kimya bilgimiz ve bilimdeki gelişmeleri dikkate alırsak, biz bugün, karşımızdakinin ilgisini uyandıran ilk uyarıcıyı suni olarak tetiklemeyi başaramaz mıyız? Bu her zaman aşk olmasa bile, bir aşk başlangıcı olabilir. Daha doğrusu, doğal feromonlarımıza ve kokularımıza kayıtsız kalan bir kişinin, koku ve feromon reseptörlerini suni bir yolla uyarabilecek bir madde geliştiremez miyiz? Bu yabancı maddeyi, Roxane'ın balkonun altında sıkıcı Christian'a kendi şiirsel sözlerini ödünç veren Cyrano de Bergerac'ın yaptığı gibi, cezbedici bir yem olarak kullanamaz mıyız? Evet kullanabiliriz. Zaten, hayvanlardaki birtakım fizyolojik mekanizmaları kontrol etmek ve özellikle büyümeyi ve üremeyi engellemek veya desteklemek için feromonlar endüstride geniş çapta kullanılmaktadır.</p>

  <p class="normal"> </p>

  <p class="ortayazi"><span class="idebold">Dikkat! Etkili ve Tehlikeli Madde...</span></p>

  <p class="indentmetin">– Domuzlarda büyümeyi hızlandırmak için sentetik bir feromon kullanılmaktadır: İster hayvanın burnuna, ister doğrudan yiyeceğine olsun, maddenin uygulanması genç domuzlarda tepişmeyle geçen zamanı azaltıp, büyüme hızında kayda değer bir artış sağlamıştır.<sup class="calibre3"><a href="../Text/askbaskimatbaa_split_187.html#footnote-100-158" id="footnote-100-158-backlink">[158]</a></sup></p>

  <p class="indentmetin">- Koyunlarda, koçun doğal feromonları dişilerde ovülasyonu uyarmak için kullanılmaktadır. Bu da doğan kuzu sayısını artırır.<sup class="calibre3"><a href="../Text/askbaskimatbaa_split_188.html#footnote-100-159" id="footnote-100-159-backlink">[159]</a></sup></p>

  <p class="indentmetin">- Böceklerde, cinsel feromonlar sık sık reprodüksiyon döngüsünü bozmak için kullanılır ve günümüzde meyve bahçelerinde en etkili yayılma metotları araştırılmaktadır.<sup class="calibre3"><a href="../Text/askbaskimatbaa_split_189.html#footnote-100-160" id="footnote-100-160-backlink">[160]</a></sup><sup class="calibre3">,</sup><sup class="calibre3"><a href="../Text/askbaskimatbaa_split_190.html#footnote-100-161" id="footnote-100-161-backlink">[161]</a></sup></p>

  <p class="normal"> </p>

  <p class="normal">Ayrıca bir feromonun etkisinin onu üreten türle kısıtlı olmadığı bilinmelidir: Nitekim maryalarda ovülasyonu başlatmak için keçilerdeki feromonları alıp kullanabiliriz.<sup class="calibre3"><a href="../Text/askbaskimatbaa_split_191.html#footnote-100-162" id="footnote-100-162-backlink">[162]</a></sup> İşte parfüm sevdalılarını canını sıkacak bir şey, çünkü mağazalardan alınan bazı parfümler sadece çiçek özleri ve hayvan bezleri (misk, bazı misk keçilerinin üreme organına yakın misk bezlerinden veya bir tür fareden elde edilir) gibi kokulu elementlerden değil, kokuyu iyice yerleştirmek için kullanılan hayvan feromonlarından da üretilir.<sup class="calibre3"><a href="../Text/askbaskimatbaa_split_192.html#footnote-100-163" id="footnote-100-163-backlink">[163]</a></sup></p>

  <p class="normal"> </p>

  <p class="ortayazi"><span class="idebold">Arzu Eden, Arzu Edilene Ne Zaman Kavuşur?</span></p>

  <p class="indentmetin">Kadınlar ve erkeklerin parfüm kullanması ilkçağa kadar uzanır; bu husus, parfüme atfettiğimiz baştan çıkarma gücü bakımından bir ölçüde başarılı olduğunu zaten gösterir, ancak hayvan feromonlarıyla kokuların karışımının "müsamahakâr" etkiyi daha da artırması ve karşı cinsin alımlama yeteneğini geliştirmesi de muhtemeldir. Günümüzde bu alandaki çalışmaların durumu, arzu edilen kişinin yanında arzu edenin arzulanabilirliğini kat kat artıran spreylerin piyasaya sürülmesine olanak vermiyor. Ancak, feromonlar üzerindeki araştırmalar bu yönde ilerlemeye devam ederse, önümüzdeki yıllarda böyle ürünlerin satışa sunulması kuvvetle muhtemeldir. Veya tam tersine satışının yasaklanması...</p>

  <p class="normal"> </p>

  <p class="normal1">Oksitosin: Yeri Doldurulamaz Serebral İksir</p>

  <p class="normal">Beynin eylemlerini değiştiren ve onu "âşık" kılan tüm ilk aşamalara oksitosin salgılanmasının eşlik ettiğini evvelce gördük. Eğer aşk iksiri olarak tek bir ürün tavsiye edecek olsaydık, bu şüphesiz oksitosin olurdu. Bunu içmek hiçbir işe yaramaz, çünkü bu peptit beyindeki reseptörlerine gönderilmeden önce organizma içinde ayrıştırılır; oksitosin daha ziyade intraserebral yollarla uygulanmalıdır ki bu da özellikle romantizmin eksik olduğu ve her şeyden önce de risk taşıyan bir yoldur.</p>

  <p class="normal">Fakat oksitosini içemesek de, salgılanmasını doğal olarak artıran eylemlere öncelik verebiliriz. Bu, ipekmaymunlarda, yani ilk haftalarında genellikle enfeksiyonlara ve predatörlere yenik düşen, çok kırılgan ufak maymunlarda sık görülen bir uygulamadır. Bu maymunlar yavrularını kaybettikleri zaman, iki ebeveynde de açıkça üzüntü ve stres görülür ve dişi ipekmaymunun bu duruma verdiği tepki, partnerini sık sık çiftleşmeye teşvik etmektir. Bunun iki ebeveynin oksitosin seviyelerini artırma ve ilişkilerini "kurtarma" gibi bir etkisi vardır. İnsanlarda da cinsel birleşme, okşama, öpüşme veya masaj aracılığıyla oksitosin seviyesi artar: Bütün bu eylemler bir yabancıyla aşkı tetiklemek için yapamayacağımız, ancak oturmuş çiftlerde aşk halini devam ettiren şeylerdir...</p>

  <p class="normal"> </p>

  <p class="normal1">Şairler ve İksirleri</p>

  <p class="normal">Şairler de, aşk süreçleri konusunda, kurgunun, kendi alanına baş koymuş biyolojinin muazzamlığına erişemeyeceğini kendilerince bilirler. Bunu özellikle <span class="ideitalik">Tristan ve İsolde</span>'de veya <span class="ideitalik">Bir Yaz Gecesi Rüyası'</span>nda görebiliriz.</p>

  <p class="normal"> </p>

  <p class="ortayazi"><span class="idebolditalik">Tristan ve İsolde</span><span class="idebold">'nin İksiri – Basit Bir Bahane mi?</span></p>

  <p class="indentmetin">Tristan ve İsolde efsanesinin kökeni VI. yüzyıla kadar uzanır, fakat 80 farklı versiyonunun bulunduğu ve çok revaçta olduğu çağa, yani XII. yüzyıla kadar yazıya geçirilmemiştir. Bu versiyonlardan bir tanesi de günümüze kadar gelen, Fransız şair Thomas'a ait versiyondur.</p>

  <p class="indentmetin">Versiyonların büyük kısmında, iksir İsolde, Kral Marke ile evlenmek üzere Cornwall'a gitmeden evvel İsolde'nin annesi tarafından hazırlanmıştır. Yolculukta İsolde'ye, Tristan ve nedime Brangien eşlik etmektedir. Brangien'e iksiri İsolde ve Marke'a gerdek gecesinde içirme talimatı verilmiştir. Gelgelelim yolculuk esnasında, Tristan ve İsolde şişeyi bulur, iksiri içer ve âşık olurlar.<sup class="calibre3"><a href="../Text/askbaskimatbaa_split_193.html#footnote-100-164" id="footnote-100-164-backlink">[164]</a></sup></p>

  <p class="indentmetin">Yazarlara göre, hikâyeyi iki şekilde yorumlayabiliriz: Ya sihirli iksiri içerken bunun sihirli olduğunu bildikleri; ya da bilmedikleri şeklinde. Ancak, hikâyenin önemli noktası daha çok onların iksiri aramış ve beraber içmeye karar vermiş olmalarında yatıyor. Bu durum onların daha önceden, zaten âşık olma noktasında olan suç ortakları olduğunu ve iksirin İsolde ile Kral Marke arasındaki evlilik planını suya düşürmek için basit bir bahane sağladığını gösteriyor. İksirin tamamen sembolik olduğu varsayımı, bazı versiyonlarda içeceğin yerine bir bardak şarap (gerçi şarabın da belki afrodizyak özelliklere sahip olduğu doğrudur...) konmuş olmasıyla desteklenmektedir. Bu efsaneden daha ziyade şu sonucu çıkarıyoruz: Aşk kendisinin beyinde uyandırdığı "sihir"den başka bir iksire ihtiyaç duymaz.</p>

  <p class="normal"> </p>

  <p class="ortayazi"><span class="idebolditalik">Bir Yaz Gecesi Rüyası</span><span class="idebold">'nın İksiri: Bir Şaka mı?</span></p>

  <p class="indentmetin">Bir Yaz Gecesi Rüyası'nda, iksir uyumsuz çiftleri düzeltmek için kullanılır. İksir, hedefi birçok defa şaşıran ve Bottom diye birinin başına eşek kafası geçiren Puck tarafından uygulanır. Bu periler kraliçesi Titania'nın onu rüyasında görerek âşık olmasına mani olmayacaktır... Elbette, Shakespeare burada âşık olmaya dair hükümlerinde sağduyuyu tümden kaybeden âşıklarla alay etmektedir: Aşk denen "sihrin" etkisi altındayken, âşığın karşısında kafası nasıl olursa olsun, büyüleniriz: Bir eşek kafası bile âşığa çok güzel görünebilir!</p>

  <p class="normal"> </p>

  <p class="normal1">Diğer Keşifleri Beklerken...</p>

  <p class="normal">Umutsuzluğa kapılmayın, çünkü aşk vardır, biz bunun için dünyaya geldik ve aşk en ufak bir çağrıda gelecektir! İzin verirseniz, sizi sabırlı kılmak için, mevcut bilimsel araştırmalara dayanan ufak bir reçete sunayım.</p>

  <p class="normal"> </p>

  <p class="indentmetin">– Işığı kısmakla başlayın.</p>

  <p class="indentmetin">– Sonra yatıştırıcı bir müzik koyun.</p>

  <p class="indentmetin">– Manalı manalı, derin derin bakın.</p>

  <p class="indentmetin">– Yanlışlıkla olmuş gibi tenine dokunun.</p>

  <p class="indentmetin">– Lezzetli iştah açıcı bir şeyler hazırlayın.</p>

  <p class="indentmetin">– Çok iyi kalite bir kırmızı şarap ikram edin.</p>

  <p class="indentmetin">– Ve oksitosinin ateşinin vücudunuzda patlamasını bekleyin...</p>
</body>
</html>
