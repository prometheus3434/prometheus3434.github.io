<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Karyn Monk - Savaşçı</title>
  <link href="../Styles/TezaT.css" rel="stylesheet" type="text/css" />
</head>

<body>
  <p class="b2">Sekizinci Bölüm</p>

  <p>Elizabeth, elindeki çarşafı göğsüne doğru tutup derin bir nefes alarak kapıyı açtı.</p>

  <p>“Ah!” diye bağırdı şaşkın gözlerle pencere kenarında oturmuş olan Gavin’i görünce. “Burada olduğunu bilmiyordum. Yatak çarşaflarını değiştirecektim ama neyse, sonra da gelirim.” “İstersen şimdi de değiştirebilirsin,” dedi Gavin bir yandan Malcolm’un kılıcını parlatmaya devam ederken. “Beni rahatsız etmiyorsun.”</p>

  <p>Yüzünde hafif bir tebessüm beliren Elizabeth kapıyı kapatıp içeri girdi.</p>

  <p>“Aslında kapıyı açık bıraksan daha iyi olur, Elizabeth. Baban burada benimle yalnız olmanı tasvip etmeyebilir,” dedi Gavin.</p>

  <p>“Agnes ve Megan koridoru süpürüyorlar ve inanılmaz bir toz var. Tüm o tozun odana girmesini istemem. Ayrıca çok fazla kalmayacağım zaten,” dedi ve yatağa doğru yönelerek çarşafları çıkarmaya başladı. Gavin’in daha fazla konuşmasına fırsat vermeden, “İhtiyacın varsa bu işte sana yardımcı olması için çocuklardan birisini gönderebilirim,” dedi Elizabeth yerde duran diğer kılıç, balta ve kamalara bakarak.</p>

  <p>Gavin başını salladı. “Bir savaşçı kendi silahlarının sorumluluğunu almayı bilmelidir. Ayrıca ben bu işi yıllardır yapıyorum ve bunu benim yerime bir başkası yaparsa hiç içime sinmez,” diye cevap verdi Gavin. “Sen de benim yaşıma geldiğin zaman kendi sorumluluklarını almayı öğreneceksin,” dedi.</p>

  <p>“Ne yani sen o kadar yaşlı mısın?” diye sordu Elizabeth</p>

  <p>“Ben senin baban yaşındayım.”</p>

  <p>“Değilsin!”</p>

  <p>“Öyleyim,” diye diretti Gavin. “Ben kırk iki yaşındayım ve bunun etkisini her gün daha fazla hissediyorum.”</p>

  <p>“Ben de yirmi iki yaşındayım. Madem babam yaşındasın o zaman evli olman lazımdı,” dedi çarşafları değiştirirken. O an içini bir ürperti sardı. “Evli değilsin, değil mi?”</p>

  <p>Gavin’in gözü kılıçtaki bir lekeye takılmıştı.</p>

  <p>“Hayır.”</p>

  <p>“Önceden evli miydin?” diye sordu Elizabeth, Gavin’in kendisine her şeyi anlatmadığını düşünerek.</p>

  <p>“Evet.”</p>

  <p>“Ne oldu peki? Neden ayrıldınız?”</p>

  <p>“Eşim öldü,” dedi Gavin net bir ses tonuyla, daha fazla konuşmak istemiyordu.</p>

  <p>“Çok üzüldüm,” dedi Elizabeth tekrar işiyle meşgul olarak. “Yakın zaman önce mi oldu peki?”</p>

  <p>“Hayır.”</p>

  <p>“Çocuğun var mı?”</p>

  <p>“Elizabeth, buraya çarşafları değiştirmeye mi geldin, yoksa beni sorgulamaya mı?”</p>

  <p>“Çok kabasın!” dedi Elizabeth. Çarşafları bırakıp elini kalçasına koydu ve “Bizde işler böyle yürümez, Gavin MacFane. Biz MacKendrickler misafirlerimize son derece kibar davranırız. Ama sanıyorum Malcolm ve ordusuyla katıldığın onca savaştan sonra sende kibarlık namına hiçbir şey kalmamış.”</p>

  <p>“Affedersin,” dedi Gavin, Elizabeth’in kızaran yanaklarını izlemenin keyfini çıkararak. Omuzlarına kalın buklelerle düşen bal rengi saçları ve ışıl ışıl parlayan mavi gözleriyle çok sevimliydi. “Seni incitmek istememiştim. Lütfen konuşmana devam et.” “Bilmek istediğim başka bir şey yok,” diye cevap verdi Elizabeth elindeki çarşafı yatağa sererken.</p>

  <p>Oda, değişen çarşafların çıkardığı ses dışında sessizliğe bürünmüştü adeta. Gavin birdenbire onu kırdığına pişman oldu. Kız, kısa bir süre içinde işini bitirip odadan çıkacaktı. Bu da en iyisi olurdu aslında. Kafasındaki düşünceler ne kadar baştan çıkartıcı olsa da kendi yaşının yarısı kadar olan bir kızla oynaşmak için bulunmuyordu orada. O ve Malcolm birkaç hafta içinde gideceklerdi zaten. Elizabeth MacKendrick’in hislerinin yolculuklarına engel olmasını istemiyordu.</p>

  <p>Ya da Gordon MacKendrick’in öfkesinin...</p>

  <p>Ama yine de kız çarşafta oluşan küçük dalgalanmaları o incecik, narin elleriyle düzeltirken ona hayranlık duymaktan kendisini alamıyordu. Elizabeth, yatağın köşelerini düzeltmek için eğildikçe ince, yazlık elbisesi vücuduna yapışarak göğüslerinin dolgunluğunu ortaya çıkarıyordu. En azından yaşı ilerlemiş, savaş yorgunu, yıpranmış, eşini ve çocuğunu toprağa vermiş Gavin’e göre o, küçük bir kızdı. Fakat elleri yatağın üzerinde ustaca gezindikçe tüm vücut hatları ve o yumuşacık teniyle daha bir kadınsı görünüyordu, hayat dolu bir kadın... MacKendrick gençlerinden birisinin neden onunla bu zamana kadar evlenmediğini anlayamamıştı Gavin. Elizabeth’in erkeklerin önüne geçip de savaşmayı öğrenmek istediğini söylediği günü hatırlayınca kendi kendine gülümsedi. Babası bile onu durduramamıştı. Onun gibi bir kızın yanına güçlü bir adam yakışırdı. İhtiyaçlarının farkında olabilecek kadar tecrübeli ve onu keşfetmesine izin verecek kadar zeki bir adam... Sonra MacKendrick gençlerini gözünün önüne getirdi ve hiçbirisinin Elizabeth’in yanma yakışmadığını fark etti.</p>

  <p>“İşte!” dedi sonunda Elizabeth elindeki kirli çarşaflan bir araya toplayarak. “Bitirdim,” dedi ve kapıya doğru ilerlemeye başladı kalçasını sallayarak.</p>

  <p>“Teşekkürler, Elizabeth.”</p>

  <p>“Bir daha çarşaflarının değişmesi gerektiğinde Ada’yı yollayacağım, Gavin. Senin yaşlarında bir kadın bu işi yaparsa sanırım daha rahat olacaksın,” dedi. Kapıyı kapatmadan önce durdu ve “Tabii yetmişin üzerinde ama oldukça canlıdır,” dedi.</p>

  <p>Gavin gülümsedi. Bir an için pişman olmuştu. Ve Elizabeth MacKendrick’in yanına yakışan birisinin olmadığını düşündü.</p>

  <p>MacKendrick halkı yeni kılıç, kalkan ve kamalarıyla antrenman yaparken Malcolm da onları izliyordu. Her hareketleri, düşmanlarının, bir sonraki hamlelerini kolayca tahmin etmesini sağlayacak kadar tecrübesizdi.</p>

  <p>“Daha hızlı, daha hızlı!” diye bağırdı Malcolm. “Tanrı aşkına, doksan yaşındaki nineler bile sizden daha iyi savaşıyor neredeyse.”</p>

  <p>“Haklısın, evlat,” dedi Angus. “Onlara nasıl çalışmaları gerektiğini göstermemizi ister misin?”</p>

  <p>“Teşekkürler, Angus. Buna gerek yok,” dedi Malcolm. “Kendi çabalarıyla öğrenirlerse çok daha iyi olur.”</p>

  <p>“Fikrini değiştirirsen biz bu konuda çok istekliyiz, haberin olsun. Babamın kılıcını dayanımda getirdim,” dedi ve sandalyesinin yanında duran kılıcı gösterdi.</p>

  <p>“Benim kılıcım daha ağır,” dedi Dugald.</p>

  <p>“Bu, senin kılıcının daha iyi olduğu anlamına gelmez,” diye cevap verdi Angus.</p>

  <p>Alpin merak içinde onlara baktı ve “Senin kılıcın nerede, Dugald?” diye sordu.</p>

  <p>“Odada bıraktım. Sebepsiz yere taşınmayacak kadar ağır benim kılıcım. Ama eğer ihtiyacımız olursa hemen gider getiririm,” dedi Dugald, MacFane’in gerek olduğu takdirde kendisini de antrenmana çağırması için.</p>

  <p>“Sen onu buraya getirene kadar antrenman çoktan biter,” dedi Angus.</p>

  <p>“Sen daha meydana bile çıkmadan ben gidip kılıcımı getiririm,” dedi Dugald. “Ben senden üç yaş daha gencim.”</p>

  <p>“İki buçuk yaş.”</p>

  <p>“Üç yaş.”</p>

  <p>“İki buçuk yaş olduğunu çok net hatırlıyorum.”</p>

  <p>“Bu benim yaşım olduğuna göre ben senden daha iyi biliyorumdur, öyle değil mi?”</p>

  <p>Malcolm başını salladı ve tekrar antrenman yapmakta olan adamlara döndü. Halk gitgide daha iyi öğreniyordu ama hâlâ eğitimli bir orduyla ya da hiç acımadan kol kesen ya da baltayla kafa yaran bir adamla başa çıkacak kadar gelişememişlerdi. Roderic geri dönerse, bu adamlar onun beraberinde getireceği vahşi savaşçılarla başa çıkamazlardı.</p>

  <p>Malcolm’un çenesi sinirden gerildi.</p>

  <p>Klana saldıranın Roderic olduğunu öğrendiği o iki hafta öncesinden beri eğitimleri yoğunlaştırmıştı. Ahşap kılıç ve kalkanlar bir kenara atılmış, gerçek kılıç ve kalkanlarla antrenman yapmaya başlamışlardı. Meydana gelebilecek olan yaralanmaları önlemek için de önce kılıçları havada sallayarak işe başlamışlardı. Böylece kullanacakları yeni silahların ağırlıklarını ve gücünü çok daha iyi anlayacaklardı. Ama bu havada kılıç sallama süreci fazla uzun sürmemişti. Malcolm onların yapabileceğini anlar anlamaz birbirleriyle savaşmalarını istemişti. Ama maalesef gerçek kılıçlarla antrenman, onların tekrar birbirlerini incitmekten korkmalarına neden olmuştu Malcolm, adamların kılıçlarını ne kadar ürkekçe çektiklerini ve kullandıklarını görünce onları tekrar içi dolu çuvallarla çalışmaya yönlendirmişti.</p>

  <p>Ayrıca Duncan’dan antrenman saatlerini artırmasını istedi.</p>

  <p>Adamlar makul bir hızda ilerliyorlardı ama bu elbette yeterli değildi. Yeni yapılan demir parmaklık henüz tamamlanmamıştı. Perde duvarın da üçte ikisi bitmişti ve okçular için hazırlanması gereken büyük boşluk her iki kalede de henüz hazır değildi. Herhangi bir saldırıya uğrarlarsa saldırganlar mümkün olduğunca kalenin dışında tutulmalıydılar. Bu da düşmanlar korkuluk duvarına ulaşmadan, olabildiğince fazlasını vurmaları için MacKendrick halkına zaman kazandırırdı.</p>

  <p>Saldırganlar içeri girdiklerinde neler olabileceğini düşünmek bile istemiyordu.</p>

  <p>“Biraz konuşabilir miyiz, Malcolm?” diye sordu Dugald, Malcolm’un düşüncelerini yarıda keserek.</p>

  <p>“Konu nedir?”</p>

  <p>“Artık bir ziyafet çekmenin vakti geldi, diye düşünüyoruz,” dedi Angus.</p>

  <p>“Neden?”</p>

  <p>“Kutlamak için”</p>

  <p>Malcolm boş boş onlara baktı. “Neyi kutlamak için?”</p>

  <p>“Ariella’nın geri dönüşünü tabii ki,” diye cevap verdi Dugald. “Neredeyse iki haftadan fazla oluyor.”</p>

  <p>“Ama o hep buradaydı,” diye cevap verdi Malcolm. “Ve bunu herkes biliyordu.”</p>

  <p>“Halk, Ariella pis çocuk olmayı bir kenara bırakıp eski haline döndüğü için çok mutlu,” dedi Alpin. “Ve bunu da bir ziyafetle kutlamak istiyorlar.”</p>

  <p>“Elbette eğer bu kutlama için yeterli bir sebep değilse kutlayacağımız başka şeyler de var,” dedi Angus. O beyaz ellerini birbirine kenetleyerek “Halkın eğitim konusundaki hızlı gelişimini kutlayabiliriz mesela,” dedi.</p>

  <p>“Tanrı aşkına/” diye bağırdı Ramsay avludan. “Ne yapmaya çalışıyorsun sen böyle, Graham? Beni öldürmeye mi?”</p>

  <p>Malcolm büyük bir çaba sarf ederek, MacKendrick halkının henüz kutlamayı hak edecek kadar ilerlemediklerini onlara belli etmedi.</p>

  <p>“Kaleye yapılan onarımı da kutlayabiliriz,” dedi Dugald. “Adamlar çok çalışıyorlar. Perde duvar artık manzarayı engellese de işçilik oldukça güzel görünüyor.”</p>

  <p>“Gerçekten de öyle,” dedi Angus hevesli bir şekilde.</p>

  <p>“Bu yıl ekin de çok güzel mahsuller vereceğe benziyor,” diye ekledi Dugald kutlama için başka sebepler öne sürerek.</p>

  <p>“Ve ben de mide ağrısı için yeni bir çare buldum, domuz otlarından daha etkili bir ilaç,” dedi Alpin.</p>

  <p>“Güzel,” dedi Malcolm, daha fazlasını duymak istemiyordu. “İstiyorsanız bir kutlama düzenleyin. Tabii antrenmanı ve inşaatı engellemediği müddetçe.”</p>

  <p>“Harika,” dedi Angus. “Senin tek yapman gereken Ariella’ya söylemek. O hemen organize edecektir.”</p>

  <p>“Siz neden söylemiyorsunuz?”</p>

  <p>“Çünkü biz, belki bunu söylemek senin hoşuna gider diye düşünmüştük,” dedi Dugald.</p>

  <p>Malcolm tekrar arkasını döndü ve halkı izlemeye devam etti. “Bunun için zamanım yok.”</p>

  <p>“Sadece bir-iki dakikanı alır,” dedi Angus şaşkınlıkla.</p>

  <p>“Zamanım yok,” dedi Malcolm sert bir ifadeyle. “Madem bir kutlama düzenlemek istiyorsunuz o zaman kendiniz söyleyin.”</p>

  <p>“Peki, öyleyse, MacFane,” dedi Alpin sakince. “Biz söyleriz.”</p>

  <p>Malcolm, halkın bu tavrını ilginç bulduğunu biliyordu ama umurunda değildi. Rob’un aslında bir kız olduğunu öğrendiği gün onunla hâlâ konuşabiliyordu çünkü o kirli kıyafetleri ve bakımsız görüntüsüyle tıpkı on üç yaşındaki bir erkek çocuğunu andırıyordu. Fakat onu yıkanmış bir şekilde yosun yeşili elbisesiyle salonda gördüğü gece su gibi dalgalanan kıvrımları ve vücut hatlarıyla Malcolm onun kadın olduğundan artık emindi. Kızın yüzü ışıl ışıldı. Kızıl-kahvemsi saçları omuzlarında ateş dalgaları gibi yayılıyordu. Saçının kısa oluşu onu Malcolm yüzünden kesmek zorunda kaldığının bir göstergesiydi. Malcolm ondan çok etkilenmişti. Onun daha önce tanıdığı hiçbir kadında görmediği sıra dışı güzelliğinden, bu güzelliğin altında kendi acısını bir kenara bırakıp halkı için yaşamını riske atan cesur yürekli kadından ve kollarında titrediği o gece, onu kendisine daha çok çektikçe adeta damarlarındaki kanda dolaşan arzuların sebebi olan kadından çok etkilenmişti.</p>

  <p>Ve eğer onu hayal kırıklığına uğratmayıp zamanında onlara yardım etmek için gelseydi, onun kendisinin olacağı gerçeğini bilmeye dayanamıyordu.</p>

  <p>“Ve deniz perisi küçük kızı alıp kendisiyle birlikte yaşaması için denize götürür. Denizde bir mağaraya pembe-beyaz taşlardan ev yaparak kuş tüyü kadar yumuşak deniz otlarının üzerinde uyurlar.”</p>

  <p>“Ne yiyorlarmış?” diye sordu Catherine, hikâyenin bitmesini istemeyerek.</p>

  <p>Ariella elindeki somon balığını soğuk suyun altında iyice yıkadı. “Balık yiyorlarmış,” diye cevap verdi küçük kıza.</p>

  <p>Catherine bir süre bu cevabı düşündü. “Peki balıklar kurutulmuş muydu?” diye sordu.</p>

  <p>“Hayır, maalesef denizin içinde deniz perisinin balıkları kurutabileceği bir yer yokmuş,” dedi başka bir balığı keserken.</p>

  <p>Catherine’in gözleri büyüdü. “Yani balıklar çiğ miydi?”</p>

  <p>“Hayır,” dedi Ariella. “Pişmiş balık yiyorlarmış.”</p>

  <p>“Ama eğer denizde yaşıyorlarsa balıkları nasıl pişirmişler ki?”</p>

  <p>Ariella açıklama yapmaya hazırlanırken bir yandan da balıkları kesmeye devam ediyordu. “Deniz perisinin sihirli güçleri varmış. Tek yapması gereken sihirli sözcükleri söylemekmiş. Bu sayede denizde bile yanan bir ateş yakabilirmiş.”</p>

  <p>“Vay canına!” dedi Catherine cevaptan tatmin olmuşçasına başını sallayarak. “Peki ekmekleri de var mıymış?” diye sordu kaşlarını çatarak.</p>

  <p>“Evet,” diye cevap verdi Ariella. “Ekmekleri de varmış. Deniz perisinin görüp görebileceğin en güzel ekmekleri pişiren bir fırını varmış, büyük, kabuklu ve altın sarısı ekmekleri pişiriyormuş o fırında...”</p>

  <p>Catherine başını salladı. “Bu hiç mantıklı değil,” dedi. “Madem denizin içinde ateş yakabiliyorlar ve fırınları da var. Peki, o zaman neden balıkları kurutmak için bir yer yapamasınlar ki?”</p>

  <p>“Ben de aynı şeyi merak ediyordum,” dedi Elizabeth gülerek.</p>

  <p>“Sanırım eğer isteselerdi bunun için de bir yer yapabilirlerdi,” dedi Ariella. “Ama etraflarında yüzen onca taze balık varken neden onları kurutmak istesinler ki?”</p>

  <p>“Çünkü kurutulunca daha lezzetli oluyor,” dedi Agnes.</p>

  <p>“Evet,” dedi Catherine. “Öyle daha lezzetli oluyor.”</p>

  <p>“Peki, öyleyse,” dedi Ariella. “Bir daha bu öyküyü anlatacağım zaman deniz perisine balıkları kurutmak için bir yer yapmasını söylerim.”</p>

  <p>“Ben deniz perilerinin suyun içine aldıkları kadın ve çocukları yediklerini sanıyordum,” dedi Agnes elindeki balığın kafasını kopartırken.</p>

  <p>Catherine şaşırmış bir şekilde güçlükle nefes aldı. “Yemiyorlar, öyle değil mi Ariella?” diye sordu.</p>

  <p>“Benim öykülerimde yemiyorlar,” dedi Ariella. Bu konuyu açtığı için Agnes’a sinirlenmişti.</p>

  <p>“Sence şu ana kadar kaç tane balık temizledik?” diye sordu Elizabeth konuyu değiştirmeye çalışarak.</p>

  <p>Ariella ellerini yüzüne değdirmemeye dikkat ederek elbisenin koluyla alnını sıvazladı. “Sanırım bin kadar,” dedi abartılı bir şekilde.</p>

  <p>“Ellerimdeki balık kokusu günlerce geçmez şimdi,” dedi Agnes.</p>

  <p>“Ben balık kokusunu giderecek özel bir karışım biliyorum, Agnes,” dedi Ariella. “Karışımı sıcak suya döküyorsun. Ellerini bu suda iyice yıkıyorsun, sonra bir şiire bekletiyorsun ve bu kötü kokuyu alıp götürüyor.”</p>

  <p>“Düşünsene Ariella,” dedi Elizabeth. “Eğer hâlâ Rob olmaya devam etseydin şu an burada balık temizliyor olmayacaktın. Erkeklerle antrenman yapmayı mı tercih ederdin yoksa?”</p>

  <p>“MacFane, çok ağır işler hariç kadınların da kalenin güçlendirilmesi için yardım etmelerine müsaade ediyor,” dedi Ariella.</p>

  <p>“Doğru ama ben hiç şimdiye kadar mutfağa yardım eden bir erkek görmedim. Sen gördün mü?”</p>

  <p>“Hayır. Onlar balığı tuttukları için bir de onları temizlemek zorunda hissetmiyorlar bence.”</p>

  <p>“Benim de bu konuda bir seçim yapma şansım olsa, ben de balık tutmayı tercih ederdim. Böyle güzel bir havada içeri tıkılıp balık temizlemek balık tutmakla kıyaslanamaz bile,” dedi Elizabeth.</p>

  <p>“MacFane’in neden bize bu kadar çok yemeği stok yaptırdığım anlayamıyorum,” dedi Agnes başka bir balığın daha içini temizlerken. “Eğer tekrar saldırıya uğrarsak zaten ordusunu göndermeyecek mi?”</p>

  <p>“Gönderecek,” dedi Ariella. “O gün hâlâ bizimle olursa tabii.” Agnes şaşkın gözlerle Ariella’ya baktı. “Ne yani buradan ayrılıyor mu?”</p>

  <p>“Şu an değil. Yeni bir lider bulana kadar bizimle kalacak.” “Sence bu ne kadar sürer?” diye sordu Elizabeth, endişesini gizlemeye çalışarak. Eğer MacFane giderse Gavin de onunla birlikte gidecekti.</p>

  <p>Ariella omuz silkti. “Bilmiyorum. Ama umarım uzun sürmez. Alpin kâhinlik yapma konusunda biraz geç kaldı sanki. Kılıç ne kadar çabuk birisine bahşedilirse o kadar güvende olacağız,” dedi.</p>

  <p>“Neden kılıcı MacFane’e vermiyorsun?” diye sordu Catherine. “Sen ve babam her zaman Kara Kurt’un kılıç için en uygun kişi olduğunu söylerdiniz.”</p>

  <p>“Bu, ben onunla tanışmadan önceydi.”</p>

  <p>Catherine onaylamayan gözlerle ablasına baktı. “Topalladığı için mi böyle söylüyorsun?” diye sordu.</p>

  <p>“Kısmen. Ama başka sebepler de var.”</p>

  <p>“Ne gibi?”</p>

  <p>“Anlamaya senin yaşın yetmeyeceği sebepler, Catherine,” dedi Ariella kesin bir tavırla, konuyu kapatmaya çalışarak.</p>

  <p>“Yani MacFane’in kılıç bahşedilemeyecek kişi olduğundan eminsin, öyle mi?” diye iç geçirdi Agnes.</p>

  <p>“Evet,” diye cevap verdi Ariella.</p>

  <p>Elizabeth iç çekti. “Çok yazık.”</p>

  <p>“Ondan hiç haz etmediğini sanıyordum,” dedi Ariella şaşkın bir şekilde Elizabeth’e bakarak.</p>

  <p>“Tamam, beni biraz korkutuyor, ama...” diye söze başladı Elizabeth. “Ama halk fiziksel eksikliğine ve sert mizacına rağmen onu gitgide daha çok seviyor. O, yetenekli bir kılavuz ve kaleyi güçlendirmek için yaptırdıkları da son derece yerinde ve önemli şeyler. Geçtiğimiz hafta da halk arasında çıkan bir tartışmayı yatıştırdı ve herkes onun bunu yapma şeklini takdir etti,” diye devam etti.</p>

  <p>“Ne tartışması?” diye sordu Ariella.</p>

  <p>“Ewen’ın köpeği Thomas’ın bahçesine girdi ve tüm yaz sebzelerini mahvetti. Bu yüzden Thomas Ewen’ın yanma giderek ürünlerin parasını istedi ve köpeğin öldürülmesini talep etti. Ewen da Thomas’ın bahçesine eski kemik gömüp sebze ekerek köpeği bahçeye girmeye teşvik etmesinin kendi suçu olmadığını öne sürerek bu isteği reddetti. İkisi neredeyse birbirlerine gireceklerdi. Ama sonunda MacFane’le konuşmaya karar verdiler. MacFane ikisini de dinledi ve Ewen’a köpeğinin sorumluluğunu üstlenmesini ve o yanlış bir şey yaptığında bunu telafi etmesini ya da onu bağlı tutmasını söyledi. Köpeğe gelince, MacFane köpeğe hiçbir zarar verilmeyeceğini ve bahçeye kemik gömülürse köpeğin bahçeye girmek istemesinin gayet normal olduğunu söyledi.”</p>

  <p>“Benim neden bu olanlardan haberim yok?” diye sordu Ariella. Halkın böyle bir konu için kendisine değil de Malcolm’a gitmesine kırılmıştı.</p>

  <p>“Bilmiyorum,” diye cevap verdi Elizabeth. Sanırım herkes Malcolm’un bulduğu çözüm yolundan memnun kaldı ve seni de boş yere rahatsız etmek istemedi.”</p>

  <p>“Beni rahatsız etmiş olmazlardı,” dedi Ariella. “Önceden bu işi babam yapardı ve şimdi bu benim işim, MacFane’in değil.”</p>

  <p>“Bu konu seni bu kadar üzüyorsa neden MacFane ile konuşmuyorsun?” diye sordu Agnes.</p>

  <p>“Konuşacağım zaten,” dedi Ariella. Elindeki bıçağı balığa derinlemesine daldırdı. “Fırsatını bulur bulmaz konuşacağım.”</p>

  <p>Aslında bunu ne zaman konuşacağını Ariella da bilmiyordu. Malcolm onun gerçekte kim olduğunu öğrendiği günden beri birbirleriyle konuşmamışlardı. Başlarda Ariella, ikisi de son derece meşgul oldukları için hiç karşılaşmadıklarını düşünüyordu. Ama daha sonraları Ariella bir odaya girdiğinde Malcolm’un odadan hemen çıktığını, ondan bilerek uzaklaştığını fark etmişti. Belli ki Malcolm, Ariella’nın bir erkek olmadığını öğrendiği için onunla daha fazla zaman geçirmek istemiyordu. İlk başlarda bu duruma kırılmıştı Ariella. Onun bir bayan olması neden ilişkilerine zarar vermişti ki? Tüm bunları düşünürken elindeki balığı sinirle suyun içine daldırdı.</p>

  <p>Sonra da Malcolm’un kendisini şöminenin önünde ilk defa kadın olarak gördüğü geceyi hatırladı. Malcolm’un kendisine nasıl baktığım hatırladı, gördüğünün gerçek olamayacağına inanmaya çalışan, bir yandan da kızı arzulayan mavi gözlerini... Kızı sımsıkı sararak kendisine çekmiş, sıkıca kavramış, başını eğerek dudaklarına yapışmıştı. Yanakları kızın yanakları karşısında biraz sertti elbette. Dudaklarında şarap tadı vardı. Ve onu her türlü tehlikeden koruyacak kadar güçlü ve cesurdu. Kız, onun öpücüklerine karşılık vermiş, o da onu öpmüş, kollarını boynuna dolamış ve ona daha sıkı sokulmuştu. Malcolm’un göğüs kafesini ve o sert vücudunun altındaki yumuşaklığı iliklerine kadar hissetmek istemişti. Titreyen elleriyle bıçağını kaldırdı ve diğer balığı kesti.</p>

  <p>Belki de kendisi MacFane’den uzak kalmaya çalışıyordu.</p>

  <p>“Üzerlerine taş fırlatın!” diye emretti Malcolm merdivenleri tırmanmaya çalışan ilk saldırgan grubunu görünce. “Şimdi!”</p>

  <p>Bu emirden sonra adamlar, merdivenleri tırmanmaya çalışan adamlara içi toprakla dolu bez parçalarını atarak onları yağmalamaya başladı. Sonra stokları bitince ekmek, ahşap kaplar hatta ayakkabı bile fırlattılar.</p>

  <p>“Şimdi de kızgın yağı dökün! Acele edin!”</p>

  <p>Adamlar koca koca kazanları ellerine alıp kapının önündeki sözde düşmanlarına sözde kızgın yağları dökmeye başladılar.</p>

  <p>“Lanet olsun!” diye haykırdı Gordon sıvı üzerine dökülünce. “Bu su buz gibi...”</p>

  <p>“Okçular vurun ve onları korkuluk duvarından uzak tutun,” diye emretti Malcolm.</p>

  <p>Kadınlar gerildiler ve oklarını hedefe doğru fırlattılar.</p>

  <p>“Vuruldum!” dedi Bryce göğsünü tutarak. Birkaç adım attı ve sonra yere düştü.</p>

  <p>“Siz, vurulmuş olanlar! Ayağa kalkın ve tekrar saldırıya geçin. Geri kalanlar da duvara tırmansın. Okçular siz de devam edin!”</p>

  <p>“Neredeyse yaklaştım,” dedi Duncan. Duvara iyice yapışarak merdivenden tırmanmaya devam etti.</p>

  <p>“Ramsay, Graham! Orada öyle dikilmeyin,” diye bağırdı Malcolm. “Merdiveni tutun ve geriye doğru atın.”</p>

  <p>Ramsay ve Graham, Malcolm’un emrini yerine getirmek için Duncan’ın ümitsizce tırmanmaya çalıştığı merdiveni düşürmeye çalışırlarken Duncan’ın gözleri yuvalarından çıkacak gibi olmuştu.</p>

  <p>“Taş atmaya devam edin!” diye bağırdı Malcolm. “Mazgallara yükselmelerine fırsat vermeyin.”</p>

  <p>Bu kez korkuluk duvarına doğru daha fazla ekmek fırlatmaya başladılar.</p>

  <p>“Kapıdaki adamlara çok sert darbeler indirmelisiniz,” diye uyardı Gavin, adamlar ellerindeki sandıklarla kapıya doğru ilerlerken. “Üzerlerine kızgın yağ dökmeye devam edin.”</p>

  <p>O an ellerindeki suyu kapıdaki adamların üzerlerine döktüler ama rakipleri erken davranarak zamanında bu tehlikeden kurtulmayı başarmıştı.</p>

  <p>“Bekleyin!” dedi Malcolm. “Hareketlerini iyi gözlemleyin ve arkanızı kollamayı unutmayın. Arkanızdaki perde duvarın fazla yüksek olmadığını öğrenmeleri an meselesi.”</p>

  <p>Bunu duyan birkaç kişi hemen perde duvara doğru yönelip rakiplerini gözlemeye koyuldular. Malcolm ellerini göğsünde birleştirdi ve adamların korkuluk duvarın önünde çok fazla mesafe bırakarak hata yaptıklarını anlamalarını sakince bekledi.</p>

  <p>Son iki haftada halk yeni kılıçlarına olan korkusunu yenmişti. Bu da Malcolm’un onların yeni kılıçlarla yapmacık bir savaşa girmeye hazır olduklarına karar vermesini sağladı. Klan saldırganlar ve savunmacılar olmak üzere ikiye ayrılmıştı. Bu yapmacık savaşın ilk safhasındaki amaç, saldırganları mümkün olduğunca uzun bir süre kalenin dışında tutmaktı. Ekmek, soğuk su ve oklarla savaştıklarım göz önünde bulundurarak Malcolm halkın takdire şayan bir iş çıkardığını düşünüyordu.</p>

  <p>O an, gerçek bir orduyla karşı karşıya kaldıklarında da aynı şekilde savaşabilmelerini diledi.</p>

  <p>“Kapıyı açın!” diye bağırdı atına doğru ilerlerken. “Bu sefer düşman, kalenin avlusuna girsin, onları kaleden uzakta tutmaya çalışın. Kadınlar! Dışarıdan ok atmaya devam edin. Yalnızca erkekler avluya girip onlarla savaşacaklar. Haydi!” dedi atına iyice binmeye çalışırken.</p>

  <p>Cain birden kişnedi ve şaha kalkarak Malcolm’u şiddetle yere fırlattı.</p>

  <p>Malcolm’un duyduğu acı dayanılmazdı.</p>

  <p>Adamlar savaşı bırakarak hemen Malcolm’a doğru koştular. Bu sırada savunmacılar olayı dışarıdan izliyorlardı.</p>

  <p>“İyi misin?” diye sordu Gavin, Malcolm’un yanma diz çökerek, yüzü endişe doluydu.</p>

  <p>“Bir yerin incindi mi, MacFane?” diye sordu Duncan. “O iyi,” dedi Gavin, Malcolm cevap vermeden. “Sadece biraz dinlenmesi gerek.”</p>

  <p>“Emin misin?” diye sordu Gordon şüpheli bir şekilde. “Eğer bir yeri incindiyse taşıyalım.”</p>

  <p>“Çok kötü düştü,” dedi Niall arkalarından dolaşırken. “Her zaman ata binerken böyle zorlanıyor musun?” diye sordu.</p>

  <p>“Gidin başımdan!" dedi Malcolm acı içinde kıvranırken.</p>

  <p>“Hepiniz!"</p>

  <p>Adamlar yavaşça oradan uzaklaşmaya başladı.</p>

  <p>Onların yanında bu şekilde düştüğü için mahcup olan Malcolm doğrulup yerde oturmaya çalıştı. Gavin elini uzattı ama Malcolm reddetti. Acıya katlanarak ayağa kalkıp Cain’den destek almaya çalıştı. At, başını eğdi ve burnunu Malcolm’a sürttü. Malcolm da Cain’in burnunu okşadı. Hayvanın neden böyle davrandığını merak ediyordu. Cain, çok disiplinli, en gürültülü ortamlarda bile sakin olan bir hayvandı. Malcolm, Cain’in belini ve sırtını sıvazlayarak bir yaralanma var mı diye kontrol etti. Herhangi bir yaralanma izine rastlamayınca ipini gevşeterek eyeri kaldırdı.</p>

  <p>Atın vücuduna metal bir parçanın saplandığı yerden kan fışkırmaya başladı.</p>

  <p>“Lanet olsun!” dedi Malcolm.</p>

  <p>“Ne oldu?” diye sordu Gavin.</p>

  <p>“Cain’i kim eyerledi bu sabah?” diye sordu Malcolm öfkeyle.</p>

  <p>Gavin şaşkınlık içinde ata saplanmış olan metale baktı. “Her zaman olduğu gibi genç Colin eyerlemişti. Ama o böyle bir şeyi asla…”</p>

  <p>“Colin!” diye bağırdı Malcolm.</p>

  <p>Colin tereddüt içinde Malcolm’un yanına geldi. “Evet, MacFane?” dedi titreyen sesiyle.</p>

  <p>“Bunun ne olduğuna dair herhangi bir fikrin var mı?”</p>

  <p>Colin’in gözleri korkuyla açıldı.</p>

  <p>“Cain’i ne zaman eyerledin?” diye sordu Gavin sakin bir şekilde.</p>

  <p>“Her zaman olduğu gibi sabah ilk önce onu eyerledim,” diye cevap verdi Colin. Sonra ürkek bakışlarla Malcolm’a baktı. “Eğitim için geldiğinde hazır olmasını istemiştim.”</p>

  <p>“Sonra da onu ahırda bıraktın, öyle mi?”</p>

  <p>Colin başını salladı.</p>

  <p>“Teşekkürler Colin. Gidebilirsin,” dedi Gavin.</p>

  <p>“Bekle,” dedi Malcolm. Cain’in belini tutarak metal parçasını çıkardı. Cain karşı koymaya çalıştı ama yine de sakin kalmıştı. Malcolm kulağına güzel sözler fısıldayarak onu sakinleştirdi ve sonra onu Colin’e emanet etti.</p>

  <p>“Onu ahıra götür ve yarasını temizle. Yarasına sürebileceğin bir şey var mı diye öğrenirsin Alpin’den. Yarası iyileşene kadar ona binmeyeceğim.”</p>

  <p>“Tabii MacFane,” dedi Colin.</p>

  <p>Colin, Cain’i ahıra doğru götürürken Malcolm arkalarından baktı.</p>

  <p>“O bir şey yapmadı,” dedi Gavin.</p>

  <p>“Evet, o yapmadı. Ama bunu kimin yaptığını öğrenirsem onu öldüreceğim,” dedi Malcolm. Acı içinde kaleye doğru ilerledi. Ağrı bacaklarına ve beline yayılmıştı. “Lanet olsun!” dedi yana eğilerek.</p>

  <p>“Gel,” dedi Gavin. “Bana yaslan.”</p>

  <p>“Hayır,” dedi Malcolm. “Yaşlı bir kadın gibi birisinin koluna girip de yürüdüğümü görmelerini istemiyorum.”</p>

  <p>“Tanrı aşkına Malcolm, yapma böyle.”</p>

  <p>“Beni yalnız bırak."</p>

  <p>Malcolm, çektiği acıya katlanmaya çalışarak derin bir nefes aldı.</p>

  <p>Sonra, avluya doğru ilerledi. Halkın karşısında küçük düşmüştü. Acıdan belini bile doğrultamıyordu.</p>

  <p>Ariella tepeyi tırmanırken sepetini diğer koluna takmıştı. Dün gece geç saatlerden beri Glynis’le birlikteydi, doğum sancılarını atlatması için ona yardımcı olmaya çalışıyordu. Sonunda bebek annesini çok beklettiğini anlayıp hayata gözlerini açmıştı. Çatık kaşlı çehresi ve darmadağınık kızılımsı saçlarıyla Ariella’nın gördüğü en şirin bebekti. Glynis aylardır verdiği çetin mücadeleden yüzünün akıyla çıkmıştı. Ariella’yla birlikte bebeğin küçücük ellerini, parmak ve tırnaklarını incelerken gülümsüyor, bir yandan da annesine mi yoksa babasına mı benzediği konusunda tartışıyorlardı. Ariella anne ve bebek uyuyana dek onlarla kaldı, onlar uyuyunca da sessizce kulübeyi terk etti. Bir an önce Kenneth’ı bulup bu güzel haberi vermek, küçük ailesinin onu beklediğini söylemek istiyordu.</p>

  <p>Ariella kaleye yaklaştığı halde ortada hâlâ kılıç sesi olmadığına göre Malcolm’un yaptırdığı antrenman bugünlük bitmiş olmalıydı. Ariella avluya girdiğinde insanlar boş boş oturmuş sessizce birbirleriyle konuşuyorlardı. Glynis’in çektiği acılardan dolayı endişeli oldukları apaçıktı. Kenneth, Ariella’ya doğru ilerledi. Peşinden de Duncan, Andrew, Angus ve Dugald...</p>

  <p>“Bir oğlun oldu, Kennneth,” dedi Ariella mutlu bir ses tonuyla. “Çok sevimli, çok da sağlıklı bir çocuk... Glynis biraz yorgun ama durumu iyi. İstersen onu görebilirsin.”</p>

  <p>Kenneth’ın içi rahatlamıştı. “Teşekkürler Ariella!” dedi kapıya doğru koşarken.</p>

  <p>Ariella klandaki herkesin ciddi bir ifade takındığını fark etti. “Neden bu kadar hüzünlü olduğunuzu anlayamıyorum,” dedi. “Oysa bu gece aramıza yeni bir MacKendrick üyesinin katılışını kutlamamız gerekiyor.”</p>

  <p>“Ariella,” diye söze başladı Duncan. “MacFane yaralandı.”</p>

  <p>Ariella’nın gülümsemesi birden kaybolmuştu. “Ne oldu?” diye sordu.</p>

  <p>“Attan düştü,” dedi Angus.</p>

  <p>Ariella şaşkın bakışlarla Angus’a baktı. “Attan mı düştü?”</p>

  <p>“Aslında at onu üzerinden attı,” diye düzeltti Dugald.</p>

  <p>“Cain’in eyerinin altından bir metal parçası çıktı,” dedi Duncan. “MacFane de onun üzerine oturunca…”</p>

  <p>“MacFane nerede şimdi?” diye sordu Ariella.</p>

  <p>“Odasına çekildi,” dedi Duncan. “Gavin ona üç şişe şarap götürdü sonra da MacFane ondan dışarı çıkmasını istemiş. Alpin ona yardımcı olabilecek birtakım ilaçlar almasını önermiş ama Malcolm istememiş. Alpin içeri girmek istediğinde de MacFane elindeki şişelerden birisini kapıya fırlatarak kırmış. Tüm bunlar neredeyse iki saat önce oldu,” diye devam etti. “Ariella, Malcolm belini bile doğrultamıyor.”</p>

  <p>Ariella arkasını döndü ve hızla kaleye doğru ilerlemeye başladı.</p>

  <p>“Eğer o kapıya bir daha dokunursan seni öldürürüm.”</p>

  <p>Ariella sessizce kapıyı açtı. Malcolm yatağın üzerinde kıvrılmış yatıyordu. Yanındaki masada iki tane boş şarap şişesi vardı. Ariella içeri girdiği sırada Malcolm şişelerden birisini ona fırlatmak üzere eline aldı. Sonra içeri girenin Ariella olduğunu fark edince şişeyi yere fırlattı.</p>

  <p>“Git buradan!” dedi Malcolm sert bir sesle.</p>

  <p>“Hayır,” dedi Ariella.</p>

  <p>Kapıyı kapattı ve elindeki sepeti masanın üzerine bıraktı. Malcolm’un göz kapakları ağırlaşmış, mavi gözleri alkol ve acının etkisiyle buğulanmıştı. “O zaman bana şarap getir,” dedi Malcolm. “Hemen.”</p>

  <p>“Bence yeteri kadar sarhoşsun, MacFane. Biliyorum, acı çekiyorsun ama bunun çözümü sarhoş olmakta değil ki.”</p>

  <p>Malcolm acı bir kahkaha attı. “Sen ya da diğerleri acının ne demek olduğunu nereden bileceksiniz ki?”</p>

  <p>“Tamam, ben senin kadar acı çekmedim ama çektiğin acıları hafifletmen için sana yardımcı olabilirim,” dedi sepetinden şişeleri çıkarırken.</p>

  <p>“Yüce Tanrım! Bana yine banyo yaptıracak bu kız,” dedi Malcolm.</p>

  <p>“Sanırım şu durumda yatağından ayrılıp da banyo yapman zor olur,” dedi Ariella, Malcolm’a doğru ilerlerken.</p>

  <p>“Bir yerini kırdın mı?” diye sordu sonra.</p>

  <p>“Sanırım her yerimi kırdım.”</p>

  <p>“Dur bakayım.”</p>

  <p>“Bana sakın dokunma,” dedi Malcolm tehditkâr bir ifadeyle. “Biliyorsun ben de koluma ok saplandığında aynı şeyi söylemiştim sana.”</p>

  <p>“O başkaydı.”</p>

  <p>“Nasıl başkaydı?”</p>

  <p>“Seni öldürürüm.”</p>

  <p>“Bunu söyleyip duruyorsun.”</p>

  <p>Ariella nazik elleriyle Malcolm’un incinmiş kolunu sardı ve kemiği iyice inceledi. Malcolm, tehditlerine rağmen Ariella’yı incitmiyordu. Sonra Ariella Malcolm’un parmaklarını tek tek inceleyerek canının yanıp yanmadığını kontrol etti. Sonra da sol kolunu inceledi.</p>

  <p>“Evet, hâlâ kırılmamış olan kemiklerin var,” dedi Ariella. “Belinin üzerine yatarsan bacaklarını da kontrol edebilirim.”</p>

  <p>“Bacaklarım kırılmadı.”</p>

  <p>“Emin misin?”</p>

  <p>“Buraya kadar tek başıma yürüdüm, Tanrı aşkına!”</p>

  <p>“O zaman sorun daha çok belinde.”</p>

  <p>Malcolm başını sallamak istedi ama omurgasındaki ağrıdan dolayı bunu yapamadı.</p>

  <p>Ariella, Malcolm’un hareket edemediğini görünce yatağın diğer tarafına geçip gömleğini sıyırdı ve vücudunun kaskatı kesildiğini fark etti.</p>

  <p>“Canını acıtmayacağım, MacFane, rahat olmaya çalış.”</p>

  <p>“Rahatlayamıyorum işte. Kahrolası belimi oynatamıyorum bile.” Malcolm’un ses tonu kabaydı ama Ariella o kaba sesin altında yatan acıyı hissedebiliyordu.</p>

  <p>“Biliyorum,” dedi Ariella yumuşak bir ses tonuyla. “Ama bana tam olarak nerenin incindiğini göstermezsen sana yardımcı olamam ki.”</p>

  <p>Ariella, Malcolm’un gömleğini tamamen çıkararak yaralı vücudunu ortaya çıkardı. Sonra parmaklarını yumuşak hareketlerle Malcolm’un belinde dolaştırmaya başladı. Malcolm birden kendisini geri çekerek neresinin tam olarak incindiğini gösterdi.</p>

  <p>“Tamam, MacFane,” dedi Ariella. “Canını acıtmayacağım.”</p>

  <p>Malcolm artık nefesini tutmuyordu.</p>

  <p>Ariella büyük bir dikkatle, tüm kemiklere tek tek masaj yaparak muayenesine devam etti. Malcolm’un kasları vücudunu sanki taştan bir cisimmiş gibi gösterircesine kaskatı kesilmişti. Ariella, Malcolm’un ağrıyan yerlerine her dokunduğunda Malcolm vücudunu geri çekerek ya da nefesini tutarak neresinin daha çok ağrıdığını ona gösteriyordu. Ariella nazik ve dikkatli davranıyor, Malcolm’un vücudunun omuzlarından kaburgalarına kadar tüm bölgelerine masaj yapıyordu.</p>

  <p>“Bence en az iki kaburganı çatlatmışsın, Malcolm,” dedi Ariella muayene işi bitince. “Belindeki kaslar incinmiş bu yüzden de belini doğrultmaya kalktığında canın yanıyor. Sırtındaki kemikler de birbirine geçmiş gibi, bu da seni daraltıyor ve sana acı veriyor.”</p>

  <p>“Harika,” dedi Malcolm gergin bir ses tonuyla. “Bana işkence yapmayı bitirdiğine göre artık şarap getirebilirsin.”</p>

  <p>“Acılarla başa çıkmanın başka bir yolunu öğrenmelisin,” dedi Ariella, Malcolm’a gömleğini giydirirken. “Bir savaşçı kendini kötü hissettiği her an alkole başvurmamalıdır.”</p>

  <p>“Ben artık bir savaşçı değilim,” dedi Malcolm sert bir sesle. “Bu yüzden canım ne isterse onu yaparım.”</p>

  <p>“Burada olduğun sürece değil, Malcolm,” dedi Ariella. “Halkım, senin büyük MacFane Klanı’nın lideri Kara Kurt olduğuna inanıyor. Bu yüzden sürekli alkol almak ve sana yardım etmek isteyenlere bir şeyler fırlatmak sana yakışmaz,” dedi ve kapıya doğru ilerledi. “Biraz dinlen. Ben birazdan geri geleceğim.”</p>

  <p>“Sen iyi misin?” diye sordu Duncan, Ariella koridora doğru ilerlerken.</p>

  <p>“Tabii ki de iyiyim,” diye cevap verdi Ariella.</p>

  <p>“O nasıl peki?” diye sordu Andrew.</p>

  <p>“Çok acı çekiyor,” dedi Ariella. “Beli zaten çok kötü durumdaydı, bir de düşünce daha kötü olmuş.”</p>

  <p>“İyileşecek mi?” diye sordu Gavin.</p>

  <p>İfadesi, endişesinin derinliğini açığa çıkaracak kadar sertti. O an, Ariella Gavin’in Malcolm’a ne kadar bağlı olduğunu anladı. MacFane bir zamanlar onun lideriydi ve sadakat Gavin’de bulunması gereken bir değerdi. Malcolm görevinden alınıp da klandan dışlandığı zaman Gavin de onunla gitmişti. Kötü bir kulübede bile olsa, onunla yaşamak için... Malcolm onu zaman zaman kırsa da bu arkadaşlıklarını bozmaya yetmiyordu.</p>

  <p>“İyileşecek, Gavin,” diye cevap verdi Ariella. “Ama yardımına ihtiyacım var. Lütfen odaya gidip şömineyi yakar mısın? Oda iyice ısınsın. Sana herhangi bir şey fırlatacağını sanmıyorum. Duncan, sen de lütfen iki domuzun sıcak su ve yağ karışımıyla dolu idrar torbasını getir. Ayrıca, bir de içmek için su getir. Bütün gün yeterince alkol tüketti zaten. Andrew, sen de Alpin’e kasları rahatlatmak ve acıları dindirmek için kullandığı merheme ihtiyacım olduğunu söyle. Merhem kavanozunu bir tencereye koyup bana getir ki ben de onu ısıtabileyim. Ayrıca, merhemi sürdükten sonra yarayı sarmak için bir beze ihtiyacım var.”</p>

  <p>“Yarasını kanatacak mısın?” diye sordu Gavin. “MacFane Klanı’ndaki Doktor, Malcolm’un yaraları azdığında, onları hep kanatırdı.”</p>

  <p>“Peki, bu bir işe yaradı mı?” diye sordu Ariella merakla. Gavin omuz silkti. “Birkaç gün sonra yara genelde hafiflerdi. Bunun kanamadan dolayı mı olup olmadığını bilmiyorum ama.” “Annem yarayı kanatma yönteminin pek işe yaradığını düşünmezdi. Bu yüzden bana bu yöntemi öğretmedi. Eğer işe yaradığından emin değilsen hiç denemeyeceğim. Gel hadi,” dedi Ariella odanın kapısını kapatırken. “Oda ısınsın biraz.”</p>

  <p>Kısa bir süre sonra şöminedeki ateş harıl harıl yanmaya başladı. Duncan ve Andrew ellerinde Ariella’nın istedikleriyle döndüler.</p>

  <p>“İç bunu. MacFane,” dedi Ariella Malcolm’a bir kadeh uzatarak. “Hepsini iç.”</p>

  <p>Malcolm büyük bir çaba sarf ederek yattığı yerden doğruldu ve kadehi aldı. Nedir bu?”</p>

  <p>“Acını hafifletecek bir karışını. Çok fazla alkol aldığın için uyku da yapabilir.”</p>

  <p>Malcolm başım kaldırdı ve kadehi tepesine dikti. “Etkisini göstermesi için ne kadar süre geçmesi gerekiyor?” diye sordu Ariella kadehi alırken.</p>

  <p>“Fazla sürmez,” dedi Ariella. “Yalnız gömleğini çıkarmam gerekecek. Biraz doğrulabilir misin?”</p>

  <p>Malcolm bu durumdan utanarak doğrulmaya çalıştı. Ariella, Malcolm’un gömleğini çıkardı ve belini mindere yasladı.</p>

  <p>“Bu merhemi beline sürerek başlayacağım,” dedi Ariella ateşin üzerindeki tencereyi alırken. “Şimdilik bir yanının üzerine yatıyor olabilirsin, ama bu bitince midenin üzerine bile yatabileceksin.”</p>

  <p>“Bundan hiç emin değilim.”</p>

  <p>Ariella, bu şüpheciliğinden dolayı Malcolm’u suçlayamazdı. Gömleğinin kollarını sıyırdı ve merhemden iki eline de bir miktar aldı. Sonra, merhemi yumuşak hareketlerle sırtına sürerek Malcolm’a masaj yaptı. Ariella’nın hareketleri başlangıçta son derece nazikti. Bu da Malcolm’un vücudunun aşama aşama bu hareketlere alışmasına olanak sağlıyordu. Yavaş yavaş Malcolm’un kendini kasması ve derin nefes almaları azalmaya başlamıştı. Böylece Ariella hareketlerinin şiddetini artırabildi. Ardından Malcolm’un beline doğru masaj yapıp, parmakları ve avuç içleriyle ona merhemin sıcaklığını hissettirene kadar vücudunu ovaladı. Merhem vücuduna yayıldıkça Malcolm rahatlıyor, acısı sanki gitgide azalıyordu. Ariella masaj yaparken hiç konuşmuyor, sadece Malcolm’un nefes alıp verişini dinliyordu. Bu nefes alışverişini de acının nerede daha yoğun olduğunu ve merhemin nerede daha etkili olduğunu anlamak için bir kılavuz olarak kullanıyordu. Ariella, Malcolm’un vücuduna masaj yaparken vücudunu dik tutuyordu. Böylece o parlak bronz tenine masaj yapması daha kolay oluyordu ve o huzur verici dokunuşunun altında Malcolm’un huzur bulmasını sağlıyordu. Uzun bir müddet sonra Malcolm derin bir iç geçirdi ve belini doğrultarak pozisyonunu değiştirdi.</p>

  <p>“Yüzüstü yat, Malcolm,” dedi Ariella yumuşak bir ses tonuyla.</p>

  <p>Malcolm hiç karşı koymadan Ariella’nın söylediklerini yaptı. Ariella, Malcolm’a verdiği karışımın etkisini göstermeye başladığını düşündü.</p>

  <p>Şimdi yüzünün üstüne yattığı için ona masaj yapmak artık Ariella için çok daha kolaydı. Ariella, bir süre Malcolm’un belinin çukuru üzerinde yoğunlaştı. Daha sonra da elindeki sıcak domuz idrar keselerinden birisini Malcolm’un beline koydu. Böylece, Malcolm’un kasları sıcağı iyice emecekti. Sonra, daha yukarılara çıkarak belinin iki yanında kaskatı kesilmiş olan yerlere masaj yapmaya başladı. Yavaş yavaş kızın parmaklarındaki sertlik işe yaramaya başlamıştı. Dokunuşu gitgide sertleşerek kasların adeta teslim olmasını sağlamıştı. Parmakları ağrımaya başladığında ateşin üzerinde duran diğer keseyi getirerek Malcolm’un belinin üst kısmına koydu.</p>

  <p>Malcolm’un gözleri kapanmıştı ve başı kollarının üzerinde, derin derin nefes alıp veriyordu. Mümkün olduğu kadar rahat hissetmesini sağlamak için Ariella onun botlarını çıkardı ve yaralı bacağını da şöyle bir inceledi. Malcolm, atının üzerine düştüğü zaman bacağının kırıldığını söylemişti. Ariella, bu kez yaralı bacağı adamın dizine doğru hafifçe büktü ve baldırlarını inceleyerek muayeneye devam etti. Kalça kemiği sağlamdı ve Ariella’nın gördüğü kadarıyla herhangi bir sorun yoktu. Ama Ariella çok iyi biliyordu ki bir kırık, insanı hayatı boyunca acılara mahkûm edebilirdi. Malcolm’un bacağı kaskatı kesilmişti. Bu yüzden Ariella avucuna biraz merhem aldı ve bacağa masaj yapmaya başladı. Geçen ay Malcolm’un bacağının aksadığını görünce acıyı azaltmak ve kasları güçlendirmek için yapılacak bir şey olup olmadığını düşünmüştü. Belki bu, egzersizle mümkün olabilirdi.</p>

  <p>“Ben düşmedim,” dedi Malcolm.</p>

  <p>Ariella, onun hâlâ uyanık olmasına şaşırdı. “Anlamadım?”</p>

  <p>“Ben düşmedim,” diye tekrar etti Malcolm sert bir ses tonuyla. “Birileri atımın semerinin altına metal parçası koydu.”</p>

  <p>“Biliyorum,” dedi Ariella, Malcolm’un bacağına masaj yapmaya devam ederken.</p>

  <p>Malcolm memnuniyetle baş salladı ve tekrar gözlerini kapadı. “Benim atımdan düşme gibi bir alışkanlığım yoktur.” Malcolm lafı geveleyerek konuşuyordu. Ama Ariella yine de onun öfkesini anlayabiliyordu.</p>

  <p>Ariella, Malcolm’un kamp yaptıkları yere iki elinde kılıçla dalarak onları hırsızlardan kurtardığı günü hatırladı. Hayır, MacFane hayatta attan düşmezdi. Birileri onu oradan uzaklaştırmaya çalışıyordu. Bu her kimse, önce ok atmayı denemişti. Ardından bu işe yaramayınca atın semerinin altına metal parçası yerleştirilmiş, böylece onu fiziksel olarak yaralamakla kalmamış aynı zamanda halkın gözünde de küçük düşmesine sebep olmuştu.</p>

  <p>“Bence bunu yapan Niall’dı,” diye mırıldandı Malcolm.</p>

  <p>Ariella durdu ve “Neden öyle düşünüyorsun?” diye sordu.</p>

  <p>“Biliyorsun, o bana olan nefretini hiçbir zaman gizlemedi,” diye cevap verdi Malcolm. Gözlerini araladı ve bir süre Ariella’ya baktı. Mavi gözleri son derece keskindi. “Ve sana nasıl baktığını da fark ettim Ariella.” Bu durum sinirini bozmuşçasına sert bir ifadesi vardı Malcolm’un. Sonra, iç geçirdi ve tekrar gözlerini kapadı.</p>

  <p>Ariella, Malcolm’un söylediklerini düşünmeye başladı. MacFane, Ariella’nın babasının mektubuna cevap vermeyince Niall, MacFane’e duyduğu nefreti itiraf etmişti. Ayrıca klan saldırıya uğrayıp da MacFane yardıma gelmeyince bu nefret katlanarak artmıştı. Ariella, Niall’ın nefretini bu şekilde dile getirmesini anlayabiliyordu, fakat Niall gerçekten MacFane’i uzaklaştırmaya çalışabilir miydi ki? Onun böyle yapması klan için hiç iyi sonuçlar doğurmazdı. Niall’ın bu denli hırslı olması mümkün müydü?</p>

  <p>Böyle bir durumun olma ihtimalinden rahatsız olarak, Malcolm’un belinde soğumakta olan keseleri aldı. Malcolm, diğer yanma döndü. Başı, hâlâ kolunun üzerindeki sert yastıktaydı ve koyu kahverengi saçları da omuzlarında dalgalanıyordu. Bir sonraki gün Malcolm’un kaburgalarını saracaktı. Ariella onun üzerine bir battaniye örttü ve bir an orada öylece kalıp onu izledi.</p>

  <p>Malcolm, çok güçlü ama bir o kadar da hassas gözüküyordu, yaralı ve ilaçlardan uyuşmuş bir halde olsa da hâlâ oldukça heybetliydi. Muhteşem Kara Kurt olarak onca savaşa girdikten sonra şimdi en büyük düşmanının kendi vücudu olması ne kadar ironikti. Belki de Ariella onu kendilerine yardım etmesi için buraya getirerek ondan çok şey istemişti. Malcolm, sabahın erken saatlerinden akşam geç saatlere kadar insanları eğitmek, planlar yapmak ve kalenin güçlendirilmesini gözlemlemek için çaba sarf ediyordu. Bu yoğun günler, fiziksel yeteneklerinin zirvesinde olan bir adamı bile bitkin düşürebilirdi. Ve birileri -ucunda onu sakat bırakmak bile olsa- onu buradan gönderme konusunda kararlıydı. Yeni bir lider bulunana kadar kalmaya söz vermiş olsa bile, bu şartlar altında burada daha fazla kalmasını beklemek hata olurdu. Malcolm tekrar ata binebilecek duruma gelir gelmez, bugünkünden daha fazla yara almadan mümkün olduğunca çabuk, onu buradan uzaklaştırması gerekiyordu. Malcolm, bu haliyle artık onlara yardım edemezdi. Bir ordusu olan ve kılıcı bahşedebileceği bir savaşçı bulmak, Ariella’nın göreviydi.</p>

  <p>Şimdi yanında Malcolm’un nefes alıp verişini izlerken, buradan gittikten sonra Malcolm’un ne yapacağını merak etmekten kendini alamıyordu. Dönüşünü kutlayacak bir ailesi ya da bir klanı yoktu. Bunun yerine Gavin’Ie birlikte kaldığı, günlerinin saatlerce acı çekerek ve alkol alarak geçtiği o rutubetli, pis kulübeye geri dönecekti. Bu gerçek onu önceleri hiç rahatsız etmese de bir anda bu fikri çok kötü bulmuştu. MacFane, onu ve halkını ne kadar hayal kırıklığına uğratmış olsa da böylesi kötü bir duruma maruz bırakılmayı hak ediyor muydu?</p>

  <p>Malcolm yüzünü buruşturdu. Bu da hâlâ acı çektiğini gösteriyordu. Hafifçe inledi ve acılardan kaçmak istercesine yüzünü yastığa gömdü. Koyu bir tutam saç, yüzüne düşmüştü. Ariella, hiç düşünmeden eğildi ve yüzüne düşen saçı arkaya doğru attı. Bunu yaparken, elleri Malcolm’un yüzünü sıyırıp geçmişti. Birden Malcolm eliyle Ariella’nın bileğini sımsıkı sararak onu kendine doğru inanılmaz bir güçle çekti.</p>

  <p>Malcolm, gözlerini açtı ve Ariella’ya baktı. Bir yandan alkol ve ilacın etkisinden kurtulmaya çalışırken, diğer yandan da dik bakışlarıyla adeta tehdit eder gibiydi. Karşısındakinin kim olduğunu fark edince elini gevşetti ama onu tamamen bırakmamıştı. Aksine onu bir nefes uzakta olacak şekilde kendisine doğru çekti.</p>

  <p>“Güvende olduğuna emin olana kadar seni bırakmayacağım, Ariella,” dedi.</p>

  <p>Ariella ona baktı. Düşüncelerini Malcolm’un nasıl bildiğini merak ediyor ve kalbi hızla çarpıyordu. “Burada kalamazsın, MacFane. Buradan uzaklaşmanı isteyen her kimse sen ölene kadar, bundan vazgeçmeyecektir,” diye cevap verdi.</p>

  <p>Malcolm kızın bileğini bıraktı ve kendinden uzaklaşmasını bekledi. Ariella, geri çekilmeyince Malcolm tereddüt ederek parmaklarını kızın yanaklarına götürdü. “Ben zaten ölmüşüm.” Kızın teninin yumuşaklığından büyülenmişti. “Uzun zamandır bir ölü gibiyim.”</p>

  <p>Bir süre öylece birbirlerine bakakaldılar. Sonra, yorgunluğuna yenik düşen Malcolm iç çekti ve elleri Ariella’nın yumuşacık yanağındayken uykuya daldı.</p>
</body>
</html>
