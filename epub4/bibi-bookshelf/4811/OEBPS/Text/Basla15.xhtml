<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Karyn Monk - Savaşçı</title>
  <link href="../Styles/TezaT.css" rel="stylesheet" type="text/css" />
</head>

<body>
  <p class="b2">On Beşinci Bölüm</p>

  <p>Ariella ellerini kamasına sardı. Sıcacık ellerini ferahlatan bu hareketi yapmayı seviyordu.</p>

  <p>Sabahın habercisi olan ilk ışıklar, içine atıldığı kodesin bezden pencerelerini aydınlatmaya başlamıştı bile. Ariella kılıcı havaya kaldırarak iyice inceledi.</p>

  <p>Çok yakında Roderic’in göğsüne saplanacaksın ve o zaman babamın öcünü almış olacağım. Tabii Roderic’in haksız yere aldığı tüm diğer canların da.</p>

  <p>Ne olursa olsun Roderic ölmeliydi. Onun kılıca olan isteği apaçıktı ve o hayatta olduğu sürece halkının hayatını tehlikeye atacaktı. Klanını korumak ve MacKendrick kılıcının, onun güçlerini suiistimal edecek birisinin eline geçmesine engel olmak onun göreviydi. Harold, muhtemelen yoldaydı. Fakat o geldiğinde Roderic kılıcın onda olmadığını görünce kendisine oyun oynandığını anlayacaktı. O anda Roderic’in öfkesi muhtemelen sınır tanımayacaktı. Ariella teslim olup da kılıcı kendisine bahşedene kadar Catherine’in boğazına kılıcını dayardı.</p>

  <p>Bu yüzden Ariella’nın onu öldürmekten başka bir seçeneği yoktu.</p>

  <p>Bütün gece boyunca Agnes ve Catherine’i oradan kurtarmanın yollarını düşünüp durdu. Kız kardeşi elinde olmasa Roderic onu asla tehdit edemezdi. Roderic’e kılıcı verebilecek tek kişi Ariella olduğu için onu korkutmaktan zevk alsa da öldürmeye teşebbüs edemezdi. Ariella öncelikli olarak Roderic’i öldürmeyi aklına koymuştu. Roderic öldüğü zaman Ariella onun adamlarından merhamet bekleyemezdi. Tek dileği Catherine ve Agnes’ın bir şekilde kaçabilmesiydi. Artık sabah olmaya başladığına göre bunun neredeyse imkânsız olduğunu biliyordu. Roderic’in savaşçıları kamp alanının ve ormanın her yerini doldurmuşlardı. Kızlar bir yolunu bulup kaçmaya yeltense bile hemen yakalanırlardı. Küçük Catherine’in bir av gibi yakalanmasını düşünmek bile katlanılamaz bir şeydi.</p>

  <p>Öleceklerse de birlikte ölmeliydiler.</p>

  <p>Pişman olmaya başlamıştı. Kılıcı ve halkını korumak adına kendi hayatını feda ettiği için değil de küçücük olmasına rağmen bunca şeyi yaşamak zorunda kalan küçük Catherine bunları yaşadığı için... Klana ihanet etmesine rağmen Agnes için de üzülüyordu. Agnes, sevdiği adamın ne kadar şeytan olduğunu göremeyecek kadar aptal bir kızdı. Ama bunu anlamak zor değildi. Ariella bile Roderic’i kalesine saldırdığı güne kadar tanıyamamıştı ki. Agnes’ın karnının şişliğine bakılırsa ilişkileri uzun süredir devam ediyordu. Roderic, Agnes’ın kalbini kalede kaldığı günlerde aynı zamanda Ariella’nın da kalbini çaldığı zamanlarda çalmış olmalıydı. Roderic o bebek yüzünün ardındaki hainliğini saklayabilecek kadar becerikli birisiydi.</p>

  <p>O, olduğu gibi görünüp, çökmüş, mahvolmuş bir savaşçı olmaktan öteye gidemeyen Malcolm gibi değildi...</p>

  <p>Birlikte geçirdikleri son gün Malcolm’u ne kadar kızdırdığını düşünmek ona adeta acı veriyordu. Malcolm belki de hayatının geri kalan kısmında Ariella’nın tahammül edemeyeceği derece nefret edecekti ondan. Ama yine de hiçbir seçeneği olmadığını biliyordu Ariella. Malcolm’un Harold’la karşılaşmasına müsaade edemezdi. Ve geçmişi için Malcolm’u suçlayamasa bile Malcolm’u ve halkını onun kötü geçmişinden koruması gerekiyordu. Onca masum kadın ve çocuk sırf Roderic yüzünden ölmüştü. Ariella, Malcolm’u insanları korumak için elinden geleceğini yapacağını bilecek kadar iyi tanıyordu.</p>

  <p>Tıpkı Malcolm’un elinden bir şey gelse babasının teklifini kabul edeceğini o an fark ettiği gibi...</p>

  <p>Kamp alanındaki sesler onu düşüncelerinden sıyırmıştı. Duyduğu bu rahatsız edici sesler ona Roderic’in adamlarının uyanmakta olduğunu anlatıyordu.</p>

  <p>Çok yakında hepsi geçecek, diye düşündü elinde kamasıyla oyalanırken. Roderic ölecek ve kılıç emin ellerde olacak.</p>

  <p>Yer, at nalı sesleriyle sarsılmaya, etraf telaşlı çığlıklarla inlemeye başlamıştı. Ariella da yerinden kalktı ve kamasını kıyafetinin altına saklayarak dışarıyı seyretmek üzere ilerledi.</p>

  <p>Roderic kamp merkezinde direniyor, üç atlı savaşçının söylediklerini dinliyordu. Yüzü traşlı, saçı da taranmış olduğu için erken kalktığı ya da belki hiç uyumadığı apaçıktı. Karışık renkli bir gömlek vardı üzerinde. Üzerindeki ekose kumaşın kendi halkının el işi olduğunu hemen fark etmişti Ariella. Besbelli ki insanlar onun önünde eğilirken en güzel kıyafetlerini giyinmek istemişti.</p>

  <p>Senin bugün alacağın tek silah o pis kalbine saplayacağım hançerdir, diye düşündü içinden.</p>

  <p>Savaşçılar rapor verirken Roderic de suratındaki yarayı kaşıyarak onları dinliyordu. Roderic’in ifadesi sakindi ama aynı zamanda da sanki ummadığı bir şey olmuş gibi aklı karışıktı. Adamlarına Ariella’nın duymadığı bazı emirler veriyordu. Ariella arkasını döndü ve çadırın içinde ilerledi.</p>

  <p>“Agnes, Catherine,” diye seslendi. “Hadi kalkın.”</p>

  <p>Catherine gözlerini açtı ve “Ne oldu?” diye sordu.</p>

  <p>“Roderic geliyor.”</p>

  <p>Agnes’ın korktuğu, yüzünden belli oluyordu. Yüzünde Roderic’in açtığı yara kanıyordu.</p>

  <p>Ariella gülümseyerek onları sakinleştirmeye çalıştı. “Her şey yoluna girecek, merak etmeyin. Yalnızca sesinizi çıkarmadan oturun,” dedi.</p>

  <p>“Günaydın kızlar,” diyerek içeri girdi Roderic. “Umarım rahat uyumuşsunuzdur.”</p>

  <p>Ariella ona baktı.</p>

  <p>“Harika,” dedi Roderic. “Ariella, seninle konuşmam gereken bir şey var,” dedi.</p>

  <p>Ariella üzerini düzeltti ve dışarı çıktı. Roderic’in adamları dışarıda birikmişlerdi.</p>

  <p>“Seni dinliyorum,” dedi Ariella. “Harold mı geldi?”</p>

  <p>“Sanırım seni kurtarmaya çalışan cesur bir savaşçı var Ariella. O sakat Kara Kurt tek başına kampa doğru geliyormuş.”</p>

  <p>Ariella, Roderic’in ne işler çevirdiğini merak ederek baktı ona. “Bu mümkün değil. MacFane, MacKendrick topraklarını sonsuza dek terk etti.”</p>

  <p>“İmkânsız ya da değil, geliyormuş işte,” dedi Roderic. “Ve yanında da benim adamlarımın dahi daha önce hiç görmediği türden bir kılıç varmış. Bu yüzden ben de kılıcı Harold’a gönderdiğin konusunda yalan söylemiş olabileceğini düşünmeye başladım.” Kızın saçını çekerek başını eğdi. “Böyle bir şey yaptın mı, tatlım?” diye sordu.</p>

  <p>“Hayır,” dedi Ariella.</p>

  <p>Roderic’in söylediklerini duyunca Ariella’nın aklı karışmıştı. MacFane buraya geliyordu. Hem de tek başına. Demek ki ya sarhoştu ya da çıldırmıştı. Demek ki kaleye gidip Roderic’in kılıcı istediğini öğrenmişti. Yanında da sahte bir kılıç getirip Roderic’e istediği kılıç oymuş gibi verecekti. Başka türlüsünü düşünemiyordu.</p>

  <p>Roderic kılıcı eline alır almaz o sihirli kılıç olmasa da Malcolm’un boğazını keserdi.</p>

  <p>“Eğer kılıcı Malcolm’a vermediysen nasıl aldı peki?” diye sordu Roderic, sinirlenmişti.</p>

  <p>Ariella mantıklı bir cevap bulmaya çalıştı. “O gelen MacFane’se ve elindeki de o kılıçsa demek ki kılıcı Harold’dan çalmış, başka türlü kılıca ulaşması mümkün değil,” dedi.</p>

  <p>Roderic’in yeşil gözleri kısıldı. “Malcolm, Harold’dan bir şey çalamayacak kadar güçsüz ve aciz biri,” dedi ve ellerini kızın boğazına doladı. “Bence sen bana yalan söyledin, tatlım ve kılıcı da ona verdin.”</p>

  <p>“Gerçekten kılıcı MacFane’e vereceğime inanıyor musun sen?” diye sordu Ariella.</p>

  <p>Roderic bir ar tereddüt etti. Sonra kızı serbest bıraktı. “Neyse ne, kılıç benim olacak. Ve bunu kutlamak ipin yapacağım ilk şey MacFane’in kafasını gövdesinden ayırmak olacak. Bu, bana yaptığı her şeyin bedeli olacak.”</p>

  <p>“Sen ona zarar vermeye çalıştın o da seni klandan kovdu. Ki bu bence hak ettiğinden hafif bir ceza... Sen de geri gidip onun klanındaki kadın ve çocukları öldürdün. Bir de kalkmış onun sana haksızlık yaptığını düşünüyorsun.”</p>

  <p>“MacFane Klanı’nın lideri ben olmalıydım,” diye cevap verdi Roderic. “Ama sakat olmasına rağmen bu görev Malcolm’a düştü. Çünkü babasından ötürü liderin o olması gerekiyordu. En aptal insan bile benim liderlik için ondan daha uygun olduğumu görebilirdi.”</p>

  <p>“Fiziki eksikliğine rağmen Malcolm çok daha iyi bir seçim bence,” dedi Ariella. “Bir klanı yönetmek olurlu ve dürüst olmayı gerektirir. Bu, son derece büyük bir sade kat ve cesaret gerektiren bir sorumluluktur. Sen lider olmayı istiyorsun çünkü sana bağlı bir halk olmasının gücüne güç katacağını düşünüyorsun. Oysa gerçek bir lider halka verebileceği bir şeyler varsa liderdir, halktan alacağı şeyler olunca değil...”</p>

  <p>Roderic kollarını göğsünde birleştirdi ve alaycı bir ses tonuyla, “Sen de Malcolm’un bu yeteneklere sahip olduğunu düşünüyorsun, öyle mi?” diye sordu.</p>

  <p>“Malcolm bunlardan daha fazlasına da sahip,” dedi Ariella. “Çünkü o acı çekmenin ne demek olduğunu biliyor. Ve acı çekmesine rağmen sabah erken kalkarak diğer insanlara yardım etmeye devam ediyor. Ve bu, senin asla anlayamayacağın türden bir güç. Bu, senin gibi bir hırsız, bir katille Malcolm gibi gerçek bir savaşçı arasındaki fark.”</p>

  <p>“Bana olan güvenine hayran kaldım doğrusu.”</p>

  <p>Ariella aniden arkasına döndü.</p>

  <p>Malcolm, sakince onları izliyordu. Roderic’den farklı olarak onun kıyafetleri eski püskü, saçları karmakarışıktı. Yüzünde yorgunluk ve acı izleri vardı. Ariella ona ihanet ettikten sonra ne hale geldiğini düşünmese de o acı çekiyordu. Ama yine de çektiği tüm acılara, belinde ve bacağında hissettiğini bildiği ağrıya rağmen inanılması güç bir kuvvet görüntüsü seziyordu Malcolm’da. Boyu oldukça uzun, vücudu gergin ve ifadesi oldukça sakin görünüyordu. Önce Ariella’ya sonra Roderic’e baktı. Orada bulunanlar Malcolm’un endişeli olduğunu anlayamazdı ama Ariella onun gözlerinin derinliklerindeki endişe ve öfkeyi fark edebiliyordu.</p>

  <p>O an, Ariella, Malcolm’un bu öfkeyle Roderic’i öldürebileceğini düşündü.</p>

  <p>“Bu ne beklenmedik bir sürpriz böyle,” dedi Roderic. Kendince eğleniyordu. “Oysa ben Harold ve ordusuyla mücadele edip zavallı, küçük Catherine’i feda edeceğimi sanıyordum. Ama sen geldin ve artık tek başına yolculuk yapacak kadar aptal olduğundan eminim.” Bir an duraksadı. “Sarhoş değilsin Malcolm, değil ini?” diye sordu.</p>

  <p>“Hayır,” diye cevap verdi Malcolm yumuşak ses tonuyla. “Sarhoş değilim.”</p>

  <p>“Harika. Ve görüyorum ki kılıcı da getirmişsin,” dedi Roderic.</p>

  <p>Ariella gitgide artan şaşkınlığıyla Malcolm’un elinde tuttuğu kılıca baktı. Sabah güneşinde parlayan bu kılıcın oldukça keskin olduğu her halinden belliydi ve gerçekten muhteşem gözüküyordu. MacKendrick kılıcını daha önce hiç görmemesine rağmen bu, babasının bir zamanlar anlattığı o kılıca fazlasıyla benziyordu. MacKendrick halkı Alpin’e danışıp Malcolm’un Roderic’e getirmesi için o kılıcın bir kopyasını yapmış olabilirler miydi? Malcolm’un kılıcı da ortalıkta görünmüyordu. Malcolm’un amacının ne olabileceğini anladığı zaman kalbi hızla atmaya başlamıştı kızın. Malcolm, sırf Ariella ve Catherine’i kurtarmak adına kılıcı Roderic’e verecek kadar saf birisiydi.</p>

  <p>Malcolm, kılıcı alsa bile Roderic’in kendisini sağ bırakmayacağını düşünemezdi.</p>

  <p>“Agnes ve Catherine’i buraya getirin,” dedi Roderic Gregor’a. “Olanları kaçırmalarını istemem.”</p>

  <p>Agnes ve Catherine çadırdan dışarı çıkarken Malcolm izlemeye devam etti. Sakin olmaya çalışıyordu. Hatta Agnes’ın dudağının kenarındaki yarayı görünce bile bu sakinliğini bozmadı.</p>

  <p>“MacFane!” diye bağırdı Catherine. “Geri döndün!”</p>

  <p>“Evet, Catherine,” dedi Malcolm. “Geri döndüm. Sen şimdi Agnes’la birlikte çadıra dön. Ariella birazdan gelip sizi alacak.”</p>

  <p>Gregor soran gözlerle Roderic’e baktı.</p>

  <p>“Onları geri götürün,” dedi sonra. “Sanırım Malcolm, ölümüne şahit olmalarını istemiyor,” dedi.</p>

  <p>İki kız da çadıra geri dönene kadar bekledi Malcolm.</p>

  <p>“Aslında senin ölümüne şahit olmalarını istemiyorum, Roderic,” dedi Malcolm. “Sanırım bu Agnes için zor olabilir.”</p>

  <p>Roderic bir kahkaha attı. “Malcolm, senin kendini kandırma gibi çok önemli bir yeteneğin var biliyor musun?” dedi. “Gavin seni sırtına alarak o kulübeye götürdüğü gün de bunu yapmış, hâlâ lider olabileceğini sanmıştın.”</p>

  <p>Malcolm başını salladı. “Lider olmak için uygun olmadığımı biliyordum. Bu sorumluluğu kabul ettim çünkü bu benim görevimdi. Ve ben bir gün bu onura yine layık olacağıma inanmıştım.”</p>

  <p>“Ama sen hiçbir zaman o göreve layık olmadın. Fiziksel olarak da yetersizdin ve sarhoş olmadan bir saat geçiremezdin. Klanında neler olup bittiğini bile neredeyse hiç bilmiyordun. Ben lider olmayı teklif ettiğimde sen eksikliğini kabul edip geri çekilmeliydin. Ariella bile lider olamayacağım anladı. O senin yalnızca askeri bilgini kullandı, kılıcı sana asla vermezdi.”</p>

  <p>Ne yazık ki Roderic’in haklı olduğunu düşündü Ariella. O, Malcolm’u kullanmıştı. Onu kullanıp işi bitince de klandan kovmuştu.</p>

  <p>Ve -bu mümkün değildi ama- Malcolm, onun için geri gelmişti.</p>

  <p>Ariella af dilercesine Malcolm’a bakıyordu ama Malcolm bakışlarını Roderic’e odaklamıştı. Malcolm hâlâ sakindi. Onun bu sakinliği Ariella’yı rahatsız etmeye başlamıştı. Nasıl olurdu da Roderic’in bu tehditleri Malcolm’u biraz olsun korkutmazdı?</p>

  <p>“Roderic, yine sana ait olmayan bir şeye zorla sahip olmaya çalışıyorsun. Görünen o ki geçmişinden hiç ders almamışsın,” dedi Malcolm.</p>

  <p>“Geçmişimden ders aldım elbette. Sahip olduğumdan daha fazlasını hak ettiğimi öğrendim,” dedi Roderic. “Ve sonunda ona sahip olacağım. Kılıcı alıp MacKendrick Klanı’nın lideri olacak, böylelikle askeri gücü olmasa da değerli eşyalar yapabilen bir klanım olacak. O eşyalardan elde ettiğim parayla senin bir zamanlar sahip olduğundan bile güçlü bir ordum olacak, Malcolm. Ve o kılıçla da...” diye devam etti gözlerini kılıcın üzerinde gezdirerek, “Kuzey İskoçya’daki en güçlü lider olana dek diğer klanları fethedeceğim.”</p>

  <p>“Demek ki MacKendrick halkım köle gibi kullanarak onlardan bir ordu yaratacak ve o orduyla da diğer insanlara işkence edeceksin öyle mi? Ne kadar asil bir davranış,” dedi Malcolm. “Asil olmak gibi bir derdim yok ki,” diye cevap verdi Roderic. “Gerçekten bir kılıcın sana tüm bunları getireceğine mi inanıyorsun?” diye sordu Malcolm.</p>

  <p>Roderic gülümsedi. “Kılıcı bana ver. Gerisini izle ve gör.” Malcolm, kılıcı ona verecekmiş gibi ilerledi. Sonra bir an tereddüt etti. “Önce bana söz vereceksin, Roderic. Kılıcı aldığında Ariella, Catherine ve Agnes’a zarar vermeyeceksin.”</p>

  <p>“Sen bir şey isteyecek durumda değilsin, Malcolm.”</p>

  <p>“Belki değilim. Ama ben sana istediğin kılıcı getirdim ve senin de sözünü tutma vaktin geldi.”</p>

  <p>“Kılıcı bana ver, yoksa Catherine’i buraya getirip boğazını keserim. Bunu yaparım. Biliyorsun değil mi?”</p>

  <p>“Evet,” dedi Malcolm. “Biliyorum yaparsın.” Kılıcı indirmeye başladı.</p>

  <p>“O şekilde olmaz yalnız,” dedi Roderic. “Tıpkı ben klandan kovulduğum gün senin önünde diz çöktüğüm gibi diz çöküp kılıcı öyle vereceksin.”</p>

  <p>Malcolm’un Ariella’yı güvende görmesi isteği gururuna yenik düşmek üzeneyken Ariella öylece izliyordu. Sonunda başka seçeneği olmadığını fark ederek pes etti. Kılıcı sol eline alarak attan indi ve Roderic’e doğru ilerlemeye başladı.</p>

  <p>Dik duruyordu ama artık attan indiğine göre acısını gizleyemezdi. Ağır aksak, dengesiz yürüyordu ama topallamamak için mücadele ettiği apaçıktı. Ariella’nın içini umutsuzluk kaplamıştı. Belki birkaç günlük bakımla Malcolm, Roderic’e aşık atabilecek duruma gelebilirdi, en azından basit bir savaş için. Ama Malcolm, ittifak kurmak için diğer klanlara günlerdir yolculuk yapmış ve MacKendrick kalesine geri dönmek için de günler önce yollara düşmüştü. Bu yolculuklar esnasında yerlerde yatması zaten iyi olmayan sağlığını daha da kötüye götürmüştü.</p>

  <p>Roderic onu öldürecek kadar caniydi.</p>

  <p>Malcolm Roderic’in önünde durunca Ariella ağlamaya başlamıştı. Malcolm yavaşça tek dizinin üzerine eğildi ve kılıcı önüne koydu. Ariella o an Malcolm’u bu duruma kendisinin düşürdüğünü fark etmişti. Ariella olmasa, Malcolm şu an kulübesinde Gavin’le yaşamaya devam ediyor olurdu. Belki sarhoş olurdu, acılar içinde olurdu, yalnız olurdu ama hayatı tehlikede olmazdı. Ama o şimdi burada ölmek üzereydi. Çünkü ahmak gibi kendi hayatını feda ederek Ariella’yı kurtaracağını düşünüyordu. Ama Malcolm’un bilmediği şey: Ariella, Roderic’i reddedince kılıcın güçleri de, Ariella da, Catherine de zaten ölecekti. Ölmeden önce son anlarını yaşadığı o an Malcolm’un bunu bilmeye hakkı vardı.</p>

  <p>“Öç almak ne güzel bir şeymiş,” dedi Roderic. “Daha iki yıl önce benim senin önünde diz çöktüğümü düşünürsek gerçekten keyif vericiymiş. Ben o zaman senden öcümü alacağıma dair yemin etmiştim. Beni klandan kovman da bu intikamı ateşledi. Ama hiçbir şey,” diye devam etti kılıcını Malcolm’un boğazına dayarken, “Bu an kadar muhteşem olamaz.”</p>

  <p>Malcolm kılıcı Roderic’e uzatırken sakin bir şekilde ona baktı.</p>

  <p>Roderic’in yüzünde zafer mutluluğu vardı adeta. Roderic kendi kılıcını yerine koyarken Malcolm’un uzattığı kılıcı aldı.</p>

  <p>O an Ariella dehşete kapıldı. Hiç düşünmeden kamasını Roderic’e doğru fırlattı.</p>

  <p>Aynı anda Malcolm da kılıcını kaldırdı ve Roderic’in koluna sapladı.</p>

  <p>Bir anda ortalık karışmıştı. Roderic kılıcı tuttuğu gibi kolundan çıkardı. Sonra da öfkeyle kanayan koluna baktı.</p>

  <p>“Beni bir kere mahvettin. Gerçekten bunu tekrar yapmana fırsat vereceğimi mi sandın?” dedi Malcolm.</p>

  <p>Olanlara şaşıran Roderic’in savaşçıları liderlerine yardım etmek için koşuşturmaya başladılar.</p>

  <p>“Yaklaşmayın!” diye bağırdı Roderic kılıcını kaldırırken. Kolunun acısı onu aşağıda tutmasına sebep oluyordu. Malcolm’a öfkeyle baktı. “Yaralı olsam da olmasam da seni öldüreceğim Malcolm,” dedi.</p>

  <p>İki adam da kılıçlarını çıkarıp savaşmaya başladılar. Darbe sesleri her yerden duyuluyordu. Malcolm bir geri bir ileri giderek Roderic’i alt etmeye çalışıyordu ama Roderic de sakatlanmasına rağmen son derece güçlü bir rakipti. Malcolm ölümüne kararlıydı adeta. O an vücudunun eksikliklerine yenik düşmemesi gerekiyordu. Roderic şeytanını öldürmek için gücünün sonuna kadar savaşacaktı.</p>

  <p>Kendisinin de ölmesi gerekse bile.</p>

  <p>Aksak ayağı ve ağrıyan beli dolayısıyla Malcolm yavaş hareket ediyordu. Dikkatini Roderic’in hareketleri üzerinde yoğunlaştırarak zayıf anını yakalamaya çalışıyordu. Roderic, Malcolm’dan daha genç ve daha güçlüydü ama sol kolundaki kanama ve yüzündeki yara çok acı çektiğini gösteriyor, Malcolm’un şansını artırıyordu. Kendisi gibi Roderic de kılıcını iki eliyle kaldırıyor, bu da onları eğit pozisyona getiriyordu. Malcolm bildiği tüm yöntemleri deniyordu Roderic’in üzerinde. Bir an Malcolm’un sağ kolu ağrımaya başlamış, bu da kılıç darbelerini yavaşlatmıştı. Roderic hemen durumu fark edip kılıcını indirmişti. Malcolm geri çekildi ama geç kalmıştı.</p>

  <p>Malcolm’un kesilen sol kolu ağrımaya başlamıştı.</p>

  <p>“Pes et artık, Malcolm. Şimdi işe yaramayan iki kolun var ve sen de biliyorsun ki bu senin kazanabileceğin bir savaş değil,” dedi Roderic.</p>

  <p>Malcolm derin bir nefes aldı. Kolundan akan kana rağmen konsantrasyonunu bozmamaya çalışıyordu. Küçük bir yara. Önemli bir şey değil, diye düşündü içinden.</p>

  <p>“Ama unuttuğun bir şey var, Roderic,” dedi Malcolm sert bir ses tonuyla.</p>

  <p>“Nedir o?” diye sordu Roderic şüpheli bir bakışla.</p>

  <p>“Kılıç bende,” dedi Malcolm hafifçe gülümseyerek.</p>

  <p>Roderic afallamıştı. “Kılıca sahip olabilirsin ama güçlerine sahip değilsin ve tek başına kılıç da bir işine yaramaz,” dedi.</p>

  <p>“Emin misin?” diye sordu Malcolm. Roderic’in inandığı bu durumu kullanmak istiyordu. Kılıcı kaldırdı tekrar.</p>

  <p>Birden kılıç parlamaya başladı. O an kılıcın sıcaklığından Malcolm’un avuçları ısınmıştı. Sanki güneşin enerjisini ve ısısını emiyordu. Sonra ısı tüm vücuduna yayıldı ve Malcolm’un acılarım alıp götürdü. Bir an için eskiden olduğu gibi güçlü kuvvetli bir savaşçı olduğunu hissetti. Bu hissin gerçek olamayacağını düşündü içinden. Bu kadar iyi hissetmesini, aklının ona oynadığı bir oyun olduğunu düşünüyordu. Oyun olsa da olmasa da bu durumun avantajını kullanmalıydı. Roderic de onda bir değişim meydana geldiğini fark eder gibi şaşkınlıkla bakıyordu ona. Malcolm birden geri çekildi. Sonra öne doğru atıldı kılıcıyla birlikte.</p>

  <p>Roderic kendini Malcolm’un darbelerinden korumaya çalışıyordu. Ama Malcolm son derece kararlıydı. Bir zamanlar kaybettiği gücü geri kazandığını düşünerek, o gücün hayal mi gerçek mi olduğuna aldırış etmeden tüm kuvvetiyle kılıcını Roderic’e sapladı.</p>

  <p>Roderic’in yeşil gözleri şaşkınlıktan kocaman açılmıştı. Yere yatıp kıvranmaya başladı. Vücudunun her tarafından kanlar akıyordu.</p>

  <p>“Lanet olsun, Malcolm,” dedi zar zor. “Bunu nasıl yaptın?” Malcolm bakışlarını kılıca odaklayıp kılıcı sapladığı yerden çıkardı. Sonra hafifçe gülümsedi.</p>

  <p>“Ölmen gerekiyordu Roderic. Başka çaresi yoktu,” dedi Roderic kanayan yerlerini tutarak ona boş boş baktı. Sonra Malcolm’un elindeki kılıca iliştirdi gözlerini. Sonra da Ariella’ya baktı...</p>

  <p>“O benim olmalıydı,” dedi. Sonra bir şeyler daha söylemek için ağzını açtı fakat hiçbir şey söyleyemedi. İç çekti ve son defa Ariella’ya öfkeli bakışlarla baktı.</p>

  <p>Ariella, Roderic’in cansız vücuduna inanamayarak baktı. Sanki ayağa kalkıp onu tekrar tehdit edecekmiş gibi geldi ona. Roderic’in vücudundan akan kan yerde kötü bir görüntü oluşturmaya başlamıştı. Tereddütle Malcolm’a çevirdi bakışlarım.</p>

  <p>Malcolm da Ariella’nın arkasındaki birisine yöneltmişti bakışlarını. Ariella arkasını dönünce Gregor’un elinde baltasıyla onlara doğru yaklaştığını gördü.</p>

  <p>“Evet, MacFane,” dedi Gregor Roderic’in diğer savaşçıları etrafı sararken. “Şimdi ölme sırası sende.”</p>

  <p>“Belki de öyledir,” dedi Malcolm çok fazla endişeli görünmemeye çalışarak. “Ama bence bunun gibi muhteşem bir kılıçla hepinizi birden tek başıma öldürebilirim.”</p>

  <p>“Öldüremezsin,” dedi Tavis. “Ama merak etme, sen öldükten sonra ben kılıcına gözüm gibi bakarım.”</p>

  <p>“Neden sen bakasın ki kılıca?” dedi Gregor. “Liderimiz sen değilsin.”</p>

  <p>“Hiçbiriniz lider değilsiniz,” dedi Murdoch. “Roderic öldüğüne göre yeni lider benim. Bu yüzden kılıcı da kızı da ben alacağım,” dedi ve Ariella’ya baktı gülümseyerek.</p>

  <p>“Neden Murdoch’un lider olacağını anlayamıyorum,” dedi Malcolm’un arkasından bir savaşçı.</p>

  <p>“Ben de allamıyorum,” dedi bir başkası.</p>

  <p>“Yeni bir lider seçmeliyiz.”</p>

  <p>“Ve seçtiğimiz kişi de MacFane’i öldürmeli.”</p>

  <p>“Böyle önemli bir konuya müdahale etmek istemezdim ama size söylemem gereken önemli bir şey var,” dedi Malcolm.</p>

  <p>“Ne söyleyeceksin?” diye sordu Gregor, Malcolm’u öldürmenin keyfini süremeyeceğine sinirlenmişti.</p>

  <p>“Eğer içinizden birisi bir adım atarsa aranızda sağ hiç kimse kalmayacak.</p>

  <p>Gregor boş bakışlarla ona baktı. Sonra da arkasına dönüp bakarak gülmeye başladı. “Bu tek bir savaşçı için çok ağır bir yük değil ini?” dedi.</p>

  <p>“Haklısın. Tek bir savaşçı için ağır bir yük,” dedi Malcolm.</p>

  <p>Kalbi deli gibi atan Ariella etrafı kolaçan etmeye başladı.</p>

  <p>Ormanın arka tarafından atın üzerindeki Gavin belirdi.</p>

  <p>“Yani başa çıkmamız gereken iki kişi var öyle mi? Bence bu çok uzun sürmez,” dedi Gregor.</p>

  <p>Duncan, Andrew, Niall, Ramsay ve Graham da belirince Gregor’un cesareti kırıldı adeta. Arkalarından da yaklaşık otuz kadar atlı ve silahlı MacKendrick savaşçısı göründü.</p>

  <p>“Savaşmak istiyorsan savaşırız, MacFane,” dedi Tavis.</p>

  <p>“Durumunuzu düşünürsek zor bir karar olsa gerek,” dedi Malcolm.</p>

  <p>“Bu MacKendrick savaşçıları bizden sayıca çok üstün sayılmazlar. Ve kalelerinde bir defa bizimle savaşmalarına rağmen çok daha ağır bir savaş konusunda tecrübeleri yok,” dedi. Sonra baltasını kaldırdı ve “Biz onları böcek gibi ezeriz,” dedi.</p>

  <p>Malcolm bakışlarını MacKendrick halkı üzerinde gezdirdi. “Doğru saydığınıza emin misiniz?”</p>

  <p>Gregor, Tavis ve Murdoch kendilerini beğenmiş bir edayla baktılar Malcolm’a.</p>

  <p>Malcolm onlara MacKendrick savaşçılarını göstererek daha iyi bakmalarını söyledi.</p>

  <p>Şaşırmış olan Ariella kaşlarım çattı.</p>

  <p>Onlarca savaşçı belirdi o an. Kimisi atlı, kimisi ayakları üzerindeydi. Ama her birinde ok, yay, kama, balta ya da kılıç gibi bir silah vardı mutlaka. Bellerine sardıkları ekose kumaşlar birbirlerinden farklı renkteydi, bu da farklı klanlardan geldiklerini gösteriyordu, Ariella, bunların Malcolm’un daha önceden ittifak kurduğu klanlar olduğunu fark etti. Buraya gelmeden çok önce ittifak kurdukları klanlara MacKendrick halkının hayatının tehlikede olduğunu söylemiş olmalıydı.</p>

  <p>Ve savaşçılar da yardıma gelmişlerdi.</p>

  <p>“Silahlarınızı yere bırakıp başınızı ellerinizin üzerinde birleştirin, yoksa bu adamlara hepinizi öldürene kadar saldırıya geçmelerini söylerim.”</p>

  <p>Gregor, Tavis ve Murdoch şüpheli bakışlarla birbirlerine baktılar.</p>

  <p>Sonra da isteksiz bir şekilde silahlarını yere bıraktılar. Diğerleri de onları takip etti.</p>

  <p>“Harika,” dedi Malcolm. “İlerleyin ve onları esir alın,” dedi çevre klanlardan yardıma gelenlere. “Alın bunları, burada daha fazla kalmalarım istemiyorum.”</p>

  <p>Savaşçılar Malcolm’un dediğini yapmaya başladılar.</p>

  <p>“Catherine ve Agnes nerede?” diye sordu Niall ilerleyerek.</p>

  <p>“Buradayız,” dedi Catherine. Çadırdan çıktı, ardından da Agnes geliyordu. Catherine eteklerini topladı ve Malcolm’a doğru koşmaya başladı. Roderic’in ölü bedenini görünce donup kaldı.</p>

  <p>“Buraya gel. Catherine,” dedi Malcolm, küçük kızın Roderic’ in ölümüne şahit olmadığını umarak.</p>

  <p>“Öldü mü?” diye sordu küçük kız.</p>

  <p>Malcolm faşını salladı.</p>

  <p>“Bunu yapabileceğini biliyordum,” dedi Catherine. “O çok kötü bir adamdı.” Şaşkınlıktan gözleri kocaman olmuştu kızın. “Ama sen yaralanmışsın,” dedi Malcolm’a.</p>

  <p>Malcolm da yaralanan sol koluna baktı. “Çok kötü görünüyor,” dedi küçük kız.</p>

  <p>“Önemli bir şey değil. Eve gidince temizleyeceğim, sen de önemli bir şey olmadığım göreceksin,” dedi Malcolm.</p>

  <p>“Bandajla sarmamız lazım,” dedi Catherine elbisesinden bir parça yırtarken. Bezi Malcolm’un koluna sardı ve “İşte,” dedi. “Şimdi daha iyi görünüyor.”</p>

  <p>“Teşekkürler,” dedi Malcolm küçük kızın saçını okşarken. “Şimdi Agnes ve diğerleriyle birlikte kaleye dön. Ariella ve ben de kısa süre içinde geleceğiz.”</p>

  <p>“Ariella’nın Catherine’i eve götürmemi isteyeceğini sanmıyorum efendim,” dedi Agnes, endişeyle Ariella’ya bakarken.</p>

  <p>Malcolm kaşlarını çattı. “Neden?”.</p>

  <p>“Agnes, Catherine’i benim götürmek istediğimi düşünüyor sanırım,” dedi Ariella hemen araya girerek. “Ama Catherine yorgun ve ben de buradan hemen ayrılamam. Bu yüzden onu sen eve götürmelisin, Agnes,” dedi.</p>

  <p>Agnes şaşkınlıkla ona baktı. Sonra yaptığından utandı. “Siz nasıl isterseniz efendim. O benim yanımda güvende olacak, merak etmeyin,” dedi.</p>

  <p>Catherine, Malcolm’a baktı ve “Burada sizinle birlikte kalamaz mıyım?” diye sordu.</p>

  <p>Malcolm, Catherine’in boyuna kadar eğildi. “Bunu söylemeye çekiniyorum ama bana yaptığın işlemeyi sanırım kaybettim. Eğer şimdi eve gidersen ben dönünceye kadar yenisini yapabilirsin. Bunu benim için yapar mısın?” dedi.</p>

  <p>“Tabii ki,” dedi Catherine. Sonra Malcolm’a sarıldı ve daha sonra da Agnes’ın yanına gitti.</p>

  <p>Roderic’in ordusu ve çevre klanlardan yardıma gelenler çoktan gitmişlerdi ama ağaçların arkasından elli kadar atlı savaşçı göründüğü anda yer sarsılmaya başlamıştı. Bu grubun içinden uzun boylu, kızıl saçlı adam onlara liderlik yapıyordu. Harold adamlarına elle işaret yaparak durmalarını istedi ve sonra da Malcolm’a baktı ve:</p>

  <p>“Bahsettiğimi fırtına hiç kopmadı, Malcolm,” dedi.</p>

  <p>“Biliyorsun Harold, ben zaten kâhinlerin görüşlerine falan hiç inanmam. Eğe' inansaydım bizim klandaki kâhinlerin Roderic’in saldırısı hakkında beni uyarmalarını önceden söylerdim,” dedi Malcolm da.</p>

  <p>Harold yerde gördüğü kanlı vücuda bakarak “Bu Roderic mi?” diye sordu.</p>

  <p>“Evet,” dedi Malcolm. Sonrada Bryce ve Ramsay’in Roderic’i oradan alıp götürmelerini işaret etti.</p>

  <p>Harold şaşkınlıkla Malcolm’a baktı. “Sen mi öldürdün onu?”</p>

  <p>“Evet,” dedi Malcolm.</p>

  <p>Bir tür saygı ve belki de rahatlama hissi kaplamıştı Harold’ın yüzünü. Malcolm ilk defa Harold’ın omuzlarından bir yükü almış ve onu rahatlatmıştı. Aslında liderlik Harold’ın istediği bir şey değildi. Klan tarihinin o en kanlı gününde çok sevdiği kız kardeşi ölünce bunun sorumlusu olarak görülen kuzeni ve arkadaşını klandan kovarak lider olmak zorunda kalmıştı.</p>

  <p>Malcolm bunun ne kadar zor bir sorumluluk olduğunu hiçbir zaman görememişti.</p>

  <p>Harold bakışlarını Ariella’ya çevirdi. “Bu Ariella MacKendrick mi?” diye sordu sonra. Ariella konuşamıyormuş gibi soruyu Malcolm’a sormuştu.</p>

  <p>Malcolm başını salladı.</p>

  <p>Harold uzun bir süre Ariella’yı inceledikten sonra, “O benim eşim mi olacak, Malcolm?” diye sordu.</p>

  <p>“Hayır,” dedi Malcolm sert bir ses tonuyla, Ariella’ya bile sormadan. “O zaten evli.”</p>

  <p>Ariella, bu yalana itiraz etmesi gerektiğini biliyordu. Zira daha önceden Harold’a evlenme teklifi eden de kendisiydi. Bu anlaşmaya uyması gerekirdi. Ama ağzım açıp tek kelime etmedi. Orada öylece direnerek Malcolm’a baktı. Malcolm’un güçlü duruşundan son derece etkilenmişti.</p>

  <p>Harold, belki de Malcolm’un söylediğini yalanlaması için Ariella’ya baktı. “Tebrik ederim, leydim,” dedi üzüntü ve kin içermeyen ses tonuyla. “Ömür boyu mutluluklar dilerim.”</p>

  <p>“Uzun yoldan geldiniz, MacFane,” dedi Duncan, Harold’a bakarak. “Birkaç gün gelip klanımızda kalıp dinlenmenizi isteriz. Bu gece bir festival düzenlenecek ve eminim ki bu, savaşçılarınızın da çok hoşuna gidecektir.”</p>

  <p>“MacKendrick halkının da çoğunun henüz evlenmemiş olduğunu göreceksiniz,” dedi Gavin Harold’ın henüz evlenememesinden ötürü ufak da olsa bir mutsuzluk yaşadığını düşünerek. “Ve birçoğu da evlenmeyi düşünen insanlar. Savaşçılarınız da onların içinden evlenecek birilerini bulabilirler. Ama yalnızca Elizabeth ismindeki sarışın kızdan uzak dursunlar,” dedi Gordon’a bakarak. “O sözlü bir bayan,” dedi. Sonra atına bindi ve oradan uzaklaştı.</p>

  <p>“Herkes kaleye dönsün,” dedi Malcolm. “Roderic’in adamlarına sahip çıkın. Ve akşamki festival için gerekli hazırlıklara başlayın.”</p>

  <p>“Derhal MacKendrick,” dedi Gordon atından inerek. Malcolm’un önünde kılıcıyla birlikte diz çöktü. “Siz nasıl isterseniz,” dedi.</p>

  <p>Malcolm şaşkınlıkla ona baktı. “Ayağa kalk, Gordon. Biliyorsun, ben MacKendrick değilim.”</p>

  <p>Malcolm önündeki manzara karşısında ne yapacağını bilemedi. Bütün MacKendrick savaşçıları diz çökerek saygıyla başlarını eğdiler.</p>

  <p>“Selam olsun MacKendrick’e, cesur liderimize, kılıcın taşıyıcısına...” dediler hep bir ağızdan.</p>

  <p>Malcolm şaşkınlıktan konuşamıyordu. Sessizce onlara bakakaldı.</p>

  <p>O arkasını döndüğünde MacKendrick halkı atlarına binmiş oradan uzaklaşıyorlardı.</p>

  <p>Ariella şaşkınlıkla Malcolm’a baktı. Malcolm ona o kadar parlak geliyordu ki ondan ve kılıçtan yayılan ışıktan kör olmaktan korktuğu için ona bakamıyordu adeta. Malcolm uzun boyuyla son derece güçlü görünüyordu. Bir kolu bandajda sarılı ve kanıyordu. Ama fiziksel eksikliğinin hâlâ devam ettiğini fark etti Ariella. Fiziksel eksiklikleri gidermek kılıcın yapabileceği bir şey olmamasına şaşırmıştı. Ama tüm o eksikliklere rağmen o, hiç şüphesiz, tanıdığı en güçlü, en cesur, en onurlu adamdı.</p>

  <p>O, MacKendrick Klanı’nın yeni lideriydi.</p>

  <p>“Yanıldım,” dedi sessizce. Yutkundu. Kendisini en doğru şekilde ifade etmeye çalışıyordu. “Kılıcı taşıyacak olan savaşçının bedensel ve ruhsal yönden güçlü olması gerektiğini sanıyordum. Alpin senin güçlü birisi olduğunu söylemişti ama ben hep senin eksik yönlerini gördüm. Ama Alpin bana ruhun güçlü olmasından bahsetmişti, bedenin değil. Onur ve cesaretten de bahsetmişti. Babam seni çağırdığında gelmeyi reddettiğini unutamam. Ama Alpin korku ve başarısızlıkların üstesinden gelebilmek ve tekrar ayakta durabilmek için gerekli olan cesaretten bahsetmişti. Ama ben bunu anlayamadım. Yeni liderimizin de babam gibi kusursuz olması gerektiğini düşündüm. O da kusursuz değildi, tamam. O da sıradan birisiydi. Herkes hata yapar. Sen bana bunu söylemiştin. Ama ben anlayamadım,” dedi.</p>

  <p>Sonra gözlerinden yaşlar süzülmeye başladı. Malcolm’un kendisini affetmesini bekliyordu. Sonra devam etti. “Ama babamın hata yatığım kabul etmek, Roderic’in klanıma verdiği zararın babam yüzünden olduğunu düşünmem demek olacaktı. Bizim savaş konusunda zayıf olmamızın sebebi babamdı. O, kılıcı yanında bir yerlerde tutmadı çünkü savaşa inanmazdı. Bu yüzden de o ve onlarca insanımız öldürüldü. Ama ben bunun için onu suçlamaya katlanamazdım.” Kendisini bıraktı ve hıçkırıklara boğuldu. Malcolm’un yüzüne bakamadan “Bu yüzden de babamın davetini kabul etmediğin için seni sorumlu tuttum,” dedi.</p>

  <p>Dizlerinin üzerine çöktü sonra. Çok utanıyordu.</p>

  <p>Malcolm ona doğru ilerledi ve yanma eğildi. Sonra, eliyle çenesini kaldırarak kendisine bakmasını sağladı.</p>

  <p>“Bunu hissedebiliyor musun, Ariella?” diye sordu.</p>

  <p>Ariella derin bir nefes aldı ve şaşkınlıkla Malcolm’a baktı.</p>

  <p>Malcolm, kızın çenesini bıraktı ve ıslak yanaklarını okşadı. “Ben ölüyordum,” dedi kısık ses tonuyla. “Ama bunu umursamadım bile. Çünkü acıya, suçluluk duygusuna ve başarısızlığa daha fazla maruz kalırsam ölmüşten beter olacağımı biliyordum. Bunu görmezden gelmek çok daha kolaydı. Bir kere daha sorumluluk almamak kolayıma gelmişti. Ama sonra sen geldin. O kadar hayat doluydun ve o kadar intikam ateşiyle yanıyordun ki. Sonra ben de kendimden kaçamadım. Azmederek bu yaralı savaşçının vücudunun derinliklerinde gizlenen savaşçıyı sen ortaya çıkardın, Ariella. Sonra da onun pes etmesine engel oldun. İçimdeki umudu yeşertip bana tekrar işe yarayabileceğimi gösterdin. Bu şekilde de iyileşmeme yardımcı oldun. Vücudumun değil, ruhumun iyileşmesine yardımcı oldun sen. Böylece ben de kendimi aşarak tekrar böyle büyük bir sorumluluk alabileceğime inandım,” dedi.</p>

  <p>“Ama sonra da seni klandan uzaklaştırdım,” dedi Ariella. “Sen çok değişmiştin ama ben bunu göremedim.”</p>

  <p>“Kendini klanını yönetmek için hazır olduğuma inandıramazdın, Ariella,” dedi Malcolm. “Ama bazen insanın kalbinin derinliklerinde yatan duygular yalnızca kalbinin sesini dinleyerek ortaya çıkar.”</p>

  <p>Ariella bakışlarını yerdeki kılıca çevirdi. Ve birden farkına vardı. Öfkesi ve yüklenmiş olduğu sorumluluğun ağırlığı onu</p>

  <p>Malcolm’un kılıcın gerçek taşıyıcısı olduğunu düşünmekten alıkoymuştu.</p>

  <p>'‘Seni her şeyden çok seviyorum, Ariella,” dedi Malcolm. “Ve eğer sen de izin verirsen klanını elimden gelenin en iyisini yaparak yönetecek ve MacKendrick isminin kendi ismimmiş gibi gururla taşıyacağım. Bu kılıcı onur, adalet ve tutkuyla taşıyacak, MacKendrick klanının herhangi bir üyesi için bile hayatımı feda edeceğim. Tüm zayıflıklarıma ve başarısızlıklarıma rağmen bunları ve daha fazlasını yapacağım,” dedi. Sonra kızın elini aşkla öperek kalbine götürdü. “Senin için,” dedi.</p>

  <p>Kalbi deli gibi atıyordu Malcolm’un. Ariella da son derece mutluydu. Kollarını Malcolm’un boynuna dolayıp dudaklarını dudaklarına yapıştırdı. Artık inkâr edemeyeceği aşkı onunla paylaşmak istiyor, onu büyük bir tutkuyla öpüyordu. Sonra adamın beline, omuzlarına, göğsüne dokunarak sıcaklığını hissetmeye çalıştı. Parmaklarıyla da yaralı koluna masaj yapıyordu bir yandan. Malcolm nefes nefese kalmıştı.</p>

  <p>“Çok mu acıyor kolun?” diye sordu Ariella, endişeliydi.</p>

  <p>“Sadece basit bir yara,” dedi Malcolm. “Ben unuttum bile.” Kızı kendine çekerek ipeksi boynunu öpmeye başladı.</p>

  <p>“Kaleye gidelim de seni iyileştireyim,” dedi Ariella, Malcolm’un saçlarını okşarken.</p>

  <p>“Gidelim,” dedi Malcolm, bir yandan da kızın elbisenin kancasını açıyordu. “Ama orası çok kalabalık,” dedi. Elbiseyi tamamen çıkararak yere attı.</p>

  <p>“Klan senin için büyük bir festival düzenlemekle meşguldür,” dedi Ariella, Malcolm’un dokunuşlarından memnun bir şekilde. “Muhtemelen Graham ve Ramsay karşılama şarkılarım çalışıyorlar, Angus ve Dugald da şiirlerini okumak için hazırlık yapıyorlardır.”</p>

  <p>Malcolm, yüzünü kızın boynuna yapıştırdı.</p>

  <p>“Bence önce biraz dinlenmeliyiz, öyle değil mi?” dedi Ariella, nefes nefese. Ayağa kalktı ve yürümeye başladı.</p>

  <p>Ağaçların arasında otların oluşturduğu bir yere uzandılar. Güneş ışığı yüzlerine vuruyordu. Yüzünü Malcolm’a döndü ve onu öpmeye başladı. Malcolm, Ariella’nın elbisesini çıkarırken güneş tenine değdiği ve Malcolm’un o kaslı vücuduyla tek beden olduğu için üşümemişti Ariella. Sıkı sıkıya tutunmuştu Malcolm’a. Ariella sonsuza dek onunla olmak isteyene kadar öptü, sardı kızı Malcolm.</p>

  <p>“Ariella,” dedi sonra kısık bir sesle.</p>

  <p>Ariella gözlerini açtığında Malcolm kendisini izliyordu. Malcolm’un gözleri arzuyla o kadar yanıyordu ki kız o gözlerde kaybolacağını sandı. Malcolm’un dudaklarını okşamak için ellerini kaldırdı, sonra yanaklarını okşadı.</p>

  <p>“Seni seviyorum, MacFane,” dedi. “Ya da artık sana MacKendrick mi demeliyim?”</p>

  <p>“Bence aramızda böyle bir resmiyete gerek yok,” dedi Malcolm kızın gözlerini ve burnunu öperken. “Kocacığım demen yeterli olacaktır,” dedi gülümseyerek. Tek vücut oldular.</p>

  <p>Ariella nefes nefese kalmıştı, acıdan mı, zevkten mi, emin olamıyordu Malcolm. Güldü ve nazikçe kızı öpmeye devam etti. Güneş ışığı üzerlerine vururken Malcolm kendisini son derece güçlü hissediyordu...</p>
</body>
</html>
