<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Karyn Monk - Savaşçı</title>
  <link href="../Styles/TezaT.css" rel="stylesheet" type="text/css" />
</head>

<body>
  <p class="b2">On Birinci Bölüm</p>

  <p>Malcolm, bel ve bacağının ağrısını biraz olsun dindirebilmek için atın üzerinde huzursuzca kıpırdandı.</p>

  <p>Yaklaşık iki haftalık seyahat sonrasında lanet olası vücudu adeta isyan ediyordu. Bu şekilde sakatlanmadan önce on gün bile ata binse hiçbir şey olmazdı. Ama bu yolculuk boyunca sabahları ıslak zeminden her kalktığında beli tutuluyordu. Üstelik ata bindiğinde de ağrıları artıyordu. Kendini günde birkaç kere belini, kol ve bacaklarını germeye ve Ariella’nın gösterdiği egzersizleri yapmaya zorluyordu. Tam olarak emin olmamasına rağmen, kolu ve bacağının gitgide güçlendiğini hissediyordu. Hâlâ geceleri yatağa uzandığında kendisini bitkin hissediyordu. Çünkü Ariella’nın o sıcak masaj yağlan, ipeksi dokunuşu yoktu. Teselliyi ziyaret ettiği her klanda kendilerine ikram edilen bira ve şarapta arıyordu. Sadece acısını dindirmeye yetecek kadar içmeye özen gösteriyordu. Aynı zamanda kafasını yapacağı görüşmeler için rahat tutmak istiyordu. Bu, kendini kontrol edebilme yeteneği gerektirse de durabildiği için seviniyordu. MacKendrick Klanı’na geri döndüğünde ona düzenli şekilde masaj yapabilecek, sade ve evli bir bayan bulup egzersizlerine de devam edecekti. Belki de zamanla teselliyi alkolde aramamayı bile öğrenebilirdi.</p>

  <p>MacKendrick Kalesi gümüşi bir sis perdesi içinde uzanıyor, pembe-bej rengi taş yapısı sabah güneşinin altında parlıyordu. İçinde Cain’i hızlandırmasına sebep veren bir ümit yeşermişti. Bir an önce kaleye gitmek istemesine kendisi de şaşırıyordu.</p>

  <p>Kendisini hiçbir zaman etrafında rahat eşyalar olmasını isteyen bir adam olarak görmemişti. Gençlik zamanlarının çoğunu savaşçı olarak seyahatlerle geçirmişti. Harold onu klandan kovduğunda içinde yaşayacağı küçük bir kulübe inşa etmişti. Gavin daima bu kulübeyi büyütüp içine eşya döşemeyi teklif etse de Malcolm bu teklifi kabul etmemişti. Bu sert, küçük yapı onlara tam bir sığınak görevi görüyordu ve Malcolm çoğu zaman sarhoş olduğu için büyük odalara ya da yeni mobilyalara ihtiyaç duymuyordu. Ama son zamanlarda, muhteşem duvar kilimleri, değişik oyma duvarlar ve güzel mobilyalarla kaplı güzide bir kalede yaşamaya başlamıştı. Yalnızca kısa bir süre önce küçük bir kulübede yaşamaktan memnunken artık o kaledeki konforlu hayatım özlemeye başladığını fark etti. Ayrıca kalede sunulan o lezzetli yemekleri ve her gün odasından dinlemesine rağmen büyük keyif aldığı o müzikleri dinlemeyi özlemişti.</p>

  <p>Hepsinden önemlisi Ariella’yı özlemişti...</p>

  <p>Ariella’yı neden o şekilde öptüğünü bilmiyordu. İlk başlarda bunun Roderic’i alt edip uzun -kısa süreceğini bilse de- süredir tatmadığı zafer duygusunu tatmasından kaynaklandığım düşünüyordu. Daha önce hiç görmediği o harika manzaranın ve ormandan esmekte olan tatlı meltemin yanı sıra gecenin kadifemsi ışığının da etkisi büyüktü tabii.</p>

  <p>Bir de Ariella’nın orada öylece durmuş, o çok sevdiği toprakları izlerken, kestane rengi saçının rüzgârda salınmasının da etkisi olduğunu hatırladı. Ve bu olanlar karşısında o kadar yoğun bir arzu hissetmişti ki ölebilirdi.</p>

  <p>Ariella onu fark edene kadar kıza dikkatle bakıp, vücudunun her detayını inceliyordu. Ariella, ufak tefekti ve o safir mavisi elbisenin içinde oldukça narin gözüküyordu. Ama Malcolm onun ne kadar güçlü olduğunu biliyordu. Alpin bir zamanlar Malcolm’a Ariella’nın bir savaşçı olduğunu söylemişti ve haklıydı da. Eğer Ariella erkek olsaydı, kesinlikle çok güçlü bir savaşçı olurdu. Ama o, klanının yeni liderini bulup onunla evlenmek gibi büyük bir sorumluluğu olan bir bayandı. Sırf klanı için, onu arzuladığına bakılmaksızın, hiç tanımadığı bir erkeğin yanma çırılçıplak uzanıp, adamın ona derinlemesine dokunmasına izin verip, onun olabilirdi. Sırf klanı için, o erkeği onurlandırıp ona saygı duyar ve sırf o adam lider olduğu için kararlarını hiç yargılamadan kabul edebilirdi. Sırf klanı için o adama çocuklar -özellikle de erkek çocuklar- doğurup, MacKendrick Klanı’nın devamlılığını sağlayabilirdi. Sırf klanı için, daha önce babasının teklifi üzerine hiç görmediği Kara Kurt’la evlenmeyi bile kabul ederek, kendi istek ve arzularını bir kenara bırakabilirdi.</p>

  <p>Ariella’nın Malcolm’dan çok daha iyi bildiği bir şey varsa, o da insanın klanına olan sorumluluğunu sonuna dek taşıması gerektiğiydi...</p>

  <p>Duncan atıyla Malcolm’un yanma geldi ve aşağıda bulunan vadiyi göstererek, “Vadi buradan çok güzel görünüyor, öyle değil mi?” diye sordu.</p>

  <p>Malcolm atını durdurdu ve körfezin mavi-siyah sularının arkasında yükselmekte olan vadinin güzelliğini izlemeye koyuldu. Çevre klanlardan hiçbirisinin o üzüntü ve kasvet veren havası MacKendrick Klanı’nın bu doğa harikası güzellikleriyle boy ölçüşemezdi. Mimari yapısı bir ışığın içeri kolayca girmesini sağlayan pencereleri ile bir denge ve uyum abidesi, zarif bir kuleler ve siperler bütünüydü. Bu yapı, insanları dışarıda tutmak için değil, içeri girip bu güzelliğin tadını çıkarmaları için inşa edilmişti adeta... Güzellik peşinde olan ve korkudan çok eğlenmek ve gurur duymak için bir şeyler yapan MacKendrick halkı yalnızca zevkli bir yapı değil, aynı zamanda her an saldırıya uğrama riski olan onca insanın yaşadığı o devasa kulelerden çok daha gelişmiş bir yapı inşa etmişlerdi.</p>

  <p>Malcolm bu güzelliği neden daha önce fark edememişti ki? “Roderic’in en az iki hafta boyunca geleceğini sanmıyordum,” dedi Malcolm, ne Roderic’ten ne de savaşçılarından bir iz göremediğini belirterek. “Adamlarının çoğunu elinden aldık. Ya yaraları iyileşene kadar bekleyecek ya da bize saldırmak için başka yolları deneyecek. Artık MacKendrick halkının çok iyi savunma yaptığını bildiği için çok daha iyi bir plan yapacaktır.” “Ama bu sefer bize yardıma gelecek müttefiklerimiz de var,” dedi Ramsay. “Roderic’in gücü Campbelllar'ın, McGregorlar’ın ordularına ya da ihtiyacımız olduğu takdirde bize yardıma gelecek olan diğerlerine asla yetmez.”</p>

  <p>“Doğru,” dedi Malcolm. “Ama bu müttefikler bize dört saatlik uzaklıktalar ve bu da saldırıya uğradığımızda düşmanla en az sekiz, dokuz saat kendi kendimize baş etmemiz gerektiği anlamına geliyor. Yani MacKendrick halkının hâlâ bir orduya ihtiyacı var."</p>

  <p>“Peki, sen neden ordunu buraya çağırmıyorsun, MacFane?” diye sordu Ramsay. “Kara Kurt’un yetiştirdiği az sayıda savaşçı bile bizi korumak için yeterli olacaktır bence.”</p>

  <p>Malcolm duyduğu bu iltifatlar karşısında sevinmişti. Bir yandan da üzülmüştü. Üzülmüştü çünkü bir zamanlar yıllarca eğittiği o güçlü ordu artık onun değildi.</p>

  <p>Ve daha da kötüsü, savaşçılarının hepsi artık ondan nefret ediyordu.</p>

  <p>“Ordum şu an başka bir savaşta,” diye cevap verdi, klana ilk geldiğinde Duncan’ın söylediği yalanı tekrarlayarak. “Hadi!” dedi, konuyu değiştirmeye çalışarak. “Acele edin. Uzun ve sıcak bir duşa ihtiyacım var.”</p>

  <p>Duncan kaşını kaldırdı ve Malcolm’un şaka yapıyor olduğunu düşünürcesine gülümsedi.</p>

  <p>“Komik olan ne, Duncan?” diye sordu Malcolm.</p>

  <p>“Bir şey yok,” diye cevap verdi Duncan omuz silkerek. “Sadece seni kaleye ilk getirdiğimiz günü hatırladım da, öyle gülesim geldi işte.” Sonra atını hızlandırdı ve kaleye doğru hızla ilerledi.</p>

  <p>Malcolm emin değildi ama yine de Duncan’ın hâlâ gülümsediğini düşünüyordu.</p>

  <p>“Geldiler!”</p>

  <p>“Çabuk olun!”</p>

  <p>“MacFane geri döndü!”</p>

  <p>İnsanların heyecan dolu bağırışlarını duyunca Ariella’nın midesine kramp girmişti. Malcolm dönmeden evvel Harold’la evlenmeyi planlamıştı. Ama MacFane Klanı’nın gerçek lideri Harold, Ariella kendisini çağırır çağırmaz gelememişti. Ariella’ya evlenme koşullarını kabul ettiğini ve bir hafta içinde geleceğini bildiren bir mektup yazmıştı. Bu da gelmek üzere olduğu, hatta bugün bile gelebileceği anlamına geliyordu. Malcolm’un, nefret ettiği birisiyle haince planladığı bu evliliğe vereceği tepkiyi düşününce ürkmüştü. Ayrıca hâlâ yeni liderlerinin kim olduğunu bilmeyen halkının vereceği tepkiyi de merak ediyordu.</p>

  <p>“O geri döndü!” diye haykırdı Catherine mutlu bir ifadeyle. Ariella, Elizabeth ve Agnes’ın temizlik yapmakta olduğu büyük salona doğru koştu. “MacFane geri döndü!”</p>

  <p>“Catherine! Dur, koşma!” diye bağırdı Agnes, süpürgesini bir kenara bırakıp Catherine’in peşinden koşarken.</p>

  <p>Elizabeth, yerdeki çöpleri toplamayı bıraktı. “Bu kadar kısa sürede geri dönmesi iyiye işaret,” dedi. “Demek ki yolculuğu iyi geçmiş.”</p>

  <p>“Herhalde,” dedi Ariella, midesindeki ağrıyı dindirmeye çalışarak.</p>

  <p>“Acele edin bayanlar, duymadınız mı, MacFane geri döndü,” dedi Angus kapıya doğru ilerlerken.</p>

  <p>“Onu pencereden gördüm ve her zamanki gibi son derece formda görünüyor. Evine dönen bir savaşçı gibi,” dedi Dugald. Gizlice Ariella’ya baktı. Ariella neden MacFane’i bu kadar övdüklerini merak ederek başını salladı. Konseyin kendisinden MacFane’i lider olarak seçmesini beklediklerini biliyordu. Ama halk, Ariella’nın Malcolm hakkında bildiklerini bilmiyordu ve Ariella da onların Malcolm’un korkunç geçmişini bilmelerini sağlayamazdı. Bu şekilde davranmak insanların hayallerini yıkar ve Malcolm’u onların gözünde küçük düşürürdü. MacFane Klanı’nın lideri olarak başarıya ulaşamasa da MacKendrick halkına umudu, güven ve gururu tekrar kazandırmıştı.</p>

  <p>Gerçekleri söyleyerek onu zor durumda bırakamazdı.</p>

  <p>Malcolm, MacKendrick halkının onu bu şekilde neşeli karşılamasına şaşırmıştı. O, Ramsay ve Duncan kaleye doğru ilerledikçe insanlar da onlara doğru koşuyor, avluda bir araya gelip kahkahalar atarak birbirlerine bu üçlünün nasıl ittifak kurduklarıyla ilgili tahminlerini söylüyorlardı. Herkes son derece neşeliydi. O an Malcolm’a kendi klanında liderken seferden nasıl döndüğünü anımsatmıştı.</p>

  <p>“Neler yaptınız, MacFane?” diye sordu Gordon büyük bir hevesle.</p>

  <p>“Her şey yolunda gitti mi?” diye sordu Gavin.</p>

  <p>Angus avlunun öteki tarafından Malcolm’a doğru ilerledi. “Tekrar hoş geldin, evlat. Müttefik edinebildin mi?”</p>

  <p>“Sadece bir klanla değil,” dedi Malcolm etrafa göz gezdirerek. “İhtiyaç durumunda bize yardım etmek için anlaşma imzaladığımız dört klan var: MacGregor, Campbell, Grant ve Fraser Klanları.”</p>

  <p>Herkes neşelenmişti.</p>

  <p>“İşte bu harika!” dedi Helen, şimdi hepimiz güvende hissedebiliriz.”</p>

  <p>“Evet, belki daha güvenli hissedebiliriz ama sanırım hâlâ…”</p>

  <p>“MacFane, MacFane!”</p>

  <p>Küçük Catherine, elbisesinin altından görünen zayıf bacakları ve rüzgârda savrulan kestane rengi saçlarıyla Malcolm’a doğru koşuyordu. Malcolm’un kedisini kucaklayıp Cain’in üzerine oturtabilmesi için kollarını kaldırdı.</p>

  <p>Bir an MacFane’e mutlu bir ifadeyle baktı. Cain’in üzerinde olmaktan gurur duyuyor ve burada olmanın tadını çıkarıyordu. Sonra küçük yüzü onu onaylamayan bir ifadeye büründü. “Uzun süredir yoksun,” dedi Malcolm’un göğsüne yavaşça vurarak.</p>

  <p>“O kadar da uzun değildi,” dedi Malcolm, küçük kızın böyle düşünmesine sevindiği halde. Kızın saçlarını öne aldı ve “Sadece on iki güncük,” dedi.</p>

  <p>“Bana on iki seneymiş gibi geldi ama” dedi Catherine sabırsızlıkla. “Ariella ve Agnes’a bana ata binmeyi öğretmelerini söyledim ama onlar bunun için zamanları olmadığını ve onun yerine dikiş-nakış işine devam etmemi söylediler.” Gözlerini devirdi ve eğilerek Malcolm’un kulağına “Ben dikiş-nakış yapmaktansa ata binmeyi fazla tercih ederim,” diye fısıldadı.</p>

  <p>“Seni suçlamıyorum,” diye itiraf etti Malcolm. “Ama bence ikisine de vakit ayırabilirsin.”</p>

  <p>“Senin için bir şey yaptım,” dedi birden Catherine ve elbisesinin kolundan bir kâğıt parçası çıkardı. “İşte.”</p>

  <p>Malcolm kâğıdı dikkatlice açtı. Resimde atın üzerinde bir savaşçı ve yanında da kendi küçük atma binmiş küçük bir kız çocuğu vardı. Resmin altında da kendisinin yazdığı belli olan Kara Kurt ve Ben, başlığı vardı.</p>

  <p>“Beğendin mi?” diye sordu Catherine.</p>

  <p>“Harika bir şey bu,” dedi Malcolm dürüstçe.</p>

  <p>“Sanırım Cain’e göre seni fazla büyük çizmişim. Ama benim gözüme böyle gözüküyorsun.”</p>

  <p>“Bunu sonsuza dek saklayacağım,” dedi Malcolm kâğıdı katlayıp kemerinin altına iliştirirken. “Teşekkürler.”</p>

  <p>Kız gülümsedi. Malcolm da son derece mutlu görünüyordu.</p>

  <p>“Sonunda gelmenize gerçekten çok sevindim,” dedi Thomas. “Şu Ewen'ın köpeği bahçeme girmeye devam ediyor ve ben bu konuda fikrinizi merak ediyorum.”</p>

  <p>“Zarar gören sebzelerinin telafisini yapabilirim. MacFane’i böyle basit mevzular için meşgul etmeyelim,” dedi Ewen.</p>

  <p>“Benim için sorun değil,” dedi Malcolm.</p>

  <p>“Perde duvar hakkında ne düşünüyorsun?” diye sordu Bryce. “Gavin’le birlikte gece gündüz çalıştık ama bence emeklerimize değdi. Harika görünüyor. Sence de öyle değil mi?”</p>

  <p>Malcolm, Ariella’nın salonun girişinde durduğunu gördü. Halk Malcolm’u selamlarken o orada öylece bekliyordu. Gri, sade bir elbise giyinmişti. Ama elbisenin basitliği bile güzelliğine gölge düşüremiyordu. Gözleri buluştu. Sonra kız, Malcolm’un gözlerine bakmaya doyamıyormuşçasına bakışlarını ondan kaçırdı.</p>

  <p>“MacFane, ne düşünüyorsun?” diye sordu bu kez Gavin.</p>

  <p>Malcolm ilgisiz bir şekilde duvara baktı. “İyi görünüyor,” dedi.</p>

  <p>Sonra bakışlarını Ariella’ya çevirdi ama Ariella çoktan gitmişti.</p>

  <p>“Duvarın kenarındaki taşları toparladık ve elli tane daha hazırladık,” dedi Hugh.</p>

  <p>“Yüzlerce de ok yaptık,” diye ekledi Graham. “Yani Roderic tekrar dönerse bu sefer tam teçhizat hazırlıklıyız.”</p>

  <p>“Çok iyi,” dedi Malcolm. Birden huzursuz olmuştu nedense. Neden Ariella halkıyla birlikte avluda kalmamıştı? Aralarında geçen şeyden rahatsızlık duyup Malcolm’un varlığına kazanamaması gibi bir durum söz konusu olabilir miydi ki?</p>

  <p>“Sen yorgunsundur şimdi, MacFane,” dedi Gavin. “Belki neler yaptığını bize anlatmadan önce biraz dinlenmek istersin.” “Onun gibi büyük bir savaşçı bu kadar kolay yorulur mu hiç?” dedi Angus. “Ben onun yaşındayken aylarca yolculuk yaptığımı hatırlıyorum, yorulmak nedir bilmezdim.”</p>

  <p>Dugald başını sallayarak “Neden bahsettiğini anlamıyorum,” dedi. “Hiçbir yere gitmediğin için...”</p>

  <p>“Konseyle şimdi görüşmek istiyorum,” dedi Malcolm. “Sonra da kaleyi gezeceğim ve yokluğumda neler yaptığınızı göreceğim.” “Sonra da bana ata binmeyi öğretir misin?” diye sordu Catherine istekli gözlerle.</p>

  <p>“Bugün değil,” dedi Malcolm ona, kaşlarını çatması üzerine, çenesini okşayarak. “Ama yarın olabilir.”</p>

  <p>“Söz veriyor musun?”</p>

  <p>Malcolm bakışlarını kalenin etrafında gezdirdi. Hâlâ Ariella’nın gidişinden dolayı huzursuz hissediyordu kendini. “Söz veriyorum.”</p>

  <p>Burada daha fazla kalamazdı.</p>

  <p>Ariella iki saattir Harold geldiğinde Malcolm’un da burada olmasının bir sorun teşkil etmeyebileceği konusunda kendi kendini ikna etmeye çalışıyordu. Sonuçta Malcolm, halkın, ordusu olan güçlü bir lidere ihtiyacı olduğunu biliyor ve bu konuda anlayış gösteriyordu. Tüm başarılarına rağmen her ikisi de Malcolm’un o sözü edilen lider olamayacağını biliyorlardı. Fakat Ariella bir yandan da Malcolm’u karşılamak ve yokluğunda neler yaptıklarını, sorunlarını, mutluluklarını anlatmak için her şeyi bir kenara atıp ona doğru koşan halkını düşünüyordu. Catherine’in, Malcolm’un onu kucağına alıp atına bindirdiğinde ve saçının bir kısmını boynunun ön tarafına doğru attığı andaki yüz ifadesini düşünüyordu. Malcolm’un gözlerine bakamayıp bu anı yaşayınca içini karmaşık duygular sarmıştı.</p>

  <p>Klana ilk geldiğinde halk Malcolm’a hayal kırıklığı, şüphe ve hatta kin dolu bakışlarla bakıyordu. Ama Ariella’nın bile anlayamadığı bir şekilde Malcolm insanların düşmanlıklarına, onu küçük görmelerine tahammül ederek zamanla herkesin sevgi ve saygısını kazanmıştı.</p>

  <p>Ama Harold geldiğinde bunların hepsi son bulacaktı.</p>

  <p>Bu şekilde olması kaçınılmazdı. Halk, Ariella’nın seçtiği bu yeni lideri öyle kolay benimseyemezdi. Malcolm’a olan kalpten bağlılıkları buna izin vermezdi. Bu yüzden Ariella, Malcolm gelmeden evvel Harold’la evlenip ona Malcolm'un halkı için yaptıklarını anlatmayı planlamıştı. Yeni eşinin, Malcolm’a hiç değilse Ariella’ya olan saygısından dolayı doğru düzgün davranması ve Malcolm’un geçmişine dair bildiklerini sır gibi saklaması konusunda ikna edebilmeyi ümit etmişti. Ama tüm bunlar için artık çok geçti. Harold her an gelip klanının kadın ve çocuklarının ölümünden sorumlu olan adama MacKendrick halkı tarafından saygı gösterildiğini görebilirdi. Halkın Malcolm’a bu denli iyi davranmasının verdiği sinir ve ona olan nefreti tüm bildiklerini en ince ayrıntılarına kadar anlatmasına sebep olabilirdi. Malcolm’u insanların gözünde önemsizleştirdikten sonra onu iyice küçük düşürüp klandan bile kovabilirdi Harold. Malcolm önceden olduğu gibi halkın gözünde küçük düşmüş olurdu.</p>

  <p>Bunların olmasına müsaade edemezdi.</p>

  <p>“Benimle konuşmak mı istiyorsun?”</p>

  <p>Ariella döndü. Malcolm, Ariella’nın yanında durmuş, kıza gelen güneş ışınlarını engelliyordu. İfadesinden ne düşündüğü anlaşılmıyordu ama gözlerinin derinliklerinde bitkinlik ve acı yatıyordu. At üzerinde ve soğuk zeminde geçirdiği geceler adamın yaralı vücudundan intikamlarını alıyorlardı adeta. Şimdi tek ihtiyacı olan şey iyice dinlenebilmek, rahatlatıcı bir banyo yapmak ve Ariella’nın o yumuşak dokunuşlarıydı. Ama tüm bunların yerine Ariella onu eski yalnız yaşamına geri gönderecekti.</p>

  <p>Ariella’nın içini bir suçluluk duygusu kaplamıştı. Öyle bir duyguydu ki bu, boğazını düğümlemişti adeta, boğulacağını hissediyordu.</p>

  <p>“Yolculuğun oldukça iyi geçmiş gibi görünüyor, MacFane,” dedi Ariella, ilgisiz gözükmeye çalışarak.</p>

  <p>Malcolm, bacağındaki ağrıyı dindirmek için duvara yaslandı. Ellerini göğsünde birleştirmişti. Malcolm’un varlığının onu telaşlandırdığı ortadaydı, ama Ariella’nın Malcolm’u yalnızken görmek istemesi Malcolm’un seyahat boyunca içini kemiren acıyı köreltmişti. Ariella, omuzlarına dökülen saçları ve parlayan gözleriyle son derece çekici görünüyordu. Malcolm’u yine arzular sarmıştı. Roderic’i yendikleri gece olduğu gibi Ariella’yı sımsıkı kavrayıp kendine çekmeyi, dudaklarını öpmeyi ve vücudunun yumuşaklığını hissetmeyi özlemişti.</p>

  <p>Ama tüm bunların yerine, Ariella’nın hiçbir zaman kendisinin olamayacağını bilerek öylece yanında duruyordu.</p>

  <p>“Görüşmeler çok iyi geçti,” diye cevap verdi Malcolm. “İhtiyacımız olduğunda yardımımıza gelecek dört klanla anlaşmaya vardık.”</p>

  <p>Yardımımız.</p>

  <p>“Bu çok güzel bir haber,” dedi Ariella. Malcolm’un klandan bahsederken ‘biz’ demesine şaşırmış ve siniri bozulmuştu.</p>

  <p>Derin bir nefes aldı ve söze başladı. “O zaman artık buradan ayrılabilirsin.”</p>

  <p>O an Malcolm, Ariella’yı rahatsız eden şeyin ne olduğunu anladı ve neden daha önce fark edemediğini merak etti. Gülme isteğini bastırarak, onunla son konuşmasının da tam burada gerçekleştiğini hatırladı. Ona daha fazla kalamayacağını söylemişti. Malcolm başka klanlarla ittifak kurmuştu ve şimdi klandan ayrılacağı için Ariella’nın endişeli olduğunu görebiliyordu ama daha klanı için o mükemmel adamı bulamamıştı. Malcolm, Ariella’dan ayrı, on iki bitmeyen gece geçirmişti. Şimdi onu öylece bırakmak olacak şey değildi. Kendisini eskiden savaş dönüşlerinde olduğu gibi karşılayan halkını terk etmeyi de aklının ucundan geçiremezdi.</p>

  <p>“Korkma, Ariella,” dedi. “Hiçbir yere gitmiyorum.”</p>

  <p>Ariella panikledi. “Ama gitmelisin,” dedi.</p>

  <p>Malcolm bir kaşını kaldırdı.</p>

  <p>“Demek istediğim -aslında- bizim için çok fazla şey yaptın Malcolm,” dedi Ariella sakin olmaya çalışarak. “Sandığımdan çok daha fazlasını başardın ama sen de biliyorsun ki kısa bir süreliğine anlaşmıştık. Halkım kendini savunmayı da öğrendiğine göre bence artık paranı alıp evine dönmek için sabırsızlanıyor olmalısın.”</p>

  <p>Malcolm sinirlenmişti. Ve hayal kırıklığına uğramıştı. Ariella, artık burada kalmasını istemediğini mi söylüyordu?</p>

  <p>“Halkın hâlâ kendini tam olarak savunacak durumda değil, Ariella,” dedi. “Onlar sadece küçük bir aşama kaydettiler ve ben başaracaklarına inanıyorum. Kapı ve duvarların yapımında da birçok eksik var ve benim bu eksikliklerin giderildiğinden emin olmam lazım. MacKendrick halkının kendisini en ölümcül saldırılardan bile koruduğunu görmeden hiçbir yere gitmem.”</p>

  <p>Ariella telaşlanmaya başlamıştı. Harold her an gelebilirdi. Malcolm neden parasını alıp gitmeye razı olmuyordu ki?</p>

  <p>“Kalamazsın, MacFane.”</p>

  <p>“Neden?” diye sordu Malcolm merakla.</p>

  <p>Ariella bir an tereddüt etti. Her şeyini elinden alan adamla Ariella’nın evlenecek olması onu çok üzerdi. Eğer Malcolm bir an önce gitmezse kuzeni Harold’ın çok istediği bir şeyi tekrar kendisinden çalacağını öğrenecekti.</p>

  <p>“Bugün geldiğinde klanın sana son derece bağlı olduğunu sen de fark etmişsindir,” dedi gerçeği söylemektense daha makul bir bahane arayarak.</p>

  <p>Malcolm kaşını çattı. “Ne var bunda?”</p>

  <p>“Sana olan bağlılıkları yeni liderleri geldiğinde onu sevmelerine engel olacak.”</p>

  <p>“Yeni lideri buldun mu, Ariella?” diye sordu Malcolm, sıradan olmaya çalışarak.</p>

  <p>Malcolm o kadar yoğun bakıyordu ki Ariella gerçeği öğreneceğinden korktu.</p>

  <p>“Hayır,” diye yalan söyledi. “Henüz bulmadım ama bulduğum zaman…”</p>

  <p>“Bulduğun zaman…” diye araya girdi Malcolm. “Halkının ona saygı duyup duymayacağı onun problemi olacaktır. O saygınlığı başka yollardan kazanmak zorunda kalmaz umarını. Ayrıca neden gitmem gerektiğini de anlayamadım, halkın sonunda beni sevmeye başladı.”</p>

  <p>“Ben seni bir nevi kiraladım, MacFane. Dolayısıyla ne zaman gideceğine de ben karar veririm ve ben klanım için en iyisinin şu an gitmen olduğunu düşünüyorum.”</p>

  <p>“Düşüncelerini dile getirdiğine memnun oldum, Ariella. Ama sanırım sen, halkına olan bağlılığımı hafife aldın.”</p>

  <p>“Klanım için yapman gerekeni yaptın ve onlara olan bağlılığını yeterince gösterdin Malcolm.”</p>

  <p>Malcolm eliyle Ariella’nın çenesini yukarı kaldırıp kendisine bakmasını sağladı. “Beni iyi dinle Ariella, halk, savunmayı iyice öğrenene ve kalenin eksikleri giderilene kadar sırf sen henüz bulmadığın yeni liderin beni istemeyecek ya da bana olan bağlılıklarından korktuğun için hiçbir yere gitmiyorum.” Kendinden emin bir ifadesi vardı ve kızın çenesini acıtmıştı ‘‘Beni iyice anladın mı?”</p>

  <p>Ariella, Malcolm’un kollarından kurtuldu. Öfkeli bakışlarla ona baktı.</p>

  <p>“İyi o halde,” dedi Malcolm. “Şimdi müsaadenle yapacak çok işim var.”</p>

  <p>Malcolm usul usul merdivenleri çıkarken Ariella arkasından öylece bakakaldı.</p>

  <p>Ariella tekrar Malcolm’un daha fazla kalmaması gerektiğini düşündü ve yapmak üzere olduğu şey için kendinden nefret etti.</p>

  <p>Kendisinden ne kadar nefret ederse etsin, Harold tarafından tekrar mahvedilmesine müsaade edemezdi.</p>

  <p>“Bu konuda bana yardımcı olman lazım,” diye adeta yalvardı Ariella.</p>

  <p>“Beki MacFane sana hak verir. Belki Harold’la evlenmeni problem yapmaz ve yine burada kalmaya devam eder,” dedi Elizabeth.</p>

  <p>“Kalamaz,” dedi Ariella. “Kalmak istese bile Harold buna izin vermez. Harold daha önce onun sahip olduğu her şeyi alıp onu klandan kovdu. Malcolm burada yaşadığı sürece Harold nasıl olur da MacFaneler’in ve MacKendrickler’in lideri olduğu halde Malcolm’un burada kalmasını kabul eder?” dedi ve başını salladı. “Bu imkânsız.”</p>

  <p>Elizabeth’in gözlerinden yaşlar boşanmaya başladı. “İyi de Gavin neden kalmasın ki?”</p>

  <p>“Gavin, Malcolm’u asla terk etmez. Onların çok güçlü bir arkadaşlık bağları var. Bu sürgünde gönüllü olarak Malcolm’un yanında olduysa bile Harold geldiğinde burada kalamaz. Harold olanlardan kısmen onu da sorumlu tutacaktır. Yeni liderimizin sinirlerini bozmak istemem.” Elizabeth’in kolunu sıvazladı. “Üzgünüm.”</p>

  <p>Elizabeth yutkundu. “Ben zaten hiçbir zaman MacFane’in yeni liderimiz olabileceğini düşünmedim. Onu buraya getirdiğin günden beri hiçbirimiz inanmadık aslında buna. Ama şu son günlerde…”</p>

  <p>“Hiçbir şey değişmedi,” dedi Ariella. “O hâlâ eskiden olduğu gibi sakat ve sarhoş MacFane. Harold MacFane, klanımız için en uygun lider ve ben onunla evlenir evlenmez ordusu bizi Roderic’den koruyacaktır. Ama halk, MacFane’e fazla düşkün oldu. Sanıyorum ki ona olan bu bağlılıkları benim kararıma itiraz etmelerine sebep olacaktır. Harold her an gelmek üzere olduğu için Malcolm’u bir an evvel buradan göndermeliyiz. Klanın böyle bir karmaşa içerisinde kalmasını istemiyorum. Malcolm’u Harold’ın önünde küçük düşürmek de istemiyorum. Bizim için yaptıklarından sonra ona böyle bir şey yapamam.</p>

  <p>“Ama Gavin’i de mi uyuşturacağız?”</p>

  <p>“Gavin eğer Malcolm’un zorla gönderildiğini fark ederse o da gitmek istemez. Bu yüzden planımıza müdahale etmemesi için onu da uyuşturmalıyız. Sen onun viskisine ilaç koyacak kadar yakınsın ona. İlacı koyup onun da içtiğine emin olduktan sonra Andrew ve Duncan’a o uyuyunca haber verirsin. Sabah olup da halk uyanana kadar Malcolm ve Gavin gitmiş, yeni liderimiz de gelmiş olur.”</p>

  <p>“Peki, ya eğer MacFane geri gelmeye çalışırsa?”</p>

  <p>“Geri dönmeyecektir.”</p>

  <p>“Nereden biliyorsun?”</p>

  <p>“Bana karşı duyacağı öfke, geri dönmesini engelleyecektir,” dedi Ariella pencereden dışarı bakarken.</p>

  <p>Dışarıda, yavaş yavaş yürüyen Malcolm’u görmüştü. Halkın yarısından çoğu yokluğunda ne yaptığını anlatmak için etrafım sarmıştı. Küçük Catherine sürekli Malcolm’un eline dokunarak onun dikkatini çekmeye çalışıyordu. Malcolm duraksadı ve kızın saçlarını okşarken, gösterdiği yöne çevirdi bakışlarını.</p>

  <p>Ne zaman bu kadar sıkı bir arkadaşlıkları olmuştu, merak ediyordu Ariella. Ve yarın küçük kardeşine Malcolm’un gittiğini söylediğinde tepkisi ne olurdu acaba?</p>

  <p>“Bana karşı duyacağı öfke, geri dönmesini engelleyecektir,” diye tekrarladı Ariella, acı bir ses tonuyla. “Ve tabii eğer geri dönerse Harold’ın onun korkunç geçmişini gözler önüne sereceği gerçeği...”</p>

  <p>Malcolm, bitkin bir şekilde odasının kapısını kapadı. Artık yalnız olduğuna göre birileri görecek endişesi duymadan rahatça topallayarak yürüyebilirdi. Gavin masanın üzerine bir şişe şarap ve bardak bırakmış ama hiç yiyecek koymamıştı. Malcolm iç çekti. Salona inip yemek yiyemeyecek kadar yorgundu ve dolayısıyla biraz yemek ve sıcak bir duşun kendisini beklediğini ümit etmişti. Umduklarının hiçbirisini bulamayarak bir sandalyeye oturup kendisine şarap doldurdu ve birilerinden yemek ve sıcak bir banyo için gerekli olanları istemeden evvel biraz dinlenmeye karar verdi. Geriye yaslandı, belinin ağrısının azalmasını bekledi ve geri dönüşünü düşünmeye başladı.</p>

  <p>Gavin tam da umduğu gibi yokluğunda her şeyi gayet kolay halletmişti. Asma duvar neredeyse bitmişti ve silah takviyesi de tamamdı. Geriye sadece düşmanların tırmanmalarını zora sokmak için asma duvarı yükseltmek kalmıştı. Bundan sonra da duvarı aşmak isteyenleri caydırma amaçlı bir çukur kazılıp içi suyla doldurulmalıydı. Yarın tüm bunları halletmek ve duvarı daha fazla koruyabilmek için işe koyulacaktı. Tüm bunların sonunda MacKendrick Kalesi’ne erişim oldukça zor olacaktı. Bol miktarda su ve yiyecekleri olduğu zaman yardımcı klanlar imdatlarına yetişene kadar -tabii tepedeki küçük evlerde yaşayan insanlar önce saldırıya uğrayıp evlerini terk etmeye zorlanmazlarsa- meydana gelen saldırıları engelleyebilirlerdi. Bu tip bir saldırıyı önlemek için eğitimli bir savaşçı ve güçlü bir orduya ihtiyaçları vardı.</p>

  <p>Bir zamanlar kendisinin de olduğu gibi.</p>

  <p>Şarabından derin bir yudum aldı. Kendisini gerçekten özleyen ve heyecanla onu soru yağmuruna tutan MacKendrick halkının arasına dönmek ne güzel bir duyguydu! Sonra, klana ilk geldiği günü hatırladı. Ellerinde afişlerle, gaydalarla, şiirlerle ne kadar da coşkuluydu herkes. Ardından, onun sahneye çıkışını izlemiş ve ordusunu yanında getirmediğini öğrenmişlerdi. Ona acıyan bakışları, içinde kalan son gurur parçasını da alıp götürmüştü. Ama bugün yolculuğunu ve başından geçenleri anlatmasını beklerlerken ne kadar da heyecanlılardı! Ordusunu hâlâ görmemelerine ve fiziksel engellerinin de farkında olmalarına rağmen onu gerçek bir lider gibi karşılamışlardı.</p>

  <p>MacKendrick Klanı’nın artık bu tür şeyleri önemsememesi mümkün olabilir miydi?</p>

  <p>Cevabın bir önemi yoktu. Gerçekleri bilmiyorlardı ve dolayısıyla onu olduğu gibi göremiyorlardı. O, yalnızca kendi klanını ne kadar hayal kırıklığına uğrattığını biliyordu. MacKendrick halkı onun, masum insanların öldürülmelerine neden olduğunu öğrenseler onu anında gönderirlerdi. Klanına yardım etmesine rağmen Ariella bile kalmasına müsaade edemezdi.</p>

  <p>Sandalyesinde artık gitme vaktinin geldiğini düşünerek huzursuzca kıpırdandı. Ariella’nın kendisini böyle karşılamasını beklemezdi hiç. Ama başka ne bekleyebilirdi ki? Kollarına koşup onu öpücüklere boğmasını mı? Ya da kulağına güzel sözler fısıldayarak tıpkı onun Ariella’yı özlediği gibi onu özlemesini mi?</p>

  <p>Ne kadar aptal olduğunu hatırladı bir an. O gece aralarında olanlar geçici bir çılgınlıktan başka bir şey değildi. Ariella’nın sorumluluğu, lider olacak kişiyle evlenmekti ve o, o kişi değildi. Onun Ariella’yla evlenme gibi bir hakkı yoktu. O sadece klana yardım etmek ve Roderic’ten gelecek saldırıları önlemek için oradaydı. Halkın ve Ariella’nın güvende olduğuna emin olduktan sonra Gavin’i de alıp buradan gidebilirdi. Ariella’nın başka bir adama dokunduğunu görürse kafayı yerdi.</p>

  <p>Düşüncesi bile ona acı veriyordu.</p>

  <p>Kapı vuruşu onu bu düşüncelerinden sıyırdı.</p>

  <p>“Gir!”</p>

  <p>“Affedersin, MacFane,” dedi Elizabeth. “Ariella sana bu notu iletmemi istedi.”</p>

  <p>Malcolm sandalyesinde doğrulurken olabildiğince kibar olmaya çalışıyordu. “Teşekkürler.”</p>

  <p>Elizabeth notu ona verdi fakat bir an için tereddüt etti.</p>

  <p>“Başka bir şey daha mı var?”</p>

  <p>“Hayır. Hepsi bu kadar...”</p>

  <p>Bekledi ama kız odadan çıkmadı. “Başka bir şey daha olmadığına emin misin?”</p>

  <p>“Söylemek istediğim bir şey var,” dedi sonunda kız. “Sen ve Gavin harika bir iş çıkardınız ve bize savunmayı öğrettiniz. Size minnettarız.”</p>

  <p>“Teşekkürler, Elizabeth,” dedi bu beklenmedik iltifat karşısında memnun olmuştu. “Bu söylediklerin benim için çok önemli.”</p>

  <p>Kızın gözleri buğulanmış, dudakları titriyordu. Malcolm kızın duygusallaştığını anlamıştı.</p>

  <p>“Hoşça kal, MacFane.”</p>

  <p>“İyi geceler, Elizabeth,” dedi. Kapı kapanırken Malcolm gülümsüyordu. Gavin’in, kendisine karşı bu denli yoğun duygular besleyen bu kızdan haberi olup olmadığını merak ediyordu. Ariella’nın notunu açarken bunu bir ara Gavin’e söylemesi gerektiğini düşündü.</p>

  <p>MacFane</p>

  <p>Seni acilen görmem lazım. Lütfen odama gel.</p>

  <p>Ariella.</p>

  <p>Malcolm kaşlarını çattı. Ariella neden odasına gelmektense ona bir not göndermişti ki? Yoksa hasta mıydı? Kapıyı açtı ve sakat bacağının müsaade ettiği ölçüde hızla ilerlemeye başladı.</p>

  <p>Ariella büyük bir dikkatle uyku tozunu bardağa boşaltırken Malcolm’un sıra dışı cüssesini düşünerek biraz daha attı. Malcolm’un uzun bir süre için derin bir uykuya dalması çok önemliydi. Onlar Malcolm’u taşırken uyanmamalıydı. İlacın etkisi geçip de uyandığında Ariella’nın topraklarından çok uzaklarda olurlardı nasıl olsa. Elindeki bardağı, kızarmış geyik, somon balığı, peynir ve kurabiye bulunan masanın üzerine bıraktıktan sonra odaya göz gezdirmeye başladı. Şöminedeki ateş parlak bir şekilde yanıyor, mumlar her yeri aydınlatıp odaya ışık veriyordu. Ariella, Malcolm’un odaya adımını atar atmaz şarabını içeceğini düşünse de bunu yapmaması ihtimali onu başka bir şeyler daha bulmaya sevk etti. Elizabeth’in, Malcolm’un odasına girip Gavin’in Malcolm için hazırladığı yiyecek tepsisini ortadan kaldırmasını söyledi. MacFane, Ariella’nın odasına girer girmez masanın üzerindeki yemeğin kokusu onu cezbetmeli ve Ariella’yla akşam yemeğini yemesini sağlamalıydı. İlacın Malcolm gibi güçlü bir adama ne kadar sürede tesir edeceğinden emin değildi ama yemek bitmeden evvel Malcolm’un uyuyakalacağını tahmin ediyordu. Elizabeth’in de Gavin’i etkisiz hale getirmede aynı başarıyı göstermesini umdu.</p>

  <p>Kapının vurulmasıyla irkildi. Ariella daha konuşamadan Malcolm kapıyı açıp içeri girdi.</p>

  <p>“Hasta mısın?” diye sordu Malcolm.</p>

  <p>Şaşkınlıkla Malcolm’a baktı. “Hayır. Neden?”</p>

  <p>Malcolm, kızın verdiği cevaptan tatmin olmayarak bakışlarını Ariella üzerinde gezdirdi. Sonunda oldukça iyi göründüğüne karar vererek çatık kaşlarını düzeltti.</p>

  <p>“Hasta olduğunu düşünmüştüm,” dedi. Birden kendisini aptal gibi hissetmişti.</p>

  <p>“İyiyim, MacFane,” dedi Ariella tekrar. “Seni buraya çağırdım çünkü bugün aramızdaki konuşmanın kötü bitmesine üzüldüm. Sanırım bu konuyu unutabiliriz.”</p>

  <p>Malcolm, Ariella’nın samimi olup olmadığına, ya da bunun bir oyun olup olmadığına karar veremiyordu. Kıza şaşkınlıkla baktı.</p>

  <p>Ariella elindeki şişeyle Malcolm’un kadehini doldurmaya başladı. Bir yandan kendi kadehini doldururken diğer yandan da Malcolm’un kadehindeki ilacın çözülmesini bekliyordu.</p>

  <p>“Şarap ister misin?” diye sordu Ariella.</p>

  <p>“Teşekkürler,” dedi ve kadehi aldı Malcolm.</p>

  <p>Ariella kadehini kaldırdı. “Yaptığın başarılı görüşmelerin şerefine.” Kadehinden bir yudum alırken gülümsüyordu.</p>

  <p>“Akşam yemeğini benimle birlikte yiyip, bana diğer klanlarla yaptığın görüşmeleri anlatırsın diye düşündüm,” dedi Ariella masayı göstererek.</p>

  <p>Kızarmış baharatlı et kokusu Malcolm’a ne kadar acıktığını hatırlatmıştı.</p>

  <p>“Teşekkürler,” dedi Malcolm. Ariella’nın bu beklenmedik kibarlığının sebebini merak etmişti.</p>

  <p>Ariella’nın oturmasını bekledi. Sonra da elindeki kadehi bırakarak Ariella’nın karşısına oturdu.</p>

  <p>“Evet, MacFane, hadi bana yaptığın ittifaklardan bahset biraz,” dedi Ariella somon balığını servis ederken.</p>

  <p>“Ziyaret ettiğimiz ilk klan, güneybatıda hatırı sayılır toprağa sahip olan Campbell Klanı’ydı. Senin klanını bilmelerine rağmen, ne kadar küçük bir klan olduğunuzu anlayınca yardım et meye pek gönüllü olmadı. Bir ordunuzun olmaması ittifak kurmayı güçleştiriyor.”</p>

  <p>“Bunun sorun olacağını tahmin etmiştim,” dedi Ariella.</p>

  <p>“Ben de ediyordum. Bunun için onlara alternatif bir teklif daha sundum,” dedi Malcolm.</p>

  <p>“Para teklifi gibi mi?”</p>

  <p>“Aslında tam olarak öyle değil. Yola çıkmadan önce Duncan ve Ramsay’nin MacKendrick halkının dikiş-nakış, dokuma, tahta oyması ve gümüş işlerinin en iyilerini toplayıp bana vermesini istemiştim. Bunları Campbell Klanı’nın liderine sununca o da son derece etkilendi. Böyle fevkalade şeyleri daha önce hiç görmediğini söyledi ve tabii ki değerlerini çok çabuk anladı.”</p>

  <p>Malcolm’un iltifatları Ariella’yı gülümsetmişti. “Halkım bu gibi işlere son derece önem verir,” dedi Ariella.</p>

  <p>“MacKendrick halkı yaptığı her işe özen gösteriyor. Onlar savunma yapmayı öğrenmelerine gerek olduğuna karar verip de ben de onlara doğru savunma yöntemlerini öğretince antrenmanı hiç bıkmadan sürdürdüler.”</p>

  <p>“Tabii ki bu yıllardır süregelen disiplinli çalışmadan kaynaklanıyor. Burada çocuklar çok erken yaşta el sanatları, müzik, jonglörlük ve yazı eğitimi almaya başlarlar. Birkaç yıl sonra neyi yapmayı en çok sevdiklerine karar verir ve onun peşinden giderler. Bir oyun olarak başlayan bu süreç zamanla bir beceri, tutku haline gelir ve sonunda da yaşam boyu süren keyif verici bir eylem olarak devam eder.”</p>

  <p>Malcolm, şarabından bir yudum alarak kendi çocukluğunda gördüğü bu tarz eğitimleri düşünmeye başladı. Babası, tek oğlu olan Malcolm’u adım attığı günden itibaren tahtadan bir kılıç taşıması konusunda uyarmıştı. Daha sonra kendisine güreş öğretildi ama lider MacFane bu konudaki yaralanmalarla ilgili şikâyetlerini pek ciddiye almazdı. Dört yaşına geldiğinde ata binmeyi ve ağaca asılı bir çuvalı atı dörtnala koştururken vurmayı öğrenmişti. Daha sonra kendisine okçuluk öğretildi ve sonra da balta kullanma ve bir mızrağı öldürücü darbelerle fırlatma... Büyüdükçe bu oyunlar daha da karmaşık bir hal almaya başlamıştı. Artık, gizlenip kendisine saldırmaya çalışan adamlarla baş etmek zorundaydı. Vücudu gitgide güçlenmeye başladı ve artık saldırıları kışkırtmanın ya da saldırılarla başa çıkabilmenin keyfini sürüyordu. On dokuz yaşına geldiğinde babası bu geleceğin klan liderini gözetme onurunu Gavin’e bahşetmişti. Bu, Gavin’in eşinin bebeğinin ölümünü takiben kendisini boğarak intihar etmesinden sonra olmuştu. Gavin yeni pozisyonunu adeta kutsal bir aşkla kabul etti ve Malcolm’a askeri strateji bağlamında bildiği her şeyi öğretti. Aradan yıllar geçtikçe, Malcolm, Gavin’e tüm bunlar için minnettar olmuştu. Bu, Malcolm’un büyük bir savaşçı olmasını ve birçok lideri kıskandıran bir orduya sahip olmasını sağladı. Bu durum, bir tür gurur kaynağıydı adeta.</p>

  <p>Ama bir zevk kaynağı mıydı peki?</p>

  <p>“Campbell Klanı’na olan borcumuzu yaptığımız el sanatlarıyla mı ödeyeceğiz peki?” diye sordu Ariella.</p>

  <p>“Kısmen,” diye cevap verdi Malcolm. Ama korunmak için bu tür şeylerle bedel ödemek yetmez. Bu nedenle ben de ortada bir taahhüt olmasını talep ettim. Yardıma ihtiyacımız olduğunda geleceklerine dair bir taahhüt.”</p>

  <p>Ariella, şaşkınlıkla Malcolm’a baktı. Malcolm bir kez daha Ariella’nın klanından ‘biz’ diye bahsediyordu.</p>

  <p>“Bu taahhüdü sağlamlaştırmak ve aramızdaki bağları güçlendirmek için Campbell Klanı’ndan birkaç kişinin bir süreliğine burada kalıp istedikleri alanda eğitim alabileceklerini önerdim. Bu sayede el sanatlarını öğrenip kendi klanlarındaki insanlara da öğretirler.”</p>

  <p>“Ama dokuma sanatını ya da gayda çalmayı öğrenmek yıllar sürer. Bunlar birkaç ayda öğrenilemez ki,” diye itiraz etti Ariella.</p>

  <p>“Tabii ki de öyle,” diye cevap verdi Malcolm. “Bu da anlaşmanın uzun yıllar sürmesi anlamına geliyor. O klandan insanlar buraya gelip bir süre kalacaklar, sonra onlar klanlarına geri dönecek ve yerlerini başkaları alacak. Hatta çocuklar için jonglörlük ve cambazlığı öğrenecekleri bir yaz kursu bile düzenleyebiliriz bence.</p>

  <p>Ariella şimdi Malcolm’u daha iyi anlıyordu. “Campbell Klanı’ndan insanlar gelip burada kaldıkça onların bizi korumak için çok daha fazla sebepleri olacak. Çünkü kendi insanları da bizimle olduğundan en azından onlar için savunma yapmaları gerekecek.”</p>

  <p>Malcolm başıyla onayladı. “Evet. Hatta eğer kabul ederlerse MacFane Klanı’ndan insanlar da gidip Campbell Klanı’nda zaman geçirebilir. Erkekler ordudaki erkeklerle antrenman yaparlar, kadınlar da ev işleri hakkında fikir alışverişinde bulunurlar.” “Neden kadınlar da ordudakilerle antrenman yapmasın ki?” Malcolm gülmemek için kendini zor tuttu. “Bence Campbell Klanı böyle sıra dışı bir teklif için henüz hazır değil ama eğer istersen bu teklifi onlara sen sunabilirsin.”</p>

  <p>Ariella, MacFane’in bu fikrinin kendilerine sağlayacağı yararları düşününce heyecanlanmıştı. Diğer klanlarla iş birliği yaparak birbirlerinden çok fazla şey öğrenebilirlerdi. Sonunda da ortaya kıskançlık ve husumete değil, barış ve karşılıklı öğrenmeye dayalı arkadaşlıklar çıkardı.</p>

  <p>“Lider Capmbell bu öneriyi kabul etti mi peki?”</p>

  <p>“Evet,” dedi Malcolm. “Tıpkı Grant, Fraser ve MacGregor Klanları gibi o da kabul etti. Ama ben yine de ilk davetlilerini göndermek üzere onlara haber vermeden önce senin ve konseyin onayını almak istedim.”</p>

  <p>“Konsey ne dedi peki?”</p>

  <p>“Angus ve Dugald biraz isteksizdi başta. Ben de bunu bekliyordum zaten. Klanın uzun süredir yalnız yaşıyor ve buraya ya bancıların gelmesini yadırgamaları çok normal. Ama Gordon o kadar tepkili değil. O böyle bir anlaşmanın faydalı olacağını çok çabuk fark etti.”</p>

  <p>“Tıpkı benim gibi,” dedi Ariella. “Yeni insanlarla tanışıp fikir alışverişinde bulunmak halkıma çok iyi gelecek.”</p>

  <p>“Harika. O zaman hemen yarın iki elçi gönderip anlaşmayı yürürlüğe koyabileceğimizi söylüyoruz klanlara.”</p>

  <p>Biz.</p>

  <p>Ariella gözünü yemeğine çevirdi.</p>

  <p>Ariella, Malcolm’un burada kalmasının imkânsız olduğunu tekrar hatırlattı kendine. Bunu, onu incitmemek için yapıyordu. Malcolm’un liderlik için uygun olmaması Ariella’nın suçu değildi sonuçta. Bunun tüm sorumluluğu da Malcolm’a aitti. O gece MacFane Klanı’na olanlardan yalnızca Malcolm MacFane sorumlu tutulabilirdi. Ve tabii sonrasında düştüğü bu halden de...</p>

  <p>Malcolm’un bronz eli neredeyse tam olarak dolu olan kadehi iyice sarmıştı. Ariella, birden Malcolm’un ölçülerindeki bir adamın kadehin tamamını içmesi gerektiğini, aksi takdirde ilacın işe yaramayacağını fark etmişti.</p>

  <p>“Hadi MaFane, neden içmiyorsun?” dedi Ariella şarap şişesini kaldırırken. “Elindekini bitir de kadehini tekrar doldurayım.”</p>

  <p>Malcolm meraklı bakışlarla Ariella’ya baktı. “Bu sen değilsin, Ariella. Karşımda durmuş beni içmeye teşvik eden sen olamazsın.”</p>

  <p>“Seni teşvik etmiyorum,” diye karşı çıktı Ariella. “Sadece biraz daha içmek istersin diye düşünmüştüm, hepsi bu,” dedi şişeyi masaya bırakırken.</p>

  <p>Nedenini anlamasa da onu kırdığını düşündü Malcolm. Şarabından bir yudum aldı. Aslında çok yorgundu ve daha fazla içmek gibi bir isteği yoktu. Görünen o ki yaptığı yolculuk onu sandığından da fazla bitkin düşürmüş, alkolün vücudundaki etkisini artırmıştı.</p>

  <p>“Fraser Klanı’na gittiğimde senin klanınla ilgili komik bir hikâye duydum,” dedi Malcolm ortamı yumuşatmak için. “Bir kılıçla ilgili saçma bir hikâye.”</p>

  <p>Ariella’nın kalbi hızla atmaya başladı. “Gerçekten mi?” diye sordu konuyla fazla ilgilenmez gibi görünmeye çalışarak.</p>

  <p>“Görünüşe ^öre, Fraser klanının bir zamanlar klan kurucunuza ait olan eski bir kılıcı anlatan hikâyeleri var. Onlar, senin hâlâ bu kılıca sahip olduğunu ve onun birtakım sihirli güçleri olduğuna inanıyorlar”</p>

  <p>“Benim klanım dört yüz yıl önce kuruldu, MacFane. Kılıçlarımız eski olsalar da, o kadar eski olduklarını düşünmüyorum,” dedi ve gülümsedi.</p>

  <p>“Ben onlara böyle bir kılıçla ilgili hiçbir şey duymadığımı söyledim ama onlar bu kılıcın varlığı konusunda emin gibiler,” diye devam etti. “Bu da bana Roderic’in de bu kılıcın gücünü duyup klanın kontrolünü bu yüzden ele geçirmek isteyebileceğini düşündürdü. Belki de seni bu kılıcı ona vermen konusunda zorlamayı düşünüyordur.”</p>

  <p>“Onun bu hikâyeyi duyup duymadığını bilmiyorum,” diye yalan söyledi Ariella. “Bana bu konudan hiç bahsetmemişti. Bence o, ayyaşlar ordusundan başka hiçbir şeye sahip olmadığı ve gidecek hiçbir yeri olmadığı için klanımın kontrolünü ele geçirmek istiyor.”</p>

  <p>“Ama bir şeyi unutuyorsun.”</p>

  <p>“Nedir?”</p>

  <p>“O, seni istiyor.”</p>

  <p>Malcolm, Ariella’ya büyük bir dikkatle bakıyordu. Mavi gözlerinde kızın, anlamını çözemediği tuhaf bir duygu vardı. Bu, belki sinirdi, belki de kızın kendisine ihanet ettiğini anladığı için şarabını içmiyordu. Arzu da olabilirdi, ona sımsıkı sarılıp nefessiz bırakana kadar yakın olma arzusu... Malcolm’un kendisine böyle bakması kızı korkutuyordu. Yalanını ortaya çıkarıp bu yalanın altında yatan şeyin ne olduğunu merak edercesine bakıyordu. Ariella bunun bir son bulmasını istiyordu ama bakışlarım da Malcolm’dan alamıyordu. Bakışlarım ondan kaçırırsa bir şeyler sakladığım anlamasından korkuyordu.</p>

  <p>“Sana daha önce de söylemiştim, Malcolm, benimle evlenmeyi yalnızca liderlik için istiyor.”</p>

  <p>Gerçekten böyle bir şeye inanacak kadar masum muydu Ariella, diye merak etti Malcolm. Bir erkekte uyandırabileceği arzuları göremeyecek kadar kör müydü? Alçak Roderic’in o gece duvarda ona nasıl bir tutkuyla baktığım görmüştü. Ve Malcolm birleri eğer Ariella’ya bu şekilde -fethedilecek bir şeymişçesine, büyüleyici bir şeymişçesine- bakıyorsa Roderic’in de bu uğurda savaşacağım ama yenilme ihtimalinin de olduğunu biliyordu. Bunu şiddetle yapmasa da -ki gerekli olsa onu da yapardı- bir şekilde mücadelesine devam edeceğini biliyordu. Amacına, Ariella’nın halkına şiddet uygulayarak ulaşabilirdi. Bu, Ariella’nın en zayıf noktasıydı ve Roderic bunu çok iyi biliyordu. Bir eli Elizabeth'in, Agnes’ın ya da Helen’in boğazında, kılıcı da Duncan, Andrew ya da zavallı yaşlı Angus’un boğazındayken, Ariella dizleri üstünde merhamet dilenip Roderic ne isterse yapmaya razı olabilirdi.</p>

  <p>Malcolm bunların olmasına müsaade edemezdi.</p>

  <p>“Bu ortaklıklar yalnızca herhangi bir saldırıyı dört saat içerisinde engelleyebilirsek faydalı olur,” dedi Malcolm. “Hâlâ bir orduya ihtiyacımız var. Hele bir de saldırı tepelerden gerçekleştirilip açık alanda savaşmak zorunda bırakılırsak...”</p>

  <p>Biz.</p>

  <p>Ariella, Malcolm’un klan için savunma planları yapmasına katlanamıyordu. Malcolm’un yarın çok uzaklarda, kendi isteği doğrultusunda yaşamayacağı gerçeğine dayanamıyordu. Ve Malcolm uyanıp da Ariella’nın kendisine ne yaptığını anlayınca içi nefretle dolacaktı.</p>

  <p>Ariella’ya karşı.</p>

  <p>Malcolm aniden masadan kalktı. “Dört klana da savaşçılarından on tanesini bize kiralık olarak verip veremeyecekleri konusunda bir mektup yazmam lazım. Eğer kabul ederlerse elçileri hemen yarın gönderip adamları aldırırız. Kırk tane iyi eğitilmiş adamla Roderic’in saldırılarına en azından yardım gelene kadar karşı koyabiliriz,” dedi ve kapıya doğru ilerledi.</p>

  <p>Ariella paniklemişti. Malcolm şarabını içmeden gidiyordu.</p>

  <p>“Bekle!”</p>

  <p>Malcolm durdu. “Benimle konuşmak istediğin başka bir şey daha mı var?”</p>

  <p>“Yemeğini bitirmedin, MacFane.”</p>

  <p>“Bu gecelik beni affet. Çok yorgunum ve eğer görevlerimi bir an önce bitirmem gerekiyorsa bu gece başlamalıyım.”</p>

  <p>“En azından şarabını bitir bari” dedi Ariella kadehi göstererek. “Şarap, daha iyi uyumanı sağlar.”</p>

  <p>“Yeteri kadar içtim.”</p>

  <p>Malcolm kapıya doğru ilerlerken Ariella arkasından ümitsizce baktı. Eğer Malcolm şarabı içip de uyuşmazsa Andrew ve Duncan onu asla taşıyamazdı. Bu gece, Harold gelmeden evvel Malcolm’un oradan ayrılması gerekiyordu.</p>

  <p>“Buradan hemen gitmen lazım, MacFane,” dedi Ariella.</p>

  <p>Malcolm arkasını döndü ve bir kaşını kaldırdı. “Neden gitmem konusunda birdenbire bu kadar endişelendin, Ariella?” diye sordu.</p>

  <p>“Sen benim insanlarımı eğitmek için kiralandın ve üzerine düşeni yaptın. Artık geri kalanı biz halledebiliriz.”</p>

  <p>Malcolm bir an için Ariella’yı inceledi. Kız, sakin görünmeye çalışıyordu ama elinde titreyen kadeh endişelerini açığa çıkarıyordu. Ariella’nın, kendisinin gitmesini istemesinin dışında bir de bu teklifi reddetmesinden korktuğunu fark etmişti. Ama neden? Klanı hâlâ tehlikedeyken neden Malcolm’un gitmesini istiyordu ki?</p>

  <p>Birden bazı şeyleri anladığım fark etti.</p>

  <p>“Demek, yeni liderin kim olacağına karar verdin ha?</p>

  <p>Ariella şaşkınlıkla Malcolm’a baktı. Önce bunu inkâr etmeyi düşündü ama daha sonra Malcolm’un yüzündeki kızgın ifadeyi görünce bunu bir kere daha düşündü.</p>

  <p>“Ama bu bir kutlama sebebi, öyle değil mi? Ariella MacKendrick sonunda halkını yönetecek o mükemmel adamı buldu. Büyük bir ordusu olan, son derece güçlü o savaşçıyı buldu. Hadi, lütfen beni merakta koyma. Kim bu cesur yürek?”</p>

  <p>“Sen onu tanımıyorsun.”</p>

  <p>Malcolm bir an kıza inanıp inanmaması gerektiğini düşündü. “Bunun beni şaşırttığını söyleyemem,” dedi sonra. “Senin istediğin kadar kutsal bir adamı tanıdığımı düşünmüyorum zaten. Her neyse. Onunla tanışmayı dört gözle bekleyeceğim.” Masaya yanaştı, kadehi eline aldı ve derin bir yudum çekti.</p>

  <p>“Sen onunla tanışmayacaksın, MacFane”</p>

  <p>“Neden?”</p>

  <p>“Çünkü istemiyorum.”</p>

  <p>“Anlıyorum,” dedi Malcolm gözlerini kısarak. “Burada tüm yaptıklarımdan sonra kovuldum yani, öyle mi?”</p>

  <p>“Neden sana haksızlık yapılıyormuş gibi tepki verdiğini anlayamıyorum,” dedi Ariella sinirle. “Sen hiçbir zaman buraya gelmek istemedin ki... Babam senden yardım istedi, sen reddettin. Sonra ben ayağına kadar gelip yalvardım onu da reddettin. Sonunda geldin ama o da çıkarın içindi, Malcolm, bize yardım etmek için değil.”</p>

  <p>Kızın söylediği her şey doğruydu ama bunları onun ağzından duymak Malcolm’un yalnızca sinirlerini germişti.</p>

  <p>“Sebebi her ne olursa olsun sonuçta şu an buradayım. Büyük Kara Kurt emrinizde, efendim. Sakat, yaralı ve paramparça olmuş bir geçmiş, mahvolmuş bir gelecekle... Elbette ben, sen ve Alpin’in uzun süredir halkınız için aradığı o kutsal savaşçı değilim. O kadar genç ve güçlü kuvvetli de değilim ve Tanrı biliyor, tüm hayatım boyunca hiç o kadar masum olmadım. Ama yine de buradayım, Ariella. Söylemek istediğimi anlıyor musun? Buradayım."</p>

  <p>“Artık çok geç, Malcolm. Liderimiz sen olabilirdin, sen olmalıydın, şu sarhoşluğu üstünden atıp da bize faydan dokunacağı için gelseydin... O zaman her şey çok farklı olabilirdi. Çünkü o zaman cesur bir adamın yaptığını yapmış olurdun. O zaman gerçek bir savaşçı gibi davranmış olurdun.”</p>

  <p>“Ben iyi bir savaşçıydım!” diye bağırdı Malcolm. Sinirlenmişti. Elindeki kadehi duvara fırlattı. Sonra ne yapacağını bilemeyerek Ariella’ya doğru yürüdü. Ariella oturduğu sandalyeden kalktı. Malcolm damarlarında dolaşan hırsın etkisiyle Ariella’yı sıkıca kavradı, kaçmasına izin veremezdi. Ariella’nın aşağılaması, beklediğinden daha da yıkıcı olmuştu. Kızı küçük omuzlarından yakaladı ve duvara doğru yasladı. Sonra iki eliyle onu vücudunun iki yanından sardı.</p>

  <p>Ariella’nın kül rengi gözlerini öfke kaplamıştı. Kızın göğsü nefessizlikten atmıyordu sanki ve gözlerini de Malcolm’un kıyafetine odaklamıştı. Bu, onun eşi olabilecek olan kadındı. Bu, onun şiddetle arzuladığı kadındı. Onu öyle arzuluyordu ki, bu arzularından sakınması gerektiğini biliyordu. Kız ona baktıkça, pembe yanaklarını, parlayan gözlerini gördükçe onu o kadar arzuluyordu ki onu istediğinin yarısı kadar da kızın onu istemesini diliyordu. O, asla onun kocası ve klanın lideri olacak kadar iyi, güçlü ve saf olamayacaktı. Belki de üç yıl önce böyle ayyaş olmadan, bu bataklığa batmadan önce beklentilerinin bir kısmını karşılayabilirdi. Ama o büyük Kara Kurt’dan geriye kalan sadece bu sakat adamdı şimdi. O an, ona karşı sarsıcı bir öfke duydu içinde. Onu buraya getirip de neye sahip olabileceğini ama artık o şansını kaybettiğini gösterdiği için ondan nefret etti adeta. Belki de Tanrı onu bu şekilde cezalandırıyordu. Bu nedenle Ariella’yla onu karşılaştırmıştı. Tanrı, Ariella’yı ona göndererek onu içinde bulunduğu yıkıntıdan çekip çıkarmasını, saygı göreceği bir yere götürmesini istemiş, ona böyle bir fırsat vermişti. Ama aptallığı yüzünden bu fırsatı tepmesi geç olmamıştı. Bu şekilde sınanmaya katlanması çok güçtü. Bu, onun asla kontrol edemeyeceği bir hırsa bürünüp asla üstesinden gelemeyeceği bir ümitsizlikle dolmasına sebep olmuştu. Böylesi ağır bir cezayı hak etmiyor değildi. Adalete de inanırdı. Ama yine de karşısında duran bu olağanüstü kadının kendisine verdiği acının bir sona ermesini diledi.</p>

  <p>“Özür dilerim, Ariella,” dedi öfke ve pişmanlık dolu ses tonuyla. “Bana ihtiyaç duyduğun zaman seni hayal kırıklığına uğrattığım için. Ama ben senin aradığın savaşçı değildim. Ve evet, para için buraya geldim. Ama yine de bilmen gereken bir şey var,” dedi ellerini kızın çenesinde kenetleyerek.</p>

  <p>Ariella şaşkın bakışlarla ona baktı. Onun yüzündeki acı ifadesine kız da üzülüyordu aslında.</p>

  <p>“Nedir o, MacFane?” diye sordu sonunda.</p>

  <p>“Senin için kaldım.”</p>

  <p>Bu itiraftan sonra başını eğdi ve kızın dudaklarına yapıştı. Onu delicesine bir ümitsizlikle öpüyor, sadece o anı yaşamak istiyordu. Kızın dudakları sıcacık ve şarap tadında, yanakları yumuşacıktı. Malcolm tüm bunların hafızasına kazınmasını istiyordu ki gelecek yıllarda yalnız başına yattığında Ariella’nın yumuşacık yanaklarını ve dudaklarını hatırlayabilsin. Ariella, Malcolm’a karşı koymamıştı. Belki de irkildiği için karşı koyamamıştı. Ama kız, her an silkinip onu kendinden uzaklaştırabilirdi ve Malcolm bir daha ona asla dokunmazdı. Ariella’nın bir başkasının olacağı fikri ona acı veriyordu. Katlanılmaz bir kaybetme korkusu sarmıştı ve bu korku adeta göğsünü daraltmıştı, nefes alamıyordu. Almaya da çalışmıyordu... Alacağı bir nefesin her şeyi bitirebileceği korkusuyla, onu derin öpücüklere boğuyordu, zamana karşı yarışıyordu adeta. Lider olarak seçtiği o adamın yanma yatıp, dokunuşlarına tahammül ettiğinde bu şekilde arzulanmanın ne demek olduğunu anlayabilsin diye onu etkilemeye çalışıyordu.</p>

  <p>Ariella da gitgide kendisini kaptırmaya başladığını hissediyordu. Tüm bunların olmaması gerekiyordu ama Malcolm’u durduracak gücü ve isteği kendisinde bulamıyordu. Malcolm’un arzuları çok kuvvetliydi. Okyanusta güçlü bir dalga gibi onu kendisine doğru çekiyordu. Malcolm’un öpüşlerinde öfke vardı. Öfke, acı ve bir de ümitsizlik... Sanki kızın kendisine ait olmasını ister gibiydi, bunu başaramayacağını bile bile... Ona karşı duyduğu açlık, bu müthiş işkence onu öpmekten başka bir şey yapmasına izin vermiyordu. Malcolm ondan uzaklaşmaya başlayınca Ariella kendisini terk edilmiş ve bomboş hissediyordu, sanki dünyadaki tüm ışıklar birden sönmüştü. O aradığım kişi değil, diye hatırlattı kendine... Ama tıpkı içine akıttığı gözyaşları gibi bu da onu teselli etmeye yetmemişti. Kız, buna daha fazla katlanamadı ve ağlayarak Malcolm’u kendisine çevirip boynuna sarılıp, titreyen dudaklarıyla onu öpmeye başladı.</p>

  <p>Malcolm donakaldı. Ariella’nın bunu gerçekten istediğine inanamıyordu. Sonra o da kızın öpüşüne karşılık verdi. Bir yandan onu delicesine öperken elleri de kızın omuzlarında, belinde ve kalçalarında geziniyordu. Kızı kendisine doğru sımsıkı sararak onu adeta sığınağına almıştı. Hayatını anlamlı kılacak şey işte buydu. Tanrı, Ariella’yı ona verirse her şeye göğüs gerebilirdi.</p>

  <p>Malcolm, kızın elbisesini çıkarıp üzerinde yalnızca iç çamaşırlarını bıraktığında, Ariella bunun yanlış olduğunu ve yatağa doğru ilerlerken günah işlediklerini düşündü. Malcolm’un kemerini çözdü ve beline sardığı kumaşı da hızla çekerek kaslı vücudunu ortaya çıkardı. Malcolm gömleğini çıkarırken gözleri Ariella’nın gözlerine odaklanmıştı. Sonunda, Ariella’nın karşısında çırılçıplaktı. Yara bere içindeki vücudu şömine ateşinin önünde parlıyordu. O an ne sakat ne de yaralıydı. Aksine, güçlü vücudu kızın kendisini güvende hissetmesini sağlamıştı. Bu adam klanın yeni lideri değildi ve kendisini tüm benliğiyle ona teslim etmek de Ariella’nın kaderi değildi. O an, Ariella ya aklını oynattığını ya da klanına karşı olan sorumluluk duygusunu bir kenara ittiğini fark etti. Ama o ana kadar olan tüm mücadelelerinden dolayı o ve Malcolm bu müthiş anı çoktan hak etmişlerdi.</p>

  <p>Bir defaya mahsus olmak üzere...</p>

  <p>Malcolm kızın titreyen vücudunu kendisine doğru çekip onu ateşiyle ısıtırken dudaklarına yapıştı. Neredeyse dört yılı aşkın süredir hiçbir kadınla beraber olmamıştı ve kendini ne yapacağını bilmeyen genç bir delikanlı gibi hissediyordu. O, bu hale gelmeden önce yatağına girmek isteyen onlarca kız vardı. O kızlar Kara Kurt’un yatağına girmeyi bir onur sayar ya da sonsuza dek onun himayesi altında olacaklarını düşünürlerdi. O da bu ilgiden gayet hoşnuttu ve sayamayacağı kadar çok kadınla birlikte olmuştu. Ama Marrian’la nişanlandığında onu utandırmamak için başka hiçbir kadınla birlikte olmamıştı. Bu sefer, içinde yüzdüğü arzu denizi, bildiği hiçbir şeye benzemiyordu. Bu istek kendisini güçlü hissetmesini sağlıyor, geçmişini ve geleceğini adeta berraklaştırıyordu. Artık sadece Ariella’yla yaşadığı o an vardı aklının derinliklerinde. O an ve Ariella’nın da kendisini istediği gerçeği... Ariella, onun omuzlarına sımsıkı sarılmışken ne kadar da narin ve zayıf görünüyordu. Ama Malcolm, bu zayıflığın yanıltıcı olduğunu biliyordu. Yatağa attığı bu kadının tanıdığı birçok erkekten çok daha güçlü ve cesur olduğunu biliyordu. Malcolm tam onun ölmek üzere olduğunu düşündüğünde Ariella’nın bir hırsızın yüzüne ayakkabısıyla vurup kurtulduğunu görmüştü. Savaşmayı öğrenebilmek için bir erkek gibi giyinip kendinden iki kat daha güçlü erkeklerle birlikte mücadele ettiğini ve her zaman daha iyisini yapmaya çalıştığını, çünkü ancak kendi hünerlerini geliştirerek halkını koruyabileceğini bildiğini görmüştü. Gururunu yenip kendisine söylendiği üzere Kara Kurt’u bularak klana getirdiğini görmüştü. Evet, Ariella MacKendrick bir savaşçıydı ama o aslında bir savaşçıdan çok daha fazlası, diye düşündü Malcolm ellerini kızın vücudunda gezdirirken.</p>

  <p>Ariella’nın zayıf, narin vücudunda adeta bir savaşçının kalbi atıyordu.</p>

  <p>Elleri Malcolm’un geniş omuzlarında, göğsünde ve belinde gezinirken Ariella, Malcolm'u öpücüklere boğuyordu. O, bu vücudu çok iyi tanıyor, vücudunu kaplayan yaraların derinliklerini bile biliyordu. Ama sanki o an bu vücudu ilk defa görüyor gibiydi. Kız, Malcolm’a dokununca Malcolm’un tüm acıları dinmişti sanki. Artık vücudu acımıyordu. Malcolm adeta onun dokunuşuna aç gibi nefes nefese kalıyordu. Malcolm aslında çok güçlü bir adamdı ve Ariella da onu inanılmaz bir arzuyla istiyordu. Elleri Malcolm’un kıvrımlarında gezinirken, vücudunun şimdiye kadar keşfedilmemiş bölümlerini keşfetmek ve bu anı sonsuza kadar hatırlamak istiyordu. Malcolm’un yanında yatarken kendisini oldukça küçük hissetmişti. Küçük ama son derece güvenli... Sanki Malcolm’un kotlarındayken hiçbir şey ona zarar veremezdi. Ama aynı zamanda da anlam veremediği bir ihtiyaçtan dolayı huzursuzdu. Malcolm’un kendisine daha fazla dokunmasını, onu daha fazla öpmesini, ona sımsıkı sarılmasını ve etrafta, kendisi, Malcolm ve şöminede yanan ateşten başka hiçbir şeyin ve hiç kimsenin olmamasını istiyordu.</p>

  <p>Malcolm, Ariella’nın yanaklarını, çenesini ve ipeksi boynunu öpmeye başladı. Kombinezonunun altından kızın vücudunu okşuyor, kokusunu içine çektikçe adeta deliriyor, üzerindekileri çıkarıp atmak istiyordu. Tek bir dokunuşla kombinezonunu çıkarabileceğini bilse de nazik hareketlerle üzerinden sıyırdı. Malcolm, kızın göğüslerini okşamaya başladı. Ariella, ellerini Malcolm’un saçlarında gezdiriyor, onu kendine daha fazla çekiyordu. Malcolm onu tekrar dudaklarından öperken parmaklarıyla sıcacık ıslaklığına girdi. Ariella nefes nefese kaldı. Malcolm dudaklarını dudaklarından ayırmadan parmaklarıyla onu okşamaya devam ediyordu. Ariella mükemmeldi ve Malcolm onun tadını çıkarıyordu. Önce yavaş daha sonra gitgide hızlanarak dokunuşlarıyla Ariella’yı inletiyordu.</p>

  <p>Ariella, Malcolm için çıldırıyordu adeta. Her dokunuşunda ve her öpüşünde bu çılgınlık gitgide artıyordu. Malcolm’a daha sıkı sarılıyor, onunla tek vücut olabilmek için çırpınıyordu. Bir yandan da kendine ümitsizce o yeni lider değil, diye hatırlatıyordu. Malcolm, kızın dudaklarını, göğüslerini, boynunu öpmeye devam etti. Sonunda Ariella’nın üzerindeki kombinezonu sıyırıp yere fırlattı. Malcolm kızı öpmeye devam ederken, Ariella birden ani bir hareketle geri çekilmeye çalıştı ama Malcolm bileklerini sıkıca kavrayarak buna izin vermedi. Ariella şaşkınlıkla nefes aldı, Malcolm onun karşı çıkmasına izin vermeden dilini dudaklarında ve ağzında gezdirmeye devam etti. Ariella zevkten uçacak gibiydi ve yumuşak yatağa gömülüp onun dayanılmaz dokunuşlarına teslim oldu. Malcolm’un onu öperken verdiği zevkle kıvranıyordu. Bir parmağını daha Ariella’nın içine soktu ve ardından bir parmağını daha... Ariella artık dayanamayacağını düşündüğü anda Malcolm onun üstüne kapandı ve onu gücü ve sıcaklığıyla doldurdu.</p>

  <p>Ariella’nın içini hafif bir acı sarmıştı. Bu adam benim kocam olabilirdi, diye düşündü elinden kayıp giden bir şeyler varmış gibi. Kollarını Malcolm’un, boynuna sımsıkı doladı ve Malcolm’un içine girdiğini hissetti. Malcolm, Ariella’ya bakarken yüzündeki çizgiler belirginleşmişti. Yavaşça çıkıp tekrar nazikçe içine girdi, onu kabul etmesi için Ariella’ya zaman tanıyordu. Mavi gözlerinden alev çıkıyordu adeta. Ariella tutkusunun yanı sıra inanılmaz bir üzüntü hissediyordu ve Malcolm için, kendisi için, hayatın bu dayanılmaz zalimliği için ağlamak istiyordu. Malcolm durdu, eliyle Ariella’nın yüzünü okşadı.</p>

  <p>“Ariella,” diye mırıldandı. Sonra dudaklarını öptü ve “Aşkım,” diye fısıldadı.</p>

  <p>Ariella, Malcolm’un dudaklarına sıkıca yapıştı. Malcolm, Ariella’nın kulağına hoş sözler söyleyip yanağını okşamaya devam etti. Ariella gözyaşlarına hâkim olamamıştı. Acıdan dolayı değil, yalnızca kalbi bu üzüntüye daha fazla dayanamayacağı için akıtıyordu gözyaşlarını. Malcolm onun gözlerini, yanaklarını, boynunu öperken kulağına fısıldamaya ve o huzur veren sesiyle onu sakinleştirmeye çalışıyordu. Ariella, Malcolm’un, duyduğu üzüntüyü fark etmemesini diliyordu, işini bitirip gitmesini tercih ederdi. Ama Malcolm onu öpmeye ve rahatlatmaya devam etti. Yarın Malcolm gitmiş olacak, o da bir başkasıyla evlenmek zorunda kalıp onun koynuna girecek ve bu muhteşem anı hatırlayacaktı. Ariella, derin bir nefes alarak akan gözyaşlarını dindirmeye çalıştı. Malcolm onun dudaklarını tekrar öpmeye başladı ve bu da arzularının yeniden uyanmasına sebep oldu. Malcolm’a sımsıkı sarılıp geçmişe ait tüm kötü izleri silmeye çalışıyordu Ariella. Malcolm’u daha çok arzulayıp, daha çok öpmek, daha çok sarılmak, tamamen onun olmak isterken içinde yepyeni duygular uyanıyordu. Malcolm da onun vücudunu okşamaya devam ederek arzularının şiddetini artırıyordu. Malcolm bunu yaptıkça Ariella ona daha sıkı sarılıyor ve kendini Malcolm’a doğru itiyordu. Ariella içinde uyanan arzulara dayanamayıp öleceğini hissettiği anda etrafını aydınlatıp daha sonra kaybolan bir yıldız gibi hissetmeye başlamıştı kendini. Malcolm’un adını söylemeye başladı ve biliyordu ki Malcolm’un kollarında olduğu müddetçe hiçbir şey ona zarar veremezdi.</p>

  <p>Malcolm’a daha da sıkı sarıldı. Malcolm da adının telaffuz edildiğini duydukça kendisini onun büyüsüne daha fazla kaptırıyordu. Kızın atmosferi Malcolm’un geçmişte yaşadığı acıları siliyor, kendisini canlı ve dinç hissetmesine sebep oluyordu adeta. Kendisini kaybetmişti Malcolm ve sonsuza dek böyle kalmak istiyordu. Sonunda daha fazla dayanamadı ve dudaklarını kızın dudaklarından çekerek onun adını söylemeye başladı. O an anlamıştı ki Ariella’yı asla terk edemezdi artık.</p>

  <p>Odada Ariella ve Malcolm’un nefes alıp vermelerinden ve şöminede yanan ateşin çıkardığı çıtırtılardan başka hiçbir ses yoktu. Hâlâ Malcolm Ariella’nın üzerinde, tek vücut halinde öylece yatıyorlardı. Ariella birden Malcolm’a sıkıca sarıldı ve gözyaşlarını sildi. Asla böyle olacağını tahmin edemezdi. Hayatında hiçbir şey onu bu denli mutlu edememişti. Artık Ariella MacKendrick olmak, MacKendrick Kılıcı’nın sahibi olmak istemiyordu. Sıradan insanlar gibi istediği kişiyi eşi olarak seçebilmeyi diledi. Belki de o zaman Malcolm’un başarısızlıklarını görmezden gelebilirdi. Ama o klanına karşı sorumlulukları olan bir kadındı ve bu noktada ne yazık ki duygularının bir önemi yoktu. Derin bir nefes aldı, kendini kaybolmuş gibi hissediyordu.</p>

  <p>Malcolm, kızın yüzüne bakabilmek için başını kaldırdı. Kızın gözlerinden süzülen yaşları görünce kaşlarını çattı ve sonra elleriyle yaşlan sildi. Ariella, Malcolm’un bakışlarına dayanamayıp başını diğer tarafa çevirdi.</p>

  <p>“Klanına lider olmak için uygun olmadığımı düşünüyorsun,” dedi kızın çenesini kavrayıp kendisine bakmasını sağlarken. “Ama sana yemin ediyorum, Ariella, onların zarar görmesine asla izin vermeyeceğim. Beni anlıyor musun?”</p>

  <p>Malcolm’un keskin bakışları ve net bir ifadesi vardı o an Ariella’nın karşısında. Ama Ariella, Malcolm’un liderlik için uygun olmadığını iyi biliyordu. Bunu bilmesi ve Malcolm’un sorumsuzluğu yüzünden yıllar önce kendi klanına verdiği zarar, Ariella’nın Malcolm’un bakışlarına daha fazla kazanamamasına sebep olmuştu.</p>

  <p>“Burada kalamazsın, Malcolm,” diye cevap verdi Ariella. “Liderlik için uygun değilsin.”</p>

  <p>Malcolm sinirlendi. “Uygun değilsin deyip benim sinirlerimi bozuyorsun, Ariella,” dedi çırılçıplak bir halde masaya doğru ilerlerken. Masadaki kadehi aldı. “Mükemmel erkek yoktur, Ariella,” dedi. “Her erkek hayatında bazı şeyleri riske atmıştır ve bu da hata yaptığını gösterir. Bazen bu hatalar korkunç izler bırakır. Ama en berbat hatayı bile yapmanın avantajı ondan ders alınandır. Tabii ki o hataların sonunda hayatta kalacak kadar şanssızsan,” dedi ve elindeki kadehi tepesine dikti.</p>

  <p>“Benim babam hiçbir zaman hata yapmadı ama” dedi Ariella, göğüslerini örterken. “O her zaman onurlu ve cesur bir adamdı. Asla halkını senin yaptığın gibi hayal kırıklığına uğratmadı.” Bu çok acımasız, çok sert bir açıklamaydı ama o anda Ariella’nın bunları söylemesi gerekiyordu. Belki de kendisine Malcolm’un başarısızlıklarını hatırlatması gerekiyordu.</p>

  <p>Malcolm iyice sinirlenmişti. “Baban benim karşılaştığım zorluklarla hiç karşılaşmadı, Ariella. Hiçbir zaman savaşa girmedi, ordu yönetmedi ve hiçbir zaman başkalarına yardım etmek için yaşadığı toprakları terk etmek zorunda kalmadı. Klanı ilk defa saldırıya uğradığında hazırlıksız yakalanınca o da dâhil olmak üzere birçok insan öldü ve neredeyse kızı da ölüyordu. Senin bana mükemmel bir lider olarak verdiğin örnek bu mu yani?”</p>

  <p>“Sonunda bizi de koruyamadı,” dedi Ariella. “Çünkü o bir savaşçı değildi. Bu yüzden MacKendrick Klanı’nın yeni lideri büyük bir savaşçı olmalı.”</p>

  <p>Malcolm kıza öfke dolu bakışlarla baktı. “Yani sen benim artık savaşçı olduğumu düşünmüyorsun öyle mi?”</p>

  <p>“Belki bir zamanlar öyleydin, ama artık değilsin,” diye cevap verdi Ariella.</p>

  <p>Malcolm’un acısı gitgide artıyordu. Ariella bunu onun yüz hatlarında ve gözlerinin derinliklerinde görebiliyordu. Asla onu bu şekilde incitmek istememişti. Ama aralarında ne olursa olsun onun bu klana lider olamayacağı konusunda ikna olmasını istiyordu. Ve dahası onun bir daha geri dönmeyeceğinden emin olmak istiyordu. Çünkü geri döndüğünde kızdan nefret edebilirdi.</p>

  <p>Bunun düşüncesi bile katlanılmazdı.</p>

  <p>Malcolm, zihnini temizlemeye çalışarak gözlerini kapadı. Üzerine öyle bir yorgunluk çökmüştü ki yatağa gidip Ariella’yı sımsıkı sarıp onunla uyumak istiyordu yalnızca. Geçmişe ve geleceğe ait kötü izleri silebileceği ve Ariella’nın yumuşaklığını tüm bedeniyle hissedebileceği bir uyku istiyordu... Nasıl olsa yarın Ariella’yı hata yaptığı konusunda uyarabilirdi. Onun yalnızca hatalarını görmesini istemiyordu. Çünkü bu hataları düzeltmek için artık yapabileceği hiçbir şey yoktu. Kendisinin yalnızca sakat bir savaşçıdan çok daha fazlası olduğunu bilmesini istiyordu. Büyük bir savaşçı olmak için yalnızca fiziksel olarak güçlü olmak yeterli olmazdı. Fiziksel gücün yanında zekâ, cesaret, onur ve tecrübe gerekirdi. Ve bir daha hiçbir klanın sorumluluğunu almak istememesine rağmen bu fedakârlığı da yapabilirdi.</p>

  <p>Ariella için.</p>

  <p>“Çok yorgunum. Bu konuyu yarın daha ayrıntılı olarak konuşalım,” dedi</p>

  <p>“Peki,” diye cevap verdi kız.</p>

  <p>Malcolm kıza baktı. Gözlerinden akıp giden yaşların göğsüne örttüğü bezi bu kadar çabuk ıslatmasına şaşırmıştı. Ariella neden bu kadar çok ağlıyordu? Neden bu kadar mutsuzdu? Kaşlarını çattı ve bunu sebebini düşünmeye çalıştı. O kadar uykuluydu ki düşünemiyor, konuşamıyor ve hatta az önce ne tartıştıklarını bile hatırlayamıyordu. Yatağa doğru bir adım daha atarken daha önce hiç bu kadar uykulu hissetmediğini fark etti. Ariella daha çok ağlıyordu artık. Sorun ne olabilirdi ki?</p>

  <p>“Aman Tanrım!” dedi olup biteni fark etmiş gibi. “Bana ne yaptın böyle?”</p>

  <p>Ariella’nın çok üzgün bir ifadesi vardı ama bu, yaptığını affettirmezdi. Gavin gelmişti aklına. Gavin’i bulmalıydı hemen.</p>

  <p>Kapıya doğru döndü. İki adım attı.</p>

  <p>Birdenbire başı döndü ve kendini karanlık bir âlemde buldu. Ariella’nın hıçkırıklarından ve öfkesinden başka hiçbir şeyin farkında değildi.</p>
</body>
</html>
