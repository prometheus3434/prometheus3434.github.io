<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Karyn Monk - Savaşçı</title>
  <link href="../Styles/TezaT.css" rel="stylesheet" type="text/css" />
</head>

<body>
  <p class="b2">On Üçüncü Bölüm</p>

  <p>Malcolm başını geriye eğdi ve elindeki kadehi kana kana</p>

  <p>Böylesi şarap içmeyi özlemişti. Daha önlerinde iki günlük yol vardı. Yarın gece de belindeki, bacağındaki ve kolundaki ağrıları dindirmek için vücudunun daha fazla alkole ihtiyaç duyacağını biliyordu. Birkaç saat boyunca kamp yaptıkları yerin gözlemciliğini o yapacağı için ayık olması gerekiyordu.</p>

  <p>Duncan ve Andrew’u geride bıraktıktan sonra sessizliğe bürünmüşlerdi. Malcolm, kendi kendine Ariella ve klanından kurtulduğu için sevindiğini söylese de o sefil kulübede geçirdiği uzun ve boş günlere döneceği için büyük bir üzüntü duyuyordu aslında. Dolayısıyla böyle bir yere gitmek için de acele etmesine gerek yoktu. Burada, yanan ateşin yanında, yukarıda gökyüzü... Böyle yatmak çok daha iyiydi. Burada onu biraz olsun rahatlatan bir şeyler vardı.</p>

  <p>“Birisi geliyor,” dedi Malcolm elindeki kadehi fırlatarak. “Nerden baksan yirmi atlı, ateşi görmüş olmalılar.”</p>

  <p>Gavin hemen kılıcını aldı. “Ben buradan takip edeceğim,” dedi çalıların arasına girerken.</p>

  <p>Duyulan ayak sesleri yeri titretecek kadar yaklaşmıştı. Sonunda, çalılıkların arasından yaklaşmakta olan atlıların ilk grubu göründü. Ateşin ışığıyla yüzleri aydınlanmıştı.</p>

  <p>Malcolm şaşkınlıkla karşısındaki üç adama baktı. “Robert? Alex? Edward? Siz burada ne arıyorsunuz?” diye sordu.</p>

  <p>“MacFane!” dedi, bu küçük grubu yönetmekte olan Robert.</p>

  <p>“Aman Tanrım! Seni burada bulacağımızı hiç düşünmemiştik,” dedi Edward.</p>

  <p>Malcolm emin değildi ama ifadelerinde ve ses tonlarında kötü bir niyetle karşılaşmamıştı. Besbelli eski savaşçıları ona karşı duygularını ifade etme konusunda çekiniyorlardı.</p>

  <p>“Yalnızca bir tane MacFane var,” dedi sert bir ses sislerin içinden.</p>

  <p>Herkes birden atın üzerindeki kısa boylu, bıyıklı adama çevirdi bakışlarını. Adamın omuz hizasındaki saçları tıpkı Marrian’ınki gibi alev kızılıydı. Kahverengi-mor bir tartan ve deri bir yelek giymişti. Omzunda, ortası yakut, altın bir broş parlıyordu. Bu, Malcolm’un babasından kendisine kaldığı için çok iyi bildiği bir broştu.</p>

  <p>Malcolm’un içindeki öfke artıyordu.</p>

  <p>“İyi geceler, Harold,” dedi. Sesinde ona karşı beslediği nefretten eser yoktu. Ne kadar kontrol etmeye çalışsa da bunun aslında yersiz bir duygu olduğunu biliyordu. Harold, Malcolm’u klandan kovduğu zaman yapması gerekeni yapmıştı. Onun yerinde olsa, Malcolm da aynısını yapardı.</p>

  <p>Hatta belki çok daha kötüsünü...</p>

  <p>Harold, Malcolm’u gördüğüne şaşırmışsa bile şaşkınlığını çok iyi gizlemişti. Gözleri, Malcolm’un üzerinde geziniyordu. “İyi görünüyorsun, Malcolm. Son derece bakımsız, sakallı ve kirli olduğuna dair bir şeyler çalınmıştı kulağıma ama demek ki o duyduklarım abartıymış.”</p>

  <p>Ses tonu tekdüze olduğu için bu gözlemlediklerinin Harold’ın sinirini mi bozduğunu yoksa ona keyif mi verdiğini çıkarmak mümkün değildi.</p>

  <p>“Oldukça iyiyim,” diye cevap verdi Malcolm.</p>

  <p>“Seni buralara getiren şey nedir?” diye sordu Harold.</p>

  <p>Malcolm gözlerini kıstı. “Sana, yaptıklarımın hesabını vermem gerektiğini bilmiyordum,” dedi.</p>

  <p>“Öyle bir zorunluluğun yok tabii,” diye karşılık verdi Harold. “MacFane topraklarına ayak basmadığın müddetçe istediğin yere gitmekte özgürsün. Sadece yolda karşılaşmış iki yolcu gibi sordum sana bu soruyu. İstemiyorsan cevap vermek zorunda değilsin.”</p>

  <p>Harold’ın bu tavrı Malcolm’un kendisini aptal gibi hissetmesine neden olmuştu. Harold sadece basit bir soru sormuştu. Neden bu kadar hırçın davranmıştı ki Malcolm?</p>

  <p>“Buralardaki klanlardan birisiyle biraz işim vardı da. Onu hallettik ve şimdi Gavin’le birlikte eve dönüyoruz,” dedi sonra.</p>

  <p>Gavin, çalıların arasından çıktı. “Merhaba Harold!” dedi. Bilerek ona MacFane diye hitap etmemişti.</p>

  <p>Harold başını kaldırdı. “Gavin?”</p>

  <p>“Seni bu kadar adamla birlikte buraya getiren nedir?” diye sordu Malcolm arkadaki atlı savaşçılara bakarak. “Savaşa mı gidiyorsun?”</p>

  <p>“Önemli bir şey değil,” diye cevap verdi Harold. “Müstakbel eşimin yanına gidiyorum.” Ses tonuna mutluluktan çok bir mecburiyetten dolayı gitme havası hâkimdi.</p>

  <p>“Tebrikler o halde,” dedi Malcolm.</p>

  <p>Malcolm, Harold’ın Ariella’nın klanına lider olamaması için geçerli birkaç sebep bulmaya çalıştı kendince. Ama kendisinin ona olan düşmanlığından başka hiçbir şey gelmedi aklına. Kuzeni Harold genç, güçlü ve yetenekliydi. O, Malcolm’un yanında sayısız savaşlara girmiş mükemmel bir savaşçıydı. Ayrıca Harold bir zamanlar İskoçya’nın en güçlü ordusu olan bir orduyu ve MacFane Klanı’nı yönetiyordu.</p>

  <p>Malcolm’un eğitip geliştirdiği orduyu...</p>

  <p>“Kim bu güzel gelin?” diye sordu Gavin.</p>

  <p>Harold ilgisizce omuzlarını silkti. “MacKendrick Klanı’ndan bir kız. Güzel mi değil mi bilemem, onu hiç görmedim,” dedi.</p>

  <p>Demek, Ariella’nın Malcolm’u apar topar klandan kovması yetmemişti. Demek tüm bunları Malcolm’un hayatını mahveden o adamı korumak için yapmıştı Ariella. Ariella’nın ihaneti şimdi çok daha ağır bir hal aldı, diye düşündü Malcolm kendi kendine.</p>

  <p>“Nasıl ayarlandı peki bu evlilik işi?” diye sordu Malcolm, sakin olmaya çalışarak.</p>

  <p>“Bu yaz başında MacKendrick Klanı’ndan üç kişi bana gelip Kara Kurt’u aradıklarını söylediler,” diye söze başladı Harold. “İki adam ve bir de on iki, on üç yaşlarında bir çocuk. Kendilerinden önce gelen diğer elçiler gibi onlar da seni görme konusunda son derece ısrarcıydılar, hatta senin artık MacFane Klanı’nın lideri olmadığını söylememe rağmen. Sonunda onlara nerede olduğunu söyledim. Seni buldular mı?” diye sordu.</p>

  <p>Tabii ya, Duncan ve Andrew, Gavin’e kendisini bulmadan önce Harold’a gittiklerini söylemişlerdi. Bu da Ariella’nın Harold’ı gördüğü anlamına geliyordu. Malcolm başını salladı. “Evet.”</p>

  <p>“MacKendrick Klanı buradan biraz uzakta, sıradağlarda yaşıyorlar,” diye devam etti Harold. “Öyle görünüyor ki tüm hayatlarını insanlardan uzakta, kabuklarına çekilerek geçirmişler ve dolayısıyla savunma sanatı hakkında hiçbir şey bilmiyorlar. Klanın en son liderinin kızı ordumun onları koruyacağı düşüncesiyle benimle evlenmek istiyor.”</p>

  <p>O benim ordum, diye düşündü Malcolm içinden. Ve tabii ki o ordu MacKendrick Klanı’nı güvende tutabilirdi. Ariella eninde sonunda Kara Kurt’un eğittiği savaşçılara ihtiyaç duymuştu. Malcolm bunu düşününce gülmek istedi.</p>

  <p>Kara Kurt’un verdiği utancı ve üzüntüyü yaşamadan onun ordusundan medet umuyordu Ariella.</p>

  <p>“Peki, bu anlaşmadan senin kârın ne olacak, Harold?” diye sordu Malcolm.</p>

  <p>“Kız, halkının sanatkârlık ve zanaat işinde oldukça yetenekli olduğunu söyledi. Ayrıca yaptıkları eserlerden gönderdiği örnekler de oldukça etkileyiciydi. Hazır benim de artık evlenme zamanım gelmişken, bu teklif topraklarımı genişletmem için çok önemli bir fırsat olacak.”</p>

  <p>Malcolm, Harold’ın yerinde olsa o da konuya bu açıdan yaklaşırdı. Yardıma ihtiyacı olan bir klanı kurtarmak için değil de nüfuzunu artırma fırsatı olarak... Akılcı, mantıklı bir yaklaşımdı bu.</p>

  <p>“O klana ulaşman birkaç gün sürer,” diye cevap verdi Malcolm. “Onlardan bu kadar uzakta yaşarken, MacFane Klanı’nın lideri olarak üstlendiğin görevleri nasıl yerine getireceksin?”</p>

  <p>“Orada kalmak gibi bir niyetim yok ki. Halkın gerçekten böyle güzel eserler yapabildiğine ikna olunca kızla evlenip geri döneceğim. O klan da bizim bir ayağımız olacak ve bizim ismimizi taşıyacak. Onları koruyup gözetmesi için otuz kadar adamımı orada bırakacağım. Bizim klanda evlenecek kadın kalmadığı için savaşçılarımın çoğu orada kalma konusunda oldukça istekli zaten.”</p>

  <p>Harold’ın ifadesinde aşağılayıcı bir ton yoktu ama yine de suçlama duygusu ağır basıyor gibiydi. Klanda evlenecek kadın kalmadı, hepsi benim yüzümden öldü. Marrian bile, diye düşündü Malcolm.</p>

  <p>“Bir evlilikten bundan daha fazlasını bekleyeceğini düşünürdüm, Harold. Yanılıyor muyum?” diye sordu Gavin düz bir ifadeyle. “Eşini sadece arada bir mi ziyaret edeceksin?”</p>

  <p>“Onu ziyaret etmek gibi bir niyetim yok ki, o benimle yaşayacak,” diye cevapladı Harold.</p>

  <p>“Ne yani, kız klanım terk etmeyi kabul etti mi?” diye sordu Malcolm şaşkınlıkla. Ariella’nın böyle bir teklifi kabul ettiğine oldukça şaşırmıştı.</p>

  <p>“Henüz kabul etmedi,” dedi Harold. “Ama bu, tartışılacak bir konu değil. Ben uzun süredir yalnız yaşıyorum ve bu kadar uzakta yaşayan bir eşe de ihtiyacım yok. Klanını bırakıp benimle gelmezse bu evlilik olmaz.”</p>

  <p>Bu, Ariella için acı verici bir durum olur, diye düşündü Malcolm. Onu klanından ayırmak kalbinin bir parçasını söküp geride bırakmak gibiydi. Ama Ariella, bunun klanı için yararlı olacağını düşünüyorsa bu teklifi kabul ederdi. Halkının güvende olması için her şeyini feda edebilirdi.</p>

  <p>Kendisini bile...</p>

  <p>Bu benim meselem değil, diye hatırlattı kendine Malcolm. Ariella kendisinden kurtulmak istiyordu ve sonunda kurtulmuştu. Artık Harold’la evlenip, Malcolm’un korumak için gece gündüz çalıştığı her şeyi ona verebilirdi. Besbelli, Ariella, Harold’ın Malcolm’dan daha güçlü birisi olduğunu düşünüyordu. Ariella halkı için her şeyini feda edebilirdi. Harold’a gelince, o da nasıl olsa topraklarını genişletmek istiyordu. Hem MacFane hem de MacKendrick klanlarını aynı anda yönetecek, her şeyden önemlisi, Ariella’ya sahip olacaktı.</p>

  <p>Malcolm’un sahip olduğu her şeyi ondan alacaktı.</p>

  <p>Şimdi ikinci defa Malcolm, Harold’a karşı kaybediyordu. Ama bu sefer kuzeninin hırslarından dolayı değil, bir zamanlar kendisinin sahip olduklarına sıkı tutunamamasından dolayı... Klandan men edilip MacFane ismi ona yasaklandığı zamanlarda artık lider olmayı hak etmediğini düşünüyordu. Yaralı vücudu, bir günü ayık geçirmeyişi, öfkesi ve kendine acıması... Tüm bunlar onun artık lider olamayacağını düşünmesine neden olmuştu.</p>

  <p>Roderic ve birkaç adamı dışında hiç kimse onu aşağılamamıştı. Halk her zaman onun eski günlerine dönebileceğine inanmıştı.</p>

  <p>Ama o Roderic ve adamlarına yenik düşmüştü.</p>

  <p>Ariella da bu yüzden onun klanını yönetemeyeceğini düşünüyordu. Ariella, Malcolm’u geçmişteki başarısızlıklarından, sarhoşun teki oluşundan ve kendi klanındaki liderliği kaybetmesinden ötürü lider olarak istemiyordu. Daha da önemlisi, onu, ona ihtiyacı olduklarında gelmemekle suçluyordu. Ariella’ya göre bu gerçek bir savaşçının sergilememesi gereken bir davranıştı. Belki de Ariella haklıydı. Malcolm, Kara Kurt olarak bilindiği zamanlarda karşısındaki güçlere bakmadan, ihtiyacı olan herkese yardım ederdi.</p>

  <p>Yine Kara Kurt olmak istiyordu.</p>

  <p>“Geç oldu,” dedi Harold birden. “Artık yola koyulsam iyi olacak.”</p>

  <p>“Gidiyor musun?”</p>

  <p>Harold başını salladı. “Gece gitmenin daha doğru olacağını düşündüm. Eğer elimdeki harita doğruysa sabah olmadan MacKendrick Kalesi’ne varacağız sanırım.”</p>

  <p>Malcolm, Harold’ı durdurmak için bir şeyler yapmayı planlıyordu. Kendisinin Ariella’ya Harold’dan önce ulaşması gerekti. Ariella’yı kendisinin geçmişteki tüm başarısızlıklarına rağmen liderlik için çok daha iyi bir seçim olduğu konusunda nasıl ikna edecekti, hiçbir fikri yoktu.</p>

  <p>“Yerinde olsam bu saatte gitmezdim,” dedi Malcolm.</p>

  <p>Harold, merakla ona baktı.</p>

  <p>“Neden?”</p>

  <p>“Burası çok dağlık bir bölge ve bu saatte çok kolay kaybolursun,” diye cevap verdi Malcolm. “Yolundan biraz olsun saparsan dağlık alana girer, yolunu bulmak için günlerce uğraşırsın. Sabahın ilk ışığıyla yola çıkman çok daha güvenli olacaktır bence,” dedi.</p>

  <p>Harold bu fikri bir süre düşündü. “Bundan önce çok daha tehlikeli yollardan geçtik. Bence fazla zorlanmayacağız.”</p>

  <p>“Ama fırtına da var,” dedi Gavin.</p>

  <p>Harold kaşlarını çattı. “Ne fırtınası?”</p>

  <p>“Şiddetli bir fırtına geliyor,” diye yalan söyledi Malcolm. “Sen nereden biliyorsun?” diye sordu Harold şüpheli bakışlarla.</p>

  <p>“Bugün karşılaştığımız yaşlı bir kâhinden öğrendik,” dedi Malcolm. Bu fikre inanır gibi olan kuzenine gülmemek için kendisini zor tutuyordu. Harold. Malcolm’un aksine kâhinlere inanırdı. “Biraz ilerleyince fırtınaya tutulacaksınız ve birkaç kilometre sonra sığınacak bir yer bulamazsınız. Burada kamp yaparsanız adamların güvende olur.”</p>

  <p>“Fırtınaya tutulmuş, ıslak bir ordudan kötü hiçbir şey olamaz,” dedi Gavin omuz silkerek. “Bu, insanı adeta aptallaştırır.” “Kâhin, fırtınanın sabaha karşı dineceğini söyledi,” diye ekledi Malcolm. “Sabahın ilk ışığıyla birlikte kuru bir şekilde yola çıkarsınız.”</p>

  <p>Kuzeni burada bir süre kamp yapıp fırtına dindikten sonra yola çıkmayı düşünürken Malcolm öylece izledi. Bu ona ve Gavin’e MacKendrick Kalesi’ne Harold ve ordusundan önce varmaları için zaman kazandırırdı.</p>

  <p>“Fırtınada yola çıkmak kulağa pekiyi gelmiyor,” dedi Harold sonunda. “Ve hava sakin gibi görünse de yaşlı bir kâhinin kehanetini göz ardı edemem,” dedi. Sonra yanındaki savaşçısına dönerek, “Adamlara çadır kurmalarını söyle. Sabaha kadar burada dinleneceğiz,” dedi.</p>

  <p>Ariella, ağaçların arasından atıyla ilerlerken pelerinini omuzlarına sıkıca sardı. Kalbi deli gibi atıyor, çenesi titriyordu. Klan, bunu yapmaması için adeta yalvarmıştı ama o kararlıydı. Kız kardeşinin geceyi birkaç vahşi savaşçıyla birlikte geçirmesi fikrine tahammül edemiyordu. Tabii ki Agnes küçük kızın yanındaydı ama zavallı kız o kadar korkaktı ki tam tersi şekilde o Agnes’ı rahatlatıyor olabilirdi. Roderic, yanında birisini getirirse küçük kızı öldürmekle tehdit ettiği için Ariella peşinden gitmelerini yasaklamıştı. Kardeşinin başına bir şey gelmesinden korkmasına rağmen, kılıcı yanına almamıştı. Harold’ın en geç sabah geleceğini düşünüyor, bu yüzden Harold yardımına gelene kadar Roderic’i oyalamayı planlıyordu. Oraya ulaştığında Roderic’in Catherine’i, Agnes’ı ve kendisini bırakması için ümitsizce dua etmeye başladı.</p>

  <p>Yoksa Roderic onları kesinlikle öldürürdü.</p>

  <p>Niall ve Gordon bu plana karşı çıkmışlardı. Roderic’in kaldığı yere birkaç adam gönderip saldırı yapmayı planlıyorlardı. Ariella bu fikre kalenin savunma gücünde meydana gelecek bir azalmanın kadın ve çocukların hayatını tehlikeye sokacağı gerekçesiyle karşı çıkmıştı. Ayrıca Malcolm halka savunma yapmayı öğretse de Ariella halkının Roderic’in vahşi ordusuna karşı koyacak güçte olduğunu düşünmüyordu. Harold gelene kadar halkın kalede kalması çok daha güvenli olacaktı.</p>

  <p>Belli belirsiz bir hışırtı onu düşüncelerinden sıyırdı. Karanlığın arasından, ağaçların arkasından bir figür belirdi. Ok ve yayını Ariella’nın boğazına dayadı.</p>

  <p>“Kıpırdama, öldürürüm,” dedi Ariella’ya.</p>

  <p>Sonra bir ışık adamın yüzünü aydınlattı. Ariella hemen bu adamın kaleye saldırdıkları gece Malcolm’la savaşan Gregor olduğunu fark etti.</p>

  <p>“Ben Ariella MacKendrick,” dedi Ariella, boğazına dayalı oku elleriyle tutarak. “Eğer beni öldürürsen liderin kılıca hiçbir zaman sahip olamayacak ve o zaman da seni öldürecek."’</p>

  <p>Gregor kaşlarını çattı. Ariella, adamın kafasını karıştıran şeyin yaptığı tehdit mi yoksa Ariella’nın onu tehdit etmeye cesaret etmiş olması mı bilmiyordu.</p>

  <p>“Benimle geleceksin,” diye homurdandı sonunda Gregor.</p>

  <p>Gregor, Ariella’nın atını çekerek yola koyuldu. Etrafta kimsenin olup olmadığını kontrol ettikten sonra ilerlemeye başladı. Bir sağa bir sola yalpalayarak Ariella’nın yolu aklında tutmasını engellemeye çalışıyordu. Ama bu gereksiz bir çabaydı. Ariella burada büyüdüğü için bilmediği hiçbir yol yoktu.</p>

  <p>Bir süre sonra Ariella duman kokusu almaya başladı. Kokunun gediği yere doğru ilerlediler. Onlar yaklaştıkça çok sayıda savaşçı saklandığı kayaların ve ağaçların arkasından çıkmaya başladı. Hepsi, kılıçları elinde, bir yandan tehdit eden bir yandan da arzulayıcı bakışlarla ona bakıyorlardı. Birkaçı da kızın güzelliğini tatmak istermişçesine dudaklarını yalıyordu.</p>

  <p>Ariella, korkusunu gizleyerek, onlara nefretle baktı.</p>

  <p>Adamlardan uzun boylu, cılız, kahverengi saçlı olanı “Bize ne kadar tatlı bir şey getirdin, Gregor,” dedi. Uzandı ve Ariella’nın bacağını tuttu.</p>

  <p>Gregor adama bir yumruk attı. “Ona bir daha dokunursan seni öldürürüm, Tavis.” Sonra, gözünü kızın üzerinde gezdiren diğer adamlara baktı. “O Roderic’in.”</p>

  <p>“Roderic’in zaten bir kadını var,” diye itiraz etti şişman, sakallı bir adam.</p>

  <p>“Bu da İkincisi,” dedi Gregor. “Nerede o?” diye sordu sonra.</p>

  <p>“İşte orada,” dedi başka bir adam kılıcıyla işaret ederek. “Daha sade güzelliği olan bir kızla birlikte...”</p>

  <p>Ariella, adamın Agnes’ı kastettiğini anlamış ve Roderic’in ona zarar vermediğini ummuştu.</p>

  <p>Ariella atından indi ve Gregor’un peşinden gitmeye başladı. İçeride yirmi kadar savaşçı vardı. Ama ağaçların arkasında, davetsiz misafirler için bekleyen başka savaşçıların da olduğunu biliyordu. Adamlar, kolları ya da bacakları sarılı şekilde ateşin etrafına uzanmışlardı. Ariella, bacaklarındaki ve kollarındaki yaraların onun klanına yaptıkları saldırı sonrasında mı olduğunu merak etmişti. Adamları yanına almasına rağmen, Roderic’in Ariella’nın kalesini bu sarhoşlar ordusuyla fethedemeyeceğini bildiği apaçıktı. Bu yüzden Roderic, Ariella’yı ayağına çağırmıştı.</p>

  <p>Roderic’i ateşin yanına oturmuş, çıkan alevlere dalmış, düşünürken buldular. Onları görünce gülümsedi. Ateş, Roderic’in yakışıklı suratını aydınlatıyordu ama Ariella bu suratta çekici hiçbir şey bulamıyordu. Bir zamanlar bu adamın kaslı vücudunun, yüz hatlarının ve altın sarısı saçlarının cazibesine kapıldığını hatırlayınca midesi bulandı. Bu vahşi adamın kılıcı taşıyacağını bir an bile düşünemiyordu. Bunun üzerine bakışlarım Roderic’in yüzünde açtığı derin yaraya yoğunlaştırdı ve adeta kendisiyle gurur duydu.</p>

  <p>Çok yakında böyle bir yaran daha olacak ve hiçbir şey hayatını alt üst etmemi engelleyemeyecek, diye düşündü içinden Ariella.</p>

  <p>Bir misafiri karşılar gibi ayağa kalktı ve “İyi akşamlar, Ariella,” dedi Roderic. “İtiraf etmeliyim ki seni bu kadar çabuk göreceğimi düşünmemiştim,” dedi. Sonra kaşlarını çatıp bakışlarını Ariella’nın etrafında şöyle bir gezdirdi. “Kılıç nerede?”</p>

  <p>“Catherine nerede?” diye sordu Ariella sert bir ses tonuyla.</p>

  <p>“Ah, hâlâ aynı endişeli Ariella,” dedi Roderic. Ses tonuna bakılırsa sinirlenmekten çok eğleniyordu. Seni bana ilk yaklaştıran merhametin olmuştu, öyle değil mi? Ben o yakışıklı ve yaralı savaşçıyım, sen de beni evine götürüp bana bakan o güzel kız...”</p>

  <p>“Ben senin gibi, insanları ölüme terk etmem,” dedi Ariella.</p>

  <p>“Ben bir savaşçıyım ve insanları öldürmek benim işim.”</p>

  <p>“Sen katilsin ve hırsızsın. Savaşta birilerini öldürmekle masum insanları öldürmek aynı şey değil.”</p>

  <p>“Babanın ölümünden bahsediyorsan, o konuda elimden gelen bir şey yoktu. Biliyorsun, kılıcı bana verseydi onu öldürmeyecektim.”</p>

  <p>Ariella, Roderic’in yüzüne tükürmemek için kendisini zor tutuyordu. Onu daha fazla kızdırırsa kardeşini ve Agnes’ı öldüreceğini biliyordu.</p>

  <p>Tıpkı kendisi Roderic’in yanağını kestiğinde onun halkı cezalandırdığı gibi...</p>

  <p>“Onu bilerek öldürdün, Roderic,” dedi Ariella. “O, beni korumaya çalışıyordu. Yoluna çıkan herkesi öldürdün.”</p>

  <p>Roderic bir an düşündü, sonra omuz silkti. “İstediğim şeyi bana vermeyenlerden nefret ederim. O zaman da seni ve kılıcı istemiştim ve onlara sahip olmamam için hiçbir sebep yoktu. Ben genç, güçlü ve yetenekli bir savaşçıyım. Benden çok iyi lider olur.”</p>

  <p>Roderic, Ariella’ya doğru yaklaştı. Yeşil gözleri ateşin altında parlıyordu. “Sen bile, Ariella,” diye konuşmaya başladı, kızın yanağını okşayarak. “Bir zamanlar sen bile beni çekici buluyordun, hatırlıyor musun?”</p>

  <p>Ariella, Roderic’in dokunuşundan tiksinmişti. Geri çekildi. “O zamanlar nasıl birisi olduğunu bilmiyordum, içinde ne şeytan yattığım da...” dedi.</p>

  <p>“Beni yaraladın, Ariella. Ama artık bu benim için sorun değil. Beni küçük görmeni de önemsemiyorum. Önümüzdeki aylarda sana o dilini kısmayı da öğreteceğim.” Kazın çenesini elleriyle kavradı. “Kılıç nerede?”</p>

  <p>Ariella çenesini kaldırdı. “Bana hâlâ Catherine ve Agnes’ın nerede olduğunu söylemedin,” dedi.</p>

  <p>Roderic sinirli bir şekilde gözlerini kapattı. Sonra başını yukarı doğru kaldırarak kahkahayı kopardı “Hâlâ Agnes’ı mı merak ediyorsun?”</p>

  <p>Ariella huzursuzlandı. “Ona ne yaptır?”</p>

  <p>“Hiçbir şey,” dedi Roderic kahkahalarını kontrol etmeye çalışarak. “Ona istemediği hiçbir şey yapmadım.”</p>

  <p>Ariella telaşlanmıştı. “Bana bak, Roderic, eğer ona dokunduysan...”</p>

  <p>“Bana Agnes’ı getirin,” dedi Roderic, Gregor’a Ariella’nın sözünü yarıda keserek.</p>

  <p>Ariella, Gregor’un gidişini izledi. Bir köşede bir çadır kurulmuş, dışında da bir gözcü bekliyordu. Gözcü, Gregor’un kendisine doğru gittiğini görünce içeri girdi ve Agnes’ı çağırdı. Bir süre sonra çadırın brandası aralandı ve Agnes göründü. Kızın duruşu dik, yürüyüşü de gayet düzgündü. Ne Ariella’nın gelmesine şaşırmış, ne de Roderic’in karşısına çıkacağına korkmuş görünüyordu.</p>

  <p>“Agnes,” dedi Ariella endişeyle. “İyi misin?”</p>

  <p>“Ben iyiyim, Ariella,” diye cevap verdi ve Roderic’e döndü. “Kılıcı sana verdi mi?”</p>

  <p>“Henüz değil,” dedi Roderic. “Öncelikle senin ve Catherine’in iyi olduğunuzdan emin olmak istedi.”</p>

  <p>Ariella daha da endişelenmişti şimdi. Roderic ve Agnes neden birbirleriyle bu kadar rahat konuşuyorlardı?”</p>

  <p>“Catherine gayet iyi. Çadırda uyuyor. Kılıcı Roderic’e ver ve artık hepimiz eve gidelim,” dedi kız Ariella’ya.</p>

  <p>Ariella her şeyi anlamaya başlamıştı. Başta, bu akıl almaz bir şeydi ve inanamamıştı. Neşeli tavırlarını sürdürmeye çalışan ve kendisini kaçıran kişinin yanında duran Agnes’a baktı. Bir ara gözü, kızın vücudunu saran elbisenin karın kısmına takıldı. O an, Ariella’nın boğazında bir şeyler düğümlenmişti.</p>

  <p>Agnes’ın ince belindeki o şişlik her şeyi gözler önüne seriyordu.</p>

  <p>Agnes, Ariella’nın şaşkınlığını anlayıp elini, bebeğini korumak istercesine karnına götürdü. “Kılıcı Roderic’e ver, Ariella,” dedi neredeyse yalvarırcasına.</p>

  <p>“Ona sen söyledin değil mi? Bizimle birlikte kaldığı zaman ona kılıcın varlığından sen bahsettin.”</p>

  <p>“Evet, ben söyledim,” dedi Agnes.</p>

  <p>“Neden yaptın bunu?” dedi Ariella, kızın itirafına inanmak istemiyordu. Agnes’ın MacKendrick Klanı’nda kaldığı beş sene boyunca, gayet güvenilir birisi gibi görünüyordu. Bu yüzden Ariella babasının öldürüldüğü günden itibaren Agnes’ın Catherine’e bakmasını istemişti. Agnes’ın yardımıyla, Ariella klandaki diğer sorumluluklarını yerine getirebiliyordu. O alçak gönüllü Agnes, nasıl olurdu da klanını riske atardı? Bunu nasıl yapardı? “Neden halkına bu şekilde ihanet ettin, Agnes?” diye sordu Ariella.</p>

  <p>“Roderic beni seviyor,” dedi Agnes gayet rahat bir şekilde. “Ve o gerçekten bir zamanlar senin de düşündüğün gibi, çok iyi bir lider olacak.”</p>

  <p>Ariella bakışlarını Roderic’e çevirdi.</p>

  <p>Roderic ona alay eder gibi baktı.</p>

  <p>“O seni sevmiyor, Agnes. O kendisinden başka hiç kimseyi sevemez,” diye uyardı Agnes’ı. “Sana öyle söyledi çünkü seni kullanmak istedi. Sen de ona inanacak kadar aptalsın.”</p>

  <p>“O, benim için geri döneceğini söyledi ve döndü. Ve bana söz verdi, MacKendrick Klanı’nın lideri olduğu zaman benimle evlenecek,” diye itiraz etti Agnes.</p>

  <p>“O senin için geri dönmedi,” dedi Ariella. “Sadece kılıç için döndü.”</p>

  <p>“Yalnızca kılıç için dönmedim,” dedi Roderic, arzulu gözlerle Ariella’ya bakarak. Evet, Ariella yanılmıyordu, Roderic kendisine onu arzulayan gözlerle bakıyordu.</p>

  <p>Ariella, pelerinini bedenine iyice sardı ve kendi kendine Roderic’in ona bir daha asla dokunamayacağına dair yemin etti.</p>

  <p>Öyle bir şeye kalkışırsa bu sefer onu öldürürdü.</p>

  <p>“Peki, MacFane’i klandan uzaklaştırmaya çalışan da sen miydin?” diye sordu Ariella, hâlâ kızın ihanetine inanamıyordu.</p>

  <p>Agnes başını salladı. “Senin hayatta olduğunu öğrenince bunu Roderic’e söylemek istedim. Böylece o da geri gelecekti. Ama sonra MacFane geldi ve bize savunma yapmayı öğretti. Ben de MacFane’den bu kadar çok şey öğrenirsek içimizden birisinin Roderic’i öldüreceğinden korktum. MacFane de bizimle birlikte kalmaya pek istekli görünmeyince ormana gittiği bir günde onu takip edip okla yaralamak istedim. Belki sinirlenip bizi terk eder diye. Ama ne yazık ki onun yerine yanlışlıkla seni yaraladım. Seni incitmek istememiştim.”</p>

  <p>“Peki, demir parçası?”</p>

  <p>“O zamana kadar MacFane senin gerçekte kim olduğunu öğrenmişti. Halk da gitgide ona saygı duyuyordu ve herkes gittikçe çok daha iyi öğreniyordu savunma sanatım. Senin kılıcı MacFane’e bağışlayacağından korktum ve bu yüzden Malcolm’un atının semerine o demir parçasını koydum. O olaydan sonra, hele bir de halk onun aslında ne kadar güçsüz olduğunu görünce klanda asla kalmak istemeyeceğinden emindim.”</p>

  <p>“Yanılıyordun,” dedi Ariella.</p>

  <p>Agnes emin olmayan gözlerle ona baktı. “Neden?”</p>

  <p>“MacFane’in güçsüz olduğunu düşündüğün için yanılıyordun,” dedi Ariella.</p>

  <p>Roderic sinirlenmişti. “Yaralı insanlara bakmaya çok meraklısın bakıyorum da. Onların gerçekte nasıl insanlar olduğunu bile göremiyorsun.”</p>

  <p>“Haklısın,” dedi Ariella. “Tıpkı senin gerçekte nasıl birisi olduğunu göremedim gibi.”</p>

  <p>“MacFane halkına savunma hakkında bir şeyler öğretmiş olabilir, ama o aslında o kadar güçlü birisi değil. O, Gavin onu kucağına alıp da o kulübeye götürdüğü günden beri sakat ve işe yaramaz bir adam. Ama yine de lider olarak o seçildi. Peki neden? MacFane Klanı’nın son liderinin oğlu olduğu için. Ona ve bana bakan bir aptal dahi benim MacFane Klanı’nı yönetmede ondan çok daha iyi olduğumu görecektir. Ama ben bu konuda konseyi ikna etmeye çalıştığımda beni reddettiler.</p>

  <p>“Bu yüzden sen de Malcolm’u güç kullanarak yenmeye çalıştın. Ama başaramadın. O seni klandan kovdu,” dedi Ariella.</p>

  <p>“O zamanlar destek alabileceğim çok fazla savaşçı yoktu,” dedi Roderic omuz silkerek. “Ve Malcolm’un ordusu hâlâ onun emrindeydi. Bu yüzden ben klanımdan kovulmanın acısını yaşarken Malcolm lider olmanın ayrıcalığını yaşıyordu. Ama bu çok uzun sürmedi. Kesinlikle sen de MacFane Klanı’nın makûs kaderini duymuşsundur,” dedi neşeli bir ses tonuyla.</p>

  <p>Ariella, dehşete düşmüş bir şekilde Roderic’e baktı.“0 kadar kadın ve çocuğu sen mi öldürdün?” diye sordu.</p>

  <p>“Ne kadını, ne çocuğu?” diye sordu Agnes kaşlarını çatarak.</p>

  <p>“Onların sorumluluğu Malcolm’a ait. Ben yalnızca MacFane konseyine benim yerime onu lider seçmekle hata yaptıklarını göstermek istedim. Ne yazık ki Sinclair Klanı’nı MacFane Klanı’nın saldırısına uğranacağı konusunda uyardıktan sonra onları kontrol etmek güçleşmişti. O büyük Kara Kurt, o gece sarhoştu ve kendisinin ve halkın içinde olduğu tehlikeye dair hiçbir şeyi kavrayamıyordu. Kendisine MacKays Klanı’nın tehlikede olduğunu ve ordusuyla birlikte oraya gitmesi gerektiğini söyleyen uydurma bir mektup yazdık. O da aptal gibi buna inandı. Geride kalesini koruyacak hiç kimse bırakmayarak tüm savaşçılarına kendisiyle birlikte MacKays Kalesi’ne gitmelerini emretti.”</p>

  <p>Ariella’nın içini korku kaplamıştı. Roderic’in acımasız birisi olduğunu zaten biliyordu. Bunu, Roderic’in babasını öldürdüğü ve kılıca sahip olana dek halkı öldürmeye devam edeceğini söylediği gün çok iyi anlamıştı. Ama bu ana kadar Roderic’in bu denli öfkeli olmasının nedenini bir türlü anlayamamıştı.</p>

  <p>“Kendi klanının kadın ve çocuklarını öldürdün yani öyle mi?” diye sordu Ariella, ses tonuna nefret hâkimdi.</p>

  <p>“O, artık benim klanım değildi ki,” dedi Roderic ilgisizce. “Beni o klandan çoktan kovmuşlardı.”</p>

  <p>“Aman Tanrım!” dedi Agnes, yüzü solmuştu. “Böyle korkunç bir şeyi nasıl yapabildin?”</p>

  <p>Roderic, Agnes’a sert bir şekilde baktı ve ona tokat attı. Agnes çığlık atarak geriye doğru sendeledi.</p>

  <p>“Bir daha sakın benimle bu şekilde konuşma,” dedi Roderic, Agnes’a.</p>

  <p>Agnes, titreyen parmaklarıyla ağzını kapadı. Kız, parmak uçlarındaki kanı izlerken gözlerindeki acı adeta korkuya dönüşmüştü.</p>

  <p>“Çadıra geri dön!” dedi Roderic ona. “Yüzünü görmekten sıkıldım artık. Nasıl olsa bir daha işime yaramayacaksın.”</p>

  <p>Agnes’ın hâlâ Roderic’e şaşkınlıkla baktığım gören Ariella yine de ona acımıştı. Agnes klana ihanet etmeseydi Catherine ve klan bu gece güvende olacaktı, diye hatırlattı kendi kendine hemen. Ama şimdi herkes çok büyük bir tehlike altındaydı. Roderic, Ariella’yı zorlayıp kılıcı ondan alarak hayatını MacKendrick Klanı’nda geçirmeye karar verirse Ariella ve halkını çok kötü günler beklerdi. Eğer Roderic kılıcı sadece nüfuzunu artırmak için kullanırsa bu sefer de çevre klanlardaki insanları çok kötü günler bekleyecekti. Tüm bunlar bu yakışıklı canavara inanan aptal kız yüzündendi. Ariella, Agnes’a karşı nefretten başka bir şey hissetmek istemiyordu. Ama yine de kısa bir süreliğine de olsa bir zamanlar kendisinin de Roderic'in yakışıklı görünüşünden etkilendiğini unutmamaya çalışıyordu.</p>

  <p>İyi niyetinden dolayı konuşmaya devam etti. “Agnes, hadi çadıra git artık, Catherine’in sana ihtiyacı vardır. Karnındaki bebeğin sağlığı için de dinlenmen gerekiyor.”</p>

  <p>Agnes şoka uğramıştı adeta, konuşamıyordu. Gözlerinden yaşlar akıyordu sadece. Hızla çadıra doğru ilerlemeye başladı ve artık Ariella ilk geldiğinde olduğu kadar kendinden emin görünmüyordu.</p>

  <p>“Bu kızda tutku denen bir şey yok,” dedi Roderic sertçe. Elini yanağındaki yaraya götürdü, bakışlarını Ariella’nın vücudunda gezdirdi. “Senin gibi değil.”</p>

  <p>Ariella ona baktı ama hiçbir şey söylemedi.</p>

  <p>“Konuşmaya baş başa devam edelim mi?” diye sordu Roderic uzaktaki bir çadırı göstererek.</p>

  <p>Ariella onların önünden geçerken yerde yatan savaşçılar sırıtıyorlardı. Başını yukarı kaldırdı ve pelerinine iyice sarındı. O bana dokunamayacak, diye hatırlattı kendine sürekli. Çadıra girdiklerinde Roderic’i kolayca öldürebileceğini biliyordu ama Harold ordusuyla birlikte gelmeden bunu yaparsa Roderic’in savaşçıları da Catherine’i öldürürdü.</p>

  <p>Roderic’e karşı koymanın başka bir yolunu bulmalıydı.</p>

  <p>Çadır, gümüş rengi şamdanda yanan birkaç mumla aydınlanıyordu. Bu, babasının çok sevdiği şamdandı. Angus’un gençliğinde özene bezene yaptığı bir masanın üzerinde dururdu babasının şamdanı. Roderic’in yatağı, MacKendrick Klanı kadınları tarafından özenle bezenle hazırlanmış olan bir yataktı. O an, Roderic’e olan nefreti daha da artmıştı. O kadar ki neredeyse belinden kamasını çıkarıp Roderic’i oracıkta öldürecekti. Derin bir nefes aldı. İntikam almak kolaydı, ama onun çok daha başka sorumlulukları vardı.</p>

  <p>Çadıra girdikten sonra Roderic çadırı kapadı ve “Kılıç nerede?” diye sordu sert bir şekilde.</p>

  <p>“Yanımda değil,” dedi Ariella.</p>

  <p>Roderic’in ifadesi sertleşti. “Oyun oynayacak halim yok Ariella. Hemen bana kılıcı ver yoksa Catherine’in boğazını keserim.”</p>

  <p>“Bunu yapacağından hiç şüphem yok,” dedi Ariella, sandığından daha sakin görünerek. “Bu yüzden de eğer bende olsaydı çoktan sana verildim zaten kılıcı.”</p>

  <p>“Kılıç nerede?” diye sordu Roderic, kıza inansa mı inanmasa mı emin olamıyordu.</p>

  <p>“Kılıcı lider MacFane’e verdim.”</p>

  <p>“Yalan söylüyorsun. Agnes bana Malcolm ve Gavin’in dün gittiklerini ve bir daha dönmeyeceklerini söyledi.</p>

  <p>“Ben Malcolm’dan bahsetmiyorum ki. Kılıcı, evlilik anlaşmamızın bir koşulu olarak Harold MacFane’e gönderdim. Ordusuyla birlikte buraya gelmek için çoktan yola çıktı.”</p>

  <p>Roderic sinirlenmişti.</p>

  <p>“Ama Harold kılıcın gücü hakkında hiçbir şey bilmiyor,” dedi Ariella. Yalan söyleyerek onu daha fazla kızdırmaktan korkuyordu. “Bu yüzden kılıç ona pek bir şey ifade etmeyecek. Kılıcı taşıyacak olan kişinin önce bir imtihandan geçmesi gerekecek ve Harold böyle bir imtihandan geçmedi.”</p>

  <p>Roderic şüpheli gözlerle kıza baktı. “Ne tür bir imtihan bu?” “Bilmiyorum,” diye cevap verdi Ariella. “Şimdiye kadar hiç kimse böyle bir girişimde bulunmadı ama bulunacak kişi için de oldukça farklı bir imtihan olacak. Alpin bunun bir cesaret ve güç sınavı olacağını söyledi,” dedi Ariella, sonra da bu söylediklerinin Roderic’de bolca mevcut olduğunu hatırladı üzülerek.</p>

  <p>“Agnes bu imtihanla ilgili hiçbir şey söylemedi. O sadece kılıcı bana verebileceğini söyledi,” diye cevap verdi Roderic.</p>

  <p>“Agnes imtihanla ilgili bir şey bilmiyor da ondan,” dedi Ariella. “Babam kılıcı tıpkı dedem ve büyükbabam gibi doğduğu gün teslim aldı. Ama kılıcı taşıyacak erkek bir vâris olmayınca bu görev ailenin en büyük kızına düşüyor. O adam seçildiğinde de bir testten geçmesi gerekiyor.”</p>

  <p>Roderic, beklenmedik bu engel karşısında sinirlenmişti. “Eğer kılıcın hiçbir gücü yoksa neden onu Harold’a gönderdin ki?” “Ona bağlılığımın bir sembolü olarak gönderdim. Kılıç, olağanüstü güçleri düşünülmeden bile muazzam bir güzelliğe sahip. İşçiliği çok harika...”</p>

  <p>“Beni kandırmaya çalışıyorsun. Harold geldiğinde burada benimle savaşacak ve böylece bu imtihandan geçmiş olacak.” “Kardeşimin hayatını böyle bir oyunla riske edeceğimi mi sanıyorsun? Bu gece buraya silahsız ve tek başıma gelmemin sebebi, isteklerini kabul ettiğim için. Klandakilere söyledim. Harold geldiğinde kılıcı adamlarımdan birisine verecek, o da onu ormana getirecek. Adamlarından birisi gidip kılıcı alıp sana getirecek. İmtihandaki başarın ya da başarısızlığın tamamen sana bağlı. Eğe^ başarısız olursan bir daha deneme hakkın yok bilesin.”</p>

  <p>“Başaracağın,” dedi Roderic kıstığı gözleriyle. “Bence sen, eğer bana yalan söylüyorsan Catherine’e olacaklar konusunda endişelenmelisin şu anda.”</p>

  <p>“Yalan söylemiyorum.”</p>

  <p>Roderic bir an kızı inceledi.</p>

  <p>“O halde tatlı Ariella, Harold gelmeden evvel birlikte bir şeyler yapsak mı?” diye sordu ve onu kendisine doğru çekti. “Sanırım artık bir zamanlar başladığımız şeyi bitirmenin vakti geldi.” Roderic, ellerini kızın omuzlarına koyduğu zaman geri çekilmedi. Elbisesini çıkarıp yere atarken Ariella öylece donakalmıştı. Hatta ellerini kızın saçlarına gömüp de kafasını yukarı doğru kaldırdığında bile ona sakin gözlerle bakmıştı. Dudaklarını kızın dudaklarına yaklaştırdığı an “Bilmen gereken bir şey var, Roderic,” dedi Ariella.</p>

  <p>“Nedir?” diye sordu Roderic, dudakları kızın dudaklarından bir nefes ötede...</p>

  <p>“Eğer bakire olmazsam, kılıcın güçlerini bahşedemem.” Roderic başını kaldırdı ve “Yalan söylüyorsun, sana dokunmamdan nefret ettiğin için söylüyorsun bunu.”</p>

  <p>Haklıydı. Ariella sakin olmaya çalıştı.</p>

  <p>Bu, benim babamı öldüren adam, diye düşündü içinden.</p>

  <p>“Evet,” dedi Ariella. “Dokunuşundan nefret ediyorum ama yalan söylemiyorum.”</p>

  <p>Roderic gülümsedi. Başını kızı öpmek için eğdi. Sonra bir an tereddüt etti. “Yalan söylüyorsun, itiraf et.”</p>

  <p>“Yalan söylemiyorum.”</p>

  <p>Roderic’in yeşil gözleri öfke saçıyordu. Kızın kendisinden ne kadar nefret ettiğini düşününce ellerini onun boğazına doladı ve sıkmaya başladı.</p>

  <p>Ariella nefes almaya çalışıyordu. Roderic onun sadece konuşmaya yetecek kadar nefes almasına imkân veriyordu. Ama Ariella, Roderic’e durması için yalvarmadı. Roderic kızın boğazını saracak şekilde dolamıştı ellerini. Ariella’nın gözleri kararmaya başladı. Ariella, eğer istediği cevabı almazsa Roderic’in gerçekten kendisini öldüreceğinden korkmuştu.</p>

  <p>Roderic birden kızı bıraktı.</p>

  <p>Ariella derin bir nefes aldı. “Hadi şu anda bana sahip ol, ol da kılıç asla senin olmasın,” diye bağırdı.</p>

  <p>Roderic’in güce olan tutkusu kıza olan tutkusunu bastırmaya başlamıştı. Birden sinirle arkasını döndü.</p>

  <p>“Gregor!” diye bağırdı. Gregor içeri girdi.</p>

  <p>“Bunu da çadıra diğer ikisinin yanma koy ve kaçamayacaklarından emin ol!”</p>

  <p>Gregor şaşkınlık içinde Ariella’ya baktı. Ariella onun bakışlarına tiksinerek karşılık verdi. Bir an için adamın gözlerinde hayranlık parıltıları gördüğünü sandı ama emin olamadı.</p>

  <p>“Gel benimle.”</p>

  <p>Ariella pelerinini üzerine attı ve Roderic’in yanından geçerek Gregor’u takip etmeye başladı. Diğer savaşçılar da Ariella’nın nasıl galip geldiğini merak ederek ona şaşkınlıkla baktılar. Ariella hepsinden nefret ettiği için bakışlarını onlardan uzak tutmaya çalışıyordu.</p>

  <p>Hepiniz klanıma verdiğiniz zararın bedelini ödeyeceksiniz, dedi içinden.</p>

  <p>Ariella çadıra girdiğinde Agnes yere uzanmış ağlıyor, küçük Catherine de elbisesiyle kızın kanayan ağzını silerek onu teselli etmeye çalışıyordu. Catherine şaşkın gözlerle ablasına baktı. Sonra koştu ve ablasına sarıldı.</p>

  <p>“Ariella,” dedi. “Ne olur eve gidelim.”</p>

  <p>“Şu an gidemeyiz tatlım,” dedi Ariella kızın saçlarını okşarken. “Ama çok yakında gideceğiz.”</p>

  <p>Ona söz vermişti ama yine de ümitsizdi. Harold gelene kadar Roderic’i oyalamış, kardeşini de bulmuştu. Şu an her şey tam istediği gibiydi. Ama onun klanının halkı Roderic’in vahşi savaşçılarına kafa tutamazlardı. Hem Harold ordusuyla birlikte gelse bile Roderic, Catherine’i rehin olarak tutmaya devam edecekti. Roderic kılıca ve onun güçlerine sahip olana kadar küçük Catherine’in hayatı tehlikede olacaktı. Ama kılıcı Roderic’e verirse de kendi klanını ve diğer klanların hayatını tehlikeye atmış olurdu.</p>

  <p>Agnes’ın ağlama seslerini ve kız kardeşinin yalvarmalarını duydukça, belki mantıksızdı ama Harold’ın değil de Malcolm’un gelmesini diliyordu içinden.</p>
</body>
</html>
