<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Karyn Monk - Savaşçı</title>
  <link href="../Styles/TezaT.css" rel="stylesheet" type="text/css" />
</head>

<body>
  <p class="b2">Yedinci Bölüm</p>

  <p>Birileri onu çağırıyordu. Ses sanki rüzgârda bağırılıyormuşçasına güçsüz geliyordu. Malcolm, adamın ne demeye çalıştığını anlayamamıştı ama artık susmasını diliyordu. Zihni, onu acıya ve aniden uyandığında başına gelebilecek herhangi bir tehlikeye karşı onu adeta koruyan pamuksu katmanlara sarılmıştı sanki. İç çekti ve başını yastığa iyice gömdü. Bu sinir bozucu gürültüyü umursamazsa ondan kurtulabilirdi.</p>

  <p>Bir anda üzerinde battaniyenin olmadığı ve çıplak vücudunun sabah serinliğinde üşüdüğünü fark etti.</p>

  <p>“Lanet olsun!”</p>

  <p>“Kalkma zamanı, Malcolm,” dedi Gavin neşeli bir ses tonuyla. “Kahretsin, berbat görünüyorsun. Gece ne kadar içtin?” Malcolm gözlerini kırpıştırdı ve kendine gelmeye çalıştı. “Bilmiyorum,” diye mırıldandı. Dili garip bir şekilde ağzının içinde ağırlaşmıştı ve konuşurken zorlanıyordu. “Sen bana ne getirdiysen onu içtim işte.”</p>

  <p>“Ben sana üç şişe şarap getirmiştim,” dedi Gavin masanın üzerindeki boş şişelere bakarken. “Her zamanki gibi...”</p>

  <p>Malcolm gözlerini ovuşturdu ve yattığı yerden doğrulmaya çalıştı. Vücudu bitkin görünüyordu, yaptığı her hareket için büyük bir çaba sarf ediyordu. “Getirdiğin şarap çok sert olmalı. Yatağa girdiğimi bile hatırlamıyorum.”</p>

  <p>“Seni oldukça titiz yapmış. Ben senin sarhoş ya da ayıkken hiç kıyafetlerini katladığını hatırlamıyorum.”</p>

  <p>Malcolm kaşlarını çatarak yatağının kenarındaki katlanmış eşyalara baktı. Kıyafetlerini katlamak gibi bir alışkanlığı yoktu. Genelde onları darmadağınık bir şekilde odanın ortasına fırlatırdı. Uyuyabilecek kadar sarhoş olduğu zamanlarda yapabildiği tek şey buydu.</p>

  <p>“Agnes katlamış olmalı,” dedi. Ama bu da pek mantıklı görünmüyordu. Agnes yalnızca ona havlu ve sabun getirir, başka da bir şey yapmazdı. Ama Malcolm dün gece banyo yaptığını da hatırlamıyordu.</p>

  <p>“Çok düşünceli bir kız,” diye sataştı Gavin, Malcolm’a gömleğini fırlatırken. “Belki de senden hoşlanıyordur ve kadınsı dokunuşlarıyla seni etkilemeye çalışıyordun”</p>

  <p>“Agnes benden korkuyor,” diye cevap verdi Malcolm. Yara bere içinde kalmış vücudunu hiçbir kadının çekici bulmayacağını düşünüyordu. Bu onu rahatsız etmiyordu. Çünkü o, Marrian ona acıma duygusuyla iğrenme karışımı bir ifadeyle baktığı günden sonra hiçbir kadını arzulamamıştı.</p>

  <p>Dün geceye kadar...</p>

  <p>“Dün gece benim odama birileri geldi mi?” diye sordu.</p>

  <p>“Benim bildiğim kadarıyla kimse gelmedi,” diye cevap verdi Gavin. “Sana akşam yemeğini getirdikten sonra salonda birkaç hoş bayanla birlikte eğlendim. Gerisini bilmiyorum. Neden sordun ki?”</p>

  <p>Zihninin buğulu derinliklerinde bir anı canlandı. Bir kadın vardı, sıcaklık ve tüm vücudunu saran alev dalgası... Kaşlarını çatarak daha fazlasını hatırlamaya çalıştı. Kadının saçları ona tuhaf gelmişti çünkü kısaydı, Malcolm bunu nedense ilginç bulmuştu. Neden diye merak etti. Zihnindeki sis perdesi yavaş yavaş kalkınca kadının yüzü de belirginleşmeye başladı. Bu kadının küçük bir heykeli bez parçasına sarılmış, şöminenin önünde duruyordu. Fakat kızın elbisesiyle ilgili bir şey vardı. Malcolm’u rahatsız eden bir şey...</p>

  <p>“Neyin var senin, Malcolm?”</p>

  <p>“Bilmiyorum,” diye cevap verdi Malcolm başını sallayarak. “Sanırım dün gece bir kadınla birlikteydim ama onun kim olduğunu, nerede olduğunu hatırlayamıyorum. Belki de bu bir hayaldir, bunu bile hatırlayamıyorum.”</p>

  <p>“Belki de tüm MacKendrick kızlarını istediğin gibi korkutmayı başaramamışsındır. Nasıl bir tipi vardı?”</p>

  <p>Malcolm giyinirken bir yandan da hatırlamaya çalışıyordu. “Ufak tefekti,” diye söze başladı, kadının şöminenin önündeki görüntüsü zihninde canlanırken. “Saçlarının muhteşem bir rengi vardı. Kahverengi değil, kızıl da değil. İkisinin arasında, ihtişamlı bir renk...” duraksadı. Doğru sözcükleri bulmaya çalışıyordu. “Böyle çamur rengi, bakır rengi karışımı gibi bir renkti,” dedi sonunda.</p>

  <p>“İlginç bir sözcük seçimi,” dedi Gavin. “Bu MacKendrickler seni de şair yapacaklar sonunda galiba.”</p>

  <p>Malcolm kaşlarını çattı. “Saçı önemli değil. Önemli olan vücudunun her detayını hatırlıyor olmam: Yanakları, çenesi, burnu... Sanki tüm bunları boylu boyunca incelemiş gibiyim. Ama onu daha önce hiç görmedim.”</p>

  <p>“O zaman bu bir hayal ya da hayalet olmalı,” dedi Gavin. “Çünkü burada olduğun iki hafta boyunca tüm MacKendrick kızlarını öyle ya da böyle en az bir kere gördün. Görmediğin hiç kimse kalmadı ki.”</p>

  <p>“Doğru söylüyorsun,” dedi Malcolm. Yatağa oturdu ve botlarını giydi. “Ama bu tıpkı gerçek gibiydi. Ona sarıldığımda ne kadar yumuşacık olduğunu bile hatırlıyorum. Ona daha fazla yaklaştığımda o güzel kokusunu hissettim. Funda gibi ya da ona benzer bir kokusu vardı,” dedi ve gözlerini kapatarak hatırlamaya çalıştı.</p>

  <p>“Gül olabilir mi?” diye sordu Gavin. “Ya da kaz otu veya menekşe gibi mi?”</p>

  <p>“Sabun kokuyordu,” dedi Malcolm.</p>

  <p>Gavin başını salladı. “Hayaletin banyo yapıyor olması hoşuma gitti,” dedi.</p>

  <p>“Sana anlatanda kabahat zaten,” dedi Malcolm. Kızmıştı.</p>

  <p>Gavin, Malcolm’un kızgınlığını görmezden gelerek, “Sana bir şey söyledi mi?” diye sordu.</p>

  <p>Malcolm bir an için düşündü. Kız onunla konuşmuştu. Malcolm bundan emindi. Bakışlarını boşluğa sabitleyerek kızın şöminenin önündeki duruşunu ve şeffaf kıyafetini gözünün önünde canlandırdı. Saçı omuz hizasındaydı ve sanki bu bir şekilde Malcolm’un hatasıydı. Kafasını yere eğerek onu tekrar gözünün önünde canlandırdı. Bu kez aklına kan geldi. Kızın elbisesinde kan lekeleri vardı.</p>

  <p>Benim ölümümden dolayı kendini suçlama.</p>

  <p>Böyle söylemişti. Çünkü onun ölümünden Malcolm sorumluydu. Kız, onun yüzünden ölmüştü. Ama bu kız Marrian ya da MacFane’in gelmeyi kabul etmediği o gün meydana gelen felakette ölen MacKendrick kızlarından birisi değildi. Bu başka birisiydi. Birden bakışlarını masanın üzerindeki heykele çevirdi.</p>

  <p>Ariella.</p>

  <p>“Bu olamaz,” diye mırıldandı kendi kendine. Serseme dönmüştü. Ama gitgide daha iyi hatırlıyordu olanları. Avludayken onu kalenin penceresinde görmüştü. Sonra da onun yanına gitmişti. Özür dilemek için... Onu odada bulmuştu ve o, o zamana kadar gördüğü en güzel kadındı. Tıpkı babasının bahsettiği gibi... Malcolm’un vücudunu güçlü bir arzu seli sarmıştı.</p>

  <p>Bir hayalete karşı duyulan arzu.</p>

  <p>“O ölmedi.”</p>

  <p>Gavin şaşkınlıkla ona baktı. “Kim?”</p>

  <p>“MacKendrick Klanı’nın eski liderinin kızı,” diye cevap verdi Malcolm ve kapıya doğru ilerledi.</p>

  <p>Gavin de aceleyle peşinden gitti ve “Nereden biliyorsun?” diye sordu.</p>

  <p>“Çünkü dün gece onu gördüm,” dedi Malcolm, kendisine bir oyun oynandığını düşündüğü için sinirlenmişti. “O bu kalede bir yerlerde saklanıyor ve ben bunun nedenini öğreneceğim.”</p>

  <p>Bacağındaki yara istediği kadar hızlı yürümesini engelliyordu. Ama yine de dar, kule merdivenlerini olabildiğince hızlı çıktı. Bir an önce onu bulup neden böyle bir oyun oynadığını soracaktı. Kapının sürgüsünü hızla çekerek açtı. Kız yatakta battaniyenin altında kıvrılmış yatıyordu. Malcolm ona doğru yürüdü ve üzerindeki örtüyü hızla çekti.</p>

  <p>“Lanet olsun!"</p>

  <p>Angus, üzerinden alınan örtüleri bulmak için etrafı yoklarken kaşlarını çattı. Ama bulduğu yalnızca soğuk bir havaydı. Gözlerini açtı ve uykulu gözlerle Malcolm’a bakarak, sinirle, “Sorun ne, evlat?” diye sordu. “Saldırıya mı uğradık? Kılıcımı alayım mı?”</p>

  <p>“Senin ne işin var burada, Angus?” diye sordu Malcolm. Küplere binmişti.</p>

  <p>“Uyuyordum, evlat,” dedi Angus. Beyaz saçlarını kaşırken belli belirsiz bakışlarla Gavin’e baktı. Malcolm’a ne olduğunu merak eder gibiydi. “Asıl senin burada ne işin var?” diye sordu.</p>

  <p>“Yani bu odada ne yapıyorsun demek istedim,” dedi Malcolm sinirli bir şekilde.</p>

  <p>Angus, Malcolm’a büyük bir şaşkınlıkla baktı. “Uyuyordum ve şu an da seninle konuşuyorum,” diye cevap verdi.</p>

  <p>Malcolm gözlerini kapadı ve sabır diledi.</p>

  <p>“Neden kendi odanda değilsin?”</p>

  <p>“Burası neredeyse yirmi yıldır benim odam evlat,” diye cevap verdi Angus.</p>

  <p>“Hayır, burası senin odan değil,” diye karşı çıktı Malcolm. “Burası Ariella’nın odası.”</p>

  <p>“Ariella’nın odası diğer kalede evlat,” diye düzeltti Angus. “Yanan kalede.”</p>

  <p>“Evet, ama burası artık onun odası,” diye karşı çıktı Malcolm. “Dün gece onu burada gördüm.”</p>

  <p>Angus beyaz sakalını ovuştururken Malcolm’un söylediklerini düşünüyordu. “Bu çok ilginç... Ben yemekten hemen sonra buraya geldim ve burada hiç kimseyi görmedim,” dedi sonunda Gavin’e bakarak. “Ariella öldü, bu yüzden onu da görmedim tabii.”</p>

  <p>“Dün gece ben bu odaya geldim,” diye mırıldandı Malcolm. “O da tam şurada…”</p>

  <p>Malcolm duraksadı. Gözleri, odanın kapısını açtığı zaman Ariella’nın üzerinde oturduğu o zarif sandalyeyi arıyordu. Sandalye odada değildi. Onun yerine sıradan, basit bir sandalye vardı. Aklı karışmış bir şekilde odayı inceledi. Odanın duvarlarını kaplayan dokuma duvar kâğıtları, kızın şarabı koyduğu masa, kırmızı örtülü küçük, parlak yatak gözüne çarptı. Odadaki tüm eşyalar köhne ve bariz biçimde eskiydi. Çok da erkeksilerdi. Tıpkı eşyaları yıllarca kullanıp da değiştirme ihtiyacı duymayan bir erkeğin eşyaları gibiydiler.</p>

  <p>“Onu benim sandalyemde otururken gördüğünü söylüyorsun öyle mi, MacFane?” diye sordu Angus merakla. “Peki, babasını da gördün mü?”</p>

  <p>“Hayır,” dedi Malcolm başını sallayarak. Dün gece bu odada olduğundan emindi. Ama gerçekten öyleyse neden bu sabah her şey değişmişti? Tüm mobilyalar neden farklıydı? Ve Angus neden burada uyuyordu?</p>

  <p>Malcolm birdenbire durgunlaşarak gece ne kadar şarap içtiğini düşünmeye başladı.</p>

  <p>“Affedersin, Angus,” dedi boynunu ovalarken. “Görünen o ki ben dün gece şarabı fazla kaçırmışım... Seni rahatsız etmek istememiştim.”</p>

  <p>“Sorun değil, evlat,” dedi Angus sevecen bir ses tonuyla. “Burada pek fazla ziyaretçim olmuyor. Arada bir ziyaretime gel olur mu?” dedi ve tekrar yatağa girerek battaniyesini üzerine örttü.</p>

  <p>Malcolm dar merdivenlerden aşağı inerken kafası zonkluyordu. Ona neler oluyordu? Hayalleri gerçeklerden ayıramayacak kadar çok mu içmeye başlamıştı? Bu düşünce hiç hoşuna gitmemişti. Ama mantıklı tek açıklama da buydu.</p>

  <p>Ya da dün gece bir hayalet görmüştü.</p>

  <p>Duncan, Andrew, Niall ve Rob’un kahvaltı ettikleri büyük salona geçti. Rob kahvaltısına o kadar odaklanmıştı ki gözü kimseyi görmüyordu. Malcolm ve Gavin onlara yaklaşınca Rob başını bile kaldırmadı ama Malcolm onun her zamanki gibi kir pas içinde olduğunu görebiliyordu. Eğer böyle bir şey mümkünse Rob’un kirli, birbirine girmiş saçı dünkü halinden bile çok daha kötüydü.</p>

  <p>“Tanrı aşkına Duncan, neden bu çocuğa banyo yaptırmadın?” diye sordu Malcolm sinirli bir şekilde.</p>

  <p>Rob hafifçe başını kaldırdı ve Malcolm’a sert bir bakış fırlattı. “Benim banyo yapıp yapmamam seni neden bu kadar ilgilendiriyor anlamıyorum, MacFane,” diye tersledi onu.</p>

  <p>“Banyo yapmayı kendisi istemedi,” diye araya girdi Duncan. “Ama Elizabeth ve Agnes yarasını dikmeden önce iyice temizlediler.”</p>

  <p>“Harika,” dedi Malcolm. “Vücudunun kir ve mikropla kaplanmayan tek bir bölgesi olduğunu bile duymak beni çok rahatlattı. Tanrım! Rob! Nasıl bu şekilde dolaşırken rahatsız olmuyorsun, anlamıyorum.”</p>

  <p>“Eğer hoşuna gitmiyorsa benden uzak dur, MacFane,” dedi Rob elindeki bardağı sert bir şekilde masanın üzerine bırakırken. Duncan ve Andrew şaşkın gözlerle Rob’a baktılar.</p>

  <p>“Çocuklar bu yaşta hep böyle asi olurlar,” dedi Gavin gergin ortamı sakinleştirmeye çalışarak. “Bir süre sonra genç kızları fark edince bu sefer de görünüşlerine aşırı düşkün olmalarını engelleyemezsin.”</p>

  <p>“Umarım yakın zamanda Rob da genç kızları fark eder,” dedi Malcolm. “Böylece hepimiz ferah bir nefes almış oluruz.”</p>

  <p>“Peki öyleyse!” diye çıkıştı Rob. “Bugün seninle antrenman yapmayacağım, MacFane,” dedi kapıya doğru yönelirken. “Böylece sen de ferah bir nefes almış olursun.” Kapıyı çarptı ve çıktı.</p>

  <p>“Bu çocuğun dış görünüşüyle neden bu kadar ilgileniyorsun anlamıyorum, Malcolm,” dedi Gavin. “İlk tanıştığınız gün senin de ondan aşağı kalır yanın yoktu.”</p>

  <p>“Rob bugün kendisini iyi hissetmiyor,” diye araya girdi Duncan. “Kolu çok ağrıyormuş da.”</p>

  <p>Duncan ve Andrew’un Malcolm’a ters ters bakışlarından, Rob’un saldırıyla ilgili gerçeği kendilerine anlattığını anladı. Görünen o ki çocuk onların bu konuyla bir alakaları olmadığına emin olacak kadar güveniyordu onlara. Malcolm bu konudaki fikirlerini sezebilmek için Niall’a baktı. Niall’ın kızgınlıktan çok sanki Rob’un Malcolm’a karşı çıkmasından mutlu olmuş gibi aşağılayıcı bir ifadesi vardı. Böyle sert bakışlara ve eleştirilere maruz kalmaktan dolayı sinirlenen Malcolm, arkasını döndü ve kapıya yöneldi.</p>

  <p>“Sabah antrenmanı bir dakika içerisinde başlayacak,” dedi Malcolm gergin bir şekilde. “Geç kalmayın.”</p>

  <p>O gün Malcolm’un sabrı pamuk ipliğine bağlıydı adeta. Bunun, başının ağrımasından mı, canına kastedilmesinden mi yoksa Rob’la aralarında geçen tartışmadan mı kaynaklandığını bilemiyordu. Sebebi her ne olursa olsun, MacKendrick halkı o gün yaptıkları tüm egzersizlerde ona adeta bir yeteneksizler ordusu gibi geldi. Bu da onun kendisini kontrol etmesini güçleştiriyordu ve onlara bağırıp çağırmamak için kendisini zor tutuyordu. O kadar ki artık onlara jonglörlük ve şairliklerine geri dönmelerini emredecek hale gelmişti. Öğleden sonra, Graham ve Ramsay’nin kimin büyük kılıcı kullanacağına dair tartışmaları bardağı taşıran son damla olmuştu. Birden Gavin’e antrenmanı yönlendirmesini söyleyerek biraz yalnız kalabilmek için odasına çekildi.</p>

  <p>Ama odasına çekilip yalnız kalmak yerine kendisini kalenin derinliklerinde Alpin’in kapısını çalmak üzereyken buldu.</p>

  <p>“İçeri gir, MacFane,” dedi Alpin neşeli bir ses tonuyla.</p>

  <p>Malcolm korkarak kapıyı açtı. Oda karanlık ve&lt;serindi. Yalnızca masanın üzerinde damlayan birkaç sarı mum odayı aydınlatıyordu. Malcolm içeri girer girmez büyük bir baykuş tam onun yanında duran rafa konmadan önce Malcolm’un başının üzerinden geçince eğilerek kendini korumak durumunda kaldı. İçeride, üzerinde üç tane kaynayan kazanın asılı olduğu, sönmekte olan bir ateş vardı. Değişik bir rutubet kokusu dışında duman ve bitki karışımı bir de Malcolm’un düşünmek bile istemeyeceği şeylerin kokusu hâkimdi odaya. Alpin karşı köşede bir sandalyede oturuyordu. Malcolm, daha kapıyı vurmadan kendisini nasıl tanıdığını merak ederek yavaşça yaşlı adama yaklaştı.</p>

  <p>“Seni duyamadım,” dedi Alpin kıkırdayarak. “Bu yaşta kulaklarıma eskisi kadar güvenemem.”</p>

  <p>Malcolm ona daha fazla soru sormaktan kaçındı. Alpin’in kendisini nasıl gördüğüne dair saçma sapan hikâyeler duymak istemiyordu.</p>

  <p>“Ne yapıyorsun?” diye sordu Malcolm.</p>

  <p>“Mide bulantısı için bir karışım hazırlıyorum,” dedi Alpin elindeki kavanozu bitkilerle doldururken.</p>

  <p>Malcolm biraz daha yaklaştı. Alpin’in elindeki karışımın ne olduğunu merak etmişti. “O nedir?” diye sordu.</p>

  <p>Alpin kavanozu daha iyi görmesi için Malcolm’un burnuna yaklaştırdı. “Yaban domuzu otu.”</p>

  <p>Malcolm karışımı koklayınca öksürerek geri çekildi.</p>

  <p>“Bunları ormandan topluyorum ve ateşin üzerinde kurutuyorum. Öğütülüp suyla içildiğinde mide bulantısına birebirdir.” “Tahmin edebiliyorum,” dedi Malcolm tiksinmiş bir ifadeyle. Alpin kavanozu kapatarak onu rafta içi sülüklerle dolu başka bir kavanozun yanına yerleştirdi ve ardından, “Söyle bakalım, MacFane,” dedi. “Hangi rüzgâr attı seni buraya?”</p>

  <p>Malcolm bir an için tereddüt etti. Oraya neden gittiğini o da bilmiyordu aslında. Sinirlerini bozan şeyin aslında bir hayal olduğunu anlayınca kendini aptal gibi hissetmişti. Yine de, bunu yaşlı adama söylemekte bir sakınca görmedi.</p>

  <p>“Dün gece bir rüya gördüm.”</p>

  <p>Alpin buna şaşırmamış gibi başını salladı.</p>

  <p>“Ama ben hiç rüya görmediğim için, bu kendi içerisinde ilginç bir durum,” diye devam etti Malcolm.</p>

  <p>“Çünkü bundan korkuyorsun, Malcolm.”</p>

  <p>Bu çok saçmaydı. “Ben hiçbir şeyden korkmam,” dedi Malcolm sert bir ifadeyle.</p>

  <p>“Elbette korkuyorsun, Malcolm,” dedi Alpin. Malcolm’un sert tavrına hiç kızmamıştı bile. Asasını eline aldı ve şömineye doğru ilerledi. Cebinden bir şeyler çıkararak kaynamakta olan kazanlardan birisine serpiştirdi. “Hepimiz bir şeylerden korkarız, MacFane. Mesela sen hayal kurmaktan korkuyorsun çünkü hayallerinde göreceğin şeye katlanamayacağını düşünüyorsun. İşte bu yüzden geceler boyu zihnini boş tutmaya çalışıyorsun.” Malcolm birden Alpin’in haklı olduğunu fark etti. Rüya görmek Marrian’ın yerde cansız yatan bedeninin, kesilip kanlar için de kalmış boynunun tekrar gözünün önünde canlanmasına neden olabilirdi. Ya da Abigail’in merdivenlere çökmüş, Fiona’nın çaresizce bir köşeye öylece sıkışıp kalmış veya küçük Hester’ın yatağında yatan halinin... Yaralarından sızıp kıyafetlerini bürüyen kandan dolayı hepsinin yüzü kül rengi ve solgundu. O gece iki yüzden fazla kadın ye çocuğun vahşice katledildiğini hatırladı birden.</p>

  <p>Onun yüzünden.</p>

  <p>“En son rüyanla ilgili konuşuyorduk,” diye hatırlattı Alpin kibarca.</p>

  <p>Malcolm bu hatıraları zihninden silmek için derin bir nefes aldı. “Hayalimde bir kadın gördüm,” diye söze başladı. “Ve onu önceden asla görmemiş olmama rağmen onun Ariella olduğuna eminim.”</p>

  <p>Alpin karıştırdığı kazandan başını kaldırarak “Nereden biliyorsun?” diye sordu, merak etmişti.</p>

  <p>“Babasının odasındaki heykelden dolayı yüzünü iyi biliyorum.”</p>

  <p>Yaşlı adam başını salladı ve kazanı karıştırmaya devam etti.</p>

  <p>“Güzel bir kızdı,” dedi Malcolm gözünün önüne Ariella’nın şöminenin önündeki görüntüsünü getirerek. “Saçının yanmış ve elbisesinin de kanla kaplı olmasına rağmen çok güzeldi.”</p>

  <p>Alpin kaşlarını çattı. “Neden, bir yerini mi kesti acaba?” diye sordu Alpin.</p>

  <p>“Bilmiyorum. Sanırım yanarak öldüğü için kan revan içerisinde kalmış olmalı,” diye cevap verdi Malcolm.</p>

  <p>Alpin bir an için bunu düşündü, sonra omuz silkti ve “Sen devam et,” dedi diğer kazanı karıştırarak.</p>

  <p>“Bana ölümünden dolayı kendimi suçlamamamı söyledi.”</p>

  <p>“Böyle mi söyledi gerçekten?” dedi Alpin, şaşırmıştı.</p>

  <p>“Bu seni şaşırttı mı?” diye sordu Malcolm gözlerini kısarak.</p>

  <p>“Hayır, hayır, tabii ki şaşırtmadı,” diye kekeledi Alpin. “Bu yaşta beni şaşırtan fazla bir şey olmaz genelde. Yalnızca kehanetlerimde Ariella’nın seni bağışladığını görmemiştim de onun için sordum,” dedi.</p>

  <p>“Beni bağışlamadı ki,” diye cevap verdi Malcolm. “Yalnızca ölümünden dolayı kendimi suçlamamamı söyledi. Bu ikisi aynı şey değil.”</p>

  <p>Alpin düşünceli bir şekilde başını salladı. “Tabii ki aynı değil,” dedi. “Sonra ne oldu?” diye sordu bir şişeye elindeki koyu renkli sıvıyı boşaltırken.</p>

  <p>Malcolm bir an düşündü. “Bir süre konuştuk, ama ne konuştuğumuzu hatırlamıyorum,” diye cevap verdi. “Sonra onu kollarıma aldım ve öpmeye başladım.”</p>

  <p>Alpin, elindeki şişeyi yere düşürdü ve bu da baykuşun kanatlarını açarak gürültülü bir şekilde ötmesine neden oldu.</p>

  <p>“Ben iyiyim,” dedi Alpin, kırılan parçalan toplarken Malcolm’u oradan uzaklaştırmaya çalışıyordu. “Bu yaşta insanlar biraz sakarlaşıyor, hepsi bu. Endişelenecek bir şey yok. En son onu öptüğünü söylüyordun.”</p>

  <p>Malcolm başını salladı.</p>

  <p>“O da sana izin verdi öyle mi?”</p>

  <p>“Tabii ki de izin verdi,” dedi Malcolm sabırsızca. “Hayalde bile olsa kadınları zorlamak gibi bir huyum yoktur.”</p>

  <p>“Uzun bir öpücük müydü yoksa ufak bir buse mi kondurdun?”</p>

  <p>Malcolm kaşını kaldırdı. “Neden bu kadar ilgilendin, anlamadım?” diye sordu.</p>

  <p>“Sebebi yok,” diye cevap verdi Alpin omuz silkerek. “Yalnızca yaşlı bir adamın merakı olarak gör bunu. Aklıma gençlik zamanlarım geldi de. Cevap vermek mecburiyetinde değilsin.”</p>

  <p>Malcolm iç çekti. “Kısa süreli bir öpücük değildi,” dedi.</p>

  <p>“Harika!” dedi Alpin.</p>

  <p>“Neden harika olsun ki? Yıllardır ilk defa rüya görüyorum. Onda da saçları yanmış, vücudu kanla kaplı, ölü bir kadını öpüyorum. Bunun nesi harika ki?”</p>

  <p>“Hayır, bu berbat bir şey,” dedi sonra Alpin. “Bu anlattığın şey eğer doğruysa, yani bunun seni rahatsız etmesi güzel bir şey.” “Eğer doğruysa derken ne demek istiyorsun?” diye sordu Malcolm. “Ben yalan mı söylüyorum?”</p>

  <p>Alpin uzun bir süre cevap verse mi vermese mi bilmiyormuşçasına Malcolm’a baktı. Sonunda iç çekti ve “Biliyorum, hayaletler ya da kâhinler gibi açıklanması zor olan şeylere inanmıyorsun,” diye söze başladı. “Ve seni buna ikna etmek için bir sebebim de yok. Tek bilmen gereken, Ariella’nın babasını, klanını ve topraklarını hayatın kendisinden çok daha fazla sevdiğidir MacFane. Onları o kadar çok sevdi ki zarar görmelerine bile dayanamadı. Klanımız saldırıya uğradığında bizi bu zarardan korumak için her şeyi göze aldı. Aslında hepimizden çok Ariella bir savaşçı gibiydi.”</p>

  <p>“Bütün bunları neden söylüyorsun?” diye sordu Malcolm. “Olanlar karşısında benim hiç acı çekmediğimi mi sanıyorsun?” “Bunları seni daha fazla üzmek için anlatmıyorum,” dedi Alpin. “Sadece bir zamanlar eşin olabilecek olan kadını daha iyi tanıyabilmen için söylüyorum.”</p>

  <p>“Benim eşim olacak kadın Marrian’dı,” diye çıkıştı Malcolm sertçe. “Eğer bazı şeyleri gerçekten görebiliyorsan bunun böyle olduğunu bilmen gerekirdi.”</p>

  <p>“Ama artık kaderin değişti, MacFane. O gün Marrian öldürüldü ama sen hayatta kaldın. Sen, ne kadar istesen de, ölmedin.” Bir yarım onunla birlikte öldü, diye düşündü Malcolm. “Evet,” dedi Alpin. “Belki bir yarın onunla birlikte öldü ama diğer yarın burada.”</p>

  <p>Malcolm şaşkınlıkla Alpin’e baktı.</p>

  <p>“Belki Ariella için de aynı şeyleri söyleyebiliriz,” dedi Alpin. “Ariella kaleyi ateşe verdiği gün bir yarısı öldü. Ama o bu klana, bu kaleye bu topraklara o kadar bağlıydı ki onlardan kopamadı. O yüzden o hâlâ buralarda, bizi görüyor ve hayatımızın geri kalanı için bize önderlik yapıyor.”</p>

  <p>“Eğer Ariella’nın ruhunun kalede dolaştığına beni ikna etmeye çalışıyorsan nefesini boşa tüketme,” dedi Malcolm. Kapıya doğru ilerlemeye başladı. “Bu yalnızca bir hayaldi, Alpin. İçtiğim şarabın tesiriyle gördüğüm bir hayal.”</p>

  <p>“Emin misin, MacFane?”</p>

  <p>“Ben hayaletlere inanmam,” dedi Malcolm ve kapıyı çarpıp çıktı.</p>

  <p>Malcolm serin rüzgârda atının üzerinde ormanlık alana doğru ilerliyordu. Atı Cain’i hızlandırmaya çalışarak bir yandan belindeki ve bacağındaki ağrıyla mücadele ederken bir yandan da çimlerde aydınlanan gök gürültüsüyle, körfezin masmavi manzarasının tadını çıkarıyordu. Kasları gergindi, sürekli ağrıyordu ve güçlükle nefes alıyordu. Ama nefes almaya çalışırken verdiği mücadele bile ona rahatsızlıktan çok keyif veriyordu adeta. Rob ve arkadaşları ölmeden onları kurtarmak için yola çıktığı o günden beri hiç bu kadar hızlı sürmemişti. Vücudu, bu hareketin ona pahalıya mal olacağı konusunda onu uyarıyordu. Yarın dinlenecekti ama ertesi gün yine tüm gün ata binecekti. Belki de kendini biraz daha zorlaşa vücudunun güçsüzlüğüne karşı verdiği o amansız mücadelenin üstesinden gelmeyi öğrenebilecekti.</p>

  <p>Yorulmamıştı ama etrafı kolaçan etmek için Cain’i yavaşlattı. Artık uzakta kalmış olan MacKendrick Kalesi yaban çiçekleriyle donanmış, yıllara meydan okuyan taş yapısıyla zümrüt yeşili yamacın tepesinde süzülüyordu. Saldırıyı hatırlatan, yanan kulenin onarımı hâlâ devam ediyordu. Kale yanmıştı, ama manzarası hâlâ harikaydı. Kalenin aşağısında her birinden duman tüten birkaç küçük beyaz kulübe vardı. Birkaç çocuk, akşam yemeğini yemek üzere kaleye gelen babalarını karşılamak için gülerek tepeye doğru koşarken kazlar ötüyor, tavuklar da onlara eşlik ediyordu. O günkü eğitim sona ermişti, insanlar da akşam yemeğini yerken gün içinde ne yaptıklarını anlatmak üzere ailelerinin yanına gidiyordu. Adamlar kendilerine doğru koşan çocuklarını kucaklayıp, büyük çocukların rüzgârda dağılan saçlarını sıvazlıyorlardı. Küçük çocukların kendilerini annelerinin ve eşlerin beklediği meydana götürmeleri için ellerini tutuyorlardı.</p>

  <p>Malcolm birden atını diğer tarafa çevirdi ve oradan uzaklaştı.</p>

  <p>Böyle basit şeylerden mutlu olmanın keyfini hiçbir zaman süremeyeceği gerçeğini artık kabullenmişti. Onun bir eş ve baba olma şansı Marrian’ın öldürüldüğü günden çok önce kaybolmuştu. Malcolm yerde perişan bir halde yatarken, Marrian’ın ona bakışları bu şansını yok etmişti. Marrian, Malcolm’dan tiksindiğini belli etmemek için son aylarda çok çaba sarf etmişti. Ama Malcolm ona ne kadar yaklaşırsa o Malcolm’dan o kadar uzaklaşıyordu. Malcolm, bir daha tamamen iyileşemeyeceğini ve ömrünün geri kalan kısmını yaraları ve sakat vücuduyla geçireceğini öğrenince o güzel, hayat dolu Marrian’ı bir kötürümün eşi olmak gibi bir duruma düşüremeyeceğini anlamıştı. Ama resmi olarak da nişanı bozamazdı. Böyle bir durumun vereceği utanca dayanamazdı. MacFane klanının lideri, muhteşem Kara Kurt, kendisi için seçilen geline, kendisini sevdiremiyordu. Gururu çok kırılmıştı ama Marrian’ı başka birinin kollarında görmeye de katlanamazdı.</p>

  <p>Bunun yerine kıza henüz hazır olmadığını söyleyerek düğünü erteleme kararı almıştı.</p>

  <p>Kız, bu kararı metanetle kabul etmişti. Ne Malcolm’un beklediği gibi bu karardan memnun olduğunu gösteren bir tavır takınmıştı, ne de Malcolm’un umduğu gibi hayal kırıklığına uğramış bir hali vardı. Malcolm sinirlenmişti. Çok sinirlenmişti. Marrian için fark etmeyeceğini, onun da kendisinin eşi olmayı çok istediğini ve bu halde olmasının hiçbir önemi olmadığını söyleyerek kollarına atılmadığı için Marrian’a karşı öfkeliydi. Bunun yerine orada öylece başını eğmiş, sessizce oturuyordu. Güzel, itaatkâr Marrian, babasının, klan liderinin ya da eşinin kendisi için alacağı kararlara boyun eğmek için vardı sanki. Kız, Malcolm’un ona evleneceği günü söylemesini bir yıldan fazla bir süre, sabırla beklemişti. Malcolm’a bu konuda hiç baskı yapmamıştı. O günden sonra Malcolm nişanın bozulması onu ilgilendirmiyormuşçasına onu apaçık ihmal etmeye başlamıştı. Ama Malcolm her gün onu bir köşeden izliyor, onun güzelliğini, zarafetini izlemekten zevk alıyor ve tek bir sözüyle onun kendisinin olacağını bile bile bu işkenceyi çekiyordu. Bir yandan da Marrian’ın kalbini bir başkasına kaptırmış olacağından şüpheleniyordu. Onun kadar güzel bir kadın, klanda evli-bekâr her erkeğin dikkatini çekerdi. Marrian’ın kendisine ihanet ettiği konusunda emin olması onunla evlenmeye karşı olan isteksizliğini katbekat artırıyordu.</p>

  <p>Ancak Marrian öldüğü zaman Harold, Malcolm’a hata yaptığını söylemişti.</p>

  <p>Malcolm tüm bunları düşünürken körfezin koyu mavi manzarasının ışıldadığı ormanlık alanın da sonuna yaklaşmıştı. Rob’un gri atı, Cain’in ayak seslerini dinlerken suyun kenarında duruyordu. Ufak tefek birisi bir odun parçasının üzerinde oturuyordu. Rob bir yandan elindeki taşları suya atarken diğer yandan da atını suyla ferahlatmaya çalışıyordu. Malcolm attan indi ve yavaşça ona doğru ilerlemeye başladı. O sabah Rob’un çok üzerine gittiğini fark ettiği için gönlünü almak istiyordu.</p>

  <p>“Sana eşlik edebilir miyim?” diye sordu Malcolm.</p>

  <p>Rob, Malcolm’a sinirli gözlerle baktı.</p>

  <p>Bu bakışın ‘hayır’ demesinden iyi olduğunu düşünen Malcolm yerden biraz taş alarak Rob’un yanına oturdu.</p>

  <p>“Bugün antrenmanda gözlerimiz seni aradı Rob,” dedi Malcolm elindeki taşlardan birisini suya atarken.</p>

  <p>“Biz, derken kimi kastediyorsun?” diye sordu Rob, Malcolm’un yüzüne bile bakmadan.</p>

  <p>“Ben özledim,” diye itiraf etti Malcolm. “Ya ben bugün çok sinirliydim ya da onların bugünkü performansı gerçekten çok kötüydü.”</p>

  <p>“Bu sabahki sinirli ruh halini göz önünde bulundurarak sorunun sende olduğunu söyleyebilirim, MacFane.”</p>

  <p>“Haklı olabilirsin,” dedi Malcolm ye suya bir taş attı. “Her neyse, bu konuyu unutabilir miyiz?”</p>

  <p>Çocuk Malcolm’a inanmayan gözlerle baktı. “Benden özür mü diliyorsun yani?” diye sordu.</p>

  <p>Çocuğun yüzü kirle kaplıydı, omuzlarına düşen saçları da kir içindeydi. Ama birdenbire gözleri Malcolm’un dikkatini çekmişti. Gözleri büyük ve keskindi, gördüğü en berrak griydi. Malcolm şaşkınlıkla o gözlere baktı. “Ö-öyle de yorumlayabilirsin.”</p>

  <p>Rob bakışlarını tekrar suya çevirdi. “Peki öyleyse, özrünü kabul ediyorum.”</p>

  <p>“Sevindim,” dedi Malcolm. Tuhaf bir şekilde huzursuz olmuştu.</p>

  <p>İkisi de sessizlik içinde manzarayı incelemeye koyuldular. Bir süre sonra Rob “Kalenin güvende olmasına daha ne kadar var?” diye sordu.</p>

  <p>Malcolm suya bir taş daha attı. “Klanındaki insanlar çok çalışıyorlar ve inşaat konusunda da oldukça yetenekliler. Kısa bir süre sonra inşa etmekte oldukları yeni kapı da bitecek. Perde duvarın önüne yapılan kapı da bitmek üzere ve Duncan onun yaz bitmeden hazır olacağına garanti veriyor. Her iki kaleye okçular için hazırlanan özel yer de bitti. Asma duvarın temelini yükseltmek biraz zaman alacak ama her şey tamamlandığında onu da olabildiğince kısa süre içerisinde bitireceklerdir.”</p>

  <p>“Bizim kendimizi savunmayı öğrenip senin de gitmene ne kadar var?”</p>

  <p>Malcolm kaşlarım kaldırdı. “Sanki bir an önce gitmemi istiyormuşsun gibi konuştun,” dedi.</p>

  <p>“Buraya gelmek istememiştin, MacFane,” dedi Rob. “Buraya sırf altınlar için geldin ve üç aydan fazla kalamayacağını söylemiştin. Dün gece olanlardan sonra bir an önce gitmek istersin diye düşünüyordum.”</p>

  <p>“Sen dün gece olanları nereden biliyorsun?” diye sordu Malcolm afallamış bir şekilde.</p>

  <p>“Dün ormanda ben bir okla kolumdan vuruldum, unuttun mu?” diye sordu Rob.</p>

  <p>Tabii ya, Rob vurulma olayından bahsediyordu. Başka neyi biliyor olabilirdi ki?</p>

  <p>“Beni korkutup kaçıracaklarını düşünüyorsan içini ferah tut. Hiçbir yere gitmiyorum,” dedi Malcolm.</p>

  <p>Rob susmuştu. Malcolm durumu bilseydi vereceği cevabın çocuğu üzeceğini anlardı.</p>

  <p>“Klanına gelince...” diye söze devam etti Malcolm. “Ben onların hiçbir zaman kendilerini tam olarak savunabileceklerine inanmıyorum. En azından güçlü bir düşmana karşı... Halkın, öğrenmeyi istediği için savunma işini gerçekten çok iyi öğreniyor. Ama onlarda bir savaşçıda olması gereken acımasızlık duygusu yok. Ve ne yazık ki bu duygu da öğretilebilecek bir şey değil.”</p>

  <p>“Boşa zaman harcadığımızı mı söylemeye çalışıyorsun?”</p>

  <p>“Hayır, hayır. En azından size ufak çaplı bir saldırıyla nasıl başa çıkacağınızı öğretebilirim. Ama bundan daha fazlası için ciddi anlamda yardıma ihtiyacınız var. Bu nedenle de bence en mantıklısı etraftaki diğer klanlarla ittifak kurmanızdır.”</p>

  <p>Rob başını salladı. “Biz MacKendrickler hiçbir zaman hiç kimseyle ittifak kurmadık. Çünkü ittifak kurmak müttefikimizin istediği zaman savaşa girmek anlamına gelir. Biz yıllardır barış içinde yaşayan bir klan olduk. Halkımdan böyle bir şey asla bekleyemem.”</p>

  <p>“Bu senin vereceğin bir karar değil,” dedi Malcolm. “Konseyin tartışması gereken bir konu...”</p>

  <p>“O zaman sen de bu fikrini konseye sun,” dedi çocuk zayıf omuzlarım silkerek. “Böyle bir şeyi asla kabul etmezler.”</p>

  <p>Belki de haklıydı. Barışsever MacKendrick klanı kendilerini savunmayı öğrenmek isteyebilirdi. Ama başkaları için savaşa girmek çok farklı bir konuydu.</p>

  <p>“Madem hiç kimseyle ittifak kurmak istemiyorsunuz, o zaman tekrar saldırıya uğramadan önce kendinize ordusu olan yeni bir lider bulmak için acele etseniz iyi edersiniz,” dedi Malcolm.</p>

  <p>“O kadar kolay değil,” diye cevap verdi Rob. “Doğru kişiyi bulmamız lazım.”</p>

  <p>“Doğru kişiden kastın ne?”</p>

  <p>“Halkımı yönetme konusunda doğru kişi olmalı,” dedi Rob sabırsız bir şekilde.</p>

  <p>“O zaman güçlü bir ordusu olan akıllı biri işini görebilir.”</p>

  <p>“Belki bazı klanlarda bu söylediklerin yeterli olabilir,” dedi Rob küçümser bir tavırla. “Ama bunlar MacKendrick Klanı için yeterli değildir.” Sonra tekrar suya döndü. “Bizim liderimiz olacak kişi bu söylediğinden çok daha güçlü olmalı. Sıra dışı bir şekilde güçlü ve cesur olmalı, aynı zamanda da onurlu olmalı.”</p>

  <p>“Bir zamanlar benim olduğum gibi yani, öyle mi?” diye sordu Malcolm ona takılırcasına.</p>

  <p>“Evet, MacFane,” dedi Rob, elindeki taşlardan birisini daha suya fırlatırken gergin ses tonuyla. “Bir zamanlar senin olduğun gibi...”</p>

  <p>Bu ifadedeki aşağılama Malcolm’un umduğundan çok daha keskindi. Neden burada oturmuş, bu pis çocuğun hakaretlerine maruz kalıyordu ki? Birden sinirlendi. Vaktini burada harcayacağına çok daha başka şeyler yapabilirdi. Ayağa kalktı ve hızla atına doğru ilerlemeye başladı.</p>

  <p>Ariella, sözcükler ağzından çıktığı anda pişman olmuştu. Neden Malcolm’u incitmek istediğine dair bir fikri yoktu. Ama geçen geceden beri aralarında bir şeyler değişmişti. Malcolm onu kollarına alıp sıkıca sarmış ve onu bambaşka duygular içerisinde bırakmıştı. Yaralı vücuduna ve o ayyaş haline rağmen bir şekilde onda bambaşka arzular uyandırmıştı. Bir an için kendisini onun kollarında güvende hissetmişti. Kılıcın taşıyıcısı olan ve gönlünü bir sonraki liderden başkasına kaptırmayıp kılıcı ona vermek gibi kutsal bir görevi olan Ariella’da böyle bir arzu uyandırmıştı... Kızın o tavırları anlaşılması zor olduğu kadar utanç vericiydi de. Bu yüzden onun bir an önce gitmesini istiyordu. Yanına oturduğu andan itibaren onu oradan uzaklaştırmayı istemişti. Şimdi o gidiyordu ve sanki Ariella’nın bir parçası eksikti.</p>

  <p>“MacFane!” diye seslendi.</p>

  <p>Malcolm durdu.</p>

  <p>“Seni incitmek istememiştim.”</p>

  <p>“Gerçekten mi?” diye sordu Malcolm. “Ne yapmak istemiştin peki?” Ses tonu alaycıydı.</p>

  <p>Rob duraksadı. Doğru sözcükleri seçmeye çalışıyordu. “Buraya bize yardım etmek istediğin için gelmedin. Altın için geldin. Tüm söylemek istediğim bize liderlik edecek olan kişinin kendi çıkarlarını düşünen birisi olmaması gerektiğiydi.”</p>

  <p>“Böyle bir adamın var olduğunu düşünüyorsanız yalnızca kendinizi avutuyorsunuz,” dedi Malcolm sert bir şekilde. “Lideriniz olacak olan herhangi bir savaşçı da topraklarınızın ve klanınızın kontrolünü eline almak isteyecektir. Bir kere buraya ilk geldiğinde halkının güzel nesneler yapma konusunda ne kadar yetenekli olduğunu görecek ve diğer klan ve köylere satarak daha fazla altın kazanmak isteyecektir. Hatta güzel kızlardan birini yatağına alıp baba olacaktır. Ve yıllar geçtikçe, eğer hâlâ adilse hiç kimse neden onun lider olduğunu bile anlayamayacaktır. Yeri gelecek bu konu da kapanacaktır elbette. Ama şöyle söyleyeyim, buraya klanını yönetmeye gelecek olan adam kim olursa olsun bunları size kazandıracakları için değil sizden alacakları için yapacaktır.”</p>

  <p>“Yanılıyorsun!” diye çıkıştı Ariella, Malcolm’a bir adım daha yaklaşarak. “Bir zamanlar yalnızca sana ihtiyacımız olduğu için gelebilirdin. Bu çok daha geçerli bir sebep olurdu. Ama sen binlerine yardım ederek bile çok para kazanacağını düşündün. Bu işte çıkar aradın. Belki sen de değişmişsindir, artık öyle birisi değilsindir. Ama beni onuruyla yaşayan birinin olmadığına inandıramazsın.”</p>

  <p>“Öyleyse istediğini elde edene kadar hepinizi katledecek kadar gözü dönmüş birisinin daha saldırısına uğramadan bir an önce bulun onu!”</p>

  <p>Birden Ariella’nın zihninde o kötü günün anıları canlandı. O korkulardan korunmak için kollarını vücuduna doladı. “Onu bulacağım,” diye yemin etti titreyen sesiyle.</p>

  <p>Malcolm, Rob’a şaşkınlıkla baktı. Rob bir şeyden korkmuş gibi kollarını kendi etrafına sımsıkı dolamıştı. Aklına Ariella geldi. Sanki Ariella korktuğu için kollarını o zayıf vücuduna dolamış tekrar Malcolm’un karşısında duruyordu. Ariella’nın boyu da neredeyse Rob’unkiyle aynıydı. Malcolm’un göğsü hizasındaydı. Bu duruma canı sıkılan Malcolm karşısında duran zayıf figürü incelemeye başladı. Rob’un omuz hizasındaki saçları karmakarışık ve kirliydi. O kadar kirliydi ki, kirden rengini ayırt etmek bile mümkün değildi. Bunun yerine çocuğun yüzüne odaklandı. Kir tabakasının altında neler olduğunu çözmeye çalışıyordu. Çocuğun kirli elmacık kemikleri belirgin, burnu küçük ve dümdüzdü. Çenesiyse Malcolm’a çok tanıdık geliyordu. Çenesini, Ariella’nın saatlerce incelediği heykelindeki çeneye benzetmişti. Malcolm birden kendine gelerek bu pis, küstah çocuğun geçen gece onda arzular uyandıran kadın olmadığını hatırladı. Kendini fazla kaptırmıştı. Aralarında bir benzerlik varsa, bu muhtemelen bir şekilde aralarında kan bağı olmasından kaynaklanıyor olmalıydı. Ariella MacKendrick ölmüştü. Alpin bu konuda ona garanti vermemiş miydi?</p>

  <p>O hâlâ buralarda, bizi görüyor ve hayatımızın geri kalanı için bize önderlik yapıyor.</p>

  <p>Hayır, diye hatırladı birdenbire. Alpin ona Ariella’nın öldüğünü söylememişti ki. Sadece Ariella’nın vücudunun bir kısmının yandığını ve onun klandaki herkesten daha çok bir savaşçıya benzediğini söylemişti.</p>

  <p>Bildiği bir tek şey varsa, o da savaşçıların kendilerini öldürmeyeceği gerçeğiydi.</p>

  <p>Kaşlarını çattı.</p>

  <p>Ariella, MacFane’in kendisine bakma şeklinde bir tuhaflık olduğunu sezmişti. İfadesi sert, koyu mavi gözleri sanki onun derinliklerini inceliyormuşçasına keskindi. Ariella ona çok fazla şey belli ettiğinden şüphelenerek ister istemez arkasını döndü.</p>

  <p>“Nasıl istiyorsan öyle düşün, MacFane,” dedi Rob kalçasını kaşırken. “Bu konu seni ilgilendirmez.”</p>

  <p>Malcolm’u erkek olduğuna inandırmak için yere tükürdükten sonra botlarını düzeltip, omuzlarını düşürerek atma doğru ilerlemeye başladı.</p>

  <p>Malcolm çocuğun yaralı kolunu tutarak çığlık atmasına sebep oldu.</p>

  <p>Malcolm çocuğun çığlığını bastırmak için eliyle ağzını kapadı. Elbisesinin yakasını tuttuğu gibi yırtarak sarılı kolunu ve göğsünün bir kısmını ortaya çıkardı. Ariella nefesini tuttu ve elbiseyi birden çekti. Ama artık çok geç olduğunu o da biliyordu. Malcolm, Ariella’nın göğüslerini gizleyen bez parçasını artık görmüştü. Bu da yeterli değilse bile, o kumaş, ona o geceyi hatırlatmıştı.</p>

  <p>Malcolm şaşkınlıktan küçük dilini yutmuşçasına kıza baktı. Tıpkı bir süre önceki gibi yine kir-pas içindeydi ama Malcolm bunca zamandır onu erkek sandığına birden inanamamıştı. Vücut hatları son derece hassas ve narin, kül rengi gözleri iri ve etkileyiciydi. Sinir, onun düşük omuzlarını ve erkeksi duruşunu yok edip sırtını doğrultarak ona bütün öfkesiyle bakmasına neden olmuştu.</p>

  <p>“Aman Tanrım!” dedi Malcolm kendinden geçmiş bir halde. “Sen yaşıyorsun.”</p>

  <p>“Evet,” diyerek yere tükürdü tekrar Ariella, Malcolm’a öfke dolu bakışlarla bakarken. “Ama bu senin sayende değil, MacFane!”</p>

  <p>“Ama neden?” diye sordu Malcolm uzun süredir arkadaşı olan çocuğun aslında bir kadın olduğuna inanmak için mücadele ederek. “Neden ölmüşsün gibi davrandın?”</p>

  <p>“Başka bir seçeneğim yoktu,” diye cevap verdi Ariella. Roderic klanıma saldırıp babamı öldürdü çünkü benimle evlenmek istiyordu. Sonunda herkesi öldürmek bile olsa her şeyi göze almıştı. Beni, teklifini kabul etmem için zorladı. Yalnızca benim ölümüm onu bu canilikten vazgeçirebilirdi.”</p>

  <p>Roderic.</p>

  <p>“Senin gelmeyeceğini, doğal olarak da insanlarımın Roderic’in savaşçılarını alt edemeyeceğini anlayınca ben de çareyi kaleyi ateşe vermekte buldum. Sonra da gizli bir geçitten geçerek kalenin en alt katma saklandım.”</p>

  <p>Aynı Roderic 'ten bahsediyor olamaz herhalde, diye düşündü Malcolm.</p>

  <p>“Bu Roderic hangi, klana bağlıydı?” diye sordu Malcolm.</p>

  <p>“Sutheriand Klanı’ndan olduğunu söylemişti. Ama söylediklerinin büyük bir kısmı yalan olduğu için bu da muhtemelen bir yalan olabilir,” diye cevap verdi Ariella.</p>

  <p>“Peki, buraya nasıl geldi?”</p>

  <p>Ariella bu konuyla neden bu kadar ilgilendiğini anlayamayarak Malcolm’a şaşkın gözlerle baktı. “Ben buraya saldırmasından iki ay önce onu sınırlarımızın yakınında yerde yaralı bir halde yatarken bulmuştum. Bana Kral William’ın ordusunda asker olduğunu ve eve döndüğünde anne-babasının ölmüş olduğunu söylemişti. İş bulmak için Inverness’a gidiyormuş fakat yolda hırsızların saldırısına uğramış, hırsızlar da parasını, kılıcını ve atını çalmışlar.”</p>

  <p>Çok ilginç bir hikâye, diye düşündü Malcolm, MacKendrick halkı gibi becerikli insanlardan merhametten başka bir şey beklemiyormuşçasına.</p>

  <p>“Ama yaraları çok ağır değildi, değil mi?” diye sordu Malcolm.</p>

  <p>“Hayır,” diye cevap verdi Ariella başını sallayarak. Omzundan ve bacağından bıçaklanmıştı. Sadece yaralarının dikilmesi ve biraz dinlenmesi gerekiyordu, hepsi bu.”</p>

  <p>Ciddi bir şey değil. İyi niyetli olan her kız onu evine götürüp yaralarıyla ilgilenirdi, aynı zamanda ona klanını tanıma fırsatını verirdi.</p>

  <p>“Bu adam nasıl birisiydi?” diye sordu tekrar.</p>

  <p>Ariella nefretle homurdandı. “Kimilerine yakışıklı gelebilir,” dedi. Sonra bir an duraksadı ve omuz silkti. “Aslında ben de onu yakışıklı bulmuştum,” diye itiraf etti isteksizce. “Uzun boylu ve saatlerce çalışmaktan kas yapmış vücuda sahip birisiydi.”</p>

  <p>Ya da saatlerce antrenman yapmaktan...</p>

  <p>“Uzun, sarı saçları vardı. Ve onu gören herkes neredeyse saçlarıyla hava attığını bile düşünebilirdi. Vücut hatları da oldukça hoştu ama en çok dikkat çeken nokta gözleriydi. Çok sıra dışı bir rengi vardı gözlerinin.”</p>

  <p>Yeşil.</p>

  <p>“Koyu yeşil.”</p>

  <p>Malcolm’un kulaklarını belirsiz bir uğultu sarmıştı.</p>

  <p>“…gerçekten çok kibirliydi. Bu yüzden de ben yüzünü kesince çok sinirlenmişti,” diye sözü bitirdi.</p>

  <p>“Yüzünü mü kestin?” diye sordu Malcolm şaşkınlıkla.</p>

  <p>“Evet, beni kuleye sürüklediği zaman... Bana babamı canice yaraladığını ve eğer onunla evlenmezsem klanımdaki herkesi öldüreceğini söyledi. Söyledikleri dehşet vericiydi. Bu yüzden elbisemin içinde sakladığım kamamı çıkarıp yüzünü kestim.”</p>

  <p>“Yüce Tanrım! Seni öldürebilirdi, Ariella!” dedi Malcolm, anlatılan adamın onun tanıdığı Roderic olduğuna emindi artık.</p>

  <p>“Belki de ben onu öldürürdüm,” diye cevap verdi Ariella. “Tam boğazını hedef alacaktım ki bileğimden tutup beni engelledi.”</p>

  <p>Malcolm, Ariella’nın söylediklerini sindirmeye çalışarak başını salladı. Roderic, MacKendrick Klanı’nı değerlendirip elde etmesi gerektiğine karar vermişti. Bu yüzden klana saldırıp liderini öldürmüş ve liderin kızını kendisiyle evlenmeye zorlamıştı. Ama kız kendisini öldürmüş, Roderic de bunun üzerine klanı terk etmişti.</p>

  <p>“Peki, eğer Roderic klanın kontrolünü ele geçirmek istiyorsa ve seni de yalnızca kontrolü ele geçirmek için istiyorsa neden sen alevler içinde kaldıktan sonra klanı terk etti ki? Senin yerine kız kardeşinle de evlenebilirdi.” Tamam, Catherine ufaktı ama Roderic’in onu evlenmeye zorlayamayacağı kadar ufak da değildi.</p>

  <p>“Catherine klan kurucumuzun neslinden gelmiyor ki,” diye açıkladı Ariella. “Onun anne-babası o iki yaşındayken yüksek ateş sonucu hayatını kaybedince, babam onu bizimle yaşaması için buraya getirdi. Onunla evlenmesi, Roderic’e liderimizle kan bağı olması şansını vermezdi.”</p>

  <p>“Öyle olsa bile burada kalıp klan halkını kendisine itaat etmesi için zorlayabilirdi,” dedi Malcolm. “Bunun için sana ihtiyacı olmazdı.”</p>

  <p>Ariella bir an için tereddüt etti. Malcolm’a kılıçtan bahsedemezdi. Eğer Malcolm kılıcın gücünün farkına varırsa, onu elde etmek isteyebilirdi.</p>

  <p>Ve bunu isteyecek olan tek kişi o değildi.</p>

  <p>“Halkı bir dereceye kadar zorlayabilirdi,” diye söze başladı Ariella. “Ama zorladığı için hiç kimse içinden geldiği gibi davranamazdı. Roderic liderlerini ve onlarca insanı öldürdü. Ve beni de öldürmeye teşebbüs etti. Hiçbir MacKendrick bu yaptıklarını affetmezdi. Burada kalacak kadar aptal olsaydı zaten yemeğine zehir atarak ya da uyurken boğazını keserek onu öldürmek sadece an meselesi olurdu. Yanında ne kadar koruma olursa olsun burada kaldığı süre boyunca çok zorlanırdı. Tüm bunların farkındaydı ki çalabildiklerini çalıp gitti,” dedi Ariella omuzlarını silkerek.</p>

  <p>Ariella’nın Malcolm’a söylemediği bir şey vardı. Roderic istediği şeyi elde etmeden asla pes etmezdi. Ve Roderic bu sanatsever insan topluluğundan korkmasına gerek olmadığını bilirdi. Zehirleneceğini düşünse kendisinden önce bir çocuğun yemeğini tatmasını isterdi. Hayır, Roderic’in istediği başka bir şey vardı. Ariella öldüğü için artık elde edemeyeceğini bildiği bir şey.</p>

  <p>“Sen bu yüzden mi erkek kılığına girdin?” diye sordu Malcolm konuyu değiştirerek. “Roderic senin yaşadığını öğrenirse geri döner diye mi?”</p>

  <p>Ariella başını salladı. “Ona oyun oynadığımı öğrenirse çok sinirlenir. Liderimiz ya da bir ordumuz olmadığı için savunmasız olduğumuzu biliyor. Klan halkı sağ olduğumu biliyordu ama bir yabancının bunu bilmesine müsaade edemezdim,” dedi Ariella.</p>

  <p>“Dolayısıyla tüm bu sahtekârlık benim için yapıldı, öyle mi?</p>

  <p>“Sen ve Gavin için. Siz gittikten sonra zaten eski halime dönecektim. Kaleye bir yabancı gelirse tekrar Rob kılığına girecektim.”</p>

  <p>Malcolm ellerini arkasında birleştirdi ve Ariella’nın ona söylediklerini düşünürken nehre vuran güneş ışığını izliyordu. Klan liderinin kızı hayattaydı. Bu vicdan azabının yükünü atmıştı ama şimdi bunun yerini başka bir azap almıştı. Roderic, Ariella olsun olmasın klanın kontrolünü ele geçirmek için her an geri dönebilirdi. Ya da kahramanlıklarım başkalarına anlatarak yeni bir ordu gönderip çalabildiği her şeyi çalardı. Her iki türlü de MacKendrick halkı tehlike altındaydı ve onları koruyacak yeni bir lidere ihtiyaçları vardı.</p>

  <p>Kendisinin o adam olmadığının farkına varması, gururunu zedelemişti. Ama o bunu başarabilecek ne güce ne de saygınlığa sahipti. Bunun farkında olacak kadar gerçekçiydi. Birden böyle bir şeyi istemediğini hatırlattı kendisine. O zaten eskiden liderlik yapmıştı ve başarısız olarak onlarca insanın ölümüne sebebiyet vermişti.</p>

  <p>Böyle bir acıya bir daha katlanamazdı.</p>

  <p>“Bu senin hoşuna gitsin ya da gitmesin MacKendrick halkı uzun bir süre daha bir saldırıya karşı koyamayacak kadar güçsüz. O efsanevi lider ve ordusunu bulana kadar diğer klanlarla ittifak kurmanız şart. Bu tür anlaşmalar konusunda yeterince tecrübem var. Dolayısıyla size yardımcı olabilirim. Anlaşmayı istediğiniz gibi düzenleyebilirim. Ayrıca aradığınız lideri bulana kadar ya da yaptığınız ittifaklar sonucunda güçlendiğinize inanana kadar burada kalıp elimden geldiğince güvende olmanızı sağlayacağım.”</p>

  <p>“Bu yapacakların için ne kadar atın talep edeceksin?”</p>

  <p>Bu soru oldukça aşağılayıcıydı. “Anlaştığımızın dışında bir şey istemem.”</p>

  <p>Ariella, Malcolm’a şaşkınlıkla baktı.</p>

  <p>“Çok cömerdim değil mi?” dedi Malcolm. “Ve artık kim olduğunu bildiğime göre her sabah sürünerek gelip benim iyiliğim için şömineyi yakmana gerek yok. Derhal yıkanıp bir kadına yakışan şekilde bacaklarını da örtecek bir şeyler giyineceksin,” dedi Malcolm, kaşlarını çatıp kızın kirli baldırlarının pürüzsüz kıvrımlarına onaylamayan gözlerle bakarken.</p>

  <p>“Ama ya bir yabancı gelirse?”</p>

  <p>“Bir yabancı gelirse yeniden kılık değiştirirsin,” dedi Malcolm. “O zamana dek Ariella MacKendrick haline dön ve ona göre davran,” dedi ve atma doğru ilerlemeye başladı. “Ki bu da artık erkeklerle antrenman yapmana gerek kalmadığı anlamına geliyor,” diye ekledi olanlara inanamayarak başını sallarken.</p>

  <p>“Neden olmasın?” diye sordu Ariella. “Gayet iyiydim.”</p>

  <p>“Erkeklerle güreşmene izin veremem,” dedi Malcolm birden Ariella’nın iki haftadan fazla süredir böyle yaptığına şaşırarak. “Hele o kanlı elbisenle hiç olmaz.” Atına bindi ve “Mümkün değil,” dedi.</p>

  <p>Ariella, Malcolm’a sinirli bir bakış fırlattı. O berbat kıyafetlerden kurtulup temizlenmek için sabırsızlansa da her gün yapılan eğitimden keyif almaya başlamıştı. “Neden mümkün olmasın ki, Malcolm? Bir erkeğin saldırısına uğradığımı düşünsene! Kendimi savunmayı bilmiyorum. Ne acı!” diye karşı çıktı Ariella.</p>

  <p>“Merak etme, Ariella, hiçbir erkek sana o kadar yaklaşamayacak,” dedi Malcolm öfkeyle. “Ben burada olduğum sürece...”</p>

  <p>Malcolm’un Ariella’da derin korkular uyandıran acımasız bir ifadesi vardı. Ariella birdenbire kamp yaptıkları yere dalarak onu öldürmeye teşebbüs eden hırsızlara korkusuzca kılıcını sallayan o savaşçıyı hatırladı. Ariella elbette o savaşçının fiziksel güçsüzlüğünün farkındaydı ama Malcolm atına binip de yanından geçerken, bir kişiyle mücadele etse MacFane’in kesin kazanacağını düşündü. O yaralı vücudu bile buna engel olamazdı. Onun atına binip geri dönmesini izlerken Ariella’nın içini bir rahatlık kaplamıştı.</p>

  <p>Tabii saldırıya uğrarlarsa bunun bir adamın değil, bir ordunun saldırısı olacağı gerçeğini hatırlayana kadar...</p>
</body>
</html>
