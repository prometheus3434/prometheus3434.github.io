<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>marksizm</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_27">II. Ekolojik iktisatta doğal sermaye birikimi</h2>

  <p class="normal">Neoklasik sürdürülebilirlik analizinin yetersizliklerine karşın, önde gelen ekolojik iktisatçılar; "ana paradigmada nitelendirilemeyen değerler ve ilgileri içeren alternatif bir paradigma yaratma niyetinin bir işareti olduğu inancıyla doğal sermayeyi benimsemişlerdir."<sup class="calibre3"><a href="../Text/marksizm_split_467.html#footnote-130098-31" id="footnote-130098-31-backlink">[31]</a></sup> Bu, niçin ekolojik iktisatçıların doğal sermayenin kavramsal dayanaklarını geliştirmek için neoklasik iktisatçılardan çok daha fazla çaba harcadıklarını açıklamaya yardım eder. Doğal sermayeyi normal ekolojik iktisat biliminin içine aşılamak için, onu diğer, daha az doğal, sermaye biçimlerinden ve doğal sermayenin kendilerini farklılaştırmış değişik bileşen ve öğelerinden açık bir biçimde ayırt etmek gerekir; ama bu, bir bakıma epey kapsayıcı bir anlamda doğaya "sermaye" olarak atıfta bulunmayı kabul edilebilir hale getirir. Dahası, doğal sermaye stokları, gelir, yatırım ve değer kaybı gibi akış kavramlarıyla ilişkilendirilmelidir. Entelektüel meşrulaştırma bağlamında, ekolojik iktisat içinde doğanın sermayeleştirilmesi; doğal sermayenin, aynı görüşü savunan düşünürlerin oluşturduğu uzun bir geleneğin kaçınılmaz bir sonucu olarak sunulmasıyla, yani ekolojik iktisadın tarihi kendisinin yeniden biçimlendirilmesiyle bağıntılıdır.<sup class="calibre3"><a href="../Text/marksizm_split_468.html#footnote-130098-32" id="footnote-130098-32-backlink">[32]</a></sup></p>

  <p class="normal">Doğal sermayeyi ekolojik iktisadın çekirdek yapısı haline getirme hareketi (yayın gecikmelerini de hesaba katarsak) 1989 veya 1990 civarında, bu akımı biçimlendiren makalelerin üçünün yazıldığı bir tarihte başlamış görünüyor<sup class="calibre3"><a href="../Text/marksizm_split_469.html#footnote-130098-33" id="footnote-130098-33-backlink">[33]</a></sup>. 1992'de International Society for Ecological Economics (ISEE) (<span class="ideitalik">Uluslararası Ekolojik İktisatçılar Derneği</span>), Stockholm'de, "doğal sermayenin, korunması ve geliştirilmesi" kavramına yapılan özel bir vurgu ile "hızlı bir biçimde gelişen ekolojik iktisat alanının temel özellikleri" konulu bir konferans düzenledi.<sup class="calibre3"><a href="../Text/marksizm_split_470.html#footnote-130098-34" id="footnote-130098-34-backlink">[34]</a></sup> Bu konferansın sonucunda ortaya çıkan kitap, doğal sermayeyi tanımlama ve işlevsel hale getirmeye yönelik tam ölçekli bir girişim olarak tanıtıldı<sup class="calibre3"><a href="../Text/marksizm_split_471.html#footnote-130098-35" id="footnote-130098-35-backlink">[35]</a></sup>. ISEE'nin resmî görüşü ve kitapta yer alan bildiriler; hiçbiri doğal sermaye konusunda eleştirel bir tutum sergilemezken disiplini tanımladığı varsayılan metodolojik çoğulculuğun da daraltılmasına (kasıtlı olmasa da) işaret etmektedir. ISEE desteğiyle basılan ikinci kitap tam bir yıl sonra, ekolojik iktisatta doğal sermayenin merkezî rolüne vurgu yaparak piyasaya sürüldü<sup class="calibre3"><a href="../Text/marksizm_split_472.html#footnote-130098-36" id="footnote-130098-36-backlink">[36]</a></sup>. "Bundan sonra kavram, ekolojik iktisat tarafından bir etiket olarak sürekli kullanıldı."<sup class="calibre3"><a href="../Text/marksizm_split_473.html#footnote-130098-37" id="footnote-130098-37-backlink">[37]</a></sup> 2003 yılında, Ecological Economics <span class="ideitalik">(Ekolojik İktisat)'in</span> özel bir sayısına editörün yazdığı "Kritik Doğal Sermayenin Tanımlanması" başlıklı giriş yazısında "cahilce", "Doğal sermaye, ekolojik iktisatta anahtar bir kavramdır" denildi<sup class="calibre3"><a href="../Text/marksizm_split_474.html#footnote-130098-38" id="footnote-130098-38-backlink">[38]</a></sup>.</p>

  <p class="normal"><span class="ideitalik">Doğal sermaye kavramının netleştirilmesi ve geliştirilmesi</span></p>

  <p class="normal">Ekolojik/doğal-sermaye teorisyenleri tarafından benimsenen sermaye tanımı neoklasiktir: "gelecekte daha başka mallar (veya faydalar) üretme gücüne sahip, herhangi bir reel mallar stoku."<sup class="calibre3"><a href="../Text/marksizm_split_475.html#footnote-130098-39" id="footnote-130098-39-backlink">[39]</a></sup> Her ne kadar "reel mallar" kavramı, sermayenin maddi stoklar biçimi almak zorunda olduğunu önerir görünse de, ekolojik iktisatçılar, sermaye terimini aynı şekilde bireysel ve kolektif insan üretici yeteneklerine de uygularlar: yani "insani sermaye" ve "kültürel sermaye."<sup class="calibre3"><a href="../Text/marksizm_split_476.html#footnote-130098-40" id="footnote-130098-40-backlink">[40]</a></sup> Folke ve diğerlerinin ifade ettiği gibi:</p>

  <p class="indentmetin">Ekolojik iktisatçılar, insan ekonomisi tarafından kullanılan çeşitli ekonomik ve ekolojik mallar ve hizmetleri üreten farklı stok çeşitlerini kategorilere ayırırken doğal sermaye, insani sermaye (ve/veya kültürel sermaye) ve üretilmiş sermayeden söz ederler.<sup class="calibre3"><a href="../Text/marksizm_split_477.html#footnote-130098-41" id="footnote-130098-41-backlink">[41]</a></sup></p>

  <p class="normal">Sermaye stokları tarafından sağlanmış mallar ve hizmetler akışı "gelir" olarak adlandırılır.<sup class="calibre3"><a href="../Text/marksizm_split_478.html#footnote-130098-42" id="footnote-130098-42-backlink">[42]</a></sup> Tartışmada atılacak bir sonraki adım, bu genel anlamda, "doğaya sermaye gibi davranılmasını zorunlu kılan sebeplerin" sunulmasıdır<sup class="calibre3"><a href="../Text/marksizm_split_479.html#footnote-130098-43" id="footnote-130098-43-backlink">[43]</a></sup>. Bu düzeyde yanıt sıradandır: "reel mallar stokunun bir parçası" olarak kabul edilen "doğa... hem bir ham madde kaynağı olarak hem de ekonomik faaliyet sırasında oluşan atıkların sindiricisi olarak, daha başka mallar üretme yeteneğine sahiptir."<sup class="calibre3"><a href="../Text/marksizm_split_480.html#footnote-130098-44" id="footnote-130098-44-backlink">[44]</a></sup> Doğa, "kaynak" ve "hizmet" bileşenlerine ayrılabilen bir "doğal gelir" akışı yarattığı ölçüde sermayedir<sup class="calibre3"><a href="../Text/marksizm_split_481.html#footnote-130098-45" id="footnote-130098-45-backlink">[45]</a></sup>. Costanza ve Daly tarafından bu nokta şöyle açıklanmıştır:</p>

  <p class="indentmetin">Örneğin, bir stok veya ağaç ya da balık popülasyonu, yeni ağaçlar ve balıklar biçiminde bir akış veya yıllık bir hasıla sağlar –bir yıldan diğerine sürdürülebilir bir akış. Sürdürülebilir akış, "doğal gelir"dir; sürdürülebilir akışı sağlayan stok da, "doğal sermaye". Doğal sermaye keza atık maddelerin yeniden çevrime sokulması, su toplama ve erozyon kontrolü gibi hizmetler de sağlayabilir ki bunlar da doğal sermaye olarak kabul edilir.<sup class="calibre3"><a href="../Text/marksizm_split_482.html#footnote-130098-46" id="footnote-130098-46-backlink">[46]</a></sup></p>

  <p class="normal">Ancak bir diğer düzeyde, doğa tarafından sağlanan mallar ve hizmetlerin, sermayenin diğer formları tarafından oluşturulan gelirlerle kıyaslandığında bazı bakımlardan "eşsiz" olduğu gösterilmelidir. Aksi takdirde, doğal sermayenin niçin teorik olarak diğer üretim faktörleri altında sınıflandırılmadığı konusu açıklığa kavuşmaz<sup class="calibre3"><a href="../Text/marksizm_split_483.html#footnote-130098-47" id="footnote-130098-47-backlink">[47]</a></sup>. Burası, doğal sermayenin ikame-edilemezliğinin tartışılmaya başladığı yerdir. Temel vizyon tektir: "doğanın bir parçası olarak, bizim yeteneklerimiz ve imal edilmiş aletlerimizle donanmış insanlar; burada, doğal sermayeye yalnızca uyum sağlamakla yetinmez, onu değiştirirler de, tıpkı kendini-organize eden ekosistemlerdeki diğer türlerden herhangi biri gibi."<sup class="calibre3"><a href="../Text/marksizm_split_484.html#footnote-130098-48" id="footnote-130098-48-backlink">[48]</a></sup> Başka bir deyişle, üretim, her zaman, doğal, üretilmiş, insani ve kültürel sermayenin bir alaşımını içerir. Yani, "İnsan becerisi açısından, doğal sermayenin desteği olmaksızın, insan-yapımı sermaye yaratmak imkânsızdır". Böylece doğal sermayenin, teorik olarak açık bir biçimde tanımlanma zorunluluğu doğar<sup class="calibre3"><a href="../Text/marksizm_split_485.html#footnote-130098-49" id="footnote-130098-49-backlink">[49]</a></sup>.</p>

  <p class="normal">O zaman, doğanın üretkenliği, "yenilenebilir" ve "yenilenemez" doğal sermaye ayrımı bağlamında belirlenir:</p>

  <p class="indentmetin">Yenilenebilir doğal sermaye aktiftir ve güneş enerjisi kullanarak kendini sürdürür. Ekosistemler yenilenebilir doğal sermayelerdir. Bunlar ekosistem malları (örneğin kereste) sağlamak üzere işlenebildikleri gibi, yerlerinde bırakıldıkları takdirde bir ekosistem hizmetleri akışı da sağlayabilirler (erozyon kontrolü ve rekreasyon gibi). Yenilenemez doğal sermaye ise daha pasiftir. Fosil yakıtlar ve maden yatakları, bunun en iyi örnekleridir. Bunlar, çıkarılmadıkça hiçbir hizmet üretmezler.<sup class="calibre3"><a href="../Text/marksizm_split_486.html#footnote-130098-50" id="footnote-130098-50-backlink">[50]</a></sup></p>

  <p class="normal">Yenilenebilir ve yenilenemez doğal sermaye, daha ileri bir düzeyde, değer-kaybı (yıpranma/amortisman -ç) kategorisinin birinciye uygulanabileceği halde ikinciye uygulanamayacağı argümanı aracılığıyla birbirinden ayrılabilir. El Serafy'nin öne sürdüğü gibi:</p>

  <p class="indentmetin">Ben, üretim sürecinde yıpranan varlıkların uğradığı değer kaybıyla ilgili muhasebe geleneğini yenilenebilir çevresel varlıklara da uygulamakta hiçbir mahzur görmüyorum. Çünkü yenilenebilirlik, böyle varlıkları, onarımdan geçirilen ya da yerlerine yenileri konabilen binalar ve makinelere yaklaştırır. Ormanlar ve balık stokları gibi kaynaklar bakımından, sürdürülebilir hasılalar hesaplanabilir ve dahası bu tür hasılalar üzerindeki sömürü/kullanım, değer kaybı ile kıyaslanabilir olarak kabul edilebilir... Amortismanın uygulanamaz olduğunu düşündüğüm yer, bir kez yakıldıklarında yeniden çevrime sokulmaları veya kullanılmaları mümkün olmayan fosil yakıtlar gibi yenilenemez doğal kaynakların söz konusu olduğu vakalardır... Bu durumlarda, yalnızca net geliri değil, gayrisafi geliri de ayarlamamız gerekmektedir.<sup class="calibre3"><a href="../Text/marksizm_split_487.html#footnote-130098-51" id="footnote-130098-51-backlink">[51]</a></sup></p>

  <p class="normal">Ya da Costanza ve Daly'nin sözleriyle: "Yenilenebilir doğal sermaye, makinelere benzer ve... yıpranmaya tabidir; yenilenemez doğal sermaye ise, demirbaş ve tasfiyeye tabidir."<sup class="calibre3"><a href="../Text/marksizm_split_488.html#footnote-130098-52" id="footnote-130098-52-backlink">[52]</a></sup></p>

  <p class="normal">Buradaki sıkıntı şudur: İnsanların maddi kaynakları giderek artan sermaye stokları halinde işlemeleri anlamında, "yatırım" kavramı, ne yenilenebilir ne de yenilenemez doğal sermayeye doğrudan uygulanabilir. Sonuçta, "Tanımı itibariyle bizim oluşturamadığımız bir şeye nasıl yatırım yapabiliriz? Eğer yapabilseydik, bu, insan-yapısı sermaye olurdu!"<sup class="calibre3"><a href="../Text/marksizm_split_489.html#footnote-130098-53" id="footnote-130098-53-backlink">[53]</a></sup> Bir alternatif olarak, Daly, yatırım hakkındaki "klasik kavrama", (yani -ç) "bekleme" ya da "tüketimden imtina"<sup class="calibre3"><a href="../Text/marksizm_split_490.html#footnote-130098-54" id="footnote-130098-54-backlink">[54]</a></sup> kavramına başvurur. Özellikle, "yenilenebilir kaynaklar açısından, yatırımları "nadasa bırakma", ya da daha genel olarak Marshall'cı anlamda "bekleme" –yani bu yılın büyüme artışının hasılasını tüketmek yerine gelecek yılınkine ekleme– olanağına sahibiz.<sup class="calibre3"><a href="../Text/marksizm_split_491.html#footnote-130098-55" id="footnote-130098-55-backlink">[55]</a></sup>" "Doğal sermayeye yatırım, hem bakım hem de net yatırım olarak, basit bir biçimde kendi haline bırakılan ve yeniden-oluşumuna izin verilen doğal sermayeye göre esasta pasiftir.<sup class="calibre3"><a href="../Text/marksizm_split_492.html#footnote-130098-56" id="footnote-130098-56-backlink">[56]</a></sup>"</p>

  <p class="normal">"Yenilenemez"ler açısından ise maalesef, basit "bekleme" bile bir seçenek değildir: "Onlar, yalnızca, az ya da çok değişen oranlarda, tasfiye edilebilir"<sup class="calibre3"><a href="../Text/marksizm_split_493.html#footnote-130098-57" id="footnote-130098-57-backlink">[57]</a></sup>.</p>

  <p class="indentmetin">Yenilenemez doğal sermaye, aktif ya da pasif olarak artırılamaz. Yalnızca azaltılabilir. Onun çıkarılma ve azaltılma oranını hızlandıracak insan-yapımı sermaye teçhizatına yatırım yapabilsek de, yenilenemez doğal sermayenin kendisini yalnızca çıkarıp tüketebiliriz. Yenilenemez doğal sermaye, üretici bir makine ya da kendini yenileyen bir nüfustan çok, halen üretilmiş malların bir demirbaşı gibidir. Yenilenemez doğal sermaye açısından, sorun nasıl yatırım yapılacağı değil, demirbaşın en iyi biçimde nasıl tasfiye edileceği ve bu tasfiyeden elde edilen net zenginlikle ne yapılacağıdır.<sup class="calibre3"><a href="../Text/marksizm_split_494.html#footnote-130098-58" id="footnote-130098-58-backlink">[58]</a></sup></p>

  <p class="normal">"Doğal ve insan-yapımı sermayenin karışımından", ya da "işlenmiş doğal sermaye"den ("gerçekte insan-yapısı olmayan malzeme ve süreçlerin, insan eylemi tarafından doğal durumlarına göre önemli bir değişime uğratıldığı", tarımda, balık çiftliklerinde, besicilikte, ormancılıkta ve diğer faaliyetlerde mevcut sermayeden) başka karmaşalar da doğar<sup class="calibre3"><a href="../Text/marksizm_split_495.html#footnote-130098-59" id="footnote-130098-59-backlink">[59]</a></sup>. İşlenmiş doğal sermayeye yapılmış yatırım da "beklemeyi içerse bile... o, asla gerçek anlamda haline bırakılmaz. Bekleme döneminde de bazı bakım ve gözetim işlemlerinin yapılması gerekir.<sup class="calibre3"><a href="../Text/marksizm_split_496.html#footnote-130098-60" id="footnote-130098-60-backlink">[60]</a></sup> Bundan ötürü, yenilenebilir doğal sermayeye yapılan yatırım yalnızca pasiftir... işlenmiş doğal sermayeye ise daha aktif yatırım yapmak mümkündür."<sup class="calibre3"><a href="../Text/marksizm_split_497.html#footnote-130098-61" id="footnote-130098-61-backlink">[61]</a></sup> Bu ikinci türden, "melez" yatırımların "belirli işlevler açısından doğal sermayeyi ikame etmesine" izin verilirken; Daly, bu tür ikamenin son aşamada, "işlenmiş doğal sermayenin, doğal ve insan-yapısı bileşenleri arasında güçlü tamamlayıcı bir ilişki bulunması" nedeniyle sınırlandığını savunur<sup class="calibre3"><a href="../Text/marksizm_split_498.html#footnote-130098-62" id="footnote-130098-62-backlink">[62]</a></sup>.</p>

  <p class="normal"><span class="ideitalik">Güçlü sürdürülebilirliğin benimsenmesi</span></p>

  <p class="normal">Daha önce de belirtildiği gibi, neoklasik zayıf sürdürülebilirlik kriteri, toplam (doğal artı üretilmiş) sermaye stoku korunduğu sürece, sermayenin doğal bileşeni üretilmişe kıyasla çok küçük hale gelmiş olsa bile, iktisadi büyümenin devam edebileceğini varsayar. Ancak bu, doğal sermaye azalırken doğal sermayenin verimliliğinin arttığının kabul edilmesine dayanır –doğal sermaye sıfıra yaklaşırken, verimlilik sonsuza yaklaşır. Ekolojik / doğal-sermaye teorisyenleri, zayıf sürdürülebilirliği, üretilmiş sermayenin (ve emeğin) gerçekçi olmayan ölçüde doğal sermayenin yerine ikame edilebileceğini (gerçekte üretim üzerindeki maddi kısıtları ihlal ederken) varsayması nedeniyle reddetmişlerdir. Örneğin Daly, yalnızca emeği ve üretilmiş sermayeyi girdi olarak gören standart neoklasik üretim fonksiyonu doğayı tümüyle görmezden gelirken, "bu tip bir üretim fonksiyonuna" bir de doğal kaynakların eklenmesinin "çelişkiyi ortadan kaldırmadığını, yalnızca halının altına süpürdüğünü" savunur<sup class="calibre3"><a href="../Text/marksizm_split_499.html#footnote-130098-63" id="footnote-130098-63-backlink">[63]</a></sup>. Onun eleştirisi Georgescu-Roegen'in daha önceki argümanının izinden gider ("sermaye" kavramı ile yalnızca üretilmiş sermayeyi ifade ederek):</p>

  <p class="indentmetin">Biri çıkıp, boyutları ya da diğer fiziksel kısıtlamaları hiç dikkate almadan, kâğıt üzerine hoşlandığı şekilde bir üretim fonksiyonu yazabilir... Gerçekte sermayedeki artış, ek bir kaynak tüketimini gerektirir. Ve eğer (sermaye stoku sonsuzluğa yaklaşıyorsa) (kaynaklar), sermaye üretimi sürecinde hızlı bir biçimde tüketilir. Solow ve Stiglitz eğer şu gerçekleri akıllarının bir köşesinde tutsalardı, basit göz boyama hileleriyle ortaya çıkmazlardı: birincisi, herhangi bir maddi süreç, bazı maddelerin diğerlerine dönüştürülmesine bağlıdır... ve ikincisi, ekonomik sürecin gerçek enerjisi doğal kaynaklardır. Bunlar diğer herhangi bir üretim faktörüne <span class="ideitalik">benzemezler</span>. Sermaye ve emekteki bir değişim, yalnızca bir metanın üretiminde ortaya çıkan atık miktarını azaltabilir; hiçbir öğe (üretim öğesi -ç), üzerinde çalıştığı maddeyi yaratamaz. Sermaye de kendisinin yapıldığı maddeyi yaratamaz.<sup class="calibre3"><a href="../Text/marksizm_split_500.html#footnote-130098-64" id="footnote-130098-64-backlink">[64]</a></sup></p>

  <p class="normal">Ya da Costanza ve Daly'nin belirttiği gibi: "Üretilmiş sermayenin kendisi de, insan-sermayenin yardımıyla, doğal kaynaklardan oluşturulmuştur (ki, insan-sermaye de doğal kaynak tüketir). "İkame'nin yaratılması, ikame edileceği varsayılan şeyin daha fazlasını gerektirir!<sup class="calibre3"><a href="../Text/marksizm_split_501.html#footnote-130098-65" id="footnote-130098-65-backlink">[65]</a></sup>" Benzer bir biçimde, insan-sermayenin üretilmesine gönderme yaparken, Folke ve diğerleri, şu vurguyu yaparlar: "İnsan türünün herhangi bir bireyini ayakta tutmak için ihtiyaç duyulan doğal sermaye açısından, asgari veya kritik bir miktar, her zaman olacaktır."<sup class="calibre3"><a href="../Text/marksizm_split_502.html#footnote-130098-66" id="footnote-130098-66-backlink">[66]</a></sup> "Mallar ve hizmetlerin üretimi, insanın bu sürecin asli bir öğesi olduğu göz önüne alındığında, onun biyo-fiziksel gerçekliğinden ayrılamaz."<sup class="calibre3"><a href="../Text/marksizm_split_503.html#footnote-130098-67" id="footnote-130098-67-backlink">[67]</a></sup></p>

  <p class="normal">Ne de, termodinamiğin birinci ve ikinci yasaları dikkate alındığında, teknolojik ilerleme bu temel maddi kısıtları inkâr edebilir: "Bazı durumlarda daha az madde ve enerji gerektiren bir tasarım kullanılarak muhtemelen aynı hizmet sağlanabilir. Ama bu durumda bile –ekonomik sürecin nihai kaderinin yeryüzündeki Cennet Bahçesine girmek olduğuna inanmadığımız sürece– hep bir sınır olacaktır.<sup class="calibre3"><a href="../Text/marksizm_split_504.html#footnote-130098-68" id="footnote-130098-68-backlink">[68]</a></sup>" "Giderek daha vahim bir hal alan kaynak kıtlığının teknik gelişme tarafından ters yüz edilebileceğini" varsaymak, "doğal bir dünya içinde" artan doğal kaynak üretkenliğinin sınırları olduğu gerçeğini inkâr etmektir.<sup class="calibre3"><a href="../Text/marksizm_split_505.html#footnote-130098-69" id="footnote-130098-69-backlink">[69]</a></sup> Böylesi bir teknolojik iyimserliğe karşı, ekolojik iktisatçılar, "gezegenimizin; atıklarımızı soğurma, ham madde ve enerji sağlama kapasitesi sınırlıdır ve bu sınırlılık, teknolojideki ilerlemelerin mutlaka sonunda kısıtlamaları ortadan kaldıracağı inancıyla görmezden gelinemez"<sup class="calibre3"><a href="../Text/marksizm_split_506.html#footnote-130098-70" id="footnote-130098-70-backlink">[70]</a></sup> görüşünden hareket ederek daha ihtiyatlı bir yaklaşımı tercih ederler. Bunun yanı sıra, eğer teknolojik iyimserler yanılıyorlarsa, "sonuçta ortaya çıkan zararı tamir etmenin maliyeti, bu zarar ortaya çıkmadan önce bu girişimden vazgeçmekten çok daha büyük olacaktır."<sup class="calibre3"><a href="../Text/marksizm_split_507.html#footnote-130098-71" id="footnote-130098-71-backlink">[71]</a></sup></p>

  <p class="normal">Aslında bir çok ekolojik iktisatçıya göre "doğal sermaye", "giderek artan ölçüde, gelişmenin daha ileri boyutlara varmasının önündeki kısıtlayıcı faktör haline gelmişken"; insansal üretim ve tüketim "doğal çevreye kıyasla" büyüme yönündedir<sup class="calibre3"><a href="../Text/marksizm_split_508.html#footnote-130098-72" id="footnote-130098-72-backlink">[72]</a></sup>. Daly, bu görüşü şöyle açıklar:</p>

  <p class="indentmetin">Bir kez doğal ve insan-yapımı sermayenin birbirini tamamladığı kabul edildiğinde, bunlardan hangisinin arzı kısıtlıysa gelişmeyi onun sınırlayacağı açıktır. Geçmiş çağların "boş-dünya ekonomisi"nde insan-yapısı sermaye sınırlayıcıydı. Şimdilerde bir "tam-dünya ekonomisi"ne giriyoruz. Bu çağda ise doğal sermaye giderek kısıtlayıcı öğe haline gelecektir.<sup class="calibre3"><a href="../Text/marksizm_split_509.html#footnote-130098-73" id="footnote-130098-73-backlink">[73]</a></sup></p>

  <p class="normal">Bu şekilde, ekolojik/doğal-sermaye sentezi, doğal sermaye stokunun toplam hacminin (yalnızca "kritik" bileşeninin değil) olduğu gibi muhafaza edilmesini gerektiren değişik bir güçlü sürdürülebilirlik savunuculuğu yapar<sup class="calibre3"><a href="../Text/marksizm_split_510.html#footnote-130098-74" id="footnote-130098-74-backlink">[74]</a></sup>. "Bundan dolayı, toplam doğal sermayenin dokunulmazlığı... kalkınmanın sürdürülebilirliği açısından anahtar görevi gören bir fikirdir."<sup class="calibre3"><a href="../Text/marksizm_split_511.html#footnote-130098-75" id="footnote-130098-75-backlink">[75]</a></sup> Doğal sermayenin sınırlayıcı varlık olması nedeniyle, sürdürülebilirlik bizden, stoku ya da "esas olanı" eritmeden, bu varlığın yarattığı gelir veya faiz ile geçinmemizi bekler.</p>

  <p class="normal">Bu da bizden, başka şeylerin yanı sıra, "doğal sermayenin gelir olarak tüketilmesini saymaktan vazgeçmemizi" ister.<sup class="calibre3"><a href="../Text/marksizm_split_512.html#footnote-130098-76" id="footnote-130098-76-backlink">[76]</a></sup></p>

  <p class="normal">Hiç kuşkusuz, neoklasik "zayıf sürdürülebilirlik" mantığıyla bu aynı şeydir; yalnızca bu mantık, toplam sermaye yerine doğal sermayeye uygulanmıştır. Bundan ötürü, Alfred Marshall gibi, "toprağın özellikleri" ve "doğanın diğer armağanları" tarafından temsil edilen "sermayenin geniş öğesi" "fakirleşmesine" gönderme yapan erken neoklasik iktisatçıların eserlerinde<sup class="calibre3"><a href="../Text/marksizm_split_513.html#footnote-130098-77" id="footnote-130098-77-backlink">[77]</a></sup>, bu yaklaşımı önceden haber veren açıklamaların bulunabilmesi şaşırtıcı değildir. Daha da çarpıcısı, "geliri tanımlarken sürdürülebilirliğin de harika bir tanımını yapan<sup class="calibre3"><a href="../Text/marksizm_split_514.html#footnote-130098-78" id="footnote-130098-78-backlink">[78]</a></sup>" Sir John Hicks'tir. Hicks, özellikle, geliri, "bir topluluğun belirli bir zaman periyodunda tüketebileceği ve periyodun sonunda başlangıcındaki kadar iyi durumda olmaya devam eden maksimum miktar"<sup class="calibre3"><a href="../Text/marksizm_split_515.html#footnote-130098-79" id="footnote-130098-79-backlink">[79]</a></sup> olarak tanımlamıştır. Böyle sürekli bir refah, sermayeyi olduğu gibi muhafaza etmek anlamına gelen, üretici kapasitenin muhafazasını gerektirir. Doğal sermayenin rolüne toplam sermayenin sınırlayıcı bir öğesi olmanın eklenmesi, güçlü sürdürülebilirlik kriterinin "Hicks'in gelir tanımında açıkça mevcut" olduğu sonucuna götürür<sup class="calibre3"><a href="../Text/marksizm_split_516.html#footnote-130098-80" id="footnote-130098-80-backlink">[80]</a></sup>. Doğal sermaye sınırlayıcı bir faktör olarak kabul edildiğinde, "doğal gelir, sürdürülebilir olmalıdır; yani doğal sermayenin aşındırılmasını gerektiren herhangi bir tüketim, Hicks'teki gelir olarak kabul edilemez."<sup class="calibre3"><a href="../Text/marksizm_split_517.html#footnote-130098-81" id="footnote-130098-81-backlink">[81]</a></sup></p>

  <p class="normal">Ancak, <span class="ideitalik">yenilenemez</span> doğal sermayenin bir bölümünün kaybı kaçınılmaz bir şey olduğundan, sabit <span class="ideitalik">toplam</span> doğal sermaye yönetimi, üretimi sürdürmek için yeterli değildir. Yenilenebilir doğal sermaye, tüketilen <span class="ideitalik">yenilenemez doğal sermayeyi ikame edebilecek biçimde</span> artırılmalıdır. Böyle bir durumda genel kural, "yenilenemeyeni, yenilenebilir yedeklerin geliştirilmesine eşit bir oranda tüketmek" olurdu<sup class="calibre3"><a href="../Text/marksizm_split_518.html#footnote-130098-82" id="footnote-130098-82-backlink">[82]</a></sup>. Bu stratejide, "yenilenemezler üzerine dayalı çıkarma projeleri (maden, vb. -ç) yenilenebilir ikame (mallarını -ç) geliştirecek projelerle bir şekilde eşleştirilmelidir."<sup class="calibre3"><a href="../Text/marksizm_split_519.html#footnote-130098-83" id="footnote-130098-83-backlink">[83]</a></sup> Bu arada, yenilenebilir doğal sermaye, hem "kaynak" hem de "batak" fonksiyonlarıyla<sup class="calibre3"><a href="../Text/marksizm_split_520.html#footnote-800-15" id="footnote-800-15-backlink">[*15]</a></sup>, karı maksimize edici ikame-edilmiş-hasıla<sup class="calibre3"><a href="../Text/marksizm_split_521.html#footnote-800-16" id="footnote-800-16-backlink">[*16]</a></sup> temelinde kullanılmalıdır; öyle ki, "hasat oranları yenilenme oranlarını aşmasın" ve "atık emisyonları, çevrenin yenilenebilir soğurma kapasitesini geçmesin."<sup class="calibre3"><a href="../Text/marksizm_split_522.html#footnote-130098-84" id="footnote-130098-84-backlink">[84]</a></sup> Aynı zamanda "<span class="ideitalik">throughput</span> üretkenliğini artıracak ölçülerde dolaylı aktif yatırım", mümkün olduğu takdirde, faydalılık açısından üretimi koruyabilmeli, hatta artırabilmelidir<sup class="calibre3"><a href="../Text/marksizm_split_523.html#footnote-130098-85" id="footnote-130098-85-backlink">[85]</a></sup>.</p>

  <p class="normal"><span class="ideitalik">Doğal sermayenin ölçülmesi (belirlenmesi?)</span></p>

  <p class="normal">"Sabit doğal sermaye"yi destekleyen ekolojik iktisatçılar, yapının ortaya çıkardığı ciddi ölçüm problemlerini kabul etmek zorunda kalmışlardır. Costanza ve Daly'nin bu konudaki tespitleri şöyledir: "Doğal sermaye ve doğal gelir, kendi farklı stok ve akış boyutları içindeki doğal kaynak kümeleridir ve bu kümeleri oluşturma, farklı tipte doğal kaynak stokları ve akışlarının bir ölçüde göreli değerlemesini gerektirir."<sup class="calibre3"><a href="../Text/marksizm_split_524.html#footnote-130098-86" id="footnote-130098-86-backlink">[86]</a></sup> El Serafy, doğal sermaye ve gelirin tam-ölçekli bir dinamik tahmini konusunda şunları söyler:</p>

  <p class="indentmetin">(Böyle bir tahmin), tüm varlıkların bir bilançosunu çıkarmak için, çevresel varlıkların tam bir envanteri ile başlayan ve ister doğal, isterse insan-yapımı olsun, parasal değerleri bunlar üzerine kuran, total olarak entegre bir sistem gerektirirdi. Böyle bir bilançoda, yıldan yıla ekonomik işletmeden olduğu kadar, örselenmelerden, yenilenmelerden ve yeni yatakların bulunmalarından da kaynaklanacak değişimlerin tümü, dönem-sonu hesaplarına yansıtılırdı. (Bu değişimlerin -ç) gelir akışı üzerindeki etkisi, bir bilançodan diğerine, zenginlikteki değişimden basitçe çıkarılırdı.<sup class="calibre3"><a href="../Text/marksizm_split_525.html#footnote-130098-87" id="footnote-130098-87-backlink">[87]</a></sup></p>

  <p class="normal">Serafy, böyle bir uygulamanın imkânsız olduğu sonucuna varır: "Açıktır ki, yalnızca hem nicelik hem de nitelik olarak tüm doğal varlıkları kapsamakla yetinmeyip, bütün bu varlıklara bir de parasal değer biçen hiçbir bilanço mümkün değildir."<sup class="calibre3"><a href="../Text/marksizm_split_526.html#footnote-130098-88" id="footnote-130098-88-backlink">[88]</a></sup> Costanza ve arkadaşları da, doğal sermayenin pratikte ölçülemezliğinin ikame-edilemezliğinden kaynaklandığını savunurlar:</p>

  <p class="indentmetin">"Sıfır doğal sermaye, sıfır insan refahı demektir; çünkü toplamda, "doğal-olmayan" sermayenin, doğal sermayenin yerine tümüyle ikame edilmesi mümkün değildir. Hem üretilmiş-(sermaye -ç) hem de insan-sermaye, kendilerini oluşturabilmek için doğal sermayeye ihtiyaç duyarlar. Bundan ötürü, doğal sermayenin kütlesel, belirli kitlesel biçimlerinin değerini sormak kadar, doğal sermayenin insan refahına kattığı toplam değeri sormak da anlamsızdır. Atmosferin insanlığa ne kadar değer kattığını, ya da destekleme sistemleri olarak kayalar ve topraktan oluşan altyapının ne kadar değer taşıdığını sormak saçmalıktır. Onların değerleri toplamda sonsuzdur.<sup class="calibre3"><a href="../Text/marksizm_split_527.html#footnote-130098-89" id="footnote-130098-89-backlink">[89]</a></sup>"</p>

  <p class="normal">Ölçüm sorununa yol açan bir diğer etken de, doğal sermayenin büyük ölçüde heterojen oluşudur. England, "üretilmemiş biyolojik popülasyonlar, atıl fiziksel stoklar" ve bunların üretimsel katkılarının içinde işlediği maddi "boyutsallıklar" bağlamında, doğal sermayenin gösterdiği "şaşırtıcı çeşitliliğe" dikkat çekerek<sup class="calibre3"><a href="../Text/marksizm_split_528.html#footnote-130098-90" id="footnote-130098-90-backlink">[90]</a></sup>, "fiziksel olarak heterojen sermaye ve emek girdilerinin nasıl kümeleneceği" konusunda daha önce yaşanmış olan "Cambridge Sermaye Tartışması"nı hatırlatır ve "ekolojik iktisatçıların, doğal sermayenin toplam değerinin nasıl ölçüleceği konusunda entelektüel çabalarının büyük bir bölümünü tüketecek benzer bir teknik tartışmanın içine kolayca çekilebileceği" uyarısında bulunur<sup class="calibre3"><a href="../Text/marksizm_split_529.html#footnote-130098-91" id="footnote-130098-91-backlink">[91]</a></sup>.</p>

  <p class="normal">England'ın vardığı sonuç şudur: "Her ne kadar doğal sermaye, ekolojik iktisatçıların akıllarında tutmaları gereken güçlü bir metafor ise de, onun tam ölçümü, kolektif gündemimizin üst sıralarında yer almamalıdır."<sup class="calibre3"><a href="../Text/marksizm_split_530.html#footnote-130098-92" id="footnote-130098-92-backlink">[92]</a></sup> Doğal sermaye, "yalnızca pedagojik bir gereç ve insanlığın kendini doğaya nasıl uydurabileceği konusunda pre-analitik vizyonumuzun bir bileşeni" olarak elde tutulmalıdır<sup class="calibre3"><a href="../Text/marksizm_split_531.html#footnote-130098-93" id="footnote-130098-93-backlink">[93]</a></sup>. Bu yaklaşım, ampirik çalışmanın pre-analitik vizyonla nasıl ilişkilendirileceği sorusunu yanıtsız bırakır. Burada England, üretimin çevresel etkileri açısından ulusal gelir ve ürün hesaplarının ayarlanmasına "öncelik verilmesi gerektiği" önerisinde bulunur –ve Daly/Cobb tarafından "düzeltilmeye ve daha sonra geniş biçimde yayılmaya" değer bir örnek olarak gösterilen, Sürdürülebilir Ekonomik Refah Endeksine <span class="ideitalik">(Index of Sustainable Economic Welfare</span> / ISEW) gönderme yapar<sup class="calibre3"><a href="../Text/marksizm_split_532.html#footnote-130098-94" id="footnote-130098-94-backlink">[94]</a></sup>. Benzer bir çizgiden hareket eden El Serafy, "bütüncü yaklaşımı" (doğal sermaye ve gelirin doğrudan ve kapsamlı ölçümünü) reddeder ve tercihinin Birleşmiş Milletler Ulusal Muhasebe Sistemi (United Nations System of National Accounts) altında geliştirilmiş olanlara benzer "uydusal hesaplamalar" yoluyla, gelirde kısmi düzeltmeler yapılmasından yana olduğunu belirtir<sup class="calibre3"><a href="../Text/marksizm_split_533.html#footnote-130098-95" id="footnote-130098-95-backlink">[95]</a></sup>.</p>
</body>
</html>
