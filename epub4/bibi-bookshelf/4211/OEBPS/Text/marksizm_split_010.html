<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>marksizm</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_18">II. Fizyokratlarda ve Marx'ta doğa, zenginlik ve değer</h2>

  <p class="normal">"Zenginliğin tek kaynağı topraktır"<sup class="calibre3"><a href="../Text/marksizm_split_134.html#footnote-92731-40" id="footnote-92731-40-backlink">[40]</a></sup> şeklindeki görüşlerine rağmen, fizyokratlar, ekolojik iktisatçılar arasında yürütülen değer tartışmasında çok az dikkat çekmişlerdir. Cleveland, fizyokratların savunduğu, Doğa'nın zenginliğin kaynağı olduğu şeklindeki kararlı inancın biyofiziksel iktisat içinde sıklıkla tekrarlanan bir tema olduğunu ileri sürse de, bu iddiasını ayrıntılandırmaz<sup class="calibre3"><a href="../Text/marksizm_split_135.html#footnote-92731-41" id="footnote-92731-41-backlink">[41]</a></sup>. Georgescu-Roegen, (özellikle Quesnay'nin <span class="ideitalik">Tableau Economique'</span>ine atıfta bulunarak) fizyokratik doktrini, 'ekonomik fenomeni açık bir biçimde biyolojininkine benzer fizyolojik bir analize tabi kılma çabası' anlamına gelen 'analitik-fizyolojik bir yaklaşım' olarak tanımlar<sup class="calibre3"><a href="../Text/marksizm_split_136.html#footnote-92731-42" id="footnote-92731-42-backlink">[42]</a></sup>. Fakat bu metodolojik tanımı, doğanın değeri sorununa bağlamaz. Benzer bir biçimde, 'ekolojik iktisadın tarihsel kökleri' konulu bir taslak çalışmada, Christensen, üretimi, 'topraktan elde edilen materyal ve gıdanın dönüştürülmesi açısından ele alan', 'yeniden-üretimsel' bir yaklaşımı benimseyerek, fizyokratları (diğer klasik öncesi ve klasik iktisatçıların yanı sıra), 'ekonomik faaliyetin fiziksel yanına erken bir aşamada dikkatini yöneltenler arasına katar<sup class="calibre3"><a href="../Text/marksizm_split_137.html#footnote-92731-43" id="footnote-92731-43-backlink">[43]</a></sup>. Ancak Sraffacı analizin, bu daha erken 'yeniden üretimsel' geleneğin mantıksal mirasçısı olduğu şeklindeki iddiasına karşın; O, değerle ilgili teorik sorunlar üzerinde durmaz<sup class="calibre3"><a href="../Text/marksizm_split_138.html#footnote-92731-44" id="footnote-92731-44-backlink">[44]</a></sup>.</p>

  <p class="normal">Birçok iktisatçı arasında geçerli olan, fizyokratların tarihsel bir garabetten öte bir şeyi temsil etmediği şeklindeki genel görüşü bir kenara bırakırsak<sup class="calibre3"><a href="../Text/marksizm_split_139.html#footnote-92731-45" id="footnote-92731-45-backlink">[45]</a></sup>, fizyokratların doğa-değer tartışmasında marjinalleştirilmelerinin esas nedeni, belki de bu tartışmada, termodinamiğin ve enerji değer teorisinin oynadığı egemen roldür. Gerçekten de, fizyokratların termodinamiğin yasalarının geliştirilmesinden önceki bir zamanda yaşamış olmaları, onların niçin, yalnızca ekolojik değer analizlerinden değil, ama genelde ekolojik iktisadın tarihinden büyük ölçüde dışlanmış olduklarını açıklamaya yardımcı olabilir. Böylece Martinez-Alier'in etkili ekolojik iktisadın tarihi, sadece 'kalori sayan' iktisatçılar üzerine odaklanır ve 'ekolojik iktisatta enerjinin kullanımı üzerinde yoğunlaşmaktan ötürü analitik olarak pek fazla bir şey kaybedilmeyeceği' fikrinden hareket ederek, 1860'ların ortalarından, (yani -ç) termodinamiğin yasalarının oluşturulduğu bir zamandan başlar<sup class="calibre3"><a href="../Text/marksizm_split_140.html#footnote-92731-46" id="footnote-92731-46-backlink">[46]</a></sup>. Konuya bu enerji-indirgemeci bakış açısından yaklaşılmadığında, fizyokratların ve onlardan öğrenileceklerin boyutları çok daha büyüyecektir.</p>

  <p class="normal"><span class="ideitalik">Fizyokratların değer ve doğa ile ilgili görüşleri<sup class="calibre3"><a href="../Text/marksizm_split_141.html#footnote-92731-47" id="footnote-92731-47-backlink">[47]</a></sup></span></p>

  <p class="normal">Fizyokratik değer teorisi, toprağın geçim araçları üretme konusundaki benzersiz kapasitesine dayandırılır<sup class="calibre3"><a href="../Text/marksizm_split_142.html#footnote-92731-48" id="footnote-92731-48-backlink">[48]</a></sup>. Fizyokratlar için, tarım dışı üretim, tarım tarafından yaratılan geçim araçlarının yararlılığındaki artışları içerir –'ham maddelerin, bu tür artışlardan önce var olan şeylerin tüketimine yapılan harcamalarla birleştirilmesiyle oluşturulan artışlar'<sup class="calibre3"><a href="../Text/marksizm_split_143.html#footnote-92731-49" id="footnote-92731-49-backlink">[49]</a></sup>. Bu anlamda, tarım dışı üretim, 'diğerleri ile birleştirilmiş zenginlik parçalarının <span class="ideitalik">bir araya getirilmesinden</span> ibarettir<sup class="calibre3"><a href="../Text/marksizm_split_144.html#footnote-92731-50" id="footnote-92731-50-backlink">[50]</a></sup>. Tarım ise, tam tersine, bir yenilenmeyi ve yeniden dünyaya gelen servetin <span class="ideitalik">gerçek</span> (maddi) artışını oluşturduğu ölçüde, zenginliğin fiili bir oluşumunu ya da yaratılışını beraberinde getirir<sup class="calibre3"><a href="../Text/marksizm_split_145.html#footnote-92731-51" id="footnote-92731-51-backlink">[51]</a></sup>.</p>

  <p class="normal">Gerçekte fizyokratlar, hem gerçek zenginliği hem de ekonomik değeri, topraktan oluşan 'geçim araçları ve birincil materyaller' ile özdeşleştirmişlerdir<sup class="calibre3"><a href="../Text/marksizm_split_146.html#footnote-92731-52" id="footnote-92731-52-backlink">[52]</a></sup>. Turgot'nun söylediği gibi, 'dünya... tüm zenginliğin her zaman ilk ve tek kaynağıdır; toprağın işlenmesi sonucu tüm geliri yaratan odur; ve işleme öncesi 'ilk avansın kaynağını' sağlayan da odur...<sup class="calibre3"><a href="../Text/marksizm_split_147.html#footnote-92731-53" id="footnote-92731-53-backlink">[53]</a></sup>"</p>

  <p class="normal">Bu bakış açısından, yalnızca tarım, bir 'net ürün' ya da tarımsal emekçi için gereken miktarın üzerindeki maddi geçim araçları 'bolluğu' meydana getirebilir<sup class="calibre3"><a href="../Text/marksizm_split_148.html#footnote-92731-54" id="footnote-92731-54-backlink">[54]</a></sup>. Ancak bu fazlalık, doğanın 'saf bir armağanı' olsa bile, onun üretimi, insan emeği ve becerisine bağlıdır<sup class="calibre3"><a href="../Text/marksizm_split_149.html#footnote-92731-55" id="footnote-92731-55-backlink">[55]</a></sup>. Net ürün, 'çalışkanlıktan, onu verimli kılmak için... kullanılan araçlardan çok, toprağın verimliliğinin ve aklın doğal sonucudur'<sup class="calibre3"><a href="../Text/marksizm_split_150.html#footnote-92731-56" id="footnote-92731-56-backlink">[56]</a></sup>. Böylece, çiftçinin emeği, istediğinden fazlasını üretir ve toprağın onu işleyene verdiği saf bir armağan olan 'bağımsız ve harcanabilir' artık kaynağı olarak görünür<sup class="calibre3"><a href="../Text/marksizm_split_151.html#footnote-92731-57" id="footnote-92731-57-backlink">[57]</a></sup>. Fizyokratlar, bu nedenle tarımsal emeği, toplumun farklı üyeleri arasında bölünmüş emek dizininin <span class="ideitalik">'başlangıç nedeni'</span> olarak kabul ederler<sup class="calibre3"><a href="../Text/marksizm_split_152.html#footnote-92731-58" id="footnote-92731-58-backlink">[58]</a></sup>. Bu, tarım dışı istihdamın maddi geçim araçlarının, 'emeğinin karşılığı olan ücretlerin üzerine çıkacak ve onu aşacak üretimi gerçekleştiren<sup class="calibre3"><a href="../Text/marksizm_split_153.html#footnote-92731-59" id="footnote-92731-59-backlink">[59]</a></sup> tarımsal emekçinin yeteneğine bağımlı olması anlamında, <span class="ideitalik">'maddi gerekliliğin'</span>... bir önceliğidir. Yalnızca tarım, maddi geçim araçlarının bir fazlasını ortaya çıkarabileceğinden 'emeğin toplumsal bölünmesine ilk itici gücü veren de çiftçinin emeğidir. 'Bu dolaşım, ihtiyaçların karşılıklı değişimi aracılığıyla insanları birbiri için gerekli hale getirir ve toplumu birleştiren bağı oluşturur<sup class="calibre3"><a href="../Text/marksizm_split_154.html#footnote-92731-60" id="footnote-92731-60-backlink">[60]</a></sup>.</p>

  <p class="normal">Toprağı işleyen emekçiler ile tarım dışı zanaatçıların eşit derecede çalıştıkları doğrudur; ancak sürekli olarak kendini yenileyen ve tüm topluma geçim araçları ve ihtiyaç duyduğu maddeleri sağlayan zenginlikleri üreten ya da daha doğrusu onları topraktan çıkaran, çiftçilerin emeğidir<sup class="calibre3"><a href="../Text/marksizm_split_155.html#footnote-92731-61" id="footnote-92731-61-backlink">[61]</a></sup>. Zanaatçıların yaptığı iş, bu şekilde üretilmiş materyallere insanların kullanımına uygun hale gelmelerini sağlayacak özellikler ve biçimler kazandırmaktan ibarettir<sup class="calibre3"><a href="../Text/marksizm_split_156.html#footnote-92731-62" id="footnote-92731-62-backlink">[62]</a></sup>. Kısacası, çiftçi, 'geçim araçlarının ötesinde, bağımsız ve harcanabilir, satın almadığı halde satabildiği bir zenginlik biriktirirken'; tarım dışı istihdam, tarımın sağladığı maddi zenginliğin işlenmesi aracılığıyla yalnızca 'geçimlerini sağlarlar'<sup class="calibre3"><a href="../Text/marksizm_split_157.html#footnote-92731-63" id="footnote-92731-63-backlink">[63]</a></sup>.</p>

  <p class="normal">Tarımsal işçiler ve toprak sahipleri arasında bir ayrım yapmaya izin veren, fizyokratların ünlü, 'üretici, mülk sahibi ve kısır sınıflar' şeklindeki toplum bölümlemesi, doğrudan doğruya onların zenginlik üretimi ile ilgili temel görüşlerinden kaynaklanır. Üretici sınıf, hiç kuşkusuz, 'toprağını işleyerek ulusun zenginliğinin yeniden üretilmesini sağlayan' sınıftır<sup class="calibre3"><a href="../Text/marksizm_split_158.html#footnote-92731-64" id="footnote-92731-64-backlink">[64]</a></sup>. Mülk sahipleri ya da toprak sahipleri sınıfı, toprağın işlenmesiyle elde edilen gelir ya da <span class="ideitalik">net ürün</span> sayesinde yaşamını sürdürür<sup class="calibre3"><a href="../Text/marksizm_split_159.html#footnote-92731-65" id="footnote-92731-65-backlink">[65]</a></sup>. Son olarak bir de 'tarım dışındaki hizmetleri gören ya da işleri yapan tüm vatandaşlardan oluşan <span class="ideitalik">kısır sınıf</span> vardır; bu sınıfın masrafları üretici sınıf ve mülk sahipleri sınıfı tarafından ödenir ki bu mülk sahibi sınıfın kendisi de zaten gelirini üretici sınıftan sağlamaktadır'<sup class="calibre3"><a href="../Text/marksizm_split_160.html#footnote-92731-66" id="footnote-92731-66-backlink">[66]</a></sup>.</p>

  <p class="normal">Quesnay, zanaatkarların kendi kendilerini istihdam ettiklerini varsaydı ve böylece tarım dışı istihdam ve kapitalistler arasında bir ayrım yapmadı. Turgot ise, kısır ve 'ücretli' sınıf ayrımını, 'kapitalist girişimciler ve basit emekçiler' olarak netleştirdi<sup class="calibre3"><a href="../Text/marksizm_split_161.html#footnote-92731-67" id="footnote-92731-67-backlink">[67]</a></sup>. Her ikisi de Malthusçu zemin üzerinde kalarak, emekçiler arasındaki rekabetin, tarımsal ve tarım dışı ücretleri yaşamı idame ettirecek düzey ile sınırlayacağını; buradan da, 'bu iki çalışan veya çalışmayan sınıfın yalnızca 'emeklerinin karşılığını alacağını' savundular<sup class="calibre3"><a href="../Text/marksizm_split_162.html#footnote-92731-68" id="footnote-92731-68-backlink">[68]</a></sup>. Fizyokratların materyal-akışı perspektifinde, 'ortada toprağın net ürününden başka hiçbir gelir olmadığından'; çiftçi, kendisinin ihtiyacının ötesinde, [tarım dışı istihdamın] emeklerinin karşılığında alacakları ücretlere karşılık gelen fonu karşılayacak zenginlik miktarını da üretecek şekilde toprağı işlemek durumundadır. Bu sonuncusu, söz konusu değişim karşılığında elde ettiği ücreti, yine çiftçinin ürünlerini satın almak için kullanarak, yalnızca ondan almış oldukları şeyi tekrar ona iade etmiş olurlar'<sup class="calibre3"><a href="../Text/marksizm_split_163.html#footnote-92731-69" id="footnote-92731-69-backlink">[69]</a></sup>. Benzer bir biçimde, tüm tarım dışı KAR, 'ya gelir tarafından ödenmiştir, ya da geliri üretmeye hizmet eden harcamanın parçasını oluşturmaktadır'<sup class="calibre3"><a href="../Text/marksizm_split_164.html#footnote-92731-70" id="footnote-92731-70-backlink">[70]</a></sup>.</p>

  <p class="normal"><span class="ideitalik">Fizyokratlar, doğayı değerleme tartışması ve Marx</span></p>

  <p class="normal">Fizyokrasi, doğanın değeri konusunda günümüz ekolojik iktisatçılarının savunduğu farklı görüşlerin ilginç bir melezlemesini temsil eder. Fizyokratlar, tıpkı (enerjici, eko-Sraffacı, ve ekososyalist) doğal-değer teorisyenleri gibi, doğayı, ekonomik değerin doğrudan kaynağı olarak görürler. Diğer yandan, zenginlik üretiminin başlangıcı toprağın artık üretme niteliği olduğu şeklindeki fizyokratik kavram, hem enerji değer teorisi hem de Georgescu-Roegen ve Daly'nin 'hayattan zevk alma' yaklaşımı tarafından yankılanır (bunlardan birincisi, nihai net girdiyi enerjide; ikincisi, 'düşük entropili madde-enerjide bulur). Ancak, Georgescu-Roegen ve Daly, birincil net girdiyi değerin tek temeli olarak görmediklerinden, tarımın, bir net <span class="ideitalik">değer</span> ürününün tek kaynağı olduğu şeklindeki fizyokratik savı desteklemezler. Bununla birlikte, hem Georgescu-Roegen ve Daly hem de fizyokratlar, insan faaliyetinin, zenginlik üretimine katılan ayrı bir fiziksel girdiden daha fazla bir şey olduğu konusunda hemfikirdirler: her iki görüş açısından da, insan emeği ve becerisi, doğanın maddi-enerjetik üretkenliğinin serbest bırakılmasında ve kullanışlı mal ve hizmetlere dönüştürülmesinde belirleyicidir; aradaki fark, yalnızca fizyokratların ekonomik değeri 'hayattan zevk alma'ya değil, maddi geçim araçlarına bağlamalarıdır. Başka bir deyişle, onlar, değerin doğrudan temelini, hayatın ruhsal 'hazlarında' değil, insan yaşamının <span class="ideitalik">maddi koşulları ve tözünde</span> bulurlar.</p>

  <p class="normal">Marx'ı hem fizyokratlardan hem de çağdaş doğa-değerleme tartışmasından ayıran şey, 'değer'i kapitalizmin özgün ekonomik değerleme formu olarak tanımlamasıdır. Marx için <span class="ideitalik">gerçek zenginlik ya da kullanım değeri</span>, insan ihtiyaçlarını tatmin eden herhangi bir şeydir; buna karşılık, <span class="ideitalik">değer</span>, kullanım değerlerinin genellikle meta, yani değişim değerleri olarak değişime girdiği bir sistem olan kapitalizm koşullarında kullanım değerinin özgün toplumsal ifadesidir. Böylece Marx, kullanım değeri ile değişim değeri arasındaki çeşitli gerilimleri de içerecek şekilde, değer ilişkilerinin, kapitalizmin özgün üretim ilişkileri açısından tahlil edilmesinde ısrar eder. Marx'a göre, kapitalizm, değeri, metalarda somutlaşmış homojen, toplumsal olarak gerekli emek zamanına indirgemektedir. Marx bu indirgemeyi, emekçilerin topraktan ve üretimin diğer gerekli koşullarından toplumsal ayrılmasının derinleşmesi olarak görür ki bu temel üzerinde toplumsal üretim, bir kâr sağlamak için ücretli emek kullanarak yarışan girişimciler arasında kurulan piyasa ilişkileriyle örgütlü bir hal alır. Başka bir deyişle, değerin emek zamanına indirgenmesi, Marx'ın hangi maddi üretim girdisinin en önemli ya da 'birincil' (mantıksal veya kronolojik olarak) olduğu konusundaki yargısını ifade etmez. Marx, her zaman gerçek zenginlik ya da kullanım değeri söz konusu olduğunda, doğa ve emeğin eş-eşit önemde olduğunda ısrar eder<sup class="calibre3"><a href="../Text/marksizm_split_165.html#footnote-92731-71" id="footnote-92731-71-backlink">[71]</a></sup>. Kısacası, Marx'ın değeri cisimleşmiş soyut emekte bulması, özellikle kapitalist üretimle ilgili yaptığı analizin sonucudur<sup class="calibre3"><a href="../Text/marksizm_split_166.html#footnote-92731-72" id="footnote-92731-72-backlink">[72]</a></sup>.</p>

  <p class="normal">Buradan, Marx'ın bakış açısına göre, değerin emek zamanına indirgenmesinin kapitalist olmayan üretim tarzlarına uygulanamayacağı sonucu çıkar. Marx'ın, soyut emek zamanını, zenginliğin –doğanın sahip olduğu zenginlikler de dahil olmak üzere– uygun bir ifadesi ya da ölçüsü olarak görmediği çok açıktır. Gerçekten de, kullanım değeri (onun doğal temeli ve cisimleşmesi de dahil olmak üzere) ile değişim değeri arasındaki çelişki, Marx'ın <span class="ideitalik">Kapital'</span>deki değer analizi boyunca kırmızı bir çizgi olarak hep varlığını korur<sup class="calibre3"><a href="../Text/marksizm_split_167.html#footnote-92731-73" id="footnote-92731-73-backlink">[73]</a></sup>. Marx, metaların parasal değişim değerlerinin tüm doğal ve toplumsal farklılaşması içinde zenginliği doğru bir biçimde yansıttığına ilişkin niteliksel veya niceliksel hiçbir varsayımda bulunmaz<sup class="calibre3"><a href="../Text/marksizm_split_168.html#footnote-92731-74" id="footnote-92731-74-backlink">[74]</a></sup>. Onun diyalektik değer biçme analizi, emek ve doğanın değer birikim aracı olarak kullanılmasıyla yaratılan metabolik uçuruma ilişkin yaptığı güçlü eleştiride zirveye ulaşır<sup class="calibre3"><a href="../Text/marksizm_split_169.html#footnote-92731-75" id="footnote-92731-75-backlink">[75]</a></sup>. Marx'ın fizyokratik değer teorisine yönelttiği eleştiri, bundan ötürü, ekolojik zenginliği 'bütünsel' anlamda koruma konusunda piyasa yönelimli çevresel politikaların yeteneğinden en fazla kuşku duyan ekolojik iktisatçıların özel ilgisini çekmelidir.</p>

  <p class="normal"><span class="ideitalik">Marx'ın fizyokratlara yönelttiği eleştiri</span></p>

  <p class="normal">Marx'ın, fizyokrasinin değer sorunu ile olan asıl tartışması <span class="ideitalik">Artı-Değer Teorileri'</span>nin II. bölümündedir<sup class="calibre3"><a href="../Text/marksizm_split_170.html#footnote-92731-76" id="footnote-92731-76-backlink">[76]</a></sup>. Bu bölümü okuyanların dikkatini hemen çeken ilk şey, Marx'ın fizyokratlara duyduğu büyük saygının Quesnay'nin <span class="ideitalik">Tablo'</span>suyla<sup class="calibre3"><a href="../Text/marksizm_split_171.html#footnote-92731-77" id="footnote-92731-77-backlink">[77]</a></sup> ilgili iyi bilinen övgüsüyle sınırlı kalmayıp, onların değer analizlerinin temel özelliklerine kadar uzanmasıdır<sup class="calibre3"><a href="../Text/marksizm_split_172.html#footnote-92731-78" id="footnote-92731-78-backlink">[78]</a></sup>. Marx'a göre, 'Fizyokratların büyük ve özgün katkısı, değer ve artık değerin dolaşımdan değil üretimden' türetmeleridir<sup class="calibre3"><a href="../Text/marksizm_split_173.html#footnote-92731-79" id="footnote-92731-79-backlink">[79]</a></sup>. Marx açısından, 'Parasal ve Merkantil sisteme bu karşı çıkış', fizyokratik analizi 'genelde artık değerin doğasını analiz etmek için' yapılan ilk girişim' haline getirmektedir<sup class="calibre3"><a href="../Text/marksizm_split_174.html#footnote-92731-80" id="footnote-92731-80-backlink">[80]</a></sup>. Bu girişim, niçin 'fizyokratik sistemin, kapitalist üretimin ilk sistematik kavramlaştırılması' olduğunu da açıklamaktadır<sup class="calibre3"><a href="../Text/marksizm_split_175.html#footnote-92731-81" id="footnote-92731-81-backlink">[81]</a></sup>.</p>

  <p class="normal">Marx'ı fizyokratlarda özellikle etkileyen,</p>

  <p class="indentmetin">sermayenin içinde var olduğu ve emek süreci sırasında kendini onun içine çözdüğü çeşitli maddi bileşenlerle ilgili analizler… Onların en çok saygıyı hak eden özellikleri, bu formları toplumun fizyolojik formları olarak düşünmüş olmalarıdır –üretimin kendisinin doğal özelliklerinden gelen formlar; herhangi bir kimsenin isteğinden, izlediği politikadan, vb. bağımsız formlar.<sup class="calibre3"><a href="../Text/marksizm_split_176.html#footnote-92731-82" id="footnote-92731-82-backlink">[82]</a></sup></p>

  <p class="normal">Ne var ki, Marx, fizyokratların üretimin 'maddi yasaları' üzerine yoğunlaşmalarından övgüyle söz ederken, onların 'belirli bir tarihsel toplumsal aşamanın maddi yasasını, toplumun tüm formlarını eşit olarak yöneten soyut bir yasa olarak' düşünmelerini eleştirmekten de geri durmaz<sup class="calibre3"><a href="../Text/marksizm_split_177.html#footnote-92731-83" id="footnote-92731-83-backlink">[83]</a></sup>. Bununla Marx neyi kastetmektedir?</p>

  <p class="normal">Sorun şudur: fizyokratlar, kapitalizmin kendine özgü zenginlik-değerleme formunu eleştirel olarak analiz etmezler, yani, 'değer'i, tarihsel olarak özgün toplumsal-ilişkisel terimler içine yerleştirmezler. Sonuç olarak, kapitalist 'değer' ile gerçek zenginliğin özü kafalarını allak bullak etmiştir. Marx, fizyokratların 'değerin doğası ile ilgili genel görüşleri' hakkında şunları söyler: 'Onlar için bu, insan faaliyetinin (emeğin) belirli bir toplumsal varlık biçimi değildir; maddi şeylerden –toprak, doğa ve bu maddi şeylerin çeşitli değiştirilmiş biçimlerinden– oluşmaktadır'<sup class="calibre3"><a href="../Text/marksizm_split_178.html#footnote-92731-84" id="footnote-92731-84-backlink">[84]</a></sup>. Bu 'değerin maddi tözlerle karıştırılması, ya da daha doğrusu değerin bunlara eşitlenmesidir' ve bu, 'fizyokratların bütün bakış açısını şekillendiren bir şeydir.'<sup class="calibre3"><a href="../Text/marksizm_split_179.html#footnote-92731-85" id="footnote-92731-85-backlink">[85]</a></sup>. Marx'ın görüşüne göre, kapitalizm, ekonomik değeri belirli bir toplumsal töze indirgemektedir: soyut (homojen, toplumsal olarak gerekli) emek zamanı. Böylece Marx'ın bakış açısından fizyokratların değeri maddi zenginlikle karıştırmaları, 'niçin değeri henüz... kendi basit özüne –emeğin niceliğine ya da emek zamanına– indirgemediklerini' açıklamaktadır<sup class="calibre3"><a href="../Text/marksizm_split_180.html#footnote-92731-86" id="footnote-92731-86-backlink">[86]</a></sup>. Bu da onların niçin 'artık değerin sırrına vakıf olamadıklarını' n nedenidir<sup class="calibre3"><a href="../Text/marksizm_split_181.html#footnote-92731-87" id="footnote-92731-87-backlink">[87]</a></sup>.</p>

  <p class="normal">Marx açısından, artık değerin kaynağı, işçilerin, ücretlerinde temsil edilenden daha fazla değer içeren metaları üretecek olan emek gücü yetenekleridir. Böyle bir artı, hiç kuşkusuz, <span class="ideitalik">tarımsal</span> emeğin, tarımsal işçilerin kendileri için gerekli olandan daha fazla geçim aracı üretmeye yetecek kadar verimli olduğunu varsayar. Aksi takdirde tarımda artık ürün ve tarım dışı istihdam için geçim aracı, buradan da hiçbir (tarımsal ya da tarım dışı) artık değer, olamazdı<sup class="calibre3"><a href="../Text/marksizm_split_182.html#footnote-92731-88" id="footnote-92731-88-backlink">[88]</a></sup>. Bu anlamda artık değer doğal bir temele sahiptir. Ancak maalesef, fizyokratlar, bu doğal temeli özellikle kapitalist üretim ilişkilerinin altındaki artık değerin gerçek belirlenimiyle karıştırmışlardır:</p>

  <p class="indentmetin">Bu nedenle söyledikleri şu değildir: emekçi, emek gücünün yeniden üretimi için gerekli emek-zamanından daha fazla çalışır; bundan ötürü yarattığı değer, emek gücünün değerinden daha büyüktür; ya da karşılığında verdiği emek, ücret biçiminde aldığı emeğin niceliğinden daha fazladır. Aksine şunu söylemektedirler: (emekçinin -ç) üretim dönemi boyunca tükettiği kullanım değerlerinin miktarı, yarattığı kullanım değerlerinin miktarından daha küçüktür ve böylece geriye bir artı kullanım değeri kalmaktadır. Eğer o, yalnızca kendi emek gücünü yeniden üretmek için gerekli zaman boyunca çalışmış olsaydı, geriye bir şey kalmazdı. Ancak fizyokratlar yalnızca şu noktada kararlıdırlar: yeryüzünün verimliliği, emekçiyi, belirli bir nicelik olarak varsayılan günlük emek harcaması sırasında, varlığını sürdürmesi için tüketmesi gerekenden daha fazlasını üretmeye muktedir kılar. Bundan ötürü, artık değer, <span class="ideitalik">doğanın bir armağanı</span> olarak görünür ve o süreç boyunca, belirli miktarda organik maddenin işbirliği –bitki tohumları, çeşitli hayvanlar– emeğin daha fazla inorganik maddeyi organik maddeye dönüştürmesine imkân verir.<sup class="calibre3"><a href="../Text/marksizm_split_183.html#footnote-92731-89" id="footnote-92731-89-backlink">[89]</a></sup></p>

  <p class="normal">Burada vurgulanması gereken nokta, Marx'ın, artık ürün ya da artık değerin doğal temelini ret etmediğidir. O, bir yandan artık değeri basitçe 'doğanın bir armağanı' olarak ele almanın yanlışlığını savunurken, diğer yandan fizyokratları kısmen bu yanlışı yapmaya sürükleyen şey konusunda şunu söylemektedir: Çünkü 'o (artık değer -ç) emekçiye günlük çalışması sırasında emek gücünün yeniden üretimi için gerekli olandan, (yani -ç) ücretinin tutarından, daha fazlasını üretme imkânı veren doğanın verimliliğine bağlıdır.<sup class="calibre3"><a href="../Text/marksizm_split_184.html#footnote-92731-90" id="footnote-92731-90-backlink">[90]</a></sup>'</p>

  <p class="normal">Gerçekte Marx, fizyokratların kafa karışıklığını mazur görmek için, onların tarımsal üretim üzerinde odaklanmalarının tarihsel konumları tarafından belirlendiğini öne sürerek, alışılmadık bir çaba gösterir. Örneğin, fizyokrasi, 'tarımı, hâlâ oldukça azgelişmiş durumdaki manifaktürle karşılaştırarak ele alır'<sup class="calibre3"><a href="../Text/marksizm_split_185.html#footnote-92731-91" id="footnote-92731-91-backlink">[91]</a></sup> dedikten sonra, 'tarımda, toprağın kendisi, kimyasal vb. etkileşimleriyle zaten doğrudan emeği daha üretken kılan ve buradan <span class="ideitalik">daha önceden</span> bir artık sağlayan bir makine değil midir? –der ve şöyle devam eder– çünkü burada yapılan iş, <span class="ideitalik">daha erken</span> aşamadaki bir makineyle yani <span class="ideitalik">doğal</span> bir makine ile yapılmaktadır'<sup class="calibre3"><a href="../Text/marksizm_split_186.html#footnote-92731-92" id="footnote-92731-92-backlink">[92]</a></sup>. Hatta Marx, tarımın, 'emek tarafından kullanılan aracın doğal gücünün (yani toprağın) emekçiye tükettiğinden elle tutulur bir biçimde daha fazla değer üretme olanağı veren' tek alan olduğu gerekçesiyle fizyokratları bağışlar bile<sup class="calibre3"><a href="../Text/marksizm_split_187.html#footnote-92731-93" id="footnote-92731-93-backlink">[93]</a></sup>:</p>

  <p class="indentmetin">İşgücünün <span class="ideitalik">değeri</span> ile onun tarafından <span class="ideitalik">yaratılan değer</span> arasındaki fark... <span class="ideitalik">üretimin tüm dalları içinde</span> en elle tutulur, en tartışılmaz biçimde <span class="ideitalik">tarımda,</span> (yani -ç) üretimin birincil dalında, görülür. Bir yıldan diğerine, emekçinin tükettiği geçim araçlarının toplam miktarı veya tükettiği maddi varlık miktarı, ürettiği geçim araçlarının toplam miktarından daha küçüktür. Manifaktürde genellikle zanaatkâr, geçim araçlarını olsun, geçim araçlarından arta kalan fazlayı olsun doğrudan üretiyor görünmez. Süreç, burada, satın alma ve satma aracılığıyla, dolaşımın çeşitli eylemleri aracılığıyla, dolayımlı bir hal alır ve genelde bunun anlaşılabilmesi için değer analizi gereklidir. Tarımda ise, bu, kendini doğrudan doğruya, emekçi tarafından tüketilen kullanım değerlerinin üzerinde üretilen kullanım değerleri fazlasında gösterir ve bundan ötürü de, genelde bir değer analizi yapılmaksızın, değerin doğasına ilişkin açık bir anlayış olmaksızın kavranabilir. Ve yine bundan ötürü, değer, kullanım değerine ve bu sonuncusu da genelde maddi varlığa indirgendiğinde, (aynı şey olur -ç). Buradan, fizyokratlar, tarımsal emeğin tek <span class="ideitalik">üretici emek</span> olduğu sonucuna varırlar.<sup class="calibre3"><a href="../Text/marksizm_split_188.html#footnote-92731-94" id="footnote-92731-94-backlink">[94]</a></sup></p>

  <p class="normal">O zaman, tüm bu nedenlerden ötürü, fizyokratlar, 'tarımsal emeği... artık değerin yaratıcısı olarak kabul etmek zorundadırlar.<sup class="calibre3"><a href="../Text/marksizm_split_189.html#footnote-92731-95" id="footnote-92731-95-backlink">[95]</a></sup>" Ancak bunun olumsuz yanı, fizyokratların sınırlı tarihsel-sosyal bakış açılarının, onları, kapitalizmin belirli zenginlik değerleme ve sömürü biçimlerinin eleştirel analizinden alıkoymuş olmasıdır; bir başka deyişle 'onlar biçimi tamamen göz ardı etmişler ve yalnızca basit üretim sürecine bakmışlardır.<sup class="calibre3"><a href="../Text/marksizm_split_190.html#footnote-92731-96" id="footnote-92731-96-backlink">[96]</a></sup>' Bunun sonucu olarak da, 'değeri yalnızca kullanım değeri, yalnızca maddi töz ve artık değeri de yalnızca doğanın armağanı olarak düşünmüşlerdir.<sup class="calibre3"><a href="../Text/marksizm_split_191.html#footnote-92731-97" id="footnote-92731-97-backlink">[97]</a></sup>'</p>

  <p class="indentmetin">Fizyokratlar'ın hatası, yetiştirme işlemlerinin doğallığı nedeniyle tarım ve hayvancılığı manifaktürden ayırmaları ile <span class="ideitalik">maddi tözün artışını, değişim değerinin artışıyla</span> karıştırmış olmalarıdır. Kullanım değeri, onların çıkış noktasıydı. Ve tüm metaların kullanım değerleri, skolastiklerin söylediği gibi, bir evrensele indirgenmiş halde, aslında doğanın maddi tözüydü; bu tözün aynı biçimde artışı yalnızca tarımda gerçekleşiyordu... Artık değerin bizzat kendisi yanlış ele alınmıştı, çünkü değer konusunda sahip oldukları fikir yanlıştı; onu, emek-zamanına, toplumsal, homojen emeğe değil, emeğin kullanım değerine indirgiyorlardı.<sup class="calibre3"><a href="../Text/marksizm_split_192.html#footnote-92731-98" id="footnote-92731-98-backlink">[98]</a></sup></p>

  <p class="normal">Kapitalizmin yükselişi ve sanayi devrimi arasındaki yakın ilişki düşünüldüğünde, fizyokratların, tarım üzerine vurgu yaparak, kapitalist değeri, maddi zenginlik ve kullanım değeri ile birleştirmiş olmaları paradoksal görünebilir. Marx'ın bakış açısına göre, bu paradoks, fizyokrasinin içinde yer aldığı tarihsel bağlamı, yani 'feodal toplumun bağrında doğmuş haliyle yeni kapitalist toplumu... feodal düzen içinde kendine yer açmaya çalıştığı dönemdeki haliyle burjuva toplumu' nu, yansıtmaktadır<sup class="calibre3"><a href="../Text/marksizm_split_193.html#footnote-92731-99" id="footnote-92731-99-backlink">[99]</a></sup>. Buradan hareketle, fizyokratlar, 'kapitalist üretim tarzını, üretimin ebedi, doğal bir tarzı haline getirmişlerdir'; ama bu, 'feodal sistemde, toprak mülkiyeti hâkimiyeti bir burjuva yeniden üretimi özelliğiydi.<sup class="calibre3"><a href="../Text/marksizm_split_194.html#footnote-92731-100" id="footnote-92731-100-backlink">[100]</a></sup>'</p>

  <p class="normal">Fizyokratik sistemin bu 'feodal-benzeri' hali, onun sınırlılıklarının bir kısmını, özellikle de 'sermayenin ilk olarak içinde bağımsız bir biçimde geliştiği sanayi evresine... emeğin 'üretici olmayan' dallarını, salt tarımın uzantıları' olarak görmesini, ve buradan da tarım dışı üretimi, artık değerin bir kaynağı olarak kabul etmemesini açıklamaya yardım eder<sup class="calibre3"><a href="../Text/marksizm_split_195.html#footnote-92731-101" id="footnote-92731-101-backlink">[101]</a></sup>. Fizyokratlar açısından, <span class="ideitalik">'rant, artık değerin tek biçimidir' ve 'sermayeden elde edilen kâr gerçek anlamda var olmamaktadır</span>.<sup class="calibre3"><a href="../Text/marksizm_split_196.html#footnote-92731-102" id="footnote-92731-102-backlink">[102]</a></sup>' Farklı bir biçimde söyleyecek olursak, fizyokratlar, rantı <span class="ideitalik">'artık değerin genel biçimi',</span> 'endüstriyel kâr ve faizi ise, içinde rantın paylaştırılmış olduğu farklı kategoriler' olarak görmektedirler<sup class="calibre3"><a href="../Text/marksizm_split_197.html#footnote-92731-103" id="footnote-92731-103-backlink">[103]</a></sup>. Kısacası, fizyokraside 'artık değerin şekillenmesi, gerçekte olduğu gibi sermaye terimleriyle açıklanmak yerine, basitçe kapitalist üretimin belirli bir evresine, tarıma atfedilmektedir.<sup class="calibre3"><a href="../Text/marksizm_split_198.html#footnote-92731-104" id="footnote-92731-104-backlink">[104]</a></sup>' Burada, (artık değer -ç), feodal bir tarzda açıklanır; yani toplumdan değil de doğadan elde edildiği haliyle; insanın toplumsal ilişkilerinden hareket edilerek değil insanın toprakla ilişkisinden hareket edilerek.<sup class="calibre3"><a href="../Text/marksizm_split_199.html#footnote-92731-105" id="footnote-92731-105-backlink">[105]</a></sup>'</p>

  <p class="normal">Daha önce de not ettiğimiz gibi, fizyokratların üç sınıflı şeması, tarım içindeki kapitalist ilişkileri varsayar ya da Marx'ın söylediği gibi, 'toprak sahibinin emekçinin karşısına bir kapitalist olarak çıkmasını doğal kabul eder.<sup class="calibre3"><a href="../Text/marksizm_split_200.html#footnote-92731-106" id="footnote-92731-106-backlink">[106]</a></sup>' Marx'a göre; bu varsayım, fizyokratlardan en azından birinin, yani Turgot'nun, <span class="ideitalik">'tarımsal emeğin sınırları içinde de olsa</span>... net ürünü, ücretli emekçinin emeğinin bir ürünü olarak ele aldığı ölçüde –ki toprak sahibi bu ürüne karşılığında eşit bir şey ödemeksizin sahip olmaktadır– artık değeri doğru bir biçimde kavramasını mümkün kılmıştır<sup class="calibre3"><a href="../Text/marksizm_split_201.html#footnote-92731-107" id="footnote-92731-107-backlink">[107]</a></sup>. Fizyokratlar'ın 'toprak sahibinin, esas itibariyle, özgür emekçilerin karşısına metaların sahibi olarak çıkan bir kapitalist olması da, sermayenin gelişmesinin ilk koşulunun toprak mülkiyetinin emekten ayrılması olduğu ölçüde son derece isabetli bir saptamadır –emeğin ilk koşulu olan toprağın, bağımsız bir güç, özgür emekçinin karşısında yer alan ayrı bir sınıfın elindeki bir güç olarak, ortaya çıkması.<sup class="calibre3"><a href="../Text/marksizm_split_202.html#footnote-92731-108" id="footnote-92731-108-backlink">[108]</a></sup>'</p>

  <p class="normal">Ancak, kapitalist üretim ilişkilerini (en azından tarımda) doğal olarak ele almaları sebebiyle, fizyokratlar, bu ilişkilerle kapitalizmin özgün zenginlik değerleme biçimleri arasındaki ilişkileri analiz etmeyi başaramamışlardır. Gerçekte onlar niteliksel değer-form meselelerine genelde ilgi göstermemişler, gösterdikleri zaman da üzerinde fazla durmamışlardır. Buradan, sistemlerinde 'değerin kendisi salt kullanım değeri içinde ve bundan ötürü de maddi töz içinde çözülmüş haldedir ve bu maddi tözde (fizyokratları) ilgilendiren şey, onun toplumsal biçimi değil, 'niceliğidir<br class="chapter" />
  – kullanım değerinin tüketilen kısmının üzerinde üretilen fazlalığı... kullanım değerlerinin birbiriyle olan saf niceliksel ilişkisi, onların salt değişim değerleri.<sup class="calibre3"><a href="../Text/marksizm_split_203.html#footnote-92731-109" id="footnote-92731-109-backlink">[109]</a></sup>' Fizyokratların değer teorisinin niceliksel vurgusu, onların parayı, salt uygun bir değişim aracı ve değer ölçüsü olarak ele almalarında kendini göstermektedir; oysa yapmaları gereken, böyle bir genel değer temsilciliğinin gerekliliğinin, üretim ilişkilerinin altında yatan şey –ve tersi– hakkında bize ne anlattığı üzerinde durmak olmalıydı<sup class="calibre3"><a href="../Text/marksizm_split_204.html#footnote-92731-110" id="footnote-92731-110-backlink">[110]</a></sup>. Farklı bir şekilde söylersek, fizyokratlar, değişim değeri ve parayı zenginlik ya da kullanım değerinin farklı biçimleri olarak ele alırlar; kapitalist zenginlik değerlemesinin (muhtemelen çelişkili) biçimleri olarak değil<sup class="calibre3"><a href="../Text/marksizm_split_205.html#footnote-92731-111" id="footnote-92731-111-backlink">[111]</a></sup>.</p>

  <p class="normal"><span class="ideitalik">Marx'ın fizyokratik fikirleri eleştirel kullanımı</span></p>

  <p class="normal">Marx'ın, değer konusuna tarihsel ve toplumsal-ilişkisel yaklaşımı, fizyokratların kaba maddeci yaklaşımından kesin bir şekilde farklıdır. Bununla birlikte, Marx'ın maddeciliği, belirli fizyokratik kavramların kendi kapitalizm analizine eleştirel olarak dahil edilmesini mümkün kılmıştır. Marx'ın düşüncesindeki fizyokratik öğeler, onun sermayenin maddi gereksinimlerine ilişkin anlayışından kaynaklanmaktadır: Sömürülebilir emek gücü ve işçilerin emeğinin satılabilir kullanım değerlerinde (metalarda) nesnelleşmesi<sup class="calibre3"><a href="../Text/marksizm_split_206.html#footnote-92731-112" id="footnote-92731-112-backlink">[112]</a></sup>. Doğa bu gereksinimleri sağladığı ölçüde, sermaye birikimine katkıda bulunmaktadır. Marx'ın sözleriyle:</p>

  <p class="indentmetin">Sermayenin kumanda edebileceği emek miktarı, onun değerinden çok, değerleri her ne olursa olsun, ham madde ve yedek malzemelerin, makinelerin ve sabit sermaye öğelerinin ve kendisini oluşturan geçim araçlarının miktarına bağlıdır.<sup class="calibre3"><a href="../Text/marksizm_split_207.html#footnote-92731-113" id="footnote-92731-113-backlink">[113]</a></sup></p>

  <p class="normal">Kapitalist değerin tözü soyut emek zamanı olsa da, maddi dünya, sermayeyi maddi bir temelle... sermayenin objektif öğeleriyle donatmalıdır ve bu öğeler 'ek emeğin, böylece de ek artık değerin, özümsenmesine hizmet etmeli ve... bu şekilde ek sermaye oluşturmalıdır.<sup class="calibre3"><a href="../Text/marksizm_split_208.html#footnote-92731-114" id="footnote-92731-114-backlink">[114]</a></sup>'</p>

  <p class="normal">Marx, sermayenin maddi gereksinimlerini göz önüne alarak şunları söyler: 'Diyebiliriz ki, artık değer doğal bir temele, yani işçinin kendisine mutlak biçimde gerekli geçim araçlarından daha fazlasını üreten emeğinin doğal olarak sahip olduğu verimliliğe dayanır; hiç kuşkusuz, onun inorganik doğasının niteliklerinden –toprağın niteliklerinden, vb– kaynaklanan bir doğal verimliliktir bu.<sup class="calibre3"><a href="../Text/marksizm_split_209.html#footnote-92731-115" id="footnote-92731-115-backlink">[115]</a></sup>' Marx'ın, fizyokratik doktrindeki bu gerçek nüvesine verdiği destek üzerinde daha önce durmuştuk –açıktır ki, tarımsal bir artık olmaksızın, tarımda hiçbir artık değer, dolayısıyla tarım dışı istihdam için geçim araçları ve buradan hareketle bir bütün olarak ekonomide herhangi bir artık değer olamaz. Bu bağlamda Marx'ın tek itirazı, fizyokratların kapitalist üretim ilişkilerini eleştirmeksizin benimsemiş olmalarından dolayı (en azından tarımda), artık değerin belirlenimini bu doğal temele indirgemiş olmalarıdır<sup class="calibre3"><a href="../Text/marksizm_split_210.html#footnote-92731-116" id="footnote-92731-116-backlink">[116]</a></sup>.</p>

  <p class="normal">Fizyokratlar gibi Marx da, çoğu zaman üretimin doğal koşullarına doğanın 'armağanları' olarak gönderme yapar. Bu 'armağanlar', meta üretimi için gerekli ücretli emeğe bir ekleme yapmadan işçilerden artıkemeğin çekilip alınmasını ve onun satılabilir kullanım değerlerinde nesnelleştirilmesini mümkün kılan koşullar sağladığında bedelsizce elde edilirler. Bir başka deyişle, doğanın armağanları, sermaye için bedelsiz armağanlar olarak hizmet verebilirler, çünkü ücretli emeğin ürünleri olmasalar bile, sermayenin artık değer üretmek ve onu gerçekleştirmek için ihtiyaç duyduğu kullanım değerlerini sağlamaya devam edebilirler. Fizyokratların aksine, Marx, böylesi armağanların 'değişim değerinin şekillenmesine katkıda bulunmaksızın kullanım değeri yarattıklarını' savunur<sup class="calibre3"><a href="../Text/marksizm_split_211.html#footnote-92731-117" id="footnote-92731-117-backlink">[117]</a></sup>. O, doğanın armağanlarının bedelsiz elde edilmesini kapitalist gelişmede anahtar bir faktör olarak görür, ama bunu, kapitalist üretim ilişkilerinin asli rolünü kabul edecek bir şekilde yapar. Marx açısından doğanın armağanlarının kapitalizm tarafından artık değer üretiminin koşulları haline dönüştürülmesi, emek gücünün toprak ve üretimin diğer gerekli koşullarından 'kurtarılması' sayesinde mümkün hale gelir. Doğanın armağanlarının sermayeleştirilmesi, böylece, Marx'ın görüşüne göre, sistemin doğrudan üreticiler karşısında gerçek zenginliğin yabancılaşmasının hem koşulu hem de sonucudur<sup class="calibre3"><a href="../Text/marksizm_split_212.html#footnote-92731-118" id="footnote-92731-118-backlink">[118]</a></sup>.</p>
</body>
</html>
