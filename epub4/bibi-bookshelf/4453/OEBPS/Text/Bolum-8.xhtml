<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<div><h2>8. VE ÖYLE DE OLDU</h2>
</div>
<br/>
<p><b>21 Günlük Olumlama Yolculuğu...</b></p>
<p><b>Gün 1</b></p>
<p>Başımıza gelen her olayın içinde bir yaşam dersi gizli, hiçbir şey boş yere yaşanmaz. Nasıl tepki vereceğimizi ise sadece biz seçeriz. En üzücü olay bile içinde şifa, dönüşüm, fırsat, Işık gizler. O potansiyeli ortaya çıkarmaksa bizim elimizde, sezgilerinize güvenin. İsyan ederseniz Işık kapanır, sevgi enerjisinde kalın, bir derdin sizden uzaklaşması için direnç olmamalı, “şükret-al-kabul et-akışa geç.”</p>
<p>“Olan her şeyin bizim en yüksek hayrımıza.” Bu enerji yasasını asla unutmayın, iyi gibi görünen kötü ile bitebilir, çok kötü görünen olaylar bize sabrı öğretir ve aslında gücümüzü bize hatırlatır.</p>
<p>“Yüce Allah’ım ve Sevgili Melekler, lütfen bu konudaki yaşam dersimin ne olduğunu net bir şekilde görmem için bana Işık sağlayın. Olanın içindeki en yüksek hayrı bulabilmem için desteğiniz benimle olsun (Derin bir nefes alın, mor renge odaklanın).</p>
<p>“Lütfen konu tamamen çözümlenene kadar bana işaretler gönderin, sevgide kalabilmeme ve en doğru adımları atmama yardım edin. Bana Işık’tan mesajlar vererek yaşamımda rehberlik edin. Allah’ın izniyle bu olayın en hayırlı şekilde çözümlenmesini sağlayın lütfen Melekler. Teşekkür ederim.”</p>
<p><b>OLUMLAMA: OLAN HER ŞEY BENİM EN YÜKSEK HAYRIMA, BEN AKIŞA GÜVENİYORUM.</b></p>
<p><b>Gün 2</b></p>
<p>Bereket, hepimizin doğuştan hakkı, kaynak sınırsız, yeter ki almaya açık olun. Onu kazanmaya ihtiyacımız yok, aşırı çaba zaten korku enerjisidir. Bereketi almak için derin bir nefes alın, güven enerjisinde kalın ve “Yüce Allah’ım, sevgili</p>
<p>Melekler, bereket-iş-para-kariyer ile alakalı şu dileğimi ......</p>
<p>(yüreğinizdeki her neyse onu söyleyin, imgeleyin, tekrar tekrar canlandırın, enerjiyi hissedin)................gerçekten çok isti</p>
<p>yorum, niyete giriyorum. Allah vermeyeceğini istetmez, bunu da biliyorum. Lütfen bana yüreğimdekini kolaylıkla gerçekleştirecek şekilde gerekli enerjiyi, fırsatları, doğru yol mesajlarını ve bütün diğer olanakları........ (neye ihtiyacınız varsa</p>
<p>ekleyin; enerji, destek, inanç, insanlar, aracılar)........sağlayın.</p>
<p>Ben Allah’ın sevgili kuluyum, aldıkça daha çok vereceğim, bunu hak ettiğimi biliyorum. Teşekkür ederim!” deyin ve sonra da güzel bir nefesle, altın rengin o güzel ihtişam enerjisine odaklanarak “Allah’ım, izninle bu güzel dileğimi senin elçin Meleklerine bırakıyorum.” diyerek yüreğinizdekini inanç ve odaklanma ile, saf sevgi enerjisi ile teslim edin. Sonra da konuyu gerçekten BIRAKIN. “Oldu olmadı” diye düşünmeden, şimdi akışa geçin, zaman koymayın, nasıllar sizi ilgilendirmez, sonucu görün. Dileğinizin en doğru zamanda en doğru şekilde geleceğine inanın, ilahi plan sizinle...</p>
<p>Dileğiniz olduğunda gülümseyin, teşekkür edin ve yüreğinizi başkalarına da açın verin “vermek daha çok almaktır”, paylaşın, bağış yapın, hediye edin...</p>
<p><b>OLUMLAMA: BOLLUK VE BEREKET BENİM DOĞUŞTAN HAKKIM. BEN ALLAH’IN SEVGİLİ KULUYUM VE HER ŞEYİN GÜZELİ BENİMLE.</b></p>
<p>Gün 3</p>
<p>Günlük yaşamın içinde bazen “mucizeleri” unutuyoruz oysaki yaşamın kendisi bir şans ve mucize. Melekler sizin özgür iradenize karışamaz, bir mucizeyi isteyip de iptal ettiğinizde onlar da bu enerjide size saygı duyar. Bir mucizeye gerçekten ihtiyacınız varsa, bunu isteyin-imgeleyin-unutun; herkesin ve her şeyin en yüksek hayrına olan armağanlar, karşılaşmalar, tesadüf sandığınız kesişmeler Allah’ın gücü ve O’nun izni ile Meleklerin ışığıdır. Dünyada ünlü, başarılı, şanslı, bereketli ya da sıra dışı olarak gördüğünüz çoğu kişi “inanmıştır” mucize sadece onlara inananlara gelir.</p>
<p>Herkes bir mucize isteyebilir ama bunun geleceğine inanmıyorsa, kendini buna layık görmüyorsa siparişi iptal etmiş gibi olur. İsteğinizi dualar ve bilinçaltı inanç yasaları ile destekleyin. Gerekirse bunu yazın hatta resmini yapın, en sevdiğiniz kitabın arasına koyun, onu orada unutun. En doğru zamanda kapılar açılacaktır. İmkansız diye bir şey Allah katında yoktur çünkü O “OL DER VE OLUR.”</p>
<p><b>OLUMLAMA: MUCİZELER BENİMLE. ATTIĞIM HER ADIM BİR MUCİZE. YAŞAMIM BÜYÜK VE</b></p>
<p><b>KÜÇÜK MUCİZELERLE DOLU. BEN MUCİZELERİN BENİ BULACAĞINA EMİNİM.</b></p>
<p><b>Gün 4</b></p>
<p>Düşüncelerinizi temiz tutun. Niyetiniz de hep net olsun Karışık düşünceler ile enerjileri harekete geçiremezsiniz. Beyninizde sağlıklı ve olumlu düşüncelere yer verin. Sizi telaşlı, stresli, acele ettiren, moralinizi bozan, kısacası kötü, negalil düşünceleri geldiği gibi gönderin, iptal edin. Düşüncelerinizi kontrol edebilirsiniz. Sıkça tekrarlanan çalışmalar bir süre sonra kaydedilir ve sizi dönüştürür.</p>
<p>Sizi olumsuz kod’layan kimseyle görüşmek, bir arada bu lunmak zorunda değilsiniz. Kendinize siz ne kadar iyi davranırsanız, enerjiler dünyası da size o kadar güzel geri dönüşlerle gelecek. Önce “ben” demek bencillik değildir, siz iyi olursanız insanlara da verici olabilirsiniz. Sevgi’de kalın, daha çok “hayır” deyin, ertelemeyin atağa geçin, istemediklerinizi “yapmamak” size büyük kapılar açacak.</p>
<p>İşık ve yol içinizde, ilk hissettiğiniz doğru ve hayırlı. İç sesiniz sezgi yolu ile sizi daima uyarır onu daha sık dinleyin. Bir süre sonra siz dönüştükçe olumsuz kişi ve gelişmeler ken diliğinden sizi terk edecek ve siz daha çok Işık’ta kalacaksınız.</p>
<p><b>OLUMLAMA: BEN NETİM. SEÇİMLERİM BENİ DAİMA YUKARIYA TAŞIYOR. ÇOK ŞANSLIYIM; ETRAFIM FIRSAT VE OLUMLU ENERJİLERLE ÇEVRİLİ.</b></p>
<p>Gün 5</p>
<p>Gazeteler, şarkılar, kuş tüyleri, iç ses, duru biliş, bebek sesleri ve daha pek çok yerde her an Melek mesajları bizimle.</p>
<p>Melekler bize karışmaz, onlar saf sevgi varlıkları. Allah’ın izni ile size bir mesaj vermek, sizi bir tehlikeden korumak, size yardım etmek için hazır olduklarında mutlaka bir mesaj alırsınız ya da bir ışık çakması sizi bulur. İnanın ve işaretleri takip edin, iç sesinize güvenin “ego sizi durdurmak istese de” yola devam edin, inandıkça gelişecek, geliştikçe daha çok işaret alacaksınız.</p>
<p>Kader planında olan deneyimler mutlaka yaşanır, Melekler buna engel olmaz ama değişim yaşayabileceğiniz konularda kapı açıktır. Melek olumlamalarınızı dingin mutlu anlarda tekrar edin, uyku öncesi uyandığınız an daha çok yapabilirsiniz. Bir Melek mesajı geldikten sonra neler değişiyor yaşamınızda, takip edin ve bunu bulun.</p>
<p><b>OLUMLAMA: HER AN MELEK MESAJLARINI ALIYORUM; YAŞAMIM DÖNÜŞÜYOR.</b></p>
<p><b>Gün 6</b></p>
<p>Bazen bir şeyi çok isteriz ama hemen ardından da enerjisini bozarız; “ya olmazsa, nasıl olacak ki” diyerek... Bir şeyi gerçekten ve çok temiz bir kalp ile dilerseniz, o dilek her şeyin herkesin bütünün hayrına ise gerçekleşebilir. Bunun olması için isteyin ve unutun. Üzerine ne kadar çok düşünürseniz, enerji o kadar bozulur. Bazen “çok” istediklerimiz olmaz ama “az” istediklerimiz olur. Bunun sebebi az istenilende korku enerji yer almamasıdır.</p>
<p>Sonuca odaklanmayı seçin. Hangi yol ile gerçekleşeceğine değil... Allah’ın gücü sınırsızdır, Melekler de Allah izin verirse size yolu açar. Zaman koymayın, ilahi akışa güvenin, siz ve hepimiz kusursuz bir planın parçalarıyız. Sadece sonucu sık sık imgeleyin, olmuş halinde tam olarak nasıl hissedecekseniz bunu tekrar tekrar kendinize olmuş gibi yaşatın.</p>
<p><b>OLUMLAMA: BU KONUYU SEVGİYLE BIRAKIYORUM, HAYRIMA OLAN BENİ BULUR, ALLAH EN DOĞRUSUNU BİLİR, MELEKLER YOLUMU AYDINLATIR.</b></p>
<p><b>Gün 7</b></p>
<p>Uyku çok özel bir zaman dilimidir; sırlarla dolu, belki daha saf enerjilere yaklaştığımız, arındığımız, şifalandığımız, rüya ile rehberlik aldığımız... Bu gece ve istediğiniz her gece uyku öncesi uykunuzda şifalanmaya niyet edin. Bırakın ilahi <b>ışık </b>size aksın, tüm bedeninizi ve ruhunuzu aydınlatsın, şifa ve <b>ışık </b>olsun. Uyku öncesi büyük bilge bilinçaltınıza bir soru sorun, çok kısa süre içinde size bunun cevabını yaşamınızın içinde sunacak. Unutmayın; her şeyi bilerek doğduk sonra unuttuk şimdi yeniden hatırlama yolundayız.</p>
<p>“Sevgi Melekleri, lütfen gece boyunca benimle olun <b>ve o </b>güçlü şifa ışığınızla bedenimde şifalanması gereken her <b>şeyi </b>şifalandırın. Lütfen sabah uyandığımda dipdiri ve zinde uyanayım ve gereken rehberliği almış olayım, yarınım gün boyu enerji dolu, mesajlarla ve dönüşmüş geçsin. Teşekkür ederim."</p>
<p><b>OLUMLAMA: BU GECE VE HER GECE UYKUMDA ŞİFALANIYORUM. UYKUM BOYUNCA EN GÜZEL VE ARINDIRICI, DÖNÜŞTÜRÜCÜ ENERJİLER BENİMLE.</b></p>
<p><b>Gün 8</b></p>
<p>ZAMAN İNSAN YAPIMIDIR, insan icat etmiştir, ya şamı kolaylaştırmak için, bu dünya boyutunda hayırlı işler <b>için </b>zaman ayırın. Boş ve gereksiz konulara odaklanmak sizi enerji olarak kirletir. Zamana yani kendinize ne kadar değer verirseniz yaşam kaliteniz o kadar yükselir, yeni kapılar size açılır.</p>
<p>Zaman en değerli hâzineniz, onu iyi kullanın. Zamanı satın alamazsınız; geçmişi düşünmekse kayıptır ve bazen geleceği düşünmek de öyle: an’da kalın. Vaktiniz dolduğunda bir dakika bile alamayacaksınız, milyonlarınız olsa da, Allah hepimizin gideceği zamanı biliyor... Zamanınızı bilinçli, her anın değerinin farkında olarak ve teşekkür ile, şükür ile geçirin. Sevdiklerinizle bir aradayken sevginin, o anın mutluluğunu yaşayın. Hayatınızın kontrolünü elinize alın; başkaları için zamanınızı yok etmeyin.</p>
<p><b>OLUMLAMA: ZAMANIM ÇOK DEĞERLİ. HER ŞEY İÇİN YETERİNCE ZAMANIM VAR. ZAMAN BANA GÜZELLİKLER SUNUYOR.</b></p>
<p><b>Gün 9</b></p>
<p>Rüya rehberliğine inanın. İstihare çalışması ile yaşamım boyunca sayısız mucizeler, rehberlikler yaşadım. İstihare çalışması ile ilgili tüm detayları Mucizeleri Çağırmak kitabımda bulabilirsiniz. İstihare elbette ki rüya değil salt olarak, Allah’ın huzuruna çıkmak... Rüya konusuna gelince; mesaj almak, hayırlısını keşfetmek, kontrollü görülen rüyalar deneyimini yaşamak, sevdiğiniz kişi ile telepatik bağ kurmak, yakın gelecekte gelişecek bir olayla ilgili işaret almak mümkün olabiliyor. Kimilerine göre zaten gün içinde uykudayız, uyurken uyanıyoruz.</p>
<p>Herkes rüya görür, sadece bazen hatırlamaz. Rüyalarımız bazen de Meleklerimizin bize rehberlik etmeleri için muhteşem bir şanstır. Rüyalarınızı hatırlamak için başucunuza bir rüya günlüğü ve özel rüya kalemi koyun ve “Meleklerim, bu gece lütfen rüyalarımı hatırlamama ve mesajı bilmeme yardım edin.” deyin. Sabah rüyanızı yazarken anlamını iç biliş ile yakaladığınızı fark edeceksiniz.</p>
<p>İyi geceler, Işık dolu rüyalar olsun ve ÖYLE DE OLDU.</p>
<p><b>OLUMLAMA: RÜYALARIM BENİM REHBERİMDİR, İHTİYACIM OLAN BİLGİ BANA RÜYAMDA GELİR.</b></p>
<p><b>Gün 10</b></p>
<p>Bu gece AFFETMENİN HAFİFLİĞİNE inan. Affetmek özgürlüktür; arınmaktır, yükü atmaktır.</p>
<p>Bizi inciten, üzen, hatta bize haksızlık ettiğini düşündüğümüz herkesi affetmeye niyet edelim ve tüm bu yaşanmışlıklardan, olumsuz duygulardan tamamen özgürleşmeye hazır olalım. Biz buna değeriz. Kendini seven affeder, sevmeyen yükü taşır. Eğer bunu gerçekten yaparsanız, koşulsuz sevgide kalırsınız ve o kişiden size geçen olumsuz eterik kordon bağı da gider. Dönüşünce o tarz sizi yıkan insanlar size artık gelmez. Negatiften arınmak sizin hakkınız. Affetmek istediğiniz herkesi kocaman bir altın ışıklı balona koyun ve derin bir nefes alın:</p>
<p>“Allah’ım, ben tüm bu yüklerden özgürleşmek istiyorum; izninle, Başmelekler ve Kişisel Koruyucu Meleğim, lütfen benim tüm bu insanları ve konuları affetme yolumda bana ışık olun.” diyerek nefesinizi sevgiyle verirken balonu da yine sevgiyle ışıkla umutla bırakın. Unutmayın kimse düşman değil, herkes birbirinin oyun arkadaşı. Herkes dünyaya öğrenmeye geldi.</p>

<p><b>OLUMLAMA: HERKESİ AFFETTİM, BEN HAFİF VE MUTLUYUM.</b></p>
<p><b>Gün 11</b></p>
<p>Dert etme dua et, direnme şükret, olumlu kal ki olumluyu çek...</p>
<p>Sen değerlisin, almak en doğal hakkın. Hep verici enerjide kalırsan mutlu olamazsın. Almak için yani enerjiyi büyütmek için daha çok şükretmen gerek. Hep şükret olana da olmayana da. Olmayanların içinde o kadar büyük hayırlar var ki... Allah en doğrusunu bilir.</p>
<p>Bir olumsuzluk yaşadığınızda hemen şükür enerjisine geçebilirseniz bir süre sonra artık olumsuzu hızlı iptal edebileceğiniz için; hep olumlu gelişmeler olacak. Şükür, değeri büyütmektir, az’a şükreden daha çoğu zaten yaşamına çeker. Şükret ki büyüsün enerji. Eğer şükretmezseniz yeni yaşam dersleri için kıtlık, olumsuzluk, zorluk kapınızı çalar. Başkaları için de şükredin, onlar için de mutlu olun, kıskançlık kıtlıktır bunu yapmayın.</p>
<p><b>OLUMLAMA: ŞÜKÜR ENERJİSİ BANA TÜM KAPILARI AÇIYOR. İÇİM ŞÜKÜR MİNNET DOLU. ŞÜKÜRLER OLSUN BANA, YAŞAMIMA, HER ŞEYE...</b></p>
<p><b>Gün 12</b></p>
<p>Hayata akışa plana güven. Her şey olması gerektiği gibi ve her şey hayrına. Güvenmezseniz korku enerjisi yayarsınız, her şeyi kendiniz baltalamış olursunuz. Akışta kalın, hiçbir zaman her şey iyi veya kötü gitmez. İniş ve çıkışlar vardır. Hepsi de hayrımızadır, güven enerjisinde kalmak size dinginlik, huzur verir başka kapıları aralar. Güvenmek kendimize de güvenmektir, aksi takdirde korku enerjisi yayacağınız için (korku çok hızlı ilerleyen bir enerjidir) zorluk çekersiniz. Sezgiler bu anlamda çok belirleyicidir; ilk gelen bilgi doğrudur konular olaylar insanlar hakkında. Kendine güvenmeyen insanlar enerji hırsızları tarafından seçilir ve belki de suistimal edilir, bu kişilerden olmamak elinizde. Kendinize ve ilahi plana güvenin.</p>
<p>Güvenmek, her ne olursa olsun her şeyin yolunda olduğunu bilmektir ve her şeyin sizin en yüksek hayrınıza olduğunu kabule geçerek enerjiyi yüksek tutmaktır. Böylece Kaynak’la bir oluruz, Yaradan’la ‘Bir’olduğunuzu ve O’nun her zaman en doğru kararla yanımızda olduğunu bilmektir, bizi gözettiğine, koruduğuna ve desteklediğine inanmaktır.</p>
<p><b>OLUMLAMA: HAYATA GÜVENİYORUM.</b></p>
<p><b>Gün 13</b></p>
<p>Dolunay zamanları güçlü enerjilerin açığa çıktığı çok özel anlardır... Dolunay hem bilinçaltı ile bizleri yüzleştirir hem de yeni fırsatlar sunar; güçlü duygularla bizi buluşturur. Belki ertelediklerinizi artık söyler ya da bitişleri kabule geçersiniz. Dolunay bir yoğunlaşma dönemidir, giden gider, biten her zaman hayrımızadır. Kişi hem kendini tanır hem artık ona hizmet etmeyen enerjilerden kurtulur.</p>
<p>Enerji yoğun olduğu için bu zamanlarda ritüel yapmak, olumlamalara yer vermek, bilinçaltı temizliği için doğru zamanlardır. Dolunay zamanı gerçek biz ortaya çıkar. Bu dönemi en doğru şekilde geçirmek geleceğe de yatırım yapmaktır aslında. Arınmalı ve değişime açık olmalıyız. Bırakmayı ve bitirmeyi de öğrenmeliyiz; bir şey biterse bir şey başlar bunu hatırlayın. Bir şeye bağımlı olursanız onu çoktan kaybetmiş olursunuz.</p>
<p>Dolunay bize güç ve cesaret verir. Güçlü olumlamalar yaşamınıza bu zaman diliminde en etkili şekilde hizmet eder.</p>
<p><b>OLUMLAMA: DOLUNAY YAŞAMIMI GÜÇLENDİRİYOR. BU DOLUNAY BANA ŞANS VE FIRSATLAR SUNUYOR. DOLUNAY ZAMANI YAŞAMIMA IŞIK OLUYOR.</b></p>
<p><b>Gün 14</b></p>
<p>Hep hatırla: senin içinde büyük bir güç var...</p>
<p>Mükemmel dönüşüme ve dengeye niyet et. Artık başla hazırsın...</p>
<p>Mucizeler her an yaşanıyor, görmeyi seç. Doğada yaşanan tüm mucizeleri sevgiyle izle rehber hayvanlarını her gün takip et.</p>
<p>Bırakamadığm ve aslında bırakman gereken her şeyin güzel enerjiyle doğal akışla senden, enerjinden ve ruhundan çıkmasını seç. Sana iyi gelmeyen, zamanı dolmuş, iyi hissettirmeyen her şeyi ve herkesi sevgiyle kaynağa bırak; onları da seni de arındır. Sevgiye dönüşmesine niyet et şimdi her şeyin. Evrende her şeyin mükemmel dengesini bilen Yüce Allah her şeyin yerini şifayla doldurur. Artık gelen ve gelecek tüm yardımları almaya açık ol, ruhunun tazelenmesine kapı aç, sevgiyle arm. Mükemmel dengeyi yaşamında kabul et. Bırakan, hafifleyen, özgürleşen cesur yanını destekle ve sevgiye inan. “Tüm mucizevi dönüşümler için şükürler olsun” de. ÖYLE DE OLDU.</p>
<p><b>OLUMLAMA: MÜKEMMEL DÖNÜŞÜMÜM BAŞLADI.</b></p>
<p><b>Gün 15</b></p>
<p>Hedef belirle. Bunu yapmazsan enerjiler kafasına göre takılır, hangi enerji senin kontrolün dışında, güçlüyse o olur. Yaşamının değerini bil. Hedefler için ilk planın işe yaramadıysa bu gerçekleşmeyecek demek de değil, başka yola geç, planlar çoğalabilir. Bir kapı kapandıysa başka kapı açılır. Sonuca güven.</p>
<p>Arzu ettiğiniz aşkı ve işi ne zaman düşünseniz içinizin coşkuyla dolduğu oluyor mu? Bu, doğru yolda olduğunuzun bir göstergesi, emin değilseniz zaten sonuç olumsuzdur. Hedefinizi bir resim ile netleştirin, bunu yatak odanıza asın. Bu resim gözünüzü hedeflerinizden ayırmamanız gerektiğini hatırlatsın daima... Düzenli olarak, uyku öncesi uyandığınız an bu resme odaklanın. Amacınıza odaklı kaldığınız sürece, lıeı arzunuz gerçekleştirilebilir, bu yönde fırsatlar size çekilir. Niyetlerinizi gerçeğe dönüştürme yolunuzu belirleyin, denemekten vazgeçmeyin, beklentilerinize her zaman kendi istediğini/ zamanda ulaşamayabilirsiniz ama olacaktır. Hayal ettiğini/ den çok daha fazla olabilir bu sizin de enerjinize bağlı. İnanın, oldu bilin. Hedefler gerçekçi olsun; hedefe inanmak kadar, ona bilinçaltınızda hazır olmak ve layık olmak da önemli. Engel sizsiniz hedeflerinizin önünde, şimdi usulca çekilin oradan da olsunlar...</p>
<p><b>OLUMLAMA: HEDEFLERİM GERÇEKLEŞİYOR. BÜYÜK HEDEFLERİM KOLAYCA YAŞAMIMDA BENİ BULUYOR. HER İSTEDİĞİM OLUYOR.</b></p>
<p><b>Gün 16</b></p>
<p>Başkaları için ne kadar çok iyi dileklerde bulunursanız sizin de enerjiniz o kadar yükselir. Kendiniz için isteyin ama başkaları için daha da çok isteyin. Vermek daha çok almaktır çünkü... Ne verirseniz onu alırsınız, niyetiniz ne ise elinize de o geçer.</p>
<p>Sokakta yürürken sokak hayvanlarına ışık olun, düzenli bağış yapın, sevgi enerjisinde kalın. Başka birinin sevinci sizi kıskandırıyorsa sizin kendinizle büyük sorunlarınız var demektir. Herkes bir’dir; kimi kıskanırsanız güç ona geçer, kime iyi dilekte bulunursanız geri yansır, sizin de frekansınız yükselir.</p>
<p>“Sevgili Allah’ım, Meleklerim; bana verilmiş olan bu güzel beden, ruh ve maddi tüm güzellikler için binlerce kez şükreder teşekkür ederim; ben doğuştan her şeye sahibim, bunu biliyor ve kabul ediyorum. Ve aynı güzelliklerin (kişinin adını söyleyin)......için de verilmesini rica ederim. Lütfen onu o gü</p>
<p>zel enerjinizle sarın. Onu o şifa dolu enerjinizle koruyun, olduğundan daha mutlu olacağı kapıları aralayın. Onun, benim, hepimizin hayatını güzelleştirin... Onun hayatını ve bizim hayatımızı ışığa yaklaştırın, yolumuzu aydınlatın. Onun mutluluğunu görmeye ve bununla ben de mutlu olmaya şimdi niyet ettim. Paylaşmak çok güzel.</p>
<p><b>OLUMLAMA: VERDİĞİM HER ŞEY BANA KATLANARAK DÖNER.</b></p>
<p><b>Gün 17</b></p>
<p>Ruh eşin senin aynan. Sana seni anlatmak, seni tamamlamak için gelir. O senin kaderin, yolculuğundaki önemli enerji ve başka kimsede bulamadıklarının toplamı...</p>
<p>Ruh eşi ile ilgili detayları Onu Kendine Aşık Et kitabımda okuyabilirsiniz. Yanlış kişilerin gidişi ile ruh eşine yaşamında yer açılır ve önceki tüm yanlış ilişkilerin aslında ruh eşini daha çok sevmen içindir.</p>
<p>“Yüce Allah’ım, Sevgili Aşk Melekleri, ruh eşimle birlikte mükemmel bir aşk ilişkisi içinde olmam için lütfen bana ışık olun, aşk yolunda mesaj verin, rehberlik oluşturun.</p>
<p>Ruh eşimi bulabilmem için lütfen bana çok açık bir şekilde rüyamda da rehberlik edin ve en kısa zamanda, birbirimizi tanımamız ve birbirimizden hoşlanmamız için bizi buluşturun. Ruh eşi ile olabilmem için gereken koşulları yaratmanız için yardımınızı rica ediyorum. Beni saf sevginiz ile donatın.</p>
<p>Büyük bir aşktan korkmama yol açan tüm blokajlardan kurtulmam ve bu blokajların şifalanması için lütfen bana ışık olun, bilinçaltımda arınmaya niyet ediyorum. Böyle bir ruh eşi ilişkisini bulmama ve bundan zevk almama rehberlik edecek ilahi rehberliğinizi duymam ve izlemem için gerekli kapıları açm, ben geçmişten gerekli yaşam derslerini aldım, hazırım. Benim onu aradığım gibi O da beni arıyor. Biz bir’iz, birlikteyiz.”</p>
<p><b>OLUMLAMA: RUH EŞİMİN VARLIĞINA ŞÜKÜRLER OLSUN. RUH EŞİM YAŞAMIMA ÇEKİLİYOR. DOĞRU KİŞİ İLE BERABERİM. RUH EŞİM BENİM EN BÜYÜK MUTLULUĞUM.</b></p>
<p><b>Gün 18</b></p>
<p>İnsanları sevebilirsin ama onlar tarafından sürekli onaylanmayı bekleme, senin için en geçerli onay kendinden gelen. Kendini sev ki seni sevenler artsın, kendini olduğun gibi beğen ki istediklerin gerçekleşsin. Sen böyle güzel ve özelsin...</p>
<p>Allah her insanı tek ve eşsiz yarattı, bu Onun yüceliği. Hiçbir şeyi boş yere yaratmayan Allah seni de çok özel bir insan olarak bu dünyaya gönderdi. O nedenle kendi kul hakkına da girme; kendini kabule geç, onayını kendin ver. Onay için dışarıya ne kadar çok bakarsan o kadar çok enerjin azalır, hatta insanlara bağımlı bile olup gücünden kaybedebilirsin.</p>
<p>Kalbinizin yolunu takip ettiğinizde, içinizden geleni yaptığınızda, başkaları yönünüzü veya seçeneklerinizi onaylamayabilir, sizi yolunuzdan çevirmek isteyen ego onları araç edebilir. Kendinize karşı dürüst ve güçlü olun. İhtiyacınız olan tek onay şimdi sadece kendinizinki...</p>
<p><b>OLUMLAMA: ONAY BENİM. KENDİMİ SEVİYORUM, KENDİMİ ONAYLIYORUM. HER ŞEY BANA BAĞLI. KENDİMİ OLDUĞUM GİBİ SEVİYORUM. BEN TEK VE EŞSİZİM. ÇOK ŞÜKÜR.</b></p>
<p><b>Gün 19</b></p>
<p>“Sevgili Meleklerim Yeniay’ın gücünün mükemmel ye-nileyici etkisinin hayatıma girmesine izin veriyorum. Lütfen egomu benden uzak tutun, lütfen düşüncelerimi netleştirin, ışığınızla hayatımı dönüştürün Allah’ın izni ile...”</p>
<p>Yeniay dilekler, başlangıçlar, girişim ve aşk için mükemmel zamandır. Bu zamanda enerji dolu ve umutlu oluruz. Yenilenme ve artık yeniden başlamak için gereken ilham da içimizde olur. Yeniay zamanı dilekler yazılır, eve yeni çiçek alınır olumlama yapılır, dua edilir, yeni adımlar atılır, tohum ekilir, özel tütsüler ve taşlarla çalışılır... Yeniay zamanı, enerjiler değişim ve yükselişe açık olduğu için sizin de frekansınız yükselmiş olduğu için yapılan olumlama daha büyük inançla daha net sonuç verebilir. Hep olmuşa odaklanarak inançla ve hayırlısıyla dileyin.</p>
<p>“Yeniay’ın getirdiği sürprizler, şans, yeni başlangıçlar, yeni aşk bana hayırlarla gelsin. Tüm dileklerim göz açıp kapayıncaya kadar çok kısa sürede gerçek olsun (ve öyle de oldu) ve hepimiz için Işık dolu, sevgi dolu, bereket dolu, huzur dolu, sağlık dolu, mutluluk dolu, Yüce Allah’ın ve Meleklerimizin rehberliğini çok net bir şekilde alabildiğimiz, başkalarına da hayırlı geldiğimiz mucizelerle dolu bir yeni aya merhaba...”</p>
<p><b>OLUMLAMA: YENİAY İLE BİRLİKTE YENİLİKLERE AÇIĞIM. YENİAY BANA ŞANS VE DÖNÜŞÜMÜ SUNUYOR. YENİAY’DA DİLEKLERİM GERÇEKLEŞİYOR.</b></p>
<p><b>Gün 20</b></p>
<p>Koruyucu Meleğinizle, kişisel yardımcınız ve koruyucunuzla kendi istediğiniz an tanışabilirsiniz. Kendi tarzınız, içten isteğiniz, doğru anda, doğru yerde, gerçekten ihtiyacınız olduğunda mesajlar da gelir. Geceleri yatarken Meleğinizi gözleriniz kapalı imgelemeye başlayarak da sürecin içine girebilirsiniz. Rüyanızda da ilk olarak görüp tanışabilirsiniz. Gün içinde bir aşk mesajı istediğinizde size göndereceği bir işarel ile de küçük küçük anlaşmaya başlayabilirsiniz.</p>
<p>Kişisel Koruyucu Meleğinizin sizi duyduğunu bazen sadece “hisler”le anlarsınız, bazen ondan geldiğini bildiğiniz bir “iç ses” sizi uyarır, bazen de “düşünceler” gelir. Melek mesajı geldiği anda, içiniz huzurla dolar... Melekler karmaşık bir mesaj yollamaz, her mesaj ve destekleri hayrınızadır. İçinizi sıkan, emin olmadığınız hiçbir şeyi yapmayın. İç sesinize değer bazen Melekler söz konusu aşk olunca da...</p>
<p>Melek Enerjisi bir sevgi ve sezgi yoludur, mantıktan çok duygular ile adım atın. Koruyucu Meleğinizden gelecek sevgi mesajı tüm benliğinizi ısıttığı için severek bu mesajın ardından gidersiniz... Koruyucu Meleğiniz ile çıkacağınız bu çok özel yolda, “duru görünüz” güçlenecektir... Sizi günlük yaşamın koşturmacası içinde rahatsız etmek istemezse; rüyanızda da mesajı verebilir.</p>
<p>Bazen yolunuza çıkaracağı minik bir engel ile sizin buluşmaya gecikmenizi bile sağlayabilir, belki de o buluşmadaki kişi size hayırlı gelmeyeceği içindir bu... Yeter ki siz bu mesajları algılayın.</p>
<p><b>OLUMLAMA: ATTIĞIM HER ADIMDA MELEKLER YANIMDA, SEVİLİYORUM, KORUNUYORUM. Işıktayım.</b></p>
<p><b>Gün 21</b></p>
<p>“<i>Siz istediniz ve oldu...”</i></p>
<p>Size özel ve gerçek anlamda istediğiniz bir yaşam amacınız olması sizi başka biri yapacak. Yaşamınıza değer katacak. Amacınız hayırlı olmalı; sizin için ve başkaları için. Hırs olmamalı, sonuç kimseyi kırmamak. Yaşamda korktuklarınız başınıza gelir ve çok istedikleriniz gerçeğe dönüşür. Bu güç zaten içinizde mevcut; şimdi sadece onu harekete geçirin. İşin maneviyat vc akış boyutu için de Melekler size eşlik edecek. İstemekten korkmayın; Yüce Allah zaten “istememizi” ister bizden. “İsteyin vereyim” der. Bu sizin yaşamınız, bazen de birilerine “hayır” dedikçe ayakta kalacaksınız; en güçlü hissettiren de sadece “kendiniz olabilmektir”. Şimdi bir yaşam amacı belirleyin ve şimdi düşünceler, girişimler, inanç, odaklanma ile işe koyulun.</p>
<p><b>OLUMLAMA: HER ŞEY GİTTİKÇE GÜZELLEŞİYOR. HALLOLDU. ÇOK ŞÜKÜR TÜM OLAYLAR İSTEDİĞİM GİBİ ŞEKİLLENİYOR.</b></p>
<p><b>Tuğçe Işmsu’dan sevgiyle...</b></p>
<p>Kimseye kızma, o senin oyun arkadaşın. İkiniz de bir şeyleı öğrenmek için bir enerji ile birbirinize çekildiniz. Kendini sev, ona kızarsan enerjin onda kalır, enerjin değerliyse bırak gitsin</p>
<p>Sen benim kalbimin içindesin, beni kırarsan sen zaten kırılmış olursun. Herkes bir’dir ve birbiriyledir...</p>
<p>Döndüğünde bulduğun giderken bıraktığın olamaz ki... İyi düşün giderken.</p>
<p>Her ilişkide bitiş sebepleri bahanedir... Ya aşk biter ya k;ı derde yoktur.</p>
<p>Aşksa gerçekten kaçamazsın, aşk değilse ne olur artık an lam yükleme. Yükleme ki ruh eşin gelsin.</p>
<p>Değişmek sadece “kendini kabul etmekle” başlar.</p>
<p>Beni sevmiyorsan benim sorunum değil bu; sadece sen m sorunun. Hayat kısa ve enerjim bana lazım!</p>
<p>Kurtarıcı arama, kurtarıcı sensin.</p>
<p>Gönlüme giren gözden ırak da olsa, her şeyden yakındıı bana...</p>
<p>Sana taş atana sen ekmek at; o senin imtihanın çünkü...</p>
<p>Kime gereğinden fazla değer verirsen, senin değerin eksilil</p>
<p>Kime gereğinden fazla değer verirsen, bunu taşıyamaz, korkar ve seni buna pişman eder.</p>
<p>Hayal kurmak; geleceği hatırlamak gibidir... Hayal kur bir gün gerçek olacak (öyle de oldu)</p>
<p>Olana şükret, olmayana daha çok şükret.</p>
<p>Uğruna savaşacağın bir aşk mutlaka olmalı yaşamında ve buna ruh eşi denir... Yanlış kişiler de gelir ondan önce, ruh eşini daha çok sevebil diye...</p>
<p>Söz vermek borçtur.</p>
<p>İnsanların söylediklerine değil, yaptıklarına bak.</p>
<p>Yapabileceğin en iyi şey dua etmek... Daha çok ve daha çok...</p>
<p>Misyonunu tamamlamıştı ve gitti... Allah ve Melekler daima seninle, önemli olan da bu.</p>
<p>Güçlü düşmanlar en başında büyük bir hile kullanır: dost görünürler.</p>
<p>Çok isteyen bir yolunu mutlaka bulacaktır.</p>
<p>Sorunlara fazla yüz verme, bozulup giderler...</p>
<p>Hiç merak etme, onu çok sevdiğini anlayacak... Onu sevmediğin gün.</p>
<p>Kendi hayatının başrolünde ol ki kimse seni yokluğu ile korkutamasın.</p>
<p>Her korktuğunda o korktuğun şeyin olması için çaba göstermiş olursun, bırak gitsin.</p>
<p>Bir insanla ilgili ilk anda ne düşünürsen, sonunda da onu düşünürsün. Sezgilerin doğru...</p>
<p>Taklit ediliyorsan, sürekli eleştiriliyorsan, kıskanılıyorsan: doğru yoldasın devam et.</p>
<p>Senin istediğini Allah istemiyorsa; gerçekleşmediğine dua et. Sürekli onu düşünüyorsun, vazgeçip tekrar yapıyorsun... Çünkü O da seni düşünüyor.</p>
<p>Kimi aşk gidince başlar, kimi aşk sürdükçe biter.</p>
<p>Sen kendine nasıl davranıyorsan, insanlar da sana öyle davranıyor.</p>
<p>Kendinden çok sevdiğin kişiyi, zaten kaybedersin... Bilinçli olarak istediğin, bilinçaltına göre tehlikeliyse gerçekleşmez.</p>
<p>Yeniden başlamak için bir SON’a ihtiyacın var.</p>
<p>Aşk; kusurlarıyla sevmektir. Kusurları da sevmektir.</p>
<p>Zeki insan iyi olması gerektiğini de çözmüş olandır... Problem düzelmez, sen düzelirsin.</p>
<p>Başkası için yaşayan, kendine çoktan geç kalmıştır... Beklediğine değmez, değse zaten bekletmezdi...</p>
<p>Bir sevda yarım kalırsa işte o zaman çok uzun sürer... Arkandan konuşuyor çünkü o senin “arkanda”.</p>
<p>Aşk varsa, şendeki her şeyi olduğu gibi beğenir.</p>
<p>Aşkın olmadığı yerde bahaneler artar.</p>
<p>Sadece iyi insanlar diğerlerinden üstündür.</p>
<p>Asil kadın gitmesini bilir, azma razı değildir ve aşka saygısı vardır. Böylece erkek basit kadına kalır...</p>
<p>Bir kişi seni bir kez kandırır, İkincisinde sen inanmayı seçmiş olursun.</p>
<p>Olmadıkça daha çok istersin ve buna aşk denir...</p>
<p>Kötü insandan gelecek iyiliğe ihtiyacın yok.</p>
<p>Bugüne kadar elde edemediğin bir şeyi istiyorsan, bugüne kadar hiç yapmadığın bir şeyi yapman gerekir.</p>
<p>Güçlü kadının arkasında, ona bir zamanlar yanlış yapmış bir erkek vardır.</p>
<p>Karma kayıt altında; tüm yaptıkların sana dönecek.</p>
<p>Kalmak isteyen yolunu bulur, gitmek isteyen daha hızlı bulur.</p>
<p>Kadın sustuysa; ilişki bitmiştir.</p>
<p>Olmayınca olmuyorsa, başka şeyler olacağı içindir.</p>
<p>Kendinde sevmediğin özellikler, yaşamına giren kişilerle sana yansıtılır.</p>
<p>İyinin imtihanı daha büyük olur; kötü zaten kötüdür.</p>
<p>Doğru kişi değilse, kader bir engel koyar.</p>
<p>Sana yapamayacağını söyleyerek kendi limitini belirliyor, seninkini değil...</p>
<p>Mutsuz insan kötülük yapar, intikama tenezzül etme.</p>
<p>Kötü hissettiren fedakârlık ilişkiyi kurtarmaz, bitirir.</p>
<p>Kötülük yapanın kötülüğünü istemek de kötülüktür.</p>
<p>Sen biri için dua ettiğinde, onun ruhu bunu biliyor...</p>
<p>Yalnızlığıyla barışan bazen de uzaktan sevmeyi tercih eder...</p>
<p>Bir ilişkide istediklerini alabilmen için, bazen de gitmen gerekir...</p>
<p>Tutmak ve sürekli biriktirmek, kıtlık getirir.</p>
<p>Hayatta en güzel şeyler hep bedavadır: aşk, sevgi, merhamet...</p>
<p>Derdin büyük olamaz çünkü ondan büyük Allah var.</p>
<p>Seni sevmekten daha önemli işi olmayan biri ile ol.</p>
<p>Kötülere ne mi yapıyoruz... Sadece affediyoruz, çünkü daha fazlasını hak etmiyorlar.</p>
<p>Korkaklar hep bir bahane üretir.</p>
<p>Sen kimi ararsan, o da seni arar.</p>
<p>Kaçtığın her şeye daha çok yakalanırsın.</p>
<p>Hiç hata yapmayan, kesin yanlış yoldadır.</p>
<p>Bilge bir ruh kendini sürekli ifade etmez.</p>
<p>Seni fazla öven herkes gün gelir seni yalnız bırakır.</p>
<p>İmtihanın en çok istediğin şeyle ilgili gelir...</p>
<p>Kötü düşünen kötüdür.</p>
<p>Kıymetli insanlar sessizdir.</p>
<p>Acılar olmasa, mutluluk bu kadar değerli olamazdı.</p>
<p>Söyleme hissettir.</p>
<p>Kaybedecek bir şeyin kalmadığında, en güçlü yanın ortaya çıkar.</p>
<p>Vazgeçme; dünya vazgeçenlere göre değildir.</p>
<p>En dibe vurduysan sevin; artık yukarı çıkma vakti ki başka gideceğin yön de kalmamıştır zaten.</p>
<p><b>“VE ÖYLE DE OLDU”</b></p>
<p>Sözler aslında tılsımlıdır. Bir şeyi söyledikten ya da istedikten sonra onu “olmuş bilin” VE ÖYLE DE OLDU diyerek mühürleyin.</p>
<p>Dileklerinizi gerçekleştirecek birçok ritüel, enerji çalışması ve uygulamayı youtube üzerinden “netd”de ve “TV Em’de” yapmış olduğum “aşk para kariyer” programımda ve <b>diğer </b>birçok kanaldaki yayınımda izleyebilir, bulunduğunuz yerde deneyebilirsiniz.</p>
<p>Dünyada olumsuz düşünmekten daha kötü bir şey yoktur. Dünya’nın titreşimini bozan konu da budur. Her gün m i İyon 1 a iv ;ı insanın olumsuz düşünüyor ve olumsuza inanıyor olması frekansı etkiliyor... Dünya ve hayat düşlediğimiz gibidir; çoğu konu bize bağlıdır. Yaşamının ipini eline al. Allah sana ruhundan üfledi; sen değerlisin. Allah “ol” der ve neler olur... Yarma umut dolu bak; olmayanlar için de teşekkür et çünkü gün gelecek iyi ki o zaman olmamış diyeceksin. İnan, iste, odaklan, hayrına olan için çalış. Enerjini doğru kullan; her insan eşsiz ve özel, yetenek ve sırlarla dolu. Bu kitabı okurken bile enerjin yükseldi şimdi sıra mucizelere kapı açmakta... Seni başka bir boyutta tanıyorum, bu kitap bizi buluşturdu. Sen ve ben aynı ÖZ’den geliyoruz. Seni seviyorum.</p>
<p>Bazı fikirlerini artık gerçekten terk etmek zorundasın, insanlardan aldığın ikinci el inançların sana hizmet etmediğini sen de biliyorsun artık... Kendine acımaktan vazgeç; bunu yaptıkça aşağı iniyorsun. Kendini gerçekten gözlemle ve düzelt. Bunu yaptığında zincirleme olarak her şeyin dönüştüğünü görürsün. Benim hayatımda eskiden en büyük sorun “hayır” di-yememekti... Artık çok kolay diyorum ve dediğim anda yeni fırsatlar ve mutluluklar yaşamıma çekiliyor. Biliyorum ki buraya mutlu olmaya geldim, böyle olursam ancak ben de mutlu olurum. Sınırsız bir güç ve enerji mi istiyorsun: sorumluluğu al. Neyi görsen, neyi bulsan, ne olsa git ve “bu benimle de ilgili” de ve o olayın sorumluluğunu al. Diğer insanlar ve onların sana yaptıkları da sen’den yansıyanlar, bunu kabule geç. Değişirsen dünyan değişir ki en çok korktuğun şey de bu. Geçmişte kalmayı daha kolay buluyorsun; değişimin gerektiğini biliyor, en çok da bunu erteliyorsun, bundan kaçıyorsun belki de... Bağımlı kalma, özgürleş. Korku seni köleleştirir. Tüm imkânlara tam da şu anda sen eşit mesafedesin. Onları senden uzaklaştıran yine sensin. Her şey senin içsel onayınla olur. Başına gelen ve gelebilecek olaylara tepkin değişirse, yaşamın kökten değişir. Artık başına başka şeyler gelir.</p>
<p>Çoğu kişi sana olumsuz telkinlerle aslında yön verir ya da seni yok eder. Gerçek sen olamazsın. Sen dönüştüğün zaman ise sana bunu yapamazlar. Herkes için her şey bir zamanlar hayaldi, hayallerden kaçma, önce hayal olacak ki sonra da gerçek olsun. Gördüğün her şey aslında görünmeyen bir yerden kökünü bulur. Sen kaynakla bir ol, bir kal. Kendini daha çok sevmeye ihtiyacın var, kendine yaptığın tüm haksızlıklar için kendinden özür dile. Olaylara, yaşamına, kendine yukarıdan bak. Bugüne kadar inandıklarının aslında yanlış veya geçersiz olduğuna inanmak senin için başta zor olacak, kimse için kolay değildir. Bunu yapmak zorundasın; konu ve diğer her şey bununla ilgili çünkü... O sorunlar tekrar ediyorsa yaşamında sen öz’de onları değiştirmekten korktuğun için. Değişimi istemekle bunu gerçekten yapmak çok başka şeyler... Dışarıdaki insanların seni incittiğini sanıyorsun ama öyle değil; onlar seni sana yansıtıyor. Seninle ilgili. Bunları kabul etmedikçe ve cesaret etmedikçe; dönüşüm başlamaz. Seanslarda da bunu görürüz bazen; 1 saatlik seans biter ve bir adım atılmış olur. Danışan seans bitimi yine o sorunlarını anlatmaya yeltenir; tabii ki ben keserim izin vermem, doğrusu bu çünkü.</p>
<p>Yaşamını ele alamazsan, geçmiş ve korku seni ele geçirir. “Her şey dışımda gelişti” diyen zaten hala felsefeyi anlamadı demektir. Herkesi ve her şeyi affet, yükü at. Ego engel olsa da yap bunu. İnsanlara ne yapıyorsan aslında kendine yaptığın da o... Aynalık etme yasasını unutma; karma yasalarını da... Ana kader planın değişmeyecek ama Allah senden kendini gerçekten keşfetmeni istiyor; yerinde sayma, ilerle, sev daha çok ver. Değişmiyorsan gelişmiyorsun. Hem değişimi istiyor hem de korkuyorsan daha doğru zaman gelmemiş de olabilir, bekle... Geri dönüş yolculuğuna inan... Konunun sırrı geçmişte.</p>
<p>Düştün, anlaşılamadın, reddedildin, haksızlık gördün... O zaman şimdi doğru zaman; tüm bunlar senin yolun için gerekliydi. Sakın isyan etme, teşekkür et. Onlar seni sen yaptı. Sen şimdi keşif yolunda olacaksın. Onları sana başka insanların yaptığını sanıyorsun değil mi... Onları sen seçtin. Konu her yönüyle “sen”le ilgili sadece. Sen nasılsan dünya öyledir, sen nasılsan her şey öyle görünür. Sana anlatılan ya da dayatılanın dışına çıkma zamanın geldi. Kendini tanı, sorumluluğu al. Kaynak ile bir ol. Aslında sorduğun her soruya da cevap gelir, zaman koyma yeter ki. Zaman da insan yapımı bir şey sonuçta, Dünya dışında başka zamanlar var. Hatta başka Güneş sistemleri var, daha bunlara kafa yor “sadece seni neden aramadı” diye yorma kendini, sen değerlisin, enerjini doğru kullan.</p>
<p>Düşüncelerinin onayladıkları senin yaşamında şu an, buna çok dikkat et. Gerçek bilgileri hatırlıyorsun sadece bu süreçte, onlarla doğdun. Kolektif bilinç/altı senin kaynağın. Doğum anında birçok kayıtla geldin buraya, onlar da sensin evet ama olumsuz olanları dönüştürmek için buradasın ki yaşam amacının bir kısmı da bu zaten. Özgür değilsen yolun yanlış, ne kadar çok başkaları için yaşarsan o kadar dönüşemezsin. Bildiklerine eklemiyorsun, zaten biliyorsun; sadece kendi kaynağınla bağlantıda değilsin hepsi bu. İç sesin seni her olayda aslında uyarıyor, sen onu daha çok dinlemelisin. Bu kitabı binlerce kişi okuyacak hepsi farklı anlayacak; sen geliştikçe dünya sana daha farklı geri dönüşlerde bulunur.</p>
<p>Düşünce yaratıcıdır, düşünce yaratır. Her şey düşünce ile yaratılır, inanç ise büyük destekçidir. Hep aynı olaylarla karşılaşıyorsun çünkü değişmeyen sensin. Bunu kabul etmeyip dışarıyı da suçlama. Düşüncelerinin kalitesi yükselirse kesin olarak yaşamın da değişir. Acı kadar büyük bir fırsat yoktur. Fırsatlar geldikçe dersi al ve yola dönüşümle devam et. Hiçbir olay da başına bir anda, beklenilmeksizin, aniden gelmez; geçmişteki sen korkularınla onu beslemiştin, çağırmıştın. İnançlarının yönü senin kaderini belirliyor; bazen korkulara tutunuyorsun, bazen hastalığını seviyorsun, bazen kaybetmeyi seçiyorsun, aslında acı çekmeyi seviyorsun. Hayallerinin aslında gerçek olmasından bile korkuyorsun, onları kendin baltalıyorsun. Layık görmediğin şey sana çekilemez ki... Dünya senin içinde, herkes o nedenle Dünya’yı farklı algılar. Yalnızlığınla barışamadığın için hâlâ enerjini çeken kişileri de yaşamında tutuyorsun değil mi... Kendine işte böyle haksızlık yapıyorsun. Gerçekten içinden gelenleri yapmaya başladığında büyük bir değişimin kapısı da açılmış olacak.</p>
<p>Dünya böyle, hayat böyle, insanlar böyle çünkü sen böy-lesin...</p>
<p>Az ile yetin, zaten gerçek “çokluk” budur.</p>
<p>Düşle ve maddeye dönüştür.</p>
<p>Kökten değişim kalabalık ile yapılmaz, evet bir süre yalnız kalabilirsin.</p>
<p>Bağımlı olduğun her şey seni yok eder.</p>
<p>Vizyon, imgelenen ve gerçek arasında bir fark yok.</p>
<p>Bedenin yalan söylemez, bedenin seni yansıtıyor. İç dünyanı yani...</p>
<p>Sen kendine yardım edemiyorsan, insanlar zaten sana yardım edemez.</p>
<p>Her şey düşlemiş olduklarının bir sonucu...</p>
<p>Düşmanın sandığın senin eğitmenin; o sana bir şey öğretmeye geldi.</p>
<p>Hiçbir engel senden büyük değil.</p>
<p>İmkansız değil, yolunu değiştir, yine aynı sonuca gidebilirsin.</p>
<p>Amaç sensin, kendinden büyük amacın yok.</p>
<p>Birilerinden beklemek güç kaybıdır, kendinden bekle.</p>
<p>Daha fazlasına sahip olman, şimdi sahip olduğundan vaz-geçebilmenle başlar.</p>
<p>Sevgiyi bilmeyen; şüphelenir, endişe duyar.</p>
<p>Her şey birbiriyle bağlantıda; bütünden ayrı hiçbir şey yok ve olamaz.</p>
<p>Sınırları içinden sil ve frekansını yükselt.</p>
<p>Sorumluluğu alırsan sahip de olabilirsin.</p>
<p>Uğraşma fazla, vizyonunu genişlet gerisi gelir.</p>
<p>Tüm bilgi şimdi’nin içinde ve tüm olasılıklar şimdi’de.</p>
<p>Sevgi bağımlı olmamaktır.</p>
<p>Evren ve enerjiler senin hizmetinde.</p>
<p>“Benzemek” korku ve sıradanlığı seçmektir.</p>
<p>Gelecek geçmişinin bir görüntüsüdür, o halde geçmişini serbest bırak.</p>
<p>Anladığın kadarsın.</p>
<p>Yenilgiyi sakın kabul etme; onu sen yarattın. Demek ki zafer de senin olabilir.</p>
<p>Kendini aş, aynı kalmak da korkudur.</p>
<p>Korkarsan, korkunu aşabilmen için, korktuğun şey başına gelecektir.</p>
<p>Hazırsan yardım gelir, o yardım da sensin yani, o kişi değil. Onu senin istek ve hazır olma enerjin davet etti. Kişiler vesile. Kişiler de sensin.</p>
<p>Sen onayladığın için oldu. Olmuşlar seninle ilgili; korkun da onay vermiş olabilir.</p>
<p>Korkaklar rol yapar ve kendi olamaz.</p>
<p>Kendini yenebilmelisin en çok da...</p>
<p>Hayatını yönetemiyorsan, kendini yönetemediğin için...</p>
<p>Kendini tanırsan, bu dertler sana nereden geldi artık bunu da bilirsin.</p>
<p>Dış dünya senin ruhunun enerjisinin maddeleşmiş hali. Başkasına göre zaten başka bir dünya var.</p>
<p>Hoş olmayan olaylar seni tamamlar sana öğretir.</p>
<p>Tesadüf diye bir şey olamaz; o da başka bir plandan geliyor. Kurgusu geçmişte yapıldı.</p>
<p>An’ı an, geleceği hatırla, geçmişi değil!</p>
<p>Evrenin gelişimi bile bireyin gelişimine bağlı, sen değerlisin...</p>
<p>Kaybediyorsan kendine inanmadığın için.</p>
<p>Bir şeyin bedelini ödeyebiliyorsan, o senin olabilir.</p>
<p>Nereye gitsen, yine karşına “sen” çıkacak.</p>
<p><i>Allah isteyin vereyim der. Allah’tan büyük güç yoktur, o zaman umutsuz olmaya da hakkın yok çünkü sen Allah’tan istiyorsun...</i></p>
<p>Huzursuz veya mutsuzsan ana yoldan ayrıldığın için...</p>
<p>Yolun dua ve Işık; Allah’ın gücü her şeye yetiyorsa ve sen de ona güveniyorsan asla umutsuz olmaya hakkın yok.</p>
<p>Mutluluk, içinde çünkü Allah sana şah damarından da yakın...</p>
<p>İsterken kendine acıyarak, umutsuz ve “zaten olmayacak ya da zaten zor” enerjisi ile isteme, odaklan ama enerjiyi de serbest bırak ki AKIŞ GERÇEKLEŞSİN.</p>
<p>İsyan etmek, şükretmemek, olanı sevmemek, direnç göstermek blokajdır.</p>
<p>Allah “isteyin vereyim” der zaten... İsterken şart koşma ve unutma senin kendin için istediğinden çok Allah’ın senin için istediği önemli ve olması gereken...</p>
<p>Doğru istemek çok önemli, hayrına olanı seçmek de. Senin kader planında olmayanı veya tekâmülüne hizmet etmeyeni istemek de bir noktadan sonra yolunu kapar hatta bazı açılardan kendi kul hakkına bile girmiş olursun.</p>
<p>Allah’a derin bir ihtiyaç hissetmeli ve hep arınma yolunda ilerlemelisin.</p>
<p>Allah zaten seninle, demek ki başaramayacağın hiçbir şey zaten yok...</p>
<p>İbadetini tabii ki doğru yap ama kul olduğunu da ta en derinden daima hisset.</p>
<p>Allah ne ile senden razı olacaksa sen de onu isteyebilmelisin, Allah’ı anarken “esma-ül hüsna” ışığı yolunu aydınlatacaktır.</p>
<p>(bu zikirlerin bir kısmını kitabımda da bulabilirsiniz)</p>
<p>Esmaları oku ama kalbinle de sonuna kadar hisset farkı göreceksin.</p>
<p>Dua etmekten üstün olan bir enerji zaten yok, bugüne kadar birçok duan zaten kabul oldu sen de o nedenle zaten dua yolundasın.</p>
<p>Yaşadığın acılarda veya olumsuzluklarda yükü atmak için konuyu Allah’a bırak; kin-intikam-öfke gibi enerjiler seni aksi takdirde zaten aşağıya çekecek.</p>
<p>Allah en doğrusunu bilir.</p>
<p>Ve unutma senin yaşamına giren girecek her insanı da Allah yarattı; onları da sevmen gerekir o halde... Sana kötülük yaptığını sandığın kişi de sana aynalık etmeye geldi, senin oyun arkadaşın o ve onun sayesinde bir yaşam dersi aldın.</p>
<p>Kötülük değildi o aslında...</p>
<p>Seni istemeyen, kabul etmeyen bir yere girmeye çalışma, kapı açılmıyorsa o kapı senin kapın değil demek ki.</p>
<p>Zorla girersen de bir gün o kapıdan yine en olumsuz şekilde çıkan da yine sen olacaksın. Sen kendi kısmetini bekle...</p>
<p>Her şey Allah’a ait ve O’nun. Sen hiçbir şeyin de sahibi değilsin.</p>
<p>Şeninmiş gibi yaşadığın için bazı şeyler, hâlâ hayal kırıklığı deneyimliyorsun.</p>
<p>Sen buradan geçiyorsun, yolun gittiği yer dünya değil, bunu bildiğinde tüm yükler hafifler...</p>
<p>Bir gün geçici olan her şey sana boş geldiğinde ebedi olana da daha çok yaklaşmış olacaksın.</p>
<p>Allah her yerde, aranmaz, O zaten seninle ve O varsa umutsuzluk zaten yoktur.</p>
<p>Her kapı kapansa O’nun sana kapısı asla kapanmaz.</p>
<p>Allah sana bir şeyi nasip etmiyorsa vermiyorsa sen bazı yükleri taşıyamayacağın için çünkü O seni seviyor, kolluyor, merhamet ediyor. Olana sevin, olmayana daha çok sevin.</p>
<p>Yaptığın hiçbir iyilik boşuna değil ve her biri ahirette değerlendirilecek.</p>
<p>Bir işe kalkışırken hayrını hesapla; herkese, her şeye faydalı mı...</p>
<p>Ve o yola çıkarken kalbine Allah’ı koy.</p>
<p>Karşındakini sevme nedenin de onu Allah’ın yaratmış olmasıdır.</p>
<p>En büyük intikam yine de çok sevmek ve unutmaktır, sen Allah’a bırakacaksın takdiri.</p>
<p>Hırsla iş yapma, hırsla gelen başka olumsuz bir enerji ile gider.</p>
<p>Yükselişin de sen hakikati kavrayınca başlar rahat ol hiç merak etme, dünya yaşamını gereği kadar ciddiye al, fazlası olmasın.</p>
<p>Aşırı dünya sevgisi de ruha yapılan bir haksızlıktır.</p>
<p>Allah boş yere kimseyi veya hiçbir şeyi de yaratmaz, her imtihan da ayrıca O’nunla aramızdaki bağı güçlü kılar, iyi ki sınanıyorsun sevin...</p>
<p>Her olay ve dönüm noktası Allah’ı hatırlatır. Her derdin tek dermanı sadece Allah’tır.</p>
<p>Sonsuz güç Allah’tır; ona güvendiğin için her şeyin mümkün olduğunu da kabul etmelisin.</p>
<p>Allah senin yanında olduğu için,</p>
<p>Melekler de seninle, asla yalnız değilsin. Herkesin içindeki iyiliği gör, bu iyilik yapmak kadar önemlidir.</p>
<p>Kötü kader yoktur, hepsi takdirdir, geleni sev ve kabul et.</p>
<p>“KALPLER ALLAH’I ZİKREDEREK TATMİN OLUR.”</p>
<p>Rad Suresi/28</p>
<p>Allah senin kalbinde, YA RAHİM YA RAHMAN YA CELAL</p>
<p><b>HER ŞEY BİR AN’A BAKAR, ALLAH “OL” DER ve OLUR.</b></p>
<p><b>MELEKLER ŞİFA LİSTEMİZ</b></p>
<p><b>Şifa sadece Allah’tan gelir.</b></p>
<p>Bizler, dünyaya daha çok Işık yaymaya çalışan spiritüel danışmanlar olarak kendi gücümüzün yettiği kadar Allah’ın izni ile kanallık yaparak, inanç ve içsel gücümüz ile tanıdığımız tanımadığımız, dünyanın neresinde olursa olsun gerçekten ihtiyacı olanlara dua etmeyi, onları sevmeyi, Işık göndermeyi vazife ediniriz.</p>
<p>Melekler Şifa Listemiz; gerçekten çok zor durumda olanlar, <i>hi</i> stalar, ağır koşullar içinde olanlar, çok büyük darbeler almış olanlar, engelli dostlarımız içindir. Kendi isminizi veya tanıdığınız yakınınızın ismini bu listeye yazdırabilirsiniz. Belirli zamanlarda toplu yapılan ve isteyen herkesin de “niyete girerek” kendi enerji, şifa ve sevgisini aktarabileceği bu çalışma, herkesin BİR olduğunu herkese yeniden hatırlatmak içindir.</p>
<p>Melekler Şifa Listemize göndereceğiniz isimler daha az önemli zorluklar içinde olmamalı, gerçekten ihtiyacı olan kişiler için düşünülmüş bir çalışmadır bu... Konuya göstereceğiniz hassasiyet için teşekkürler.</p>
<p>Hayatta en güzel şeyler hep bedavadır; sevgi gibi, şefkat gibi, merhamet gibi, aşk gibi...</p>
<p>Dünyanın neresinde olursanız olun, ışığımız size ulaşır.</p>
<p>Allah büyüktür, her şey sadece O’ndan gelir.</p>
<p><b>“Ya Şafi”</b></p>
<p><b>TUĞÇE IŞINSU İLE BİREYSEL SEANSLAR:</b></p>
<p>REGRESYON- GEÇMİŞ YAŞAM ŞİFASI İLİŞKİ ŞİFALAND1RMASI TAROT-ASTROLOJİ-İSİM ANALİZİ AŞK KOÇLUĞU MELEK KOÇLUĞU</p>
<p>KİŞİYE ÖZEL “AŞK-BAŞARI-DİLEK-BEREKET” TILSIMLARI</p>
<p>ENERJİSİ ÇALIŞILMIŞ KRİSTALLER</p>
<p><b>Randevu için: </b>0535.3079528 facebook.com/tugceisinsuOFFICIAL twitter.com/TUGCE_ISINSU instagram/tugceisinsu tugceisinsu.blogspot.com.tr</p>
</body>
</html>