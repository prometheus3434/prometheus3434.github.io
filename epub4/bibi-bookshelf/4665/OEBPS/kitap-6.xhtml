<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-6</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4"><st c="0">2. </st><st c="4">Önce kendini sev, sonra başkalarını</st></p>
			<p xml:lang="en-GB"><span><st c="39">“Mantık dışı arzular en iyi olma düşüncesine baskın çıkarak insanı güzellikten keyif almaya yöneltir ve bedene yönelik cinsel arzularla güçlenerek bu gücünden dolayı aşk adını alır.”</st></span><span></span></p>
			<p xml:lang="en-GB"><span xml:lang="tr-TR"><st c="222">Platon, aslında aşk denilen olguyu bu şekilde tanımlamaz. </st><st c="281">Onun aşkla ilgili bu tanımı bedensel hazlarının kölesi olan ve sadece bu isteklerini yerine getirmek için mantıklarını devre dışı bırakıp duyduğu şehveti aşk zannedenler içindir. </st><st c="460">Çünkü Platon gerçek aşkı yaşayabilme ayrıcalığına sahip olanların ancak hakikatin yeryüzündeki yansıması olan akla danışanlar arasından çıkacağını ileri sürer. </st><st c="620">Gerçeğin, dünya denilen bu mekânda sahip olduğumuz bir çift gözle görülemeyeceğini, asıl olanı görebilmek için aklın gözüne ihtiyaç olduğunu ve ancak akıl sayesinde gerçek olana, hakikatin bilgisine erebileceğimizi düşünür. </st><st c="844">Dolasıyla gerçek olan aşk da ancak akıl eşliğinde bulunabilir. </st><st c="907">Platon’un bu görüşüne paralel olarak tasavvufta </st></span><span xml:lang="tr-TR"><st c="955">“Bu yol ancak akılla bulunur ve gönülle yürünür”</st></span><span xml:lang="tr-TR"><st c="1003"> yaklaşımı vardır. </st><st c="1022">İtalyan şair Dante ise karanlık bir ormanda yolunu kaybettiğinde ışığı tekrar bulabilmek için aklın timsali olan Vergilius’u rehber edinir. </st><st c="1162">Işık, Işk’tır. </st><st c="1177">Işk ise aşk. </st><st c="1190">Ve aşk sadece aklın bilgeliği sayesinde açığa çıkarılır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1246">“Kurtlar kuzuları nasıl severse âşıklar da sevgililerini öyle sever.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1316">Ancak en başta belirtiğimiz gibi sadece tutkularıyla sevdiğini sanıp âşık olduğunu düşünen kişi aslında sadece bedensel arzularının kölesidir. </st><st c="1460">İnsan bedeninin ihtiyaçları arasında yemek yemek de vardır ve o, sevdiği kişiyi çok acıkmış birinin yemeğinin sabırsızlıkla önüne konulmasını beklediği gibi iştahla bekler. </st><st c="1633">Ancak bu aşk ya da sevgi değil sadece tutkuların ve bedensel ihtiyaçların duygusal sanrılarla açığa çıkmış halidir. </st><st c="1749">Bu tıpkı bir kurdun kuzulara duyduğu sevgi gibidir. </st><st c="1801">Kurtlar aslında kuzuların değil, onları yedikten sonra alacakları hazzın ve doygunluk hissinin peşindedir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1907">“Âşık, iyi bir yol gösterici ve yoldaş olamaz. </st><st c="1955">Çünkü o âşık olduğu kişiyi kendine benzetmeye çalışır.”</st></p>
			<p xml:lang="en-GB"><span xml:lang="tr-TR"><st c="2010">İşte adına aşk denilen ancak aslında aşk olmayan bu yapay durum iki sevgiliyi değil, birbirini sürekli olarak alt etmeye ve kendilerini sürekli olarak birbirine benzetmeye çalışan rakipleri ortaya çıkarır. </st><st c="2217">Ve kimse giriştiği bir yarıştan mağlup olarak ayrılmak istemez. </st><st c="2281">Ne pahasına olursa olsun yarışı kazanmak için başta kötülük olmak üzere her şeyi göze alır. </st><st c="2373">Çünkü bu ilişkideki asıl amaç sevmek, sevileni yüceltmek ve özgürleştirmek değil, bedensel ve duygusal olarak tatmin sağlamaktır. </st><st c="2503">Beraber olduğu kişiyi kendisine benzetmeye çalışanların çabaları da bundan kaynaklanır. </st><st c="2591">Platon böyle bir ilişkiyi iki taraf için de tehlikeli bulur. </st><st c="2652">Aşkın, hakikatin içinden çıkmayıp sadece tutkularla yönetildiği her an, eşler birbirini özgürleştirmeye değil köleleştirmeye çalışırlar. </st><st c="2789">Dünyada ve özellikle de ülkemizde yoğun bir şekilde meydana gelen kadın cinayetlerinin sebebi de budur. </st><st c="2893">Hatta kadın ya da erkek fark etmez, ortaya çıkan aşk cinayetlerinin sebebi insanların daha kendileri tanıyıp sevmeden, bir başkasını sevmeye kalkışmasından, birbirini gerçekten severek evlendiklerinden değil, bedensel ve duygusal açlıklarının sevgi ya da aşkmış gibi görünen yanılsamasından kurtulamamalarından doğar.</st></span></p>
			<p xml:lang="en-GB"><span xml:lang="tr-TR"><st c="3210">Kıskançlık ise bu tutkuların kurbanı olan ve karşısındaki kişiyi sevip ona âşık olduğunu zanneden kişide açığa çıkar. </st><st c="3329">Çünkü gerçek âşık, âşık olduğu kişinin sürekli olarak gelişmesini ve özgürleşmesini isterken, sahte âşıklar sevgililerinin ya da eşlerinin sadece kendi isteklerine uymasını ve kendi belirledikleri gibi bir hayat yaşamasını ister ve böyle olması için de ellerinden geleni yaparlar.</st></span></p>
			<p xml:lang="en-GB"><span xml:lang="tr-TR"><st c="3609">Dolayısıyla Platon’a göre bu aşk oyununu ve oldukça tehlikeli olan bu kısırdöngüyü kırabilmek için yapmamız gereken şey öncelikle kendimizi tanımaya başlamak olmalıdır. </st><st c="3779">Mesela şu an yaşadığınız ilişkide gerçekten âşık olan tarafta mı yoksa tutkularının esiri olduğu için karşı tarafta duyduğu şehvetin aşk olduğu yanılmasına kapılmış olan tarafta mısınız? </st><st c="3966">Bu sorunun yanıtını ilişkiyi yaşayan iki tarafın da verebilmesi yaşanmış ve bundan sonra da yaşanacak olan sorunların büyük bir kısmının çözülmesine yardımcı olur.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4129">“İnsan, altına gümüşe değer verir deriz de bu yanlıştır. </st><st c="4187">Altının gümüşün peşinden koşarken asıl aradığımız, bunlar yoluyla elde edeceğimizi sandığımız ve her şeyden üstün tuttuğumuz şeylerdir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4323">Karşı tarafı sevmemizin gerçek nedeni nedir? </st><st c="4369">Onu, sadece olduğu kişi olmasından dolayı mı seviyoruz yoksa olmasını istediğimiz kişi olacağına duyduğumuz güçlü bir umut mu bu sahte sevgimizin kaynağı? </st><st c="4524">Peki, insan bir başkasını sadece kendisi olduğu için sevebilir mi?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4590">“Ben öğrenmeye tutkunum ve ağaçlarla kırlar bana bir şey öğretmezken şehirdeki insanlar çok şey öğretir.”</st></p>
			<p xml:lang="en-GB"><span xml:lang="tr-TR"><st c="4696">Platon’un hocası Sokrates, yaşadığı şehir olan Atina’nın dışına çok az çıkmıştır. </st><st c="4779">Bir başka şehre ya da ülkeye gidip orayı görme arzusuna hiç düşmemiş, merak ettiği şey sadece etrafında yaşayan insanlar ve onların düşünceleri olmuştur. </st><st c="4933">Çünkü o, kendini tanımadan önce doğayı, ağaçları ve yıldızları incelemenin bir işe yaramayacağını düşünür. </st><st c="5040">Bu durumun karşı tarafa duyulacak olan sevgi için de böyle olduğuna inanan Platon, öncelikle kendini tanıyıp sevemeyen birinin bir başkasını gerçekten tanıyıp sevemeyeceğini ileri sürer.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5226">“Daha kendimi tanımazken bana yabancı olan şeyleri araştırmayı gülünç buluyorum.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5308">Daha kendini tanıyıp kim olduğunu, ne olduğunu, ne için bu dünyada var olduğunu anlayamamış olan birinin aşkı da, yapacağı evliliği ve yürüteceği işi de zayıf temeller üzerine kurulmuş olur. </st><st c="5500">Kadın şiddeti, ahlaksızlık, suç ve yalanlarla çevrili bir toplumun temelleri aslında bu hayati sorulara cevap verilemediğinde atılmış olur.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5639">“Âşık olanların çoğu daha karakterlerini ve diğer kişisel özelliklerini tanımadan önce sevdiklerinin bedenini arzuladıkları için, tutkuları söndüğünde onlarla dost kalıp kalmayacakları belli değildir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5841">İçinde bulunduğumuz toplumun ne düzeyde ve neye eğilimli olduğu, eksikliğini duyduğu şeye göre şekillenir. </st><st c="5949">Eğer insanlar sahte ahlaki duygularla ahlaklı olduklarına, yalan olan doğrularıyla iyi olduklarına ikna olurlarsa bunların doğrusunun peşine düşmez, zaten ahlaklı ve iyi olduklarını zannederler.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="6143">“Göz sadece güzeli görür. </st><st c="6170">Kimisi onu gördüğünde hazza teslim olup ona sahip olmaya çalışırken, kimisi de onu gördüğünde hakikatin bilgisini hatırlayıp ürperir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6304">Peki, güzel olanı gördüğünde kimisinin hakikat olanı hatırlaması kimisinin de hazza teslim olup ona sahip olmaya çalışması neye göre belirlenir? </st><st c="6450">İşte burada da yine kendini tanıma ölçütü devreye girer. </st><st c="6507">Kendimizi tanıdığımız oranda hakikate yaklaşır, kendimize yabancı olduğumuz kadarıyla hakikatten uzaklaşırız. </st><st c="6617">Dünyadaki herkes kendini gerçekten tanısaydı, herkes ve her şey gibi kendisinin de bu doğanın bir parçası ve misafiri olduğunu idrak etseydi, sevdiği kişi ondan ayrılmak istediğinde onu eve hapsetmek ya da çok daha kötüsü onun hayatına son vermek istemezdi. </st><st c="6875">O kişinin de doğanın bir parçası olduğunu, istese de hiçbir şeyden ayrı olamayacağını, ezelden ebediyete kadar aynı kabın içinde harmanlanacaklarını bilseydi herhangi birinden uzak kalmaktan endişe duyup kıskançlık krizleri yaşamazdı. </st><st c="7110">Ya da bu dünyada zaten hiçbir şeye sahip olunamayacağını </st></span><span xml:lang="tr-TR"><st c="7167">gerçekten anlasaydı, eşine, işine ve evine sahip olmaya, onlardan ayrı düştüğü için hem kendini hem de sevdim dediği insanı perişan etmeye kalkışmazdı.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7318">Platon’a göre insan kendinde olmayanı sevmeye eğilimlidir. </st><st c="7378">Kimde ne eksikse hayatının merkezine koyduğu şey de odur. </st><st c="7436">Zaten Platon ve Sokrates’in hayatlarını bilginin peşinde harcamaları da bilgisizliklerinin farkında olmalarından kaynaklanmaz mı? </st><st c="7566">Sokrates’in nasıl bilge olduğunu hatırlayalım. </st><st c="7613">Kendinde eksik olan bilginin farkına varmasıdır ona bilgeliğin kapılarını açan. </st><st c="7693">İnsan, son yörüngesindeki eksik elektronların yerini doldurup kararlı hale gelmek isteyen bir atom gibidir. </st><st c="7801">Hatta o, bir atomlar kümesidir ve kendini oluşturan atomların doğasına uygun davranması aslında hiç de şaşırtıcı değildir. </st><st c="7924">Sokrates, kendinde eksik olan şeyin bilgi olduğunu fark etmesiyle kendini, kendinde eksik olanla tamamlamaya adadı. </st><st c="8040">Etrafındaki insanların bilginin peşine düşmemelerinin sebebi o bilgiye zaten sahip olduklarını düşünmeleri yani bilginin eksikliğini çekmemeleriydi. </st><st c="8189">Bu da onları bilgiden uzak tutan yanılsamanın asıl sebebiydi.</st></span></p>
			<p xml:lang="en-GB"><span xml:lang="tr-TR"><st c="8250">İnsan, sahip olduğunu düşündüğü şeyin eksiğidir aslında. </st><st c="8308">Ve o neyin eksikliğine düşerse onu sevip ona âşık olur. </st><st c="8364">Bu durum iki sevgili arasında da böyledir. </st><st c="8407">Âşık olan, âşık olduğu kişide kendinde var olmayan şeyleri bulduğu için sevgi besler ona. </st><st c="8497">Yunus Emre’nin ve Mevlana’nın aşkını düşünün. </st><st c="8543">Dünya üzerinde, insan gibi bedenlenmemiş bir varlığın, Tanrı’nın aşkına düştükleri için bunca özlemin ve aşkın acısını çektiler. </st><st c="8672">Ferhat’ın dağları deldikten sonra bu dünyada kavuşacağı bir Şirin’i varken, Mevlana ve Yunus Emre’nin aşmaları gereken dağ bu dünyanın ta kendisiydi. </st><st c="8822">Aşk duydukları Tanrı’ya ulaşmak için onların aşmaları gereken dağ nefes aldıkları ve her an içinde yaşadıkları bu hayattı. </st><st c="8945">Bu âşıklar ancak ona ulaşıp ona karıştıklarında tam olabilir ve kararlı hale gelebilirlerdi. </st><st c="9038">Böylesine büyük aşkların mimarı, duydukları aşkın muhatabının görünmeyen, duyulmayan ve dokunulamayan ancak hissedilen bir sevgili olmasındandı. </st><st c="9183">Aklın gördüğü ve gönlün üzerinde yürüdüğü gerçek aşk ve sevgi işte buydu.</st></span></p>
			<p xml:lang="en-GB"><span xml:lang="tr-TR"><st c="9256">Platon’a göre gerçek aşk ancak gerçek olanla açığa çıkabilirdi. </st><st c="9321">Ona göre gerçek olanı sevmeli ve ona âşık olunmalıydı. </st><st c="9376">Gerçek olan ise hakikatin bilgisiydi. </st><st c="9414">Zaten gerçek olmayan ve aslında birer yanılsamadan ibaret olan duygularımızla ne gerçekten sevebilir ne de âşık olabiliriz. </st><st c="9538">Çünkü ona göre aşkın önkoşulu kendini bilmek, tanımak ve sevmekten geçiyordu.</st></span></p>
			<p xml:lang="en-GB"><span xml:lang="tr-TR"><st c="9615">Önce kendimizi sevelim ki başkalarını sevebilmek için bizi yanıltacak olan tutkularımıza kanmayalım.</st></span></p>
			<p xml:lang="en-GB"><span></span></p>
			<p xml:lang="en-GB"><span><st c="9716">“Bu çılgınlığa kapılan, yeryüzündeki güzelliği görünce hakiki güzelliği anımsar, kanatlara sahip olur ve kanatlarını açıp uçmak ister.”</st></span></p>
		</div>
	<div id="charCountTotal" value="9852"></div></body>
</html>
