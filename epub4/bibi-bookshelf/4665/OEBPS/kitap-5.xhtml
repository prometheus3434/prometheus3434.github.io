<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-5</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-3"><st c="0">1. </st><st c="4">İnsanı değil, insandaki kötüyü terk et</st></p>
			<p xml:lang="en-GB"><span xml:lang="tr-TR"><st c="42">Bir gün çok yakın bir arkadaşı Platon’un hocası Sokrates’e Atina’daki en bilge kişinin kendisi olduğunu söylediğinde Sokrates buna oldukça şaşırmış ve arkadaşına bunu nereden öğrendiğini sormuştu. </st><st c="240">Arkadaşı da bir gün kâhine gittiğini ve Atina’nın en bilgesi kimdir diye sorduğunda kâhinden “Atina’nın en bilgesi Sokrates’tir” cevabını aldığını anlatmıştı. </st><st c="399">Bunun üzerine şaşkınlığı daha da artan Sokrates hiçbir şey bilmediği halde kâhinin nasıl olup da bu kanıya vardığını merak etmiş ve Atina’da bilgisiyle ün salmış olan kim varsa onlarla derin sohbetlere tutuşmaya başlamıştı. </st><st c="623">O günden sonra bilgi, doğruluk, ahlak, erdem, iyi ve kötü üzerine saatler sürecek olan sohbetler gerçekten bilgi sahibi birini buluncaya kadar devam edecekti. </st><st c="782">Ancak Sokrates, tüm bu çabasına rağmen koskoca Atina’da gerçekten bilgi sahibi olan tek bir kişiye bile rastlayamamıştı. </st><st c="903">Bu durumu şaşkınlıkla karşılayan Sokrates, yapmış olduğu sohbetlerin sonucunda bu insanların da tıpkı kendisi gibi hiçbir şey bilmediğini ancak bunun farkında olanın sadece kendisi olduğunu fark etmiş ve üzerinden binlerce yıl geçse bile unutulmayacak olan şu sözleri söylemişti:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1182">“Bildiğim tek şey, hiçbir şey bilmediğimdir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1228">İşte bu farkındalık Platon’un hocası Sokrates’in bilgelik kapısından içeri attığı ilk adım olmuştu. </st><st c="1329">Sokrates, o günden sonra hayatının geri kalanında bilgiye nasıl sahip olunacağını, doğru ve yanlış bilginin bilgisine ulaşıp ulaşamayacağını öğrenmeye adar kendisini. </st><st c="1496">Sokrates’in en başta ulaşmış olduğu “hiçbir şeyi bilmediğinin bilgisi” Platon’un kurgulayacağı felsefesinde çok önemli bir yer taşır. </st><st c="1630">Kendinden önce gelen Thales, Parmenides, Herakleitos, Anaksagoras ve Anaksimenes gibi filozoflar doğayı araştırmış ve onun nasıl ve neden meydana geldiği bilgisinin peşine düşmüşlerdi.</st></span></p>
			<p xml:lang="en-GB"><span xml:lang="tr-TR"><st c="1814">İnsanlık, düşünce tarihi boyunca doğadaki yerini ilk defa Sokrates’le araştırmış, “Ben kimim? </st><st c="1909">Neyim? </st><st c="1916">Elde etmiş olduğum bu bilgi gerçekten doğru mu? </st><st c="1964">Sahip olduğum bu bilginin kaynağı nedir?” sorularını ilk defa onunla sormuştur. </st><st c="2044">Bu sorular insanın uzun süredir dalmış olduğu doğadan başını çıkarıp kendine doğru çevirmesine ve özünü araştırmasına yardımcı olmuştur. </st><st c="2181">O zamana kadar hep doğayı inceleyen, çevresindeki her şeyin arkesinin yani özünün ne olduğunu araştıran insan, böylece ilk defa Sokrates’le kendisinin doğadaki yerini sorgulamıştır. </st><st c="2363">Doğayla ilgili sorulmuş olan soruların cevabının ne olduğundan öte, bu soruyu soran kişinin kendisini merak etmiş ve onun neden ve nasıl meydana geldiğini ve doğayı tam olarak anlayabilmek için öncelikle insanın kendisini anlaması gerektiğini şart koşmuştur. </st><st c="2622">Bu durum tıpkı her şeyin boyunu ölçen bir cetvelin bir an durup kendinin farkına varmasına ve ölçtüğü tüm bu uzunluklardan öte ilk defa kendi doğruluğundan şüphe etmesine ve kendisiyle ilgili sorular sormaya başlamasına benzer. </st><st c="2850">“Bir cetvel olarak bu masadaki yerim nedir? </st><st c="2894">Etrafımdaki her şeyi ölçüp bu kısa, bu uzun, bu kalın, bu geniş diye yargılamalarda bulunan ben, elde ettiğim bu ölçümlerin doğru olduğunu nereden ve nasıl bilirim? </st><st c="3059">Bir cetvel olarak her şeyi ölçmeye boyum yeter mi? </st><st c="3110">Boyum yetse bile devasa büyüklükteki bir cismin boyunu ölçebilecek bir ömrüm var mı? </st><st c="3195">Bir cetvel olarak ben tam olarak neyim? </st><st c="3235">Ölçümlerimin doğru olduğu bilgisine tam olarak nasıl ulaşabilirim?” gibi ölçümü yapanın kendi ölçütünün ne olduğunu sordurur insana. </st><st c="3368">Ne de olsa insan da her şeyi yargılayan, etrafındaki herkese kendi gözünce değer biçip onlara ölçüm değeri veren bir çeşit cetvel değil midir?</st></span></p>
			<p xml:lang="en-GB"><span xml:lang="tr-TR"><st c="3510">Şimdiye kadar etrafındaki her şeye iyi, kötü, güzel, çirkin, soğuk ve sıcak anlamları veren insan ilk defa kendine bakmaya ve kendince yapmış olduğu bu ölçüm sonuçlarından kafasını kaldırıp “Benim ölçüm nedir?” sorusunu sormaya başlamıştır. </st><st c="3752">İnsan bilgi sahibi bir varlık olarak, ilk defa tam olarak neyi bildiğini açık yüreklilikle sorgulamaya başlamış ve Platon, hocasından aldığı bu referansla bütün felsefesini bu temeller üzerine inşa etmiştir.</st></span></p>
			<p xml:lang="en-GB"><span xml:lang="tr-TR"><st c="3959">Peki, iyilik ve kötülük gibi kavramların ölçüsü neyle ilgilidir? </st><st c="4025">İnsan doğaya iyinin mi yoksa kötünün ölçüsüyle mi gelir?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4081">“Sadece bir iyi vardır, bilgi ve sadece bir kötü vardır, cehalet.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4148">Acılar içinde çarmıha gerilmiş halde asılıyken, etrafında toplanan kalabalık büyük bir kin ve nefretle kanlar içinde kalmış bedenini seyrederken o esnada İsa’nın dudaklarından sadece birkaç kelime dökülmüştü:</st></span></p>
			<p xml:lang="en-GB"><span xml:lang="tr-TR"><st c="4357">“Affet baba. </st><st c="4371">Onları affet. </st><st c="4385">Bilmiyorlar... </st><st c="4400">Bilmiyorlar...”</st></span></p>
			<p xml:lang="en-GB"><span xml:lang="tr-TR"><st c="4415">Bu kelimeler, kendisini ellerinden ve ayaklarından çivileyerek çarmıha geren ve işkence ederek her geçen dakika onu ölüme bir adım daha yaklaştıran kin ve öfke dolu Romalı askerler için İsa’nın etmiş olduğu bir duaydı. </st><st c="4635">Bunca acı ve zulmün, bunca işkence ve haksızlığın içinde kim ve ne için edilmiş bir duaydı peki bu?</st></span></p>
			<p xml:lang="en-GB"><span xml:lang="tr-TR"><st c="4734">İsa’nın çarmıha gerilişinden 430 yıl önce Platon’un hocası Sokrates de İsa’yla aynı kaderi paylaşmıştı. </st><st c="4839">Atinalı gençlerin kafalarını karıştırdığı ve onları inançsızlığa ittiği iddiasıyla Sokrates’in idamına karar verilmişti. </st><st c="4960">Atina Meclisi’nin kendisini ölüme mahkûm ettiği karar yüzüne okunurken Sokrates, </st></span><span xml:lang="tr-TR"><st c="5041">“Doğa da onları”</st></span><span xml:lang="tr-TR"><st c="5057"> diye cevap vermiş ve gülümsemişti. </st><st c="5093">Bir gün herkes ölecekti nasıl olsa, ancak nasıl öldüğümüzden çok nasıl yaşadığımız çok daha önemli değil miydi?</st></span></p>
			<p xml:lang="en-GB"><span xml:lang="tr-TR"><st c="5204">Platon’un çok sevdiği ve büyük hayranlık duyduğu hocasının ölümü ise içeceği bir bardak baldıran zehriyle gerçekleşecekti. </st><st c="5328">O dönemde düşünce suçundan ölüme mahkûm edilenler için bir gece önce hapsedildikleri zindanın kapısı açık bırakılır ve mahkûm edilenlerin kaçmasına izin verilirdi. </st><st c="5492">Böylece idama mahkûm olan kişi olur da kaçmaya karar verirse herkese bu adamın aslında bir sahtekâr olduğu izlenimi rahatlıkla verilebilecekti. </st><st c="5636">Ancak Sokrates o gece kaçmamış, ertesi gün içeceği baldıran zehrine adeta susamış gibi bu anı beklemişti. </st><st c="5742">Nefes alabildiği son ana kadar espriler yapıyor, etrafındakilere güçlü olmaları konusunda nasihatlerde bulunuyordu. </st><st c="5858">Şu an bu durumda olmasının sebebini Atina Meclisi’nin bilgisizliğine bağlıyor ve eğer gerçeğin bilgisine sahip olsalardı onu öldürmeyi tercih etmek yerine, Atina halkına doğru yolu gösterdiği için tam tersine kendisine teşekkür edeceklerini oldukça iyi biliyordu. </st><st c="6122">Ancak Sokrates bu duruma ne alınıyor ne de üzülüyordu. </st><st c="6177">O sanki dövülemeyen bir hava, sıkılamayan bir su gibiydi. </st><st c="6235">Yenilmez ve hiçbir şekilde alt edilemezdi. </st><st c="6278">İsa ile Sokrates arasındaki bu ortak nokta, iyinin ve kötünün sebebinin, bilgili ya da bilgisiz olma durumu olduğunu düşünmeleriydi. </st><st c="6411">Platon’un, hocasını böylesine bir kayıtsızlık ve rahatlık içinde tasvir etmesi, asıl olan bilginin kişiyi ne kadar özgür ve güçlü hale getirdiğinin de güçlü bir mesajını taşıyordu.</st></span></p>
			<p xml:lang="en-GB"><span xml:lang="tr-TR"><st c="6591">Şöyle bir düşünelim, insan dünyaya neyin bilgisiyle gelir? </st><st c="6651">O doğuştan saf ve boş bir levha mıdır? </st><st c="6690">Yoksa iyi ya da kötü olarak mı doğar? </st><st c="6728">Kimi insanlar doğuştan kötü, kimileri de doğuştan iyi midir?</st></span></p>
			<p xml:lang="en-GB"><span xml:lang="tr-TR"><st c="6788">İnsanın beyaz renginin bilgisine sahip olabilmesi için siyahın ve diğer renklerin de bilgisine sahip olması gerekmez mi? </st><st c="6910">Herhangi bir renge beyaz diyebilmemiz için, aynı zamanda neyin beyaz olmadığı bilgisine de sahip olmamız lazım değil midir? </st><st c="7034">O halde insan, sadece siyah ya da beyazla değil bütün renklerin bilgisiyle gelir dünyaya. </st><st c="7124">Dolayısıyla sadece iyinin ya da kötünün bilgisiyle değil, hem iyinin hem de kötünün bilgisine aynı anda sahip olarak doğarız. </st><st c="7250">Peki, madem insan dünyaya karşılaştırma yapmasına imkân tanıyacak iyi ve kötünün bilgisiyle geliyor, o halde dünyada neden hâlâ kötü insanlar var sorusunu da yanıtlamamız gerekir. </st><st c="7430">Aslında bu soru kendi içinde kendi cevabını da barındırır. </st><st c="7489">Şu an içinde yaşadığımız dünyada hem iyinin hem de kötünün var olmasının sebebi, aslında yine içimizdeki bu bilginin çeşitliliğinden kaynaklanır. </st><st c="7635">Hatırlayalım, Platon iyinin, bilgi sahibi olmamızdan, kötünün de cehaletten yani bilgisizliğimizden doğduğunu söylüyordu. </st><st c="7757">O halde dünyada iyi ya da kötü insanların değil, bilgili ya da bilgisiz insanların olduğunu kabul etmek gerekir.</st></span></p>
			<p xml:lang="en-GB"><st c="7869">“Hiç kimse bile bile kötülük işlemez, kötülük bilginin eksikliğinden ileri gelir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7952">İnsanları değil onların kötülüğünü yani bilgisizliğini terk etmek bu aşamada atacağımız en büyük adım olacaktır. </st><st c="8066">Bilgisizliği terk etmenin en mükemmel çözümü ise Platon’un hayatı boyunca uyguladığı ve bizden de yapmamızı istediği, insanın içindeki doğruyu açığa çıkarma sürecine yani eğitilmesine yardımcı olmaktır. </st><st c="8269">İsa’nın çarmıha gerili haldeyken kendisine işkence edenler için af dilemesinin sebebi de budur. </st><st c="8365">Onlar özünde kötü olduğu için değil, sadece içlerindeki iyinin bilgisine ulaşamamış oldukları için çarmıha germişlerdir İsa’yı. </st><st c="8493">Eğer iyinin bilgisine sahip olsalardı içlerindeki kötünün bunu yapmasına da izin vermezlerdi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="8586">“Öğrenmek, eskiden bilinmiş bir şeyi yeniden hatırlamaktan başka bir şey değildir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8670">Peki bilmek, doğru olanı öğrenmek tam olarak ne demektir? </st><st c="8729">Sokrates, sürekli olarak sesini duyduğu bir Daimon’dan bahseder. </st><st c="8794">Bu Daimon, Sokrates’e iyiyi ve doğruyu gösterir ve ne zaman kötüye sapacak olsa Daimon dediği bu ses ona doğru olan yolu gösterir ve o taraftan yürümesi tavsiyesinde bulunurdu.</st></span></p>
			<p xml:lang="en-GB"><span xml:lang="tr-TR"><st c="8970">Sokrates’in sürekli duyduğunu söylediği ve Daimon diye tabir ettiği bu ses aslında hepimizde var olan içsesimizdir. </st><st c="9087">Biz de sürekli olarak içimizden kendimizle konuşmaz mıyız? </st><st c="9146">İçinden çıkamadığınız bir duruma çözüm aradığımızda, şunu şöyle mi yapsam yoksa böyle mi yapsam diye sorup kendimize cevap aradığımızda, hem kendimize soru soranın hem de bu soruyu cevaplayıp bir kanaate varanın aslında kim olduğunu hiç düşündünüz mü? </st><st c="9398">Kendi kendimize konuşup, içsesimizle tartışırken bize fikir veren ve o fikri kabul eden ya da etmeyen kişi kim?</st></span></p>
			<p xml:lang="en-GB"><span xml:lang="tr-TR"><st c="9509">Yunus Emre’nin </st></span><span xml:lang="tr-TR"><st c="9525">“Bir ben var benden içeri”</st></span><span xml:lang="tr-TR"><st c="9551"> dediği o içerideki ben aslında Sokrates’in Daimon olarak nitelendirdiği sesle aynıdır. </st><st c="9639">Ve bu Daimon hepimizde vardır. </st><st c="9670">Hemen her gün onunla konuşuyor, günlük işlerimizi onunla planlıyor, onunla tartışıp bir karara varıyor ve harekete geçiyoruz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="9795">“Düşüncenin gözü ne zaman iyi görmeye başlar? </st><st c="9842">Gözlerimiz keskinliğini kaybedince.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9878">Ancak “doğrunun sesi” hepimizin içinde var olmasına rağmen yine de herkes tarafından kolaylıkla duyulamıyor ve dolayısıyla da doğru olanın bilgisine herkes ulaşamıyor. </st><st c="10047">İçimizde var olan ve “ben”den içeride yer alan bu “ben”in sesini duyabilmek ise ancak dışarıda olandan arınmaktan geçiyor. </st><st c="10170">Düşüncenin gözü, ancak gözlerimizi dışarıya kapatıp içimize dönmeye başladığımızda asıl olanı görmeye başlıyor.</st></span></p>
			<p xml:lang="en-GB"><span xml:lang="tr-TR"><st c="10281">Dolayısıyla Platon’a göre doğrunun yani iyinin bilgisi her insanın içinde vardır ve o ancak içe dönüldüğünde açığa çıkarılabilir. </st><st c="10412">Platon bu noktada bizden, kötülük gördüğümüz zaman bize bu kötülüğü yapanı değil, onun yapmış olduğu bu kötülüğü terk etmemizi tavsiye eder. </st><st c="10553">Bunun için de onun eğitilmesine, içindeki bilgiyi açığa çıkarmasına katkıda bulunmayı bizim için bir ödev sayar. </st><st c="10666">Çünkü aslında en büyük zararı kötülük görenin değil o kötülüğü yapanın gördüğünü ileri sürer ve yaptığı bu eylemle kötünün daha fazla onu ele geçirmesine izin vermeden iyinin bilgisine ulaştırmamız gerektiğini öğütler.</st></span></p>
			<p xml:lang="en-GB"><span xml:lang="tr-TR"><st c="10884">Aksi takdirde kötülük yapan herkesi tek kalemde sildiğimizde ne iyiyi ortaya çıkarabilecek bir fırsata sahip oluruz ne de içinde iyilik taşıyan bu insanları açığa çıkarabiliriz. </st><st c="11063">Kötülüğün zaten yaygın olduğu bir dünyada, kötü olanı değil de kötülüğü yapmış olanı terk ederek onun daha da kötüleşmesine izin vermiş oluruz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="11206">“Yaşamda haksızlığa uğramamaktan çok haksızlık etmemeye dikkat etmeli ve iyi görünmeye çalışmaktan çok iyi olmaya çalışılmalıdır.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="11337">Sadece iyi biri olmaya çalışarak değil gerçekten iyi olarak ve aynı zamanda kötü olanı da iyileştirerek ideal olan bir dünya inşa edebiliriz.</st></span></p>
			<p xml:lang="en-GB"><span></span></p>
			<p xml:lang="en-GB"><span><st c="11479">“Kurtlar kuzuları nasıl severse âşıklar da sevgililerini</st></span></p>
			<p xml:lang="en-GB"><span><st c="11536">öyle sever.”</st></span></p>
		</div>
	<div id="charCountTotal" value="11549"></div></body>
</html>
