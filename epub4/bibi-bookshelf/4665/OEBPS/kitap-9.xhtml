<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-7"><st c="0">5. </st><st c="4">Yönetilmek istemiyorsan yönetmeyi öğren</st></p>
			<p xml:lang="en-GB"><span xml:lang="tr-TR"><st c="43">Platon’a göre doğrunun bilgisine sahip olmak, sadece iyi ve ahlaklı bir insan olabilmek için değil, başkalarının yanlışlarıyla zaman kaybetmeden, onların yanlışlarıyla kendi yaşamlarımızı gözden kaçırmadan özgürce yaşayabilmemiz için de önemlidir. </st><st c="292">Bilgi, kişinin sadece kendi potansiyelini açığa çıkarmasına ve böylece daha geniş alanlarda yürümesine izin verdiği için değil, başkalarının yanlışını doğru kabul etmeden doğru olanı kendi elleriyle inşa etmesine olanak sağlayıp yıllarını boşa harcamaktan koruduğu için de özgürleştirir insanı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="586">“Bilgili bir insan olursan bütün insanlar dostun ve yakının olurlar.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="656">Doğruyu kendi elleriyle inşa ederek bilgi sahibi olan, bir süre sonra başkalarının çekim merkezi haline de gelir. </st><st c="771">Güzel bir kadın ya da yakışıklı bir erkek de etrafında bir çekim merkezi, cazibe alanı oluşturur ancak bu durumun yıllarca bu şekilde sürmeyeceği ortadadır. </st><st c="928">İnsan doğası gereği yaşlanır ve fiziki güzelliği ve gücü bedenini zamanla terk eder. </st><st c="1013">Ancak bilgi sahibi olmanın kişiye kazandırdığı güzellik hayatının sonuna kadar onunla kalacaktır.</st></span></p>
			<p xml:lang="en-GB"><span xml:lang="tr-TR"><st c="1110">Asıl ismi Aristokles olan Platon’a, geniş göğüs ve omuz yapısından dolayı yakın çevresi Platon lakabını takar. </st><st c="1222">Yazdığı diyaloglarında da bu lakabı kullanan Aristokles’i bu nedenle Platon olarak tanırız. </st><st c="1314">Yirmili yaşlarında güçlü fiziğiyle olimpiyatlara katılan ve dereceler elde eden Platon, hocası Sokrates’le tanıştıktan sonra sahip olduğu beden güzelliği ve gücünün geçici olduğunun farkına varır. </st><st c="1511">Yaşlı ve oldukça çirkin bir adam olmasına rağmen Sokrates’in etrafında toplanan kalabalığa ve ona gösterilen büyük ilgiye şahit olan genç Platon, o dönemde kendi kendine </st></span><span xml:lang="tr-TR"><st c="1681">“Değişmeyen ve kalıcı olan güzellik nedir?”</st></span><span xml:lang="tr-TR"><st c="1724"> diye sormuş olacak ki hayatının geri kalan döneminde beden gücünden çok akıl gücüne önem vermeye başlar. </st><st c="1830">Beden gücüyle kazandığı başarıları akıl gücüyle elde etmeye gayret eder ve bu başarıyı düşünce dünyasına taşır. </st><st c="1942">Elde etmiş olduğu bu </st></span><span xml:lang="tr-TR"><st c="1963">“doğru olanın güzelliği” </st></span><span xml:lang="tr-TR"><st c="1988">ölümünden binlerce yıl sonra bile onunla kalmaya böylece devam eder.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2056">“Biz bir şeyi bildik mi Helen’i, Barbar’ı, kadını, erkeği hep bize başvurur ve ne yaparsak yapalım, işimize karışmak kimsenin aklından geçmez.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2200">Bilgi sahibi olduğumuz bir konuda eğer bir başkasının ne yaptığımız hakkında en ufak bir fikri yoksa o anda ne üzerinde çalıştığımızı, oyalanıp oyalanmadığımızı ya da onu kandırıp kandırmadığımızı bilemez. </st><st c="2407">Çünkü sorular bilmediğimiz için değil bildiğimizi düşündüğümüz kavramlar olduğunda açığa çıkar. </st><st c="2503">Eğer bir konuda bilginiz yoksa o konuda soracağınız bir sorunuz da olmaz. </st><st c="2577">Ancak bunun tam tersi de geçerlidir. </st><st c="2614">Mesela CERN’de yapılan çalışmalar hakkında bilgimiz yoksa yapılan deneylerin sonuçları önümüze serilmiş olsa bile bu çalışmaların neye hizmet ettiğine, iyiye mi yoksa kötüye mi yol açtığına biz de kanaat getiremeyiz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2830">“Anlamadığımız işlerde başkasının kölesi oluruz. </st><st c="2880">Bilmediğimiz şeyler tam manasıyla malımız da sayılmazlar; çünkü onlardan faydalanamayız.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2969">Dolayısıyla bilgisine sahip olmadığımız hiçbir konuda söz sahibi de olamaz, üzerine fikir yürütemez ve herhangi bir çıkarımda bulunamayız. </st><st c="3109">Geçmişte almış olduğunuz kararların ya da yapmış olduğunuz seçimlerin aslında kimlerin doğrusu olduğunu, hangi doğru bilinen yanlışların gölgesinde alındığını düşünün. </st><st c="3277">İnsan doğru olanın bilgisini kendi elleriyle inşa etmediği sürece, dünyaya başkalarının elleriyle dokunur ve onu başkalarının gözleriyle görür. </st><st c="3421">Bunun en dramatik yanı ise başkalarının aklıyla öğrenmiş olduğumuz bu dünyanın içinde “yaşadığımızı” zannetmek ve bu dünyanın aslında kimin dünyası olduğunu hiçbir zaman bilemeden ölecek olmamızdır.</st></span></p>
			<p xml:lang="en-GB"><span xml:lang="tr-TR"><st c="3619">Şu anki istek ve arzularımızın, kaynağını hangi bilgiden aldığını öğrenmek zorundayız. </st><st c="3707">İstediğimiz o son model arabayı kendi ihtiyacımız olduğu için mi yoksa başkalarının bizim üzerimizde yarattığı manipülasyondan bir türlü kurtulamadığımız için mi istiyoruz? </st><st c="3880">Ünlü olmayı daha çok kişiye faydalı olmak için mi yoksa egomuzun bizi her geçen gün içine çektiği bataklığa biraz daha gömmesine karşı koyamadığımız için mi istiyoruz? </st><st c="4048">İstek ve arzularımızın gerçek kaynağı bizden mi kaynaklanıyor yoksa başkalarından mı?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4133">“Yığınla insanın peşinden koştuğu şan ve şereften uzak kalmaya bakıyor, yalnızca doğruyu arıyorum.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4233">Şan ve şeref denen kavramlar tam olarak ne anlama geliyor? </st><st c="4293">Ve tam olarak ne zaman şu an zihnimizde yer alan haliyle bizim doğrularımız oldu? </st><st c="4375">Şanına leke sürdürmemek, namusunu temizlemek gibi kavramlar hangi doğrularımızdan açığa çıktılar? </st><st c="4473">Şan, namus </st></span><span xml:lang="tr-TR"><st c="4484">ya da şeref kirlenebilir şeyler midir? </st><st c="4523">Öyle olsa bile bu kavramları temizlemenin tek yolu bir başkasının canına kastetmek midir? </st><st c="4613">Bizler bu hayatı farkında olmadan bir şekilde yaşayıp giderken aslında kimin hayatını yaşıyoruz? </st><st c="4710">İşte bu sorular üzerinde düşünmek gerek. </st><st c="4751">Çünkü doğru olanı ancak o zaman keşfedecek ve kendimize ait olan bir hayatı ancak o zaman yaşamaya başlayabileceğiz.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4867">“İşte ben bunun için para kazanmayı önemli bir iş sayıyorum. </st><st c="4929">İstemeyerek de olsa kimseyi aldatmamak, kimseye yalancı çıkmamak, tanrıya kurban, insana borçlu olup Hades’e korka korka gitmemek gerek. </st><st c="5066">İşte paranın sağladığı şey budur.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5100">Platon, para kazanma edimini bir başkasından üstün olmak için değil, bir başkasına zarar vermemek için önemser. </st><st c="5213">“Neden para kazanmak istiyorum?” sorusunu buradan alınan referansla ilerletirsek para kazanma edimi, kişiyi hırsa ya da doyumsuzluğa sürükleme gücünü de yitirir. </st><st c="5375">Böylece varlık sahibi olmayı hem kendimiz hem de başkaları için istemiş oluruz. </st><st c="5455">Bir eve sahip olduktan sonra artık ikinci bir ev almanın hırsına girmez ve kazandıklarımızın kölesi olmaktan da kurtuluruz. </st><st c="5579">Hatta bu durum sadece parayla da sınırlı kalmaz. </st><st c="5628">Aynı yaklaşım eğitim, adalet, zenginlik ve yönetim için de geçerlidir. </st><st c="5699">“Neden yalan söylememeliyiz?” sorusuna artık herhangi bir ceza yaptırımıyla karşılaşmamak için değil, o yalanın dönüp dolaşıp yine bizi kandıracağı bilinciyle cevap veririz. </st><st c="5873">Adaletsiz bir dünyada yaşamaya göz yumarsak bir gün aynı adaletsizliğe bizim de maruz kalacağımızı, sağlık sistemindeki aksaklıkları düzeltmezsek bir gün hasta olduğumuzda aynı aksaklıkların bize de yansıyacağını bildiğimiz için bu tür sorunları düzeltmek isteriz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="6137">“Her yönetim, bir yönetim olarak ister devlet hayatında, isterse tek bir insanın hayatında olsun, bir başkasının iyiliğini değil, yönettiği, bakımını üzerine aldığı şeyin iyiliğini gözetir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6328">Bu istem, gücünü yine herkes ve her şeyle bir olduğu, her şeyin birbirine sıkı sıkıya bağlı olduğu bilincinden alır. </st><st c="6446">Aynı gemide yol aldığının farkında olmayan her birey attığı her adımda istemeyerek de olsa sadece o gemiyi batırmak için çalışır.</st></span></p>
			<p xml:lang="en-GB"><span xml:lang="tr-TR"><st c="6575">Platon, kendi hayatının yönetimini eline almayanları bekleyen en büyük cezanın, bir başkasının yönetimine girmek olduğunu savunur. </st><st c="6707">Tanımadığımız birini hayatımızın kaptanı ilan etmek ve bütün sorumluluğu ona vermek yaşadığımızda keyif almayacağımız bir hayatın da doğmasına neden olur. </st><st c="6862">Anlamadığımız, bilgisine sahip olmadığımız her konuda bir başkasının kölesi olduğumuz bir dünyada her şeyi bilmek doğal olarak mümkün değildir. </st><st c="7006">Ancak her şeyi bilmek zorunda olup detaylarda boğulmak zorunda kaldığımızı kim söyledi? </st><st c="7094">Hayatın temel kavramlarını kendi ellerimizle bir defa açığa çıkardığımızda gerisi de çorap söküğü gibi gelecektir. </st><st c="7209">Unutmayın Sokrates’i bilgelik mertebesine yükselten sadece </st></span><span xml:lang="tr-TR"><st c="7268">“Bildiğim tek şey hiçbir şey bilmediğimdir”</st></span><span xml:lang="tr-TR"><st c="7311"> cümlesinin idrakiydi. </st><st c="7334">Hangi dönemde yaşarsak yaşayalım iyi nedir, kötü nedir, doğru nedir, hakikat nedir gibi temel sorular sürekli olarak kendine yer bulacak ve cevaplanma ihtiyacı duyacaktır. </st><st c="7506">Aslında birçoğumuz bu soruları başkasından duymuş olduğumuz hazır cevaplarla yanıtlıyoruz. </st><st c="7597">Kendi zihnimizle, kendi el emeğimiz göz nurumuzla açığa çıkmış olan doğrular değil sahip olduğumuz cevaplarımız. </st><st c="7710">Birçok görüş, başkasından hazır alınmış bir kıyafet gibi duruyor üzerimizde. </st><st c="7787">En küçük bir yırtılmada ne yapacağımızı bilemiyor, nasıl dikip tamir edeceğimiz konusunda hiçbir fikir yürütemediğimiz için de büyük çapta bir kriz anı yaşıyoruz. </st><st c="7950">Çıkmazımız da işte tam olarak bu noktada başlıyor.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="8000">“Cezanın en büyüğü, kendimiz yönetime karışmayınca daha kötü birinin yönetimine girmiş olmaktır. </st><st c="8098">Bence en değerli insanlar, bundan korktukları için yönetmeyi ele alırlar; yoksa bir nimete konmak, rahatlarını sağlamak için değil.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8230">Platon felsefesini “Bilgi nedir? </st><st c="8264">Doğru nedir? </st><st c="8277">İnsan neyi bilebilir? </st><st c="8299">Neyi bilmelidir?” gibi sorularla örmüştür ancak Platon yine bu örgüye en büyük ilmeği “İnsan neden bilmelidir?” sorusuyla atmıştır.</st></span></p>
			<p xml:lang="en-GB"><span xml:lang="tr-TR"><st c="8430">“İyinin ve kötünün bilgisine neden sahip olmalıyız?” İşte bu sorunun cevabı Platon felsefesinde “Özgürleşebilmek için!” şeklinde ortaya çıkar. </st><st c="8574">Felsefenin, etimolojik anlamının ortaya koyduğu “bilgiyi sevmek” çerçevesinden çıkıp “özgürlüğü sevmek” alanına geçişi burada kendine oldukça büyük bir yer bulur. </st><st c="8737">Mağara alegorisinin ortaya koymak istediği amaç da budur. </st><st c="8795">İnsanın doğduğu andan itibaren tutsağı olduğu mağaranın farkına varması ve özgürlüğüne kavuşabilmesi için vardır felsefe. </st><st c="8917">Platon felsefesinde filozof, bilgiyi sadece sevdiği için değil, ona özgürlük kazandıracak olan tek şeyin yine bilgi olduğunu idrak ettiği için sever bilgiyi.</st></span></p>
			<p xml:lang="en-GB"><span xml:lang="tr-TR"><st c="9074">Doğrunun bilgisini kendi elleriyle inşa eden insan başkasının kölesi olmaktan çıkar ve sadece kendi soru-cevaplarıyla yola devam eder. </st><st c="9210">Platon’un </st></span><span xml:lang="tr-TR"><st c="9220">Devlet</st></span><span xml:lang="tr-TR"><st c="9226">’inde yer verdiği </st></span><span xml:lang="tr-TR"><st c="9245">“İnsanlar, daha iyi yönetilebilmek için yönetime talip olur”</st></span><span xml:lang="tr-TR"><st c="9305"> çıkarımını, kendi hayatlarımız için de uygulayabiliriz. </st><st c="9362">Başkasının doğrularından arınıp, hakikate kendi emeğimizle yürümeyi tercih ederek, yönetilen olmaktan çıkmak ve kendi hayatlarımızı yöneten iyi birer yönetici olmak yine bizim elimizde.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="9547">“İnsanın doğruyla eğriyi kendi kendine ayıramayıp, hakeme, yargıca başvurması, adaleti başkalarından beklemesi o şehirde eğitimin bozuk olduğuna en açık kanıt değil midir?”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9720">Yapmamız gereken, kendi hayatımızın yönetimini ele alabilmek için kendi yönetimimize girmektir. </st><st c="9817">Bunun için de doğru olanı kendi düşüncelerimizle tanımlamak ve hayatımızı böyle bir doğrunun üzerine kurgulamaktır. </st><st c="9933">İşte Platon’un kendi kaderimizin hâkimi olabilmemiz için bize tavsiye ettiği yol budur.</st></span></p>
			<p xml:lang="en-GB"><span></span></p>
			<p xml:lang="en-GB"><span><st c="10020">“Müzik eğitimi, eğitimlerin</st></span></p>
			<p xml:lang="en-GB"><span><st c="10048">en iyisidir.</st></span></p>
			<p xml:lang="en-GB"><span><st c="10061">Hiçbir şey insanın içine ritim</st></span></p>
			<p xml:lang="en-GB"><span><st c="10092">ve düzen</st></span></p>
			<p xml:lang="en-GB"><span><st c="10101">kadar işlemez. </st><st c="10117">Müzik eğitimi gereği gibi yapıldı mı insanı yüceltir, özünü güzelleştirir.”</st></span></p>
			<p xml:lang="en-GB"><span></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><span><st c="10192">6. </st><st c="10196">Hayatı anlamak istiyorsan önce müziği anla</st></span></p>
			<p xml:lang="en-GB"><span xml:lang="tr-TR"><st c="10238">Sokrates öncesi doğa filozoflarından Thales her şeyin özünün su olduğunu ileri sürerken, Herakleitos ateş, Anaksimenes hava, Empedokles ise her şeyin ateş, su, toprak ve hava karışımı dört ana özden meydana geldiğini ileri sürmüştür.</st></span></p>
			<p xml:lang="en-GB"><span xml:lang="tr-TR"><st c="10472">Ancak tüm bu düşünürlerin arasında öyle bir filozof vardı ki kendinden önce iddia edilmiş hiçbir teze benzemeyen bir iddiaya sahipti. </st><st c="10607">Bir matematikçi ve gökbilimci olan Pisagor her şeyin özünün sayılardan oluştuğunu iddia etmişti. </st><st c="10704">İlginçtir Pisagor’un bu düşüncesi günümüz bilim dünyasında yapılan deneylerin sonuçlarıyla da uyuşuyordu. </st><st c="10810">Platon, özellikle Pisagor okulundan aldığı eğitimlerden sonra geliştirmeye devam ettiği felsefesine geometriyle beraber müziği de eklemişti. </st><st c="10951">Hatta müziği felsefesine eklemekle kalmamış, müzik eğitimini kendi felsefesinin tam merkezine koyarak geriye kalan bütün eğitimlerin bu bilginin üzerine inşa edilmesi gerektiğini savunmuştu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="11141">“Müzik eğitimi, eğitimlerin en iyisidir. </st><st c="11183">Hiçbir şey insanın içine ritim ve düzen kadar işlemez. </st><st c="11238">Müzik eğitimi gereği gibi yapıldı mı insanı yüceltir, özünü güzelleştirir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="11313">Peki ama neden müzik? </st><st c="11336">Müzik bilgisi hayatın anlamını arayan ve ötesini idrak etmeye çalışan kişiye ne gibi bir katkı sağlıyordu? </st><st c="11443">Platon’a göre eğer bir konu üzerinde konuşulacaksa öncelikle o konu hakkındaki kavramların tam olarak ne anlama geldiğinin iyi analiz edilmesi ve tartışmayı yürütecek olan tarafların da bu kavramlardan aynı şeyi anladığı konusunda hemfikir olunması gerekirdi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="11702">“Biri demir ya da gümüş kelimelerini kullandığında hepimiz aynı şeyi anlamaz mıyız?”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="11787">Platon’un diyaloglarındaki sözlü tartışma her ne kadar karışık ve ucu açık bir sohbet tarzında ilerliyor gibi görünse de bu konuşmaları bir kâğıda şematik olarak çizmeyi denerseniz konuşmaların belirli bir algoritmayı takip ederek ilerlediğini görürsünüz. </st><st c="12044">Eğer iki ile iki çarpılıp sonucunun kaç olacağına bakılacaksa, bu deneyi yapacak olan herkesin iki rakamı söz konusu olduğunda aynı şeyi anlıyor olması gerekir. </st><st c="12205">Dolayısıyla ortaya çıkacak olan dört rakamı sonucunu herkes kabul edecek, sonuca itiraz eden olursa bunu öylesine inkâr ederek değil, yine en başta yapıldığı gibi iddiasını en temelden, kavramların tanımını tekrar yaparak ele almak zorunda kalacaktı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="12455">“Peki, biri adalet ya da iyilik kelimelerini kullandığında ne olur? </st><st c="12524">Bu konular hakkında herkes farklı düşündüğü için aramızda, hatta kendi içimizde bile anlaşmazlıklar doğmaz mı?”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="12635">Problemlere çözüm aramak matematik alanı söz konusu olduğunda kolay ilerleyebilirdi çünkü ne de olsa hepimiz iki rakamının okullarda tam olarak kaç adet cismi simgelediğini aynı şekilde öğrenmiştik. </st><st c="12835">Ancak adalet, iyilik, kötülük ve doğruluk gibi kavramlar üzerinde fikir yürüttüğümüzde işimiz daha da zorlaşıyordu. </st><st c="12951">Çünkü herkesin zihnindeki adalet veya kötülük kavramı genelde kendince açığa çıkmış ve kendine özgü tecrübelerle şekillenmiş oluyordu. </st><st c="13086">İşte tam bu noktada Platon, bu tarz belirsiz kavramları öncelikle herkesin hemfikir olacağı bir zemine çekip tartışmayı sınırları belirlenmiş olan bu kavramlar üzerinde ilerleterek, konunun tam olarak analiz edilmesini ve anlaşılmasını amaçlıyordu.</st></span></p>
			<p xml:lang="en-GB"><st c="13334">“Çeşitlilik insanın içinde düzensizliğe, bedeninde bozukluğa yol açar. </st><st c="13406">Oysaki müzikte sadelik, kişinin içine düzen, idmanda sadelik ise bedenine sağlık verir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="13494">Peki, kavramları da belirli sınırlarla açıklığa kavuşturduğumuza göre geriye ne kalır? </st><st c="13582">O kavramın kendisi. </st><st c="13602">Yani doğruluk tanımını yaptıktan sonra “doğruluk” dediğimiz kelimenin sesli halinin idraki. </st><st c="13694">“Önce söz vardı!” düsturundan hareketle yola devam edecek olursak, evren yaratılmadan önce var olan tek şey sadece “Ol!” seslenişidir ve kalan her şey bu ses dizilimindeki frekanstan aldığı idrakle meydana gelir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="13906">“Melodi üç şeyin karışımıdır: söz, makam ve ritim.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="13958">Sözün içinde bulunan makam ve ritim, söze evrensel manasını veren yapıtaşının da kendisidir. </st><st c="14052">İletişim kurmak için basit düzeyde sadece ne anlama geldiğini öğrendiğimiz kelimelerin ötesini, asıl olan manadan, kulağımıza çarpan frekanstan alırız. </st><st c="14204">Titreşim asıl bilgiyi taşıyan aracın da kendisidir. </st><st c="14256">En başta oldukça karmaşık ve girift yapıda bulunan kavramlar böylece notalara indirgenmiş, en çıplak ve sade haliyle gün yüzüne çıkmış olur.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="14396">“Harflerin bütün durumlarda belli sayılarda olduklarını, bunların hep tekrarlandığını öğrendiğimiz vakit, okumayı yazmayı biliyoruz denebilir.”</st></p>
			<p xml:lang="en-GB"><span xml:lang="tr-TR"><st c="14540">Platon burada müziği yazıya benzeterek konunun daha anlaşılır kılınmasını sağlar. </st><st c="14623">Yazmayı ve okumayı öğrenmek için öncelikle yirmi dokuz harfin tam olarak nasıl yazıldığını ve nasıl seslendirildiğini öğreniriz. </st><st c="14752">Bu bilginin üzerine kelimeler ve cümleler inşa edildiğinde hem yazmayı hem de okumayı öğrenmiş oluruz. </st><st c="14855">Yazıyı asıl sökmemizi sağlayan an ise şimdiye kadar yazılmış olan milyonlarca sayfa toplamındaki kitapların, aslında sadece yirmi dokuz harfin tekrarından ibaret olduğunu öğrendiğimiz andır. </st><st c="15046">Sınırlı olanla sınırsız olana açılan kapı ilk defa burada aralanır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="15113">“Müziğin insanı götürebileceği yer güzellik sevgisidir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="15170">Müzik ise bu harfleri seslendirme anına, yirmi dokuz harfin de ötesine, asıl manayı açığa çıkarmaya odaklanır. </st><st c="15282">Evrende aslında her şeyin duyulsa da duyulmasa da bir sesi vardır. </st><st c="15349">Bir ağaç konuşamaz, dile gelemez belki ancak ses çıkarır. </st><st c="15407">Bulutlar, taşlar, akarsular bizim anladığımız manada dile gelmezler ancak hepsinin sahip olduğu kendine özgü sesleri vardır. </st><st c="15532">Sesi anladığımızda, doğanın müziğini keşfettiğimizde içinde yaşamakta olduğumuz evrenin kapıları da önümüze açılır. </st><st c="15648">Baktığımız ağaç, sadece dururken ve varlığını olduğu haliyle öylece devam ettirirken, milyonlarca kitabın ve insanın anlatamadığını anlatmaya, dile gelmeye başlar.</st></span></p>
			<p xml:lang="en-GB"><span xml:lang="tr-TR"><st c="15811">Platon bu nedenle müziği bütün eğitimlerin en temeli sayar. </st><st c="15872">Sadece kelimelerle sınırlı bir anlayış, evreni anlama noktasında hep eksik kalır çünkü. </st><st c="15960">İnsanın en büyük öğretmeninin doğa olduğu bir düzlemde, hocasının sesini tanımayı, onun sesinden kelimeler ve cümleler kurmayı öğrenmeyi en temel görev sayar Platon.</st></span></p>
			<p xml:lang="en-GB"><span></span></p>
			<p xml:lang="en-GB"><span><st c="16125">“Bir devleti akıllı yapan şey ne ise, insanı akıllı yapan şey de odur.”</st></span></p>
		</div>
	<div id="charCountTotal" value="16197"></div></body>
</html>
