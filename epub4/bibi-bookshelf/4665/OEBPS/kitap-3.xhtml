<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-3</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-1"><st c="0">Önsöz</st></p>
			<p xml:lang="en-GB"><span xml:lang="tr-TR"><st c="6">Platon’un kurmuş olduğu ve dünyanın bilinen ilk yükseköğretim kurumları arasında kabul edilen Akademi’de verilen eğitimin amacı kazandırdığı bilgiler sayesinde insanı özgürleştirmektir. </st><st c="193">Platon’un, özellikle mağara alegorisinden yola çıkarak kurguladığı bu eğitim sistemiyle, karanlık bir mağarada yüzleri duvara dönük şekilde oturan ve sadece duvarda yansıyan gölgeleri gören tutsakları, hapsoldukları yerden çıkarıp, onlara şimdiye kadar sadece gölgelerini görmüş oldukları şeylerin gerçekliklerini göstermek amaçlanmıştır. </st><st c="532">Bünyesinde Aristoteles gibi dünya bilim tarihine adını altın harflerle yazdırmış pek çok filozof yetiştiren Akademi, uzun yıllar eğitim verdikten sonra Roma İmparatoru I. </st><st c="703">Justinianus tarafından yönetimin çıkarlarına uygun olmadığı düşüncesiyle kapatılmış ve özgür insan yerine istenilen insanı açığa çıkartacak eğitim sistemleri ortaya konulmuştur. </st><st c="881">Akademi kapatılmıştı ancak bazı okullar oradaki eğitimi “yedi liberal sanat” adıyla vermeye devam etti. </st><st c="985">Yedi liberal sanat görüşünün bu okullarda ortaya çıkış amacı yine Akademi’de olduğu gibi insanda evrensel bir anlayış geliştirme arzusundan doğmuştu. </st><st c="1135">İnsan, bu sanatlar sayesinde içine doğmuş olduğu ve aslında sadece yanılsamadan ibaret olan dünya algısını geride bırakacak ve her şeyin aslını en yalın haliyle görebilme yetisine sahip olacaktı. </st><st c="1331">Platon, insanın özgürleşmesini sağlayacak olan tek şeyin hakikatin bilgisine erişmek olduğuna inanıyordu. </st><st c="1437">Doğrunun, her şeyden arındırılmış o saf haline ulaşmak Akademi’sinin asıl amacıydı.</st></span></p>
			<p xml:lang="en-GB"><span xml:lang="tr-TR"><st c="1520">Yedi özgür sanat işte bu anlayışın devamı olarak ortaya çıkmıştı. </st><st c="1587">Bu yedi sanatı öğrencinin tam manasıyla idrak edebilmesi için de ona kazandırılacak olan bilgilerin sırasıyla verilmesi, eğitiminin kademeli olarak ilerlemesi gerekiyordu. </st><st c="1759">Dolayısıyla bu yedi sanat, Latince </st></span><span xml:lang="tr-TR"><st c="1794">“Trivium” </st></span><span xml:lang="tr-TR"><st c="1804">denilen ilk üç sanat ve sonrasında bunları takip edecek olan dört sanatla, </st></span><span xml:lang="tr-TR"><st c="1879">“Quadrivium”</st></span><span xml:lang="tr-TR"><st c="1891">la birleşerek devam edecekti. </st><st c="1922">İlk üç sanat içinde gramer, mantık ve retorik eğitimleri vardı. </st><st c="1986">Hakikat bilgisine talip olan öğrenci hakikatin peşine düşerken öncelikle kullanacağı bu temel araçları iyi bilmeliydi. </st><st c="2105">Tartışma esnasında kullanacağı kelimelerin tam olarak ne anlama geldiğini ve kendi kendine düşünürken kafasında oluşturduğu karşıt görüşleri çürütebilmeyi de öğrenmeliydi. </st><st c="2277">Retorik eğitimi sayesinde ise karşısındaki kişinin kendini iyi savunduğu için mi yoksa gerçekten doğru olandan bahsettiği için mi doğru bir görünüme sahip olduğunu ayırt edebilecekti.</st></span></p>
			<p xml:lang="en-GB"><span xml:lang="tr-TR"><st c="2460">Bu yedi sanatta öncelik, hakikatin peşine düşmeden önce onu kovalarken kullanılacak olan araçları iyi tanımak ve bu araçların temellerini sağlam atmaktı. </st><st c="2615">Üstatlar, geriye kalan dört sanat kapısını ise en başta alınan bu üç temel sanatın öğrenci tarafından iyi bir şekilde sindirildiğine ikna olduklarında açacaklardı. </st><st c="2779">Bu dört sanat; aritmetik, geometri, müzik ve gökbilimden oluşuyordu. </st><st c="2848">Hakikat bilgisinin peşine düşmek için temel yeterliliğe sahip olan öğrenciler artık hakikatin tam olarak ne olabileceğine dair fikir yürütmeye hazır sayılırdı. </st><st c="3008">Aritmetikle sayıların doğasını, geometriyle doğadaki şeylerin birbirleri arasındaki ilişkiyi, müzikle bu şeylerin bilinenin en sade halini, gökbilimle yukarıda olanın aşağıda olanla arasındaki bağını öğreniyor ve insanın dünyadaki yerini, dünyanın ise evrendeki sebebini idrak etmekte büyük adımlar atıyorlardı.</st></span></p>
			<p xml:lang="en-GB"><span xml:lang="tr-TR"><st c="3319">Yedi sanatı öğreterek insanı özgürleştirmeye odaklanan bu eğitim kurumları Antik Yunan okulundan aldığı birikimle ortaçağda da eğitim vermeye devam etmiş ancak endüstri devrimiyle yerini hızlı bir şekilde şimdiki modern eğitim sistemine bırakmıştı. </st><st c="3569">Artık geometri ve müziği ne için öğrenmemiz gerektiğini bilmiyor, kendi dilimizi doğru bir şekilde kullanmanın neden önemli olduğunu idrak edemiyoruz. </st><st c="3720">Halbuki hakikatin bilgisine onu ancak aramak ve onun üzerine düşünmek için kullandığımız dilin izin verdiği ölçüde ulaşabiliriz. </st><st c="3849">Ancak şu an aldığımız dilbilgisi eğitimi güzeli bulmak için değil güzel yazmak, güzeli konuşmak için değil güzel konuşmak, güzele sahip olmak için değil güzel görünmek için var. </st><st c="4027">Müzik eğitimi, güzeli çalmak için değil güzel çalmak, hakikatin sesini duyabilmek adına kulağı eğitmek için değil bir okulun sınavını kazanabilmek için alınmak zorunda olan bir araç olarak var.</st></span></p>
			<p xml:lang="en-GB"><span xml:lang="tr-TR"><st c="4220">Geçmişle aramızdaki bu kopukluk, şu anda öğrenmiş olduğumuz bilgileri neden öğrendiğimizi idrak edemeyişimizin en büyük sebebidir. </st><st c="4352">Eğitimin, gerçeğin bilgisine ulaşma odağından çıkarılıp modern dünyada iş sahibi olma ve para kazanma eksenine konulması, bu bilgileri edinmemizin asıl nedeninden uzaklaşmamıza sebep oldu. </st><st c="4541">Modern eğitim sisteminde insanın artık sadece çok küçük bir alanda uzmanlaşması hedeflenirken, antik dünyanın eğitim sistemi evrensel bir anlayış geliştirme çabası taşıyarak bir şeyin her şeyle olan bağlantısını öğretmeyi amaçlıyordu. </st><st c="4776">Bu eğitim bilinci, birçok alanda üstün eserler veren Aristoteles, Kepler, Kopernik, Galileo, Dante, Da Vinci ve Goethe gibi dehaların ortaya çıkmasını sağladı.</st></span></p>
			<p xml:lang="en-GB"><span xml:lang="tr-TR"><st c="4935">Bu kitabı yazarak, antik dünyayla aramızdaki kopmuş olan bu bağı tekrar hatırlamayı ve hayatımızı buradan edineceğimiz fikirler ışında daha fazla aydınlatabilmeyi amaçladım. </st><st c="5110">Platon’un diyaloglarından damıttığım bu kitapta geçmişin tozlu raflarında kaybolan bilgilerin izini sürmeyi ve Platon’un öğrencilerine neyi hangi amaçla öğrettiğini açığa çıkarmayı hedefledim.</st></span></p>
			<p xml:lang="en-GB"><span xml:lang="tr-TR"><st c="5302">Üstadın, hayatının farklı zaman dilimlerinde kaleme almış olduğu diyalogların okumasını yapıp üzerine düşündükçe bazı öğretilerin kendiliğinden açığa çıktığına şahit oldum. </st><st c="5476">Bu öğretileri açığa çıkarırken olabildiğince kendimi aradan çektim ve Platon’un görüşlerine sadık kalmaya çalışarak, günümüz dünyasına uygun olacak biçimde düzenledim. </st><st c="5644">Bu şekilde, okuyucunun hem geçmişle uzun süre önce kopmuş olan bağını fark etmesini hem de bu bilgilerle hayatını tekrar gözden geçirme fırsatı bulabilmesini ümit ettim.</st></span></p>
			<p xml:lang="en-GB"><span xml:lang="tr-TR"><st c="5813">Binlerce yıl önceki sorunları çözmek için ortaya konulmuş düşüncelerin bugün hâlâ işimize yarıyor olması hem düşündürücü hem de şaşırtıcıdır. </st><st c="5956">Geçmiş, ilginç bir şekilde şöyle bir bakıldığında hem çok uzakta kalmış gibi görünürken hem de bugün hâlâ aramızda yaşamaya devam eden bir canlı gibidir. </st><st c="6110">Bugün bir zaman makinesine atlayıp Platon’un akademisinde eğitim alma fırsatına sahip olabilseydik neyi nasıl öğrenirdik resmetmeye çalıştım. </st><st c="6252">Umut ediyorum ki, bu yolculuk bana verdiği kadar size de zevk verir ve sizin için de faydalı olur.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="6350">Taner Şanlıoğlu</st></p>
		</div>
	<div id="charCountTotal" value="6366"></div></body>
</html>
