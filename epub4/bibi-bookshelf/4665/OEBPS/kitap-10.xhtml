<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8"><st c="0">7. </st><st c="4">Yaşamak istediğin dünyanın insanı ol</st></p>
			<p xml:lang="en-GB"><span xml:lang="tr-TR"><st c="40">Platon, insanın dünyadaki yerini tam olarak saptayabilmek için bir düşünce deneyi yapar ve zihninde hayali bir devlet inşa eder. </st><st c="170">Önce neden tek başımıza değil de topluluk halinde yaşadığımızı anlamaya çalışır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="250">“Toplumu yapan, insanın tek başına kendi kendine yetmemesi, başkalarını gereksemesidir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="339">Platon’un tek bir kişiden yola çıkarak başlattığı bu süreç bir insanın bütün ihtiyaçlarını karşılayacak zamana ve yeteneğe aynı anda sahip olamayacağı sonucuna ulaşır. </st><st c="508">Kimisi ayakkabı yaparken, kimisi ekmek pişirir, kimisi berberlik yaparken, kimisi ev inşa eder. </st><st c="604">Aynı anda hem ev inşa edip hem de yemek yapmaya enerji harcayamayacağımıza göre bu yetenekleri geliştirmek için yeterli zamana da sahip olamayız. </st><st c="750">Dolayısıyla zamanımızın ve enerjimizin sınırlı oluşu, herkesin bir işi görmesi, o alanda zamanla uzmanlaşması ve böylece toplulukların doğal bir yolla kendiliğinden ortaya çıkacağı görüşünü açığa çıkarır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="954">“Bir insan tek bir işi olunca iyi yapar onu, işler çoğalınca hiçbirini ün sağlayacak kadar iyi yapamaz.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1059">Herkesin sadece belirli bir işle uğraşması, iyi ayakkabıcıları ve iyi berberleri açığa çıkarır. </st><st c="1156">Böylece işinde iyi olan insanların meydana getirdiği toplum da iyi olur. </st><st c="1229">Ne de olsa bütün, parçalarının toplamıdır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1271">“Eğriliğin öyle bir gücü var ki nerede olursa olsun bir şehirde, bir ailede, bir orduda ya da başka herhangi bir toplulukta kendini gösterir. </st><st c="1414">İnsanları iş göremez hale sokar.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1447">Aksi halde tek bir kişinin bile işini hakkıyla yapamaması toplumdaki küçük bir eğriliği açığa çıkaracak ve bu eğrilik zamanla toplumun diğer kesimlerine de yansıyarak sistemdeki bozulmalara sebep olacaktır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1654">“Bir şey iyi başlarsa zamanla iyiye, kötü başlarsa zamanla daha kötüye gider. </st><st c="1733">Her şey sonunda kendinin son gücüne varır.”</st></p>
			<p xml:lang="en-GB"><span xml:lang="tr-TR"><st c="1776">Ayakkabıcının iyi imal etmediği bir ayakkabı bir başkasının ayağına vurmaya başlar. </st><st c="1861">Ayakkabısı ayağını vuran kişi bir süre sonra ayağındaki acıdan dolayı iş göremez hale gelir ve kendi işini yapamaz. </st><st c="1977">Diyelim ki bu adam bir aşçı olsun. </st><st c="2012">İyileşmek için birkaç günlük istirahate çekilen aşçı, artık yemek pişiremediği için duvar ustalarının kendi işlerini bırakmasına ve yemek pişirmek zorunda kalmasına sebep olur. </st><st c="2189">Bu da ustaların duvar inşa etmek için harcayacakları vakti yemek yapmaya ayırmak zorunda kalmalarına neden olur. </st><st c="2302">İşler böylece zincirleme gelişerek bir kişinin işini doğru yapmamasından kaynaklanan aksaklığın toplumun tamamına yayılmasına ve düzeninin bozulmasına yol açar.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2462">“Doğru bir adam doğruluk bakımından doğru bir devletten ayrı olmayacak, onun benzeri olacaktır.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2559">Dolayısıyla işini iyi yapmayan tek bir kişi farkında olmadan aslında içinde yaşadığı dünyanın da doğru olmamasına kaynaklık eder. </st><st c="2690">Hatta bununla da sınırlı kalmaz, işini doğru yapmayan kişi kendini tanımadığı ve kendinin farkında olmadığı için bu sürecin de farkında olmaz. </st><st c="2833">Kendi işini düzgün yapmadığı halde bir de dünyanın neden bu halde olduğuna söylenir, bu düzenin hiçbir zaman değişmeyeceğinden de dem vurur. </st><st c="2974">Şu an içinde yaşadığımız dünyayla oldukça benzer bir düzen değil mi?</st></span></p>
			<p xml:lang="en-GB"><st c="3042">“Sarhoş olmaktan, göbek şişirmekten, kadınlarla düşüp kalkmaktan, yan gelip yatmaktan vazgeçmedikçe size ne bir ilaç kâr eder, ne dağlama, ne kesip biçme, ne büyü, ne muska!”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3217">Bu tarz insanlar her şeyin değişmesi gerektiğini, her şeyin yanlış ve yolundan sapmış olduğunu ileri sürdükleri halde dönüp bir türlü kendilerine bakmazlar. </st><st c="3375">Onların dışında olan her şey yanlış, doğru olansa bir tek onlardır. </st><st c="3443">Bu nedenle Platon, bu tarz insanların doğrudan uzak bir şekilde yetişmemesi için eğitimin çok küçük yaşlarda ve herkese eşit imkânlarda verilmesi gerektiğini savunur. </st><st c="3610">Eğer herkes iyi bir eğitime tabi tutulursa içlerindeki kötüyü kontrol altına alma iradesi de geliştirilebilecektir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3725">“Sizler, eğriliğin doğruluktan üstün olduğunu bu kadar yaman savunabildikten sonra yine de kanmıyorsunuz buna! </st><st c="3837">Gerçekten de tanrısal bir şeyler olacak sizde.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3884">Bu dünyada herkes kötülük yapma potansiyeline sahiptir. </st><st c="3941">Kötülük yaparak, yalan söyleyerek işini ve konumunu yükselten onlarca insan var etrafımızda. </st><st c="4034">Ancak bunca yanlışın içinde yaşamamıza rağmen doğru adım atma iradesini göstermek hâlâ imkânsız bir durum değil. </st><st c="4147">İçimizdeki doğrunun gücü de burada gösterir kendini ve irademizi kontrol altına alma sürecinde bize destek olur. </st><st c="4260">Kötülük yaparak, yalan söyleyerek biz de iyi yerlere gelme fırsatını elde ederiz belki zamanla, ancak içimizdeki </st></span><span xml:lang="tr-TR"><st c="4373">doğru bunun adil olmadığını vicdanımızın sesiyle dile getirir. </st><st c="4436">Eğri yoldan gidildiğinde sonuca çok daha hızlı ulaşabileceğimizi bildiğimiz halde bunu tercih etmemizi engeller. </st><st c="4549">Platon’a göre bu erdem o kadar büyüktür ki, onda tanrısal bir şeyler olduğunu iddia eder.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4638">“Savaş, teklerin hayatında olduğu gibi toplumun hayatında da kötülüklerin kaynağı olan şeyden, başkalarından çok mal edinmek hırsından doğuyor.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4783">Biliriz ki bu hırs, toplumda çıkardığı savaşlar gibi bizim içdünyamızın da dengesini bozar ve içimizde savaşlar çıkarır. </st><st c="4905">Sokrates’in Daimon, Platon’un ise tanrısal bir şey olduğunu söylediği bu içses bize uyumu, huzuru ve mutluluğun yolunu gösterir. </st><st c="5034">Daha fazlasına sahip olma arzusunun sadece birer yanılgı olduğunu derinden hissettirir bizlere. </st><st c="5130">Bir ev ve bir araba daha almanın aslında hiçbir getirisi olmadığını, insanın kendine yetebilme erdeminin asıl mutluluk olduğunu hayatımız boyunca fısıldar kulaklarımıza.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5299">“Değerli insan kendine yeter, tek başına yaşamanın tadına varabilir. </st><st c="5369">Herkesten daha az arar başkalarını.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5405">Platon, doğru olmayan tek bir kişiden kaynaklanan böylesine kötü bir manzara çizdikten sonra asıl ışığı göstermekten, ideal olanın resmini çizmekten de geri kalmaz. </st><st c="5571">Zaten onun bütün amacı, en sonunda zihnimizdeki iyinin ve doğrunun o saf ışığını yakabilmektir. </st><st c="5667">Madem tek bir kişi işini doğru yapmadığı için bütün toplumu bozma gücüne erişebiliyor, o halde bunun tam tersinin de mümkün olması gerekmez mi?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5810">“Doğruluk varsa, bir tek insanda olduğu kadar bütün insan topluluğunda da vardır değil mi?”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5902">Platon devletle yani toplumla, o toplumu oluşturan insanın birbirinin yansıması olduğunu söyler. </st><st c="6000">Devlette olması gereken dört temel değeri belirler ki bunlar, bilgelik, yiğitlik, ölçü ve doğruluktur. </st><st c="6103">Bu tanımlamaları devlet üzerinden yaptıktan sonra aynı değerlerin insanda da bulunması gerektiğini ve devletin, toplumu oluşturan en küçük yapıtaşı olan insanın da ancak bu dört değere sahip olduğunda ideal bir toplum olabileceğini söyler. </st><st c="6343">Yani biz ne isek içinde yaşadığımız devlet ve dünya da odur düşüncesini savunur.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="6423">“Bir devleti akıllı yapan şey ne ise, insanı akıllı yapan şey de odur.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6495">Platon, bu düşünce deneyini devletten insana yani makro ölçekten mikro ölçeğe indirgeyerek yapar, ancak aslında temel dinamiklerin mikrodan makroya yani insandan topluma ve oradan da dünyaya yayıldığını çok iyi bilir. </st><st c="6714">Dolayısıyla toplumu anlamak için onu bölünebilen en küçük parçasına ayırır ve insana ulaşır. </st><st c="6807">Böylece odak noktasından hasta olan toplumu çıkarıp yerine sağlıklı olan bireyi koyar. </st><st c="6894">Eğer birey düzeltilebilirse, toplumun zaten kendiliğinden düzeleceğine vurgu yapar ve asıl olanın insan olduğunu ileri sürer.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="7019">“Kendinin kölesi olan, kendinin efendisi de demektir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7074">Platon’un </st></span><span xml:lang="tr-TR"><st c="7085">Devlet</st></span><span xml:lang="tr-TR"><st c="7091">’inde kişinin başkasına değil kendisine köle olma düşüncesi vardır. </st><st c="7160">Kişi eğer hazlarını, hırslarını ve içindeki kötüyü zincire vurabilirse iyiyi ve doğru olanı da açığa çıkarır. </st><st c="7270">Dolayısıyla insana dışarıdaki kuralları değil, kendi içindeki kuralları, kendi içindeki mahzenleri keşfetmeyi öğretir. </st><st c="7389">Böylece içindeki kötüyü kölesi haline getiren insan yine kendisinin efendisi olmuş olur.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="7477">“İçimizdeki yanlardan her biri kendi işini gördüğü vakit biz de kendi ödevini yapan doğru kişiler oluruz.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7584">İnsan eğer iyi, adil, doğru ve güzel bir dünyada yaşamak istiyorsa önce kendisi bu değerlere sahip olmalı. </st><st c="7692">Nasıl ki bir tek kötü toplumun tamamını zehirleyecek güce sahip olabiliyorsa, bir tek iyi de aynı şekilde toplumda büyütebilir ışığını. </st><st c="7828">Unutmamak gerekir ki her şey aslında tek bir insanla, tek bir kararla ve tek bir sözle başlamıştır tarih boyunca.</st></span></p>
		</div>
	<div id="charCountTotal" value="7941"></div></body>
</html>
