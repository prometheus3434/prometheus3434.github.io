<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-5"><st c="0">3. </st><st c="4">Gerçeği bilmek istiyorsan, ötesine bak</st></p>
			<p xml:lang="en-GB"><span xml:lang="tr-TR"><st c="42">Platon, “Hakikat nedir? </st><st c="67">Elimizdeki iki bilgiden hangisinin hakikat olduğuna nasıl kanaat getirebiliriz?” gibi soruları ele alırken çıkış noktasını insan ruhunun bedenden bedene geçerek çok sayıda yaşam sürmesi aracılığıyla gerçek olan bilgiye ulaşacağı görüşünden alır. </st><st c="313">Bu yaklaşım özellikle Hint felsefesinde yer alan reenkarnasyon inancının Yunan düşüncesindeki bir yansımasıdır.</st></span></p>
			<p xml:lang="en-GB"><span xml:lang="tr-TR"><st c="424">Platon, aslında her ruhun gerçek olanın, hakikatin bilgisiyle dünyaya geldiğini ancak çoğu ruhun, içinde bulunduğu bu dünya yanılsamasına aldandıkları için bu hakikati hatırlamakta zorlandıklarını söyler.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="629">“Her ruh, her ruhsuz varlığa hâkim olur ve farklı zamanlarda farklı şekillere bürünerek gökyüzünde dolaşır.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="738">Ona göre ruhlar tanrı katında bulunmuş ancak kendi içlerinde tam olarak bütünlüğe varamadıkları için ağırlaşmış ve kanatları bu ağırlığı daha fazla taşıyamadığı için de yeryüzüne düşmüşlerdir. </st><st c="932">Platon bu düşüncesiyle aslında insanı kanatlarını düşürmüş bir meleğe benzetir ve onun tek amacı insanın bir melek olduğunu tekrar hatırlatmaktır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1078">“Ruh ve bedenin birleşiminden oluşan bu bütüne canlı denir ve ölümlü olarak tanımlanır.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1167">Kanatları parçalandığı için yeryüzüne düşen ruh, dünyada maddi bir varlığın içine girer. </st><st c="1257">Bu bazen bir taş, bazen bir hayvan, bazen de bir insan olur. </st><st c="1318">İnsanlar arasındaki farkı belirleyen vasıflar, bedenin içinde bulunan ruhun yaşanmışlığı ve bilgi seviyesine göre değişir. </st><st c="1441">Mesela Platon’a göre bir filozofun bedeni, ruhun kanatlanmadan önceki son durağıdır. </st><st c="1526">Çünkü filozof insanın beşeri özeliklerinin neredeyse tamamından kendini sıyırabilmiştir. </st><st c="1615">Kin, öfke, nefret ve yalan gibi sadece dünya yanılgısına kapılmış olan insanlarda var olan nitelikleri filozoflar artık geride bırakmıştır. </st><st c="1755">Aslını hatırladıkça başını yeryüzünden gökyüzüne yani göksel olana çeviren filozof, böylece hakikate herkesten çok yaklaşmış olur.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1885">“Tanrısal olan ise güzellik, bilgelik, iyilik ve buna benzer her şeydir. </st><st c="1959">Ruhun kanatları bunlarla beslenerek gelişir. </st><st c="2004">Çirkinlik, kötülük ve diğer karşıtlarsa onları yıpratıp tahrip eder.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2073">İnsan ruhu iyi, güzel ve bilge olanı zamanla keşfettikçe kanatlarını da tekrar inşa etmeye, özünde olana yaklaşmaya başlar. </st><st c="2198">Bu inşa süreci ise filozofun sürdürdüğü yaşam biçiminin kendisidir. </st><st c="2266">Platon farklı kaynaklarda hocası Sokrates’i anlatırken onun neredeyse kusursuz bir iradeye ve beden gücüne sahip olduğunu dile getirir. </st><st c="2402">Zihinsel olarak hakikate gittikçe daha çok yaklaşan Sokrates, maddi bir varlık olan bedenini de göksele yani “ideal” olana yaklaştırmayı başarmıştır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2551">“Renksiz, şekilsiz ve dokunmayla hissedilemeyen ruhun gerçek özü sadece ruhun yöneticisi olan akılla görülebilir ve hakikatin bilgisiyle bilinebilen varlıklar bu özün çevresinde yer alır.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2740">Bölümün başında iki bilgiden hangisinin hakikat olduğunu nasıl bulabileceğimiz sorusuyla açılış yapmıştık. </st><st c="2848">Platon’a göre hakikatin bilgisine ancak ruhların dünyadaki pusulası olan akılla ulaşılabilir. </st><st c="2942">Aklın olmadığı her yer, ruh için karanlıklar içinde kalmış bir mağara gibidir. </st><st c="3021">Işık olmadan gideceği yeri de bilemeyen ruhun aşka düşmesi için Işk’ın yol göstericiliğine ihtiyacı vardır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3128">“Bir insanın ruhu bir hayvana geçebileceği gibi, insandan hayvana geçmiş olan bir ruh da tekrar bir insana geçebilir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3247">Reenkarnasyon düşüncesinin Platon felsefesinin temelinde olması aslında onun, hayatı anlamlandırırken sadece insanla sınırlı kalmadığını da gösterir. </st><st c="3398">O sadece insanla sınırlı kalmaz aynı zamanda ruhları dünya yanılsamasından kurtaracak bileti de insan bedeninde görür ve dolayısıyla insanı diğer varlıkların üstünde tutar.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3570">“İnsan kavram olarak ifade edileni anlamalıdır yani duyguları yoluyla elde ettiği çok sayıda algıyı akıl yürütme yoluyla bire indirgemelidir. </st><st c="3713">Bu da tanrıyla birlikte yürüyen ruhumuzun şimdi varlık dediğimiz şeylere yukarıdan bakıp gerçek anlamda var olana yükselerek gördüklerini tekrar hatırlamasıdır.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3874">“Nimetlerin en büyükleri bize tanrısal bir armağan olarak çılgınlık yoluyla gelir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3958">Platon diyaloglarında Sokrates’in ağzından anlattığı bu çılgınlıkları dört ana gruba ayırır. </st><st c="4052">Bunlar, kâhinlerin gelecekten haber vermelerine, insanlara sıkıntılarından kurtulmaları için yol göstermelerine ve “mousa”lar aracılığıyla ruhları şarkı ve şiirlerle kendinden geçirerek, eski nesillerin sayısız başarılarına methiyeler düzerek sonraki nesilleri eğitmede işe yarar. </st><st c="4333">Aşkı ise tanrının insanlara mutluluğu getirmek üzere verdiği en büyük dördüncü çılgınlık olarak görür.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4435">“Bu çılgınlığa kapılan, yeryüzündeki güzelliği görünce hakiki güzelliği anımsar, kanatlara sahip olur ve kanatlarını açıp uçmak ister.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4571">Hakikatin bilgisini bir kere tatmış olan kişi, yıllardır önüne serilmiş olan perdeyi de aralamış olur ve o andan itibaren sürekli olarak hakikatin peşinden gitmeye çalışır. </st><st c="4745">Platon’a göre insan aslında kanatlarını düşürmüş bir melek olduğunu da ilk defa o anda fark eder. </st><st c="4843">Karşılaşmış olduğu hakikat bilgisi, tanrısal bir güzelliğe sahip olduğundan kişinin daha önce görmüş olduğu hiçbir güzellikle kıyaslanamaz. </st><st c="4983">Dünya malının, zenginliğin ve geçici heves ve hazların böylece birer yanılgı olduğunu anlar ve asıl aşka olan yolculuğu başlar: Bilgiyi sevmenin, bilgiyle gelecek olan özgürlüğün yolculuğuna.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5174">“Bu güzellikten pay alarak güzelliği arzulayan kişiye âşık denir. </st><st c="5241">Çünkü daha önce de söylendiği gibi her insan ruhu, doğası gereği gerçek varlıkları görmüştür, yoksa insan bedenine girmesi mümkün olmazdı.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5380">Platon hakikat olanı, ilahi olanın gerçek bilgisi olarak kabul eder. </st><st c="5450">Ve şu an sahip olduğumuz bedenler ruhun gerçekliğini anlayabilmek için yeterli donanıma sahip değildir. </st><st c="5554">Görmek için baktığımız gözlerimiz hakikatin üzerine çekilmiş örtünün aslında ta kendisidir. </st><st c="5646">Gözün görmemek üzere üzerimize çekilmiş bir maske olması Platon için aklı en önemli ve güvenilecek olan tek araç yapar.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5765">“Ruhların çok azı yetersiz organlarının yardımıyla gördükleri görüntünün ne ile benzeştiğini anlayabilirler. </st><st c="5875">Ama mutlular topluluğu ile biz filozoflar Zeus’un, başkaları da başka tanrıların arkasından yürürken güzelliği bütün görkemiyle görebilir ve adına haklı olarak en kutlu sır denilen sırra ulaşabiliriz.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6076">İşte Platon’a göre hakiki olan bu gerçek, doğru ve tek olan kutlu sır; her şeyin ötesinde yer alan ve sahip olduğumuz gözlerle göremediğimiz, kulaklarımızla duyamadığımız ve ancak aklın açığa çıkaracak olduğu mutlak tekliğin ve değişmez olanın bilgisidir. </st><st c="6333">Bu hakikat her güzelliğin, doğrunun, adaletin, ahlakın, matematiğin ve müziğin çıktığı o ezeli ve ebedi olanın kaynağıdır.</st></span></p>
			<p xml:lang="en-GB"><span xml:lang="tr-TR"><st c="6455">Platon’un felsefesinde yapılan her tartışmanın, her matematik ve geometri probleminin çözülmesindeki ana motivasyon bu sırrın açığa çıkarılması ümididir. </st><st c="6610">Hakikat budur ve hakikate ulaşabilmek için kullanılacak olan her araç bu anlamda kutsaldır. </st><st c="6702">Platon’un Akademi’sinde öğrenilecek olan her ders işte bu birliğin sırrına vâkıf olabilmek için alınır.</st></span></p>
			<p xml:lang="en-GB"><span></span></p>
			<p xml:lang="en-GB"><span><st c="6805">“Geometri bilmeyen giremez.”</st></span></p>
		</div>
	<div id="charCountTotal" value="6834"></div></body>
</html>
