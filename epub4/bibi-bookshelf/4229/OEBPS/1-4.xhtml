<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1-4</title>
    <meta content="urn:uuid:1ff9be6e-ef44-4e0a-9721-a0603fd5a495" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_orta" id="_idParaDest-4">“Çok özgür büyüdük. O günlerdeki özgürlük bana çok yaradı”  </p>
			<p class="paragraf"><span class="charoverride12" xml:lang="tr-TR">Çocukluktan hatırladığınız ilk anı, görüntü ve çağrışımlarla başlayalım mı?</span>  </p>
			<p class="paragraf">Yürümeyi öğrendiğim günün ertesini anımsadığımı sanıyorum ama doğru olamaz tabii... Salonda bir koltuktan kanepeye doğru yürüyorum. Erenköy’de, doğduğum evdeyiz. Ev her zamanki gibi kalabalık. Teyzem, “Ayol, bu yürüyor” diyor şaşkınlıkla. Ablam da, “Aa, bilmiyor musun? Dün başladı yürümeye” diyor. Hatırladığıma emin olduğum bir başka anı: Çok ateşliyim, (sık hasta olurdum, ateşim 42 filan olurdu!) salonda kanepede yatıyorum. İstediğim zaman gözümün önüne alevler getirebiliyorum, istediğim zaman da yok oluyor o alevler. Onlarla oynamak çok hoşuma giderdi. Annem o zamanlar bütün vücudumu kolonyayla silerdi, soğuk kolonyayla iyi olurdum. Bir gün eve ablamın arkadaşları gelmişler. Liseli kızlar. Ayakkabılarını çıkarmışlar. Beyaz çoraplarıyla iskemlede oturuyorlar. Birinin çorabının altını görüyorum. Leş gibi, kapkara. Sonra o kıza bakıyorum ve onu uzaklaştırıyorum. Çoook uzaklara gidiyor, küçücük oluyor, tabii onunla birlikte tüm salon ve diğerleri de küçülüyor. Bir dürbünün tersiyle bakmışım gibi.  </p>
			<p class="paragraf">Çok yorgun olduğumda 30 yaşına kadar dürbünün tersiyle bakabildim dünyaya, sonra yok oldu bu yetim. Bir de çocukken duyduğum uğultular vardı. Dini bir müzik gibi, çoook uzaklardan ve derinlerden gelen monoton bir ses. Bu sesi de yorgun olduğum günlerde 40 yaşıma kadar duydum. Şimdi yine tuhaf sesler duyuyorum ama başka sesler bunlar, daha çok Türk müziğini andırıyorlar, türkü filan gibi. Hiç hoşuma gitmiyor bu sesler artık, çok rahatsız ediyorlar beni.  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">O dönemde ailenizde ve yakın çevrenizde kimler vardı?</span>   </p>
			<p class="paragraf">Annem, babam, kardeşim Ahmet, ablam Oya ve ağabeyim Ateş. Oya’yla Ateş bir başka anneden. Anneleri yıllar sonra çıktı ortaya. Daha doğrusu annem buldu ve çocuklarıyla buluşturdu. Bunu neden yaptı bilmiyorum doğrusu... Sık sık gelenler de vardı. Annemin kardeşi Zuhal teyzem bir-iki yıl bizde kalmıştı lisedeyken. Diğer kardeşi Cevval, ki daha sonra tıp öğrenimini yaparken altı-yedi yıl bizimle birlikte yaşamıştır. Bir de Ünal vardı. Sonra annemin anne ve babası, yani anneannem ve büyükbabam da gelip uzun süre kalırlardı. Bazen babamın üvey kardeşi olan halam da eve gelirdi. Kalabalık bir evde geçti çocukluğum yani.  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Ağabeyiniz ve ablanızın anneleri ile ilgili neler biliyordunuz? Bir gizem mi hâkimdi konuya, sessiz bir anlaşma gibi miydi? Babanız yaşananlardan bahsetmiş miydi size?  </span></p>
			<p class="paragraf">Ağabeyimle ablamın başka bir hanımdan olduğunu ne zaman, kaç yaşımdayken öğrendiğimi tam hatırlamıyorum. Hiç söylenmemiş olsa da sanki hep biliyordum. Ama hiçbir zaman onlarla aramda üvey kardeş ilişkisi olmadı. Yakındık ve birbirimizi ana-baba bir kardeşlermişiz gibi severdik. Öte yandan ağabeyimle annem hiç anlaşamazlardı. Ağabeyim babamı annemden kıskanırdı sanırım. Annem de sabırsız bir kadındı ve çok gençti, 21 yaşında bir kız kendini iki ergenle birlikte buluyor, kolay olmamalı. Ağabeyimle ablamın annelerini annem buldu. Sonra onunla konken arkadaşı oldular, birlikte konken oynadılar. Babam da nefret ederdi konkenden ve konken oynayanlardan. Nefret ederdi derken bunu kelimenin gerçek anlamıyla söylüyorum, hatta iğrenirdi dersem daha doğru olur. Bu konken oyunları çoğunlukla ablamın evinde olurdu. Babamın eski eşi, daha sonra başkasıyla evlenmiş ve üç çocuk daha doğurmuş. Çocuklarını tanıdım. Aramızda birer, ikişer yaş fark vardı. Hepsi başarılı oldu hayatta. Eski eş pek sofistike bir hanım değildi. Babamın nasıl böyle bir kadınla evlendiğini anlayamazdım, mümkün değil gibi gelirdi bana. Bir gece ablamın evinden sarhoş çıkmış, eski duyguları depreşmiş olacak ki babamın evine gelmiş ve tekrar babamla birlikte olmak istemiş. Ama babam nazik bir biçimde reddetmiş. O geceye kadar babamla görüşmemişlerdi, o geceden sonra da görüşmediler. Bu arada hanımın yeni eşinden olan üç çocuğu annelerinin Aziz Nesin’in eski eşi olduğunu bilmezlerdi...  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Babanızın arkadaşı Ali Galip amcanız Arapça, Farsça, Fransızca ve yüksek matematik bilen, şiirler yazan bir Rufai ve Kadiri dervişi, babanızın da bir dönem hafızlığı var. Dinle ilişkinizi nasıl etkiledi onlardan duyduklarınız, anlatılanlar? Ailede dindar kişiler var mıydı?  </span></p>
			<p class="paragraf">Saadet Halam ve dedem çok dindardı. Din demeyelim de, Allah konusunda ilk soruları onlar sayesinde sordum. 1963’te bir ara annemle babam Ankara’ya gittiler. Bizi de halama teslim ettiler. Halam sürekli olarak bizde kalmaya başladı. Günde beş vakit namaz kılıyor. Namaz kılarken önünden geçemiyoruz. Ve hep tuhaf bir istikamete doğru kılıyor! Duvara karşı değil, pencereye karşı değil, yamuk... “Gece ıslık çalmak uğursuzluk getirir”, “gece uyurken ellerini bacaklarının arasına koyamazsın” gibi daha önce duymadığım, bana çok farklı gelen inançları var. Bu ve benzeri konularda halama sorular sormuş olmalıyım. Bir gece ben de yatakta namaz kılmak istedim. Kıldım da. Allah’ı düşünüyordum. Nasıl her yerde oluyor da kimse göremiyor? Gökyüzünde. Dedem gibi ak sakallı biri olarak düşünüyorum Allah’ı. Sonra “Bu nasıl mümkün olabilir?” diye sorgulamaya başlıyorum. Bir yandan namaz kılıyor ya da namaz kılanların yaptığı hareketleri taklit ediyor, bir yandan da “Nasıl Allah olabilir?” diye düşünüyorum. Yavaş yavaş kuşku duyuyorum. Ertesi gece kuşkularım daha da artıyor. Ama bir yandan da, Allah’a inanmayanların cehenneme gideceklerini biliyorum. “Vardır mardır, neme lazım” diyerek ikinci ve üçüncü geceler de namaz kılıyorum. Sanırım dördüncü geceydi, çoook uzun düşündüm. Allah diye bir şeyin olamayacağına tüm benliğim ve içtenliğimle ikna oldum. Ve namaz kılmadım. Bu inançsızlığımı çok uzun yıllar kimseye söylemedim. Babam dahil, herkes inanıyor, bir ben inanmıyorum sanıyordum. Babama çok güvenirdim. Beş yıl filan sonra babama sormaya karar verdim. Ama çok korkuyordum. Allah’a inanmamak o kadar korkunç bir şey ki, döver ya da çok kızar sanıyordum. Korka çekine çalışma odasında yanına gittim.  </p>
			<p class="paragraf">“Baba, sen Allah’a inanıyor musun?” diye sordum.  </p>
			<p class="paragraf">“Sen söyle, sen inanıyor musun?”  </p>
			<p class="paragraf">Eyvah! İşte bunu soracağı hiç aklıma gelmemişti...  </p>
			<p class="paragraf">“Hayır!”  </p>
			<p class="paragraf">“Ben de inanmıyorum ama bunu başkalarına söyleme, ayıptır” dedi.  </p>
			<p class="paragraf">Çok rahatlamıştım. Tek günahkâr olmadığımı bilmek rahatlattı!  </p>
			<p class="arabaslik_orta" id="_idParaDest-5">“Sayı sayma merakım tren vagonlarıyla başladı”  </p>
			<p class="paragraf"><span class="charoverride12" xml:lang="tr-TR">Hangi semtte yaşıyordunuz? Evinizi anlatır mısınız?   </span></p>
			<p class="paragraf">Benim yaşadığım ilk ev Erenköy’deydi. Ethemefendi Sokağı’nda, dört katlı bir evin üçüncü katında otururduk. Meğer bir üst kat da babamın çalışma odasıymış, anımsamıyorum, sonradan öğrendim. O kadar kalabalık evde çalışılmazdı tabii. Tren yolu görünürdü penceremizden. Tren vagonlarını saymaya başladım. Sonra bu sayma işi çok hoşuma gitti ve sonsuza kadar saymak gibi arzulara kapıldım... Alt katımızda Amerika’dan dönmüş bir doktor ailesi yaşardı. Benim yaşımda bir kızları ve benden bir-iki yaş büyük bir oğulları vardı, Meral’le Erol. İkisi de çok güzel çocuklardı. Güzel insanlara demek o zaman da meraklıydım. Bahçe kocamandı, ya da bana öyle gelirdi. Çok büyük çam ağaçları vardı. Sık sık bahçeye çıkar, diğer çocuklarla oynardık ama bahçenin dışına çıkmazdık tek başımıza. Ethemefendi Yokuşu’nda faytonlar vardı; bazen, özellikle karlı havalarda zavallı atlar yokuşu çıkamaz ve devrilirdi, beraberinde bazen arabayı da devirirdi. Ben beş yaşındayken Göztepe’de bir eve taşındık. Sanırım o da bahçeliydi, zaten o zamanlar bahçesiz ev yoktu. Burası da tren yoluna bakıyordu. Bir yıl oturduktan sonra delikanlı olacağım Feneryolu’ndaki evimize taşındık. Daha önceki evler kiralıktı, o bizim evimizdi. Dedem ölmüş, babam dedemin mirasını halama bırakmış, halam da bunun altında ezilmemek için bize bir ev almıştı. Feneryolu’ndaki evde tam bir sokak çocuğu oldum. Bağımsızlığımı kazanmıştım. Evden sabah çıkar, akşama kadar arkadaşlarla top oynardım.  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Orada okul dönemleri ve yaz tatillerinde günleriniz nasıl geçiyordu?  </span></p>
			<p class="paragraf">Çok resim yapardım. Elime sadece kalem kâğıt versinler ve beni günlerce bıraksınlar, tek isteğim buydu. Feneryolu’ndayken eve girmeden bütün gün top peşinde koşturduğum zamanlar olduğu gibi, evde kalıp dışarı çıkmayı reddettiğim de olurdu. Annem nedense bu durumdan rahatsız olur, dışarı çıkayım diye yalvarırdı. ABC İlkokulu’na gittim. Özel bir okuldu. Altı yaşıma henüz girmemiştim ama okumayı biliyordum. Babam öğretmişti. O tarihte babamın sokaklarda birçok afişi vardı. Ya <span class="charoverride6">Akşam</span>’da yazmaya başlamış, ya bir tiyatro piyesi oynanıyor, birkaç farklı afiş. Babam okuturdu. Okumayı sökebileceğimi anlayınca elime geçen her şeyi okumaya başladım. O dönemde eve zaten tam 13 gazete geliyordu. Siyasetten de anlamaya başlamıştım. Evdeki tartışmalarda kimin haklı çıkacağını anlamak için gazetelere bakar olmuştum. Tüm partileri ve genel başkanlarının kim olduğunu biliyordum. <span class="charoverride6">Akbaba</span> dergisi de çok yardımcı oldu bu süreçte. Radyo haberlerini de dinlerdim, o zamanlar ajans denirdi. Okuldan gelir gelmez ya elime bir kitap alır, bir köşeye geçerdim ya da sokağa fırlardım. Döneme göre değişirdi. Futbolu çok ama çok severdim. Büyük bir futbolcu olabileceğime inanırdım. Çalım atmak, gol atmak, zekice bir harekette bulunmak büyük keyif verirdi bana. Maça gitmek için merdivenlerden inerken kalbim göğsüme sığmazdı, öylesine heyecanlanırdım. İkişer üçer inerdim merdivenleri ve yemyeşil sahayı görünce, çimleri öpmek gelirdi içimden. O zamanlar Feneryolu’nda çok sayıda boş arsa vardı. İstediğimiz her yerde maç yapabilirdik. Doğrusu kimse bizimle ilgilenmezdi. Evden sabah çıkıp akşam gelirdik. Öğle yemeği filan bilmezdik. Kimse de acıktınız mı diye sormazdı! Çok özgür büyüdük. Bu özgürlük bana çok yaradı.  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Çocukluğunuzun İstanbulu ile şimdikini karşılaştırır mısınız? Neredeyse 24 saat sokakta geçen bir çocukluk yaşamışsınız. Özlüyor musunuz sokakları? Kentsel dönüşüm projelerine ne diyorsunuz? Artık eskiden yaşadığımız semtlerdeki izlerimizi bulamıyoruz.  </span></p>
			<p class="paragraf">Çocukluğumda İstanbul’un nüfusu iki milyon muydu neydi. Daha güvenli bir şehirdi galiba. En azından aileler çocuklarını sokağa bırakmaktan şimdiki gibi korkmazlardı. Erenköy’de köşkler vardı. Evler en fazla üç katlıydı ve bahçe içindeydi. Baharda gelincikler, ballıbabalar, papatyalar, mineler... O kadar güzel olurdu ki, ama biz hiç acımazdık, üstüne basar geçerdik, bugün kıyamıyorum! Kalorifer ve televizyon yoktu. Bir sürü at arabası vardı. Ekmek bile at arabalarında satılırdı. Bazen atlar yokuşu çıkamaz, çatlar ya da ayağı burkulur, sahibi perişan olurdu. Çingeneler vardı ayı oynatan. Günün her anı sokakta bir seyyar satıcı görmek mümkündü, mesela hallaç mı denir, hani yorgan dövenler, sonra kalaycılar, horozşekeri ya da pamuk helva satanlar, eskiciler, tavşanla niyet çektirenler... Ve macuncular... O kadar severdim ki macunu... Sık sık çobanlar geçerdi koyunlarıyla evin önünden. Her yerde ot ve boş arsa vardı. Trafik ışığı yoktu mesela. Tek yön de yoktu sanırım. Bir yerden bir yere yürüyerek nasıl gidilirse, arabayla da öyle gidilirdi. Sokaklar kedi ve köpek doluydu. En serseri ve en gaddar eğlencemi anlatayım: Çöp varilleri büyük bir silindir biçiminde ve tenekedendi. İçinde mutlaka üç-beş kedi olurdu. Uzaktan var gücümle çöp variline bir taş atardım. O taş varilin içinde kim bilir nasıl yankılanırdı ki neye uğradığını şaşıran kediler beş-on metre havaya dikey sıçrar, tekrar varile düşüp anında tekrar fırlarlar, dört bir yana dağılırlardı... Kedileri çok severdim ama bu da o kadar komikti ki, dayanamazdım. Neyse çok yapmadım, bir-iki ay sonra vazgeçtim... Çok gaddar bir çocuk değildim.   </p>
			<p class="paragraf">Kentsel dönüşüme gelince, paraya kim hayır diyebilir ki? Bu ancak belediye ve devletin politikası ile sınırlanabilir. Senin de binan olsa yıkıp çok para kazanmak istersin.  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">O dönemden en çok hangi anılar iz bıraktı sizde?   </span></p>
			<p class="paragraf">Küçük yaşlarda babam hep masallar anlatırdı. O kadar güzel anlatırdı ki... Aynı masalı kırk defa dinlemekten sıkılmazdık. Aslında çoğu da masal değildi zaten. Ali’yle Ahmet okula gideceklermiş de çantalarına neler koymuşlar. Bu kadar basit bir hikâye güzel anlatılır mı? Anlatılır! Babamdan dinlerseniz en basit konunun bile büyüsüne kapılırdınız. Ama babamın çok zamanı yoktu; her zaman para kazanmak zorundaydı, çalışmalıydı, sürekli de çalışıyordu zaten. Geceleri ona yalvarırdık “Bize masal anlat” diye, o da dayanamaz anlatırdı. Kitap olarak Pick Wick’in maceralarını okurdu bize arada bir. Çok güzel resimleri olan İngilizce bir kitaptı. Ama babamın Pick Wick’in maceralarını okuduğunu sanmıyorum, İngilizcesi de pek yoktu o zamanlar, resimlere bakıp uydururdu herhalde. Muhtemelen orijinal kitaptan daha güzel şeyler uydururdu! Çok hoşuma giderdi. Ama bunun dışında kimse bize kitap okumadı. Kendim okurdum. İlk okuduğum kitabı anımsıyorum. Kömürü bulan Uzun Mehmet’in öyküsünü okudum nereden bulmuşsam, ama bir-iki haftamı aldı diye anımsıyorum. Salonun en köşesine, kapının arkasına büyük bir minder koymuştum yere, hep orada okurdum. O kitabı bitirip bir başkasını okumaya başladım. Ama bu sefer babamın odasında okuyordum. Kocaman bir odası vardı; daha doğrusu odası değil, salonu demeliyim. O salonun bir yarısında çalışırdı. Her yer gazeteler, kitaplar, dosyalarla doluydu. Fosur fosur sigara içerdi. Çok severdim o odayı. Salonun öbür tarafında bir şömine vardı. Babam şömineyi yaktığında karşısına geçip kitap okurdum. Özellikle pazar günleri bütün günümü orada geçirirdim. Bazen bir elma yerdim kitap okurken. O elma o kadar çok hoşuma giderdi ki... Bir gün babamın yanına gidip, “Pazar günleri elmanın tadı daha güzel oluyor değil mi?” diye sordum. Kafasını işinden kaldırıp gözlüklerinin üstünden bana gülümseyerek baktı ve “Evet öyledir” dedi, “pazar günleri daha güzel olur elma.” Yıllar sonra bunu kendisine anlattığımda, “Demek öyle demişim... Doğruyu söyleyecek zamanım yokmuş anlaşılan” demişti. Kitap okumak, resim yapmak ve futbol oynamak. Çocukluğum bu üç eylemle özetlenebilir. Bir de kızlara çok meraklıydım.  </p>
			<p class="arabaslik_orta" id="_idParaDest-6">“Türkiye’de okulları hiç sevmedim”<span class="charoverride13">  </span></p>
			<p class="paragraf"><span class="charoverride12" xml:lang="tr-TR">Anne-babanız ve ağabey-abla-kardeşinizle yakın mıydınız? Her biriyle ilişkinizden bahseder misiniz? Kıskançlık var mıydı?    </span></p>
			<p class="paragraf"><span class="charoverride14">Babamı çok severdim. Ama o kadar çok çalışırdı ki, pek göremezdik. Zaten polisten kaçtığı ya da hapiste olduğu zamanlar olduğu gibi, </span><span class="charoverride15">Zübük</span><span class="charoverride14"> gazetesini çıkarırken eve haftada bir geldiği zamanlar olurdu. 1965’te altı aylık bir yurtdışı gezisi yapmıştı. Daha sonra bu yurtdışı gezileri tekrarlandı. Annem ise çok otoriter bir kadındı. Sert bakışlıydı. Ahmet’le hiç anlaşamazdık. Babamın deyimiyle kedi ile köpek gibiydik. Ağabeyimle ablamı severdim. Daha sonra onlarla da aram açıldı ama neyse... Büyüdükçe babamla giderek daha fazla arkadaş olmaya başladık. Bana çok güvenirdi, her yaptığımı da beğenirdi. Ben de onun güvenini kırmamak için elimden geleni yapardım. Ders çalışmak dışında! Türkiye’de okulları hiç sevmedim, hiç okula gitmek istemedim, hiç ders çalışmak istemedim, ama yine de sabahlara kadar çalışırdım. Ya resim yapardım, ya satranç oynardım, ya kimya laboratuvarımda deneyler yapardım, ya matematik çalışırdım; hatta bir ara Fransızca gramer kitabı yazmaya başladım! Bir ara dediğime bakmayın; çalışmaları iki yıl sürdü, ki Fransızca dersinden hep zayıf not almışımdır. Zaten ortaokula geçtiğimde, okuldan kaçtığım günlerin sayısı okula gittiğim günlerin sayısından daha fazlaydı... Evde annemden dayak yediğim gibi, okulda da öğretmenlerden dayak yerdim. Yaramaz bir çocuktum. İlkokuldayken uyumsuzdum ama usluydum da, ortaokulda başkaldırmaya başladım.  </span></p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Babanız evdeki sisteme dahil miydi, yoksa “özgür ruh” olarak misafir gibi mi gelip gidiyordu?  </span></p>
			<p class="paragraf"><span class="charoverride14">Dahildi sanırım. Evin direğiydi hatta. Aile sofralarına çok önem verirdi. Özellikle sabah kahvaltısına ve akşam yemeğine. Babam neşeli olduğunda çok keyif verirdi, çok güldürürdü hepimizi. Çok iyi taklit yapardı. Çeşitli şiveleri çok iyi konuşurdu. Dost toplantılarında da onu dinlemek bir zevkti. Konu ciddi olduğunda çok akıllı konuşurdu, konu hafiflediğinde de çok komik olurdu.   </span></p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Bir çocuk için ne kadar büyük bir şans.</span>  </p>
			<p class="paragraf"><span class="charoverride14">Evet, zaten bence o çocuk olarak katıldığım dost toplantılarında öğrendim akıl yürütmeyi, dolayısıyla matematiğin özünü, çünkü can kulağıyla dinlerdim konuşmaları. Kimin haklı olduğunu anlamaya çalışırdım. Bana hep babam haklıymış gibi gelirdi. Eğer konu siyasetse, kim haklı çıkacak diye hemen ertesi gün eve alınan 13 gazetenin ilk sayfalarını okurdum!   </span></p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Kimler vardı o dost meclislerinde? En yakın olduklarınız ve en çok aklınızda kalanlar kimlerdir?  </span></p>
			<p class="paragraf"><span class="charoverride14">En canlı hatırladığım ve bana en yakın olan Kemal Tahir’di sanırım. Rakı içişi ve konuşması muhteşemdi. Rakının ve sigaranın bozduğu boğuk bir sesi vardı. Çok güzel tartışırdı. Babamın en sevdiği arkadaşlarından biriydi. Düşünceleri hiç uymazdı ama çok iyi anlaşırlardı. Kemal Tahir Atatürk’ü hiç sevmezdi, ondan bahsederken sık sık küfrederdi. Babam konuşunca Kemal Tahir dinler, Kemal Tahir konuşunca babam dinlerdi, ki bu konuşmalar kimi zaman 10 dakikayı bulurdu. Bu tartışmalardan öğrendim sanırım akıl ve mantık denen şeyi. Kemal Tahir’in evinde </span><span class="charoverride16" xml:lang="tr-TR">Kinova, Pekos Bill </span><span class="charoverride14">filan gibi resimli romanlar vardı, onun evine gittiğimizde ben çok sevdiğim tartışmalardan uzaklaşıp o resimli romanlara gömülürdüm, çünkü bizim evimize pek resimli roman girmezdi. Bir gün evde kimse yoktu. “Babam herhalde onlara gitmiştir” diye düşünerek Kemal Tahir’in evine gittim. Tam bir Osmanlı efendisi gibiydi. Yemeği yeni bitirmişlerdi. Semiha Yenge mutfaktaydı.  </span></p>
			<p class="paragraf"><span class="charoverride14">“Tahin pekmez sever misin oğul?” diye sordu.  </span></p>
			<p class="paragraf"><span class="charoverride14">“Sevmek ne kelime, bayılırım...” filan gibi bir şey söyledim. Gerçekten de çok severdim.  </span></p>
			<p class="paragraf"><span class="charoverride14">“Semiha, oğlana tahin getir” diye bağırdı bağdaş kurduğu yerden. Sonra ekledi:  </span></p>
			<p class="paragraf"><span class="charoverride14">“Ekmeğin de en tazesi olsun ve sadece içini getir, kabuksuz...”  </span></p>
			<p class="paragraf"><span class="charoverride14">Vâ-Nû da babamın çok yakın arkadaşıydı, Vâlâ Nurettin. Ona “oyuncakçı amca” derdik, çünkü evinde nedense çok oyuncak olurdu. Çok da güzel bir evleri vardı. Eşi Müzehher Teyze de yakınımızdı tabii ki.  </span></p>
			<p class="paragraf"><span class="charoverride14">Emin Türk Eliçin ve eşi Asiye Teyze de evimizin müdavimlerindendi. Emin Amca aşağıdan zili çalar ve gür sesiyle “Alo” diye seslenirdi...  </span></p>
			<p class="paragraf"><span class="charoverride14">Adnan Veli de gelirdi. Çok efendi, çok terbiyeli, çok sessiz biriydi. Babama büyük saygı duyduğu belliydi.  </span></p>
			<p class="paragraf"><span class="charoverride14">Ben Mehmet Ali Aybar’ı çok severdim. Çok sakin yaradılışlı biriydi. Çok konuşmazdı ama konuştu mu kendini dinletirdi. Saygı uyandıran bir kişiliği vardı.  </span></p>
			<p class="paragraf"><span class="charoverride14">Mahmut Dikerdem iyi içicilerden ve iyi tartışanlardandı. Komünistti. Büyükelçi olduğu için çok gezmiş, çok görmüştü, anlatacak hep ilginç hikâyeleri olurdu.  </span></p>
			<p class="paragraf"><span class="charoverride14">Celal Sılay’ı da hatırlıyorum. Absürt espriler yapıp beni kahkahadan yerlere yatırırdı. Meddah gibi bir şeydi!  </span></p>
			<p class="paragraf"><span class="charoverride14">Sonra Ruhi Su tabii ki. Ruhi Amca çok sessizdi, çok sakindi, hemen hemen hiç konuşmazdı. Oğlu Ilgın ise bir canavardı o zamanlar, şimdi çok sakin biri! Sanıyorum bütün bu insanlar arasında büyük bir sevgi bağı vardı. Öyle bir his kalmış aklımda. Daha birçok insan gelip giderdi evimize. Sofrada tartışılırken can kulağıyla dinlerdim, hiç söze girmezdim. Kendi kendime muhakeme eder, kimin haklı kimin haksız olduğunu düşünürdüm. Bayılırdım bu tartışmalara. Bir gün tartışmanın en civcivli anında annem bizi yatağa gönderdi. Hay Allah! “Tamam” dedim ama salonun öbür tarafında, tam pencerenin yanında, köşede duran koltuğun arkasına saklandım. Tartışmaları dinliyorum. Bir ara benden bahsettiler, babam misafirlere benim yaptığım bir espriyi anlattı, kah kah güldüler. Sonra birden “Ali” diye bir sesle irkildim! Ağabeyimin sesi... Masadan kalkmışlar, benim bulunduğum tarafa gelmişler, konuşmaya devam ediyorlarmış ama ben uyuyakalmışım. Uyurken de perdeyi kımıldatmış olacağım... Ayağa fırladım. Annem “Derhal yatağa” diye azarladı. Uyku sersemi odama giderken babamın sevgi dolu gözlerini ve dudaklarındaki muzip gülümsemeyi unutamayacağım. Babamın arkadaşlarıyla aramdaki ilişki hakkında söyleyebileceğim tek şey beni ciddiye aldıklarıydı sanki. Sanki bana çocuk muamelesi yapmazlardı gibi geliyor.  </span></p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Evin reisi, günlük hayattaki her şeyden sorumlu olan kişi anneniz Meral Hanım’dı ama değil mi?  </span></p>
			<p class="paragraf"><span class="charoverride14">Annemin en önemli görevlerinden biri, babam çalışırken ona çay götürmekti. Bu, günde elli bardağa kadar çıkabiliyordu. Ama bunun dışında annemin pek hamarat bir ev kadını olduğunu söyleyemeyeceğim. Her zaman temiz çamaşır bulamazdık mesela. Biraz büyüdükten sonra, dokuz-on yaşlarında filan, okula tek başımıza giderdik, kendi kahvaltımızı kendimiz hazırlardık.  </span></p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Otoriter bir anne miydi peki?</span>  </p>
			<p class="paragraf"><span class="charoverride14">Evet, annem otoriterdi ama babam da az otoriter değildi. Annemin otoriterliği fizikiyken, babamınki doğal bir otoriterlikti. Ruhunda vardı saygıdeğerlik. Duruşu saygı duymayı gerektiriyordu. Ya da bana öyle gelirdi. Herkes korkardı babamdan, annem dahil! Çekinmekten de öte korkarlardı. Bir ben korkmazdım. Ona karşı çıkabilirdim. Sanırım bu yüzden en çok benimle anlaşırdı. Ve sanıyorum babam birçok konuda düşüncesini benimle değiştirmiştir.</span><span class="charoverride17" xml:lang="tr-TR">  </span></p>
			<p class="arabaslik_orta" id="_idParaDest-7">“Babamla baba-oğul ilişkisinin ötesine geçen bir arkadaşlık ilişkimiz vardı”  </p>
			<p class="paragraf"><span class="charoverride12" xml:lang="tr-TR">Anneniz, babanız seyahatteyken yani ebeveyn olarak yalnız olduğu dönemlerde size sıkıntılarını yansıtır mıydı, duygularını paylaşır mıydı?  </span></p>
			<p class="paragraf">Tuhaf bir biçimde hem annemin hem de babamın dert ortağıydım çocukken. Bütün dertlerini her zaman bana anlatırlardı. Dinlemesini bilirim. Her ikisini de dinlerdim. Çok küçük yaşımdan beri öyleydim demek. Bir gün babam annemi eleştirirken biraz abartmış olmalı ki, dayanamayıp “Ama o benim annem!” diye bağırmışım. Babam anlattı bunu bana yıllar sonra, hâlâ üzgündü bana annemi o kadar kötülediği için. Ben de hayal meyal hatırlıyorum.   </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">İlişkileri nasıldı?</span>  </p>
			<p class="paragraf">Annem babamı fazlasıyla kıskanırdı. Adamcağızın bir numarası olduğunu da sanmıyorum. Bana da çok daha sonra söylemişti zaten. “Bir zaman sonra, aramızda hiçbir ilişki kalmadığında, evet, başka kadınlarla birlikte oldum, ama daha önce hiçbir kadına dokunmadım” demişti. Babamın bana yalan söyleyeceğini hiç sanmıyorum, birbirimize her şeyimizi anlatırdık çünkü, özellikle ilerleyen yıllarda baba-oğul ilişkisinin ötesine geçen bir arkadaşlık ilişkimiz vardı.  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Annenizle babanızın ayrılıkları nasıl ve neden oldu? O zaman anlayabilmiş miydiniz? Size açıkladılar mı?  </span></p>
			<p class="paragraf">Çok küçük yaşlarımdan beri kavga ederlerdi. Sabah kahvaltısında biz duymayalım diye fısır fısır konuşurlardı. Belli ki tartışırlardı. Kalbimin üstüne bir ağırlık binerdi onları öyle görünce. Nasıl rahatsız olurdum anlatamam. Bir şey de söyleyemezdim. İki saat boyunca dır dır dır birbirlerinin beynini yerlerdi. Hiçbir kadınla ben hayatımda böyle tartışmadım, bir zaman sonra “Yeter artık” deyip çıkıp giderim. 1966 yılında önce Bulgaristan’a, sonra Sovyetler’e gittik ailece. Kavgalar orada daha da arttı. Annemin babamı çok kıskandığını anladım. Babamın Vera diye bir tercümanı vardı. Annemin onu kıskandığını sanırdım. Yaşım sekizdi ama aklım erermiş demek ki. Bunu da ifade ettim bir seferinde annemle-babama, “Bu kadın yüzünden kavga ediyorsunuz değil mi?” dedim. “Ne münasebet” dediler ama birbirlerine de sorgulayıcı birer bakış fırlattılar. Yanılmışım galiba, Vera’yı değil, başka kadınları kıskanıyormuş annem ama pek emin değilim. Bu kıskançlık meselesi ikisinin de hayatlarını zehir etti. Zaten kıskançlık bir hastalıktır. Ben de her Türk erkeği gibi bu hastalıktan mustariptim, neyse ki kısa sürede kurtuldum.   </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Sonra neler oldu?  </span></p>
			<p class="paragraf">İşte Sovyetler’deki o büyük kavgalarından birinde, annem bizi yanına çağırıp “Babanla biz ayrılmaya karar verdik” dedi. Moskova’da bir gökdelen otelde kalıyorduk. Yüzüncü katta mıyız neyiz, hemen pencereye çıkıp “Atarım kendimi” diye feryat etmişim. Hayal meyal hatırlıyorum olayı. Çok hızlı konuşurum. Eskiden daha da hızlı konuşurdum. R’leri de söyleyemediğimden ne dediğim anlaşılmazdı. O kadar hızlı konuşurdum ki, kimi zaman “Ben karşımdakinin yerinde olsam bu dediklerimden bir şey anlamazdım” derdim içimden. Daha sonra, hocalık yapmaya başlayınca biraz düzeldi bu durum. Ama ortaokul yıllarında tek kelime ile korkunçtu. Babam bundan çok rahatsız olurdu. R’leri söylemem, yavaş konuşmam için çok uğraş verdi. Bana teyp aldı. Teybe konuşup kendimi dinleyecektim. Denedim ama olmadı, düzelmedi. Babam şöyle derdi: “Oğlum, neden böyle hızlı konuştuğunu anlamaya çalış, bunun mutlaka bir nedeni olmalı, o nedeni bulmaya çalış.” Acaba babam ne demek istiyor diye düşündüm ama bir açıklamasını bulamadım. Belli ki hayatımda bir travma olduğunu düşünüyordu. Yıllar sonra anlattı. O Moskova’daki otelde pencereye çıkıp “Kendimi atarım” dedikten hemen sonra böyle hızlı hızlı konuşmaya başlamışım. Ne kadar doğru bilmiyorum ama babam ona yormuştu... Sonra İstanbul’a döndük. Kavgalar İstanbul’da da devam etti. Gece uyanırdım seslerinden. Annemi ağlar bulurdum. Ben de ağlardım. “Ne olur kavga etmeyin” diye yalvarırdım. Yanlarında o zamanki aile dostlarımız Hamdi Avcıoğlu ve eşi Refika Hanım da olurdu. Bir zaman sonra boşandılar tabii ama boşandıklarını bana söylemediler. Keşke söyleselerdi.  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Söyleselerdi ne yapacaktınız, engel mi olacaktınız? Bu “keşke” büyük bir yük olmuş gibi hissettim sizde... Öyle mi?  </span></p>
			<p class="paragraf">Çocukların olağanüstü bir savunma mekanizması vardır. Aksi halde yaşamın travmalarıyla başa çıkamazlar. Bana boşandıklarını söyleselerdi, savunma mekanizmamı çalıştırır, bu travmayla başa çıkardım gibime geliyor. Halbuki sadece evlerini ayırdıklarını sanıyordum. Babama tekrar eve dönmesi için yalvarıyordum, o da “Her seferinde kavga ediyoruz, böylesi daha iyi” diyerek geçiştiriyordu. Ahmet’e ilkokul öğretmeni söylemiş annemle babamın ayrıldıklarını. Daha doğrusu Ahmet’i sınıftan çıkarıp arkadaşlarına söylemiş: “Ahmet’in annesi babası ayrıldı, ona iyi davranın” diye. Onlar da Ahmet’e söylemişler. Ahmet de bana bir şey söylemedi. Herkes biliyor, bir ben bilmiyorum... Çok huzursuz oldum. Bilsem boşandıklarını, bilsem bir araya gelmelerinin artık mümkün olmadığını ona göre gardımı alacağım, umudumu keseceğim. Bu arada babam bir de çok genç ve güzel bir sevgili buldu. 23 yaşında bir hostes, gerçekten çok güzel bir kadındı. Ayben Kop. Hiç sevmezdim zavallı kadını. Çocukluk işte ama annesinden daha çok nefret ederdim. Düzenim de bozulmuştu.   </p>
			<p class="paragraf1">  </p>
			<p class="arayazi">(Yazarın notu: Burada Ali Nesin’le babasının Mart 1983’te yaptıkları yazışmalardan alıntı yapma gereği duydum. Aradan yıllar geçtikten sonra ayrılık sürecini masaya yatırmışlar baba-oğul. Geçmişe dair önemli bir hesaplaşma bu. Ali Hoca, o dönemde babasının görüştüğü genç bir hanımla ilişkisinden rahatsızlığını belli ediyor. Aziz Nesin’se oğluna yazdığı 25 Şubat 1983 tarihli mektupta: “Seni böylesine duygulandıran, coşkulandıran ve bana karşı tepki göstermene neden ne? Bu nedenlerin en başında elbet, beni sevmen geliyor. Beni çok seviyorsun, tıpkı benim de seni sevdiğim gibi. Ve beni yetkin (mükemmel) bir insan olarak bildiğinden, benim yetkinliğime hiç de yakıştıramadığın bir davranışı (yani benden kırk yaş genç bir kadını sevmemi) yapmamı istemiyorsun. Kendince haklısın da... Ama bu konuda karar verebilmen için elinde yeterince veri yok. Tepki göstermenin bir nedeni de, annenle ayrılmış olmamın sende yarattığı hayal kırıklığıdır. Hiçbir çocuk –hangi yaşta olursa olsun– ana babasının ayrılmasını istemez, hatta mantık olarak bu ayrılmayı gerekli bulsa bile, duygusal olarak içinden ayrılığa karşı koyar. Sessiz kalabilse bile, yine de içinin içinde bir karşı koyma vardır ve bu duygu doğaldır. Yani Ali’ciğim seni ve duygularını çok iyi anlıyorum. Ama sen beni anlamıyorsun, çünkü olayı ayrıntılarıyla anlatmadım sana. Açıklamama başlamadan önce şunu söyleyeyim ki, bu konuda düşüncelerini açıkça yazdığın, dobra dobra konuştuğun için çok teşekkür ederim. Sana yakışanı da budur. Hep böyle olmalısın. Salt baba-oğulluğumuz değil, arkadaşlığımız da bunu gerektirir. Mektubunda şöyle demişsin: ‘Seni kınamak, akıl vermek bana düşmez ve haddim de değil.’ Ben senin gibi düşünmüyorum. Neden bana akıl vermek sana düşmesin, neden beni kınamayasın? Beni gerçekten seviyorsan, bu senin hakkın... Kaldı ki, ‘Seni kınamak, sana akıl vermek bana düşmez’  dediğin zaman da beni kınamış, bana akıl vermiş olmuyor musun? Bu sözün altında yatan anlam, gizli anlam bu değil mi? Oğlum bana akıl vermeye kalkıyor diye kızacak enayi babalardan değilim çok şükür. Oğullarımın aklını gereksindiğim zamanlarım da olur elbet. Kendisini dünyanın en akıllısı sananlar, dünyanın en aptallarıdır. Benim de elbet göremediğim eksiklerim, yanılgılarım, yanlışlarım vardır. Önce mektubunda bana en çok dokunan, bana acı veren, beni duygulandıran yere yanıt vermek istiyorum. Şöyle yazmışsın: ‘İkinci üzüldüğüm, ailemizin bu hale gelmesi. Niye böyle oldu?’ Evet, niye böyle oldu? Ali, hep anneni sevmeni istedim. Çünkü bir çocuk anne sevgisini yitirirse, çok şeyini, mutluluk duygusunu yitirmiş olur.  Sana yazdığım eski mektuplarımda hep anneni sevdirmeye çalıştım, annenin iyi yanlarını anlattım sana. İngiltere’ye, İsviçre’ye, Fransa’ya sana yazdığım mektuplara bak, sana anneni nasıl övdüğümü okuyacaksın. Oysa annen hep bunun tersini sanmıştır. Seninle arasını açtığıma inanmıştır. Elbet nedenleri var. En başta kendine güvensizdi bu konuda ve ne denli sevimsiz, itici olduğunu ve sevgiyi hak etmediğini biliyordu, içinden biliyordu bunu. Anneni sana anlatmak benim için çok zor. Böyle bir şey yapmak istemiyorum. Evet yaşamımın 25 yılını aldı annen...” Mektubun devamında “Oğlum 25 yıllık evliliğimde 25 saat mutlu olmadım, müthiş işkenceler çektim. Evet başka kimse dayanamaz, katlanamazdı. Belki birbirimize göre eş değildik ama annen kime göre, hangi erkeğe göre eş olabilirdi ki? Benim bildiğim dünyanın en şanslı kadınıymış. Bunu kendisine çok söyledim, çok anlattım. Oğlum iyi koca oldum, iyi eş oldum, iyi arkadaş oldum ve aslında iyi, çok iyi insanım. Kendimi övmek için söylemiyorum ama böyle. Hep veren insanım. Ne yazık ki, ben bu işi beceremedim. Siz oğullarımın evliliği başarmanızı diliyorum. Bizim kitabımızda ihanet yoktur. Çok söylendiği gibi, benim bütün başarısızlığıma karşın, evlilik modası geçmiş bir kurum değildir. Karınıza hiç ihanet etmeyin. Bu yüzden hep sizden çok genç kızla evlenin deyip durmuştum. Çoğunlukla kadın –ayrıcalar var elbet– erkekten önce yaşlanıyor. Karınızdan bıkıp ona ihanet etmenizi istemiyorum. Ben etmedim hiç. Yaşamıma başka kadın girdiyse, buna zorunluydum, artık annen benim eşim değildi. Nikâhın yetmediğini hep anlattım...”<span class="dip"><a href="#footnote-225-2" id="footnote-225-2-backlink">2</a></span>   </p>
			<p class="arayazi">Ali Nesin ise babasına 26 Mart 1983’te yazdığı yanıtta şöyle diyor: “Mektubunda yazdıklarını bana bir akşam anlatmıştın. Annemin biz küçükken evi iki kez terk etmesini, Viyana’ya gitme konusunu, hızlı konuşmamın nedeni... her şeyi konuşmuştuk bir gece vakıfta. Annemin para canlısı, mal düşkünü olduğunu biliyorum. Bende de anısı acı veren olaylar var. Sen annemin kocasıydın, ben oğluyum. Olaylar sana mı daha acı, bana mı? Sen annemden ayrılabilirsin, sevmeyebilirsin, ben yapamam. Annemin kusurları bana daha fazla acı veriyor. (....) Ben de annemle beraber yaşadım 16 yıl. Doğru, 0 yaşımdan 16 yaşıma kadar; ama çocuk gözleri gerçekleri öyle iyi görüyor ki... Annemi tanıyorum. Çok iyi tanıyorum. Kendimi aldatmıyorum. (....) Sana annemle barış dedim mi? Sadece bütün bu olaylara üzüldüğümü söyledim. Bu kadar üzülmemin bir nedeni daha var. Annemden senin mektubundan iki gün önce bir mektup aldım. (....) ‘49 yaşıma gelince şunu anladım ki, yakınlarıma, çocuklarıma, kocama, arkadaşlarıma, ne kadar çok verirsen o kadar çok istiyorlar ve kendilerini yüzde yüz haklı sayıyorlar. (...) Ali gerçekten çok üzüldüm. Mektup yazmasını bildiğine göre bana neden yazmadığını, affedersin ama anlamıyorum. Sonunda iyice tepem atacak, analıktan istifa edeceğim. Neden bu kadar ihmal ediliyorum, zaten aslında anaya da ihtiyacınız yok demektir. Herhalde senin birtakım sıkıntıların vardır, ama benim de var. Bu yaşıma kadar hiçbirinizden ilgi ve sevginin dışında bir şey istemedim. Zaten salt bu yüzden evlenmeye kalktım o adamla. (....) Tek ihtiyacım bu: İlgi ve sevgi. Herhalde baban dahil hepiniz beni sevdiniz ama, bunu açıkça içinizde sakladınız ve belirtmediniz, hiç mi hiç anlamadım.  Sizlerin, hepinizin daha mutlu olmanızı dilerim.’ Mektup böyle bitiyor. Anneme az yazdığım doğru, ama o bana hiç yazmıyor. Böyle bir mektup beklemiyordum. Şaşırdım. Herhalde artık yalnız kaldı ondan dedim. (...) İşte annem mutsuz, sen de hiç gerçek sevgiyi tatmamışsın. Bütün bunlar beni üzdü. (...) ‘Tepkin müthiş olmuş’ diye yazıyorsun. Ne tepkisi? Niye müthiş? Üzüntüm müthiş belki... Kavga, gürültü, annemin ağlamasıyla uyandığım zamanları hatırlıyorum. Senelerdir içimde biriktirdiğim bir tepki. Uzun zamandır söylemek istediklerimi bu fırsatta söyledim. Bütün bunların senin ilişkinle uzaktan yakından ilgisi yok. Uzaktan var tabii... Doğru, bir tepki var ama neye? Babacığım artık 26 yaşıma geldim, artık çocuk değilim. Kıskanmıyorum seni. Yazdıklarımı kıskançlıktan yazmadım.”<span class="dip"><a href="#footnote-225-3" id="footnote-225-3-backlink">3</a></span>    </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Babanızla mektuplaşmalarınızı okudukça görüyorum ki anne-babanızın ilişkilerindeki gelgitler sizin hayatınıza da yansımış. Babanızın annenizle ilgili olumsuz yorumlarına tepkileriniz, kendi çocukluk anılarınız, annenizden uzaklaşmanız ve bu sefer de babanızın sizi bu konuda yumuşatma çabaları... İlişkiniz şimdi hangi noktada?   </span></p>
			<p class="paragraf">Annemle ilişkilerimiz gayet iyi şu anda. İkimiz de yaşlandık artık, olgunlaştık ve sakinleştik herhalde diye düşünüyorum. Bu konuda da bir dönüm noktamız vardır aslında: Eroinman bir kızı o illetten kurtarmaya çalışıyordum. Kız, kendisi gibi eroinman olan sevgilisiyle evlenip İstanbul dışına çıkmak, kurtulmak istiyordu. Aksi halde kurtulamayacağını düşünüyordu. Uzun bir uğraştan sonra eroini bıraktılar. Bu süreçte birbirlerini görmeden yaşadılar. Kız bir ara bana geldi. Doktor doktor, hastane hastane gezdik. Hatta başlangıçta eroin alması için kıza para veriyordum! Korkunç bir illettir o. Yaşamayan ne olduğunu bilmez. Hele o kriz anlarında... İşte bu kızcağız için çok uğraştım. Sonunda kurtuldu. Sevgilisi de kurtuldu. Annemin Ören’de iki evi var, kalmaları için birini istesem? Verir mi acaba? Vermez ki... Ne olursa olsun şansımı denemeye karar verdim. Anneme telefon edip durumu, ne kadar kritik şeyler yaşandığını anlattım. “Hemen gelsinler” dedi! O andan itibaren annemle ilişkilerimiz değişti, en azından benim açımdan. Hikâyenin sonu o çocuklar için iyi bitmedi maalesef ama ben annemle barıştım...  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Evdeki günlük yaşamda ne gibi sorumluluklarınız vardı?  </span></p>
			<p class="paragraf">Hiç! Sıfır! Ablam genç yaşta evlenip evden ayrıldı. Ama ağabeyim evdeydi ve anneme hep yardım ederdi. Birkaç defa sofrayı kaldırmaya yeltendim ama sonra utanıp oturdum... Evin hiçbir işi bize yaptırılmazdı. Ha, alışveriş hariç. Alışverişe de hep ben giderdim. Annem, haylaz haylaz oturan Ahmet’i değil, nedense hep beni yollardı alışverişe.  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">En yakın arkadaşlarınız kimlerdi o yaşlarda? Meral ve Erol’la arkadaşlığınız ne kadar devam etti? O yıllardan hâlâ görüştüğünüz kimse var mı?   </span></p>
			<p class="paragraf">Meral’i yıllar sonra bir defa gördüm, Suadiye’de bir yerde oturuyorlardı, evlerine gitmiştik. Çocukluğundaki gibi güzeldi. Sonra onlarla bir daha karşılaşmadık ama Feneryolu’ndaki arkadaşlarımı hâlâ görürüm. Çoğunluk kapıcı, bahçıvan, kömürcü çocuğuydu. Bir-iki burjuva çocuğu da vardı ama onların çoğu evde oturur, sokakta oynayan çocuklara pencereden bakarlardı... Bizimse yediğimiz içtiğimiz ayrı gitmezdi. O kapıcı çocuklarının anne-babalarına çok büyük bir saygı duyardım. Ekmeği gerçekten taştan çıkarırlardı. Beş kuruşun bile değerini bilirlerdi. Ve bu değer bilme duygusu çocuklarına da sirayet etmişti. Bu çocuklar “Ben hayatımda iki defa dolmuşa bindim” diye övünen çocuklardı. Bizim maddi durumumuz da iyi değildi, hatta hiç iyi değildi ama kesinlikle onlar kadar yoksul değildik. Onlar başka bir dünyanın insanlarıydılar ve ben o dünyadan çok hoşlanıyordum. Burjuva çocukları bana içten gelmiyordu, onlar ise her şeyleriyle o kadar içtendiler ki... Gerçektiler. İçtenlikle kafamı yarıyordu arkadaşım ama ben bunu sahte bir gülümsemeyle şeker vermesine tercih ediyordum! O çocuklar şimdi büyüdüler. Önce bir bakkal açtılar, zamanla işleri büyütüp taksi durağı açtılar. Üç kardeş, çocuklarını da okutacak düzeyde bir yaşamları var. Ben onların nereden nereye nasıl geldiklerini çok iyi biliyorum. Hayatta tek silahları vardı, çalışmak. Bir de dayanışma vardı aralarında. Göz yaşartıcı bir başarı öyküsüdür. Feneryolu’ndan her geçtiğimde gözlerim onları arar, bazen dayanamaz, arabadan iner, bakkallarına onları kucaklamaya giderim.  </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Kardeşlerinizle ilişkileriniz o zaman nasıldı? Şimdi nasıl? Kalabalık bir aile misiniz, yoksa herkes daha çok kendi dünyasında mı?   </span></p>
			<p class="paragraf">O zamanlar en yakınım Ahmet’ti tabii ama hiç anlaşamazdık. Hatta tam anlamıyla kedi ile köpek gibiydik. Çok yetenekli ama tembel bir çocuktu. Babam bir yılbaşında sanırım, ona bir akordeon almıştı. Akşama kadar akordeon elinden düşmemişti. Akşama popüler beş-altı şarkıyı akordeonla çalabiliyordu! Çok şaşırmış ve doğrusu saygı duymuştum. Tiyatroya ve taklide de çok yeteneği vardı. Resme hiç yeteneği yokken, bir gün olağanüstü birkaç pastel boya resim  yapmıştı.   </p>
			<p class="arabaslik_orta" id="_idParaDest-8">“Dünya çapında bir dâhi olsan, çalışmazsan bir yere gelemezsin”<span class="charoverride18">  </span></p>
			<p class="paragraf"><span class="charoverride12" xml:lang="tr-TR">Sizi onunla bu derece ayrı düşüren ne oldu acaba, hiç düşündünüz mü?  </span></p>
			<p class="paragraf">Bana kalırsa çok tembel biriydi. Hayatta sahip olduğu hiçbir yeteneğin üstüne gitmedi, kendini gerçek anlamda hiç zorlamadı. Evet, belki sempatik ve hoşsohbetti ve bu sayede kendini çevresine kolayca sevdirebiliyordu. Buna bir de Aziz Nesin’in oğlu olmanın getirdiği sempatiyi de eklersen, iş tamam oldu. Başarılı olmak için hayatında daha fazla enerji harcamasına gerek kalmadı. Mesela bir-iki yıl boyunca Can Yücel’le Ahmet’in yedikleri içtikleri ayrı gitmedi... Ki, Can Yücel ondan 20-30 yaş büyüktür. Halbuki Türkiye’nin en büyük şairlerinden biriyle bu kadar sıkı fıkı arkadaş olabilmek için insanın gerçekten bazı meziyetleri olmalı.   </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Yetenekleri olduğunu söylediniz ama az önce anlatırken, yanlış mı anladım sizi?</span>  </p>
			<p class="paragraf">Evet, tabii, vardı meziyetleri ama dünya çapında bir dâhi de olsan, çalışmazsan hayatta herhangi bir yere gelmen mümkün değildir. Ablam ise hem akıllı değildi hem de hiç kültürü yoktu. Polisten kaçmaktan, ekmek parası derdinden babam, ağabeyimle ablamın eğitimiyle pek ilgilenememiş. Ağabeyim yine kültürlüydü, okuyup yazardı, ama ablamın hiç o taraklarda bezi yoktu. Ateş ağabeyim ve ablamla iyi anlaşırdım küçükken. Anneler ayrı gibi bir düşünce hiç kafamda yer etmedi. Onları gerçek ağabeyim ve gerçek ablam olarak bilirim.   </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Babanızın ölümünden sonra neler yaşandı peki aile içinde? Sorunlar yaşadınız bildiğim kadarıyla...   </span></p>
			<p class="paragraf">Babamın ölümünden sonra önce ağabey ve ablamla aramız açıldı. Vakıftan büyük bir miras payı istediler. Hele ağabeyim babamın ölümünden 20 yıl sonra geniş kapsamlı bir dava açıp tüm vakfın dörtte birini filan istedi! Neyse ki davayı kazandık, ama sanırım ölünceye kadar artık birbirimizle konuşmayız.<span class="dip"><a href="#footnote-225-4" id="footnote-225-4-backlink">4</a></span> Oysa babamın ölümünden sonra dört kardeş aramızda bir toplantı yapmış, para pul işleri yüzünden birbirimize düşmeyeceğimize söz vermiştik. Birbirimize her koşulda ne olursa olsun, ne yaşarsak yaşayalım destek olacaktık. Fakat hiçbiri bana destek olmadı ne yazık ki...   </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Üzücü şeyler yaşamışsınız.</span>  </p>
			<p class="paragraf">Ahmet, elinden gelmediğinden destek olamadı, kendisinin desteğe ihtiyacı vardı. Ateş ağabeyimle ablam ise kötü olduklarından, sadece kişisel çıkarlarını düşündüklerinden destek olmadılar bana. Oysa destek olsalardı onlara da bir maaş bağlanırdı, hayatlarını oldukça rahat sürdürebilirlerdi. Ama onlar maalesef hiç çalışmayarak sürekli daha fazlasını istediler. Ahmet’le de aram iyi değil aslında. “Merhaba-merhaba” düzeyinde. Üzülüyorum ama cidden elimden bir şey gelmiyor. Kardeşlerim hakkında söyleyecek çok sözüm var ama burada hepsini anlatmam doğru olmaz.   </p>
			<p class="paragraf1">  </p>
			<p class="paragraf"><span class="charoverride12" xml:lang="tr-TR">Ateş ağabeyinizin kaybı sizi nasıl etkiledi?   </span></p>
			<p class="paragraf">Ağabeyimi hastayken, hastanenin yoğun bakım servisinde ziyaret etmiştim. Çok hastaydı, kendinde değildi. Uyutuyorlardı. Üzüntüden çok daha baskın başka bir duygu içinde olduğumu hissettim o anda: Kızgınlık. Açıkçası ona çok kızgındım. Bütün bu zorlu vakıf süreci içinde yanımda olmadığı için, hatta tam tersine babamın ölümünden sonra vakıftan para ve mal mülk koparmak istediği için. Fakat kendime de kızgındım. Onu çok fazla köşeye sıkıştırdım. Hayatta kimseyi bu kadar köşeye sıkıştırmayacaksın, zorlamayacaksın... Yaptığım doğru değildi belki ama onun yaptığı hiç doğru değildi. Babamın ölümünden sonra vasiyetin iptal edilmesi için dava açtı. Kazanabilirdi. Hatta kazanma olasılığı epey yüksek gibiydi. O kadar ki onunla yemeğe çıkıp davadan vazgeçmesi halinde iki ev vermeyi teklif ettim. Maalesef kabul etmedi. Çünkü vakfın dörtte birini istiyordu, iki evle yetinmek istemiyordu. Sadece babamın bıraktıklarını değil, benim de yirmi yıl boyunca çalışarak binbir emekle vakfa kazandırdıklarımın dörtte birini istiyordu! Kazansaydı cidden, tek kelimeyle hapı yutmuştuk. Neyse ki davayı biz kazandık. Olanlara bakınca hayatın bazen gereğinden fazla uzun olduğunu düşünüyorum. Bazı şeyleri yaşayıp görmek istemezdim. Oysa küçükken o kadar çok severdim ki ağabeyimi...   </p>
			<p class="paragraf1">  </p>
			<p class="paragraf"><span class="charoverride18">Hiç bu kadar baskın özellikleri olan, dünya çapında bir babanın oğlu olduğunuz için, içten içe de olsa isyan ettiniz mi?  </span></p>
			<p class="paragraf">Babamın baskın biri olduğunu hiç düşünmedim doğrusu. Belki de baskındı ama ben öyle hissetmedim... Hayatımda kendimi yanında en rahat hissettiğim kişi babamdır. Beni anlar, kusurlarımı bağışlar, beni koşulsuz sever... Daha ne olsun? Ama başkaları beni babamla olumlu ya da olumsuz kıyasladığında, evet, doğrusu biraz kızıyorum. Birine yapılabilecek en büyük haksızlıktır herhalde. Ama alıştım artık. Hatta onlar da kıyaslamakta haklı olmalılar diye düşünmeye başladım...  </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-2-backlink" id="footnote-225-2">2</a><span class="charoverride8" xml:lang="tr-TR">.</span><span class="charoverride9" xml:lang="tr-TR"> </span><span class="charoverride10" xml:lang="tr-TR"> Canım Oğlum Canım Babacığım</span><span class="charoverride9" xml:lang="tr-TR">-1 Mektuplaşmalar,1965-1981, </span><span class="charoverride9" xml:lang="tr-TR">İstanbul: Nesin Yayınevi, 2014, </span><span class="charoverride9" xml:lang="tr-TR">s. 138, 139, 141, 143. 144. </span></p>
				</div>
				<div class="basic-text-frame">
					<p class="dipnot"><a href="#footnote-225-3-backlink" id="footnote-225-3">3</a><span class="charoverride8" xml:lang="tr-TR">.</span><span class="charoverride10" xml:lang="tr-TR"> Canım Oğlum Canım Babacığım</span><span class="charoverride9" xml:lang="tr-TR">-2 Mektuplaşmalar, 1965-1981, İstanbul: Nesin Yayınevi, 2014, s. 150,151,152.)</span></p>
				</div>
				<div class="basic-text-frame">
					<p class="dipnot"><a href="#footnote-225-4-backlink" id="footnote-225-4">4</a><span class="charoverride8" xml:lang="tr-TR">.</span><span class="charoverride9" xml:lang="tr-TR"> Ali Nesin’le yapılan bu konuşmadan bir süre sonra ağabeyi Ateş Nesin vefat etmişti. (y.n.)</span></p>
				</div>
			</div>
		</div>
	</body>
</html>
