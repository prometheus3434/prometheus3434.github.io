<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1-32</title>
    <meta content="urn:uuid:1ff9be6e-ef44-4e0a-9721-a0603fd5a495" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_orta" id="_idParaDest-40">“Kaynak sorunumuz hâlâ devam ediyor”   </p>
			<p class="paragraf"><span class="charoverride23">Sırada bütün bu hikâyenin doğduğu Nesin Vakfı var. Bir cumartesi günü Ali Hoca ve ailesi ile Çatalca’ya vakfı ziyarete gittik. Yemyeşil, kocaman bir bahçede her şeyin çocuklar için düzenlendiği bir çiftlik burası. Daha doğrusu burada hayatın kendisi çocuklar için. Gözü yoran ya da aşırı hiçbir şey yok. Ne varsa tümünün belli bir işlevi, görevi var. Kullanılıyor. İlk birkaç saat ortada çocuk da göremiyoruz, çünkü gayet planlı yaşıyorlar. Her saatleri dolu. Temizlik, bahçe işleri, inek sağma gibi görevler dışında, etüd ya da dans dersleri için vakfın dört bir yanına dağılmış durumda olduklarını “Nerede bu çocuklar?” diye sorunca öğreniyorum.  </span></p>
			<p class="paragraf"><span class="charoverride23">Tura müzeden başlıyoruz; aslında biriktirdikleri ile Aziz Nesin temelini atmış bu bölümün. Çocuklarına da hep, her şeyi biriktirmelerini öğütlemiş. Eklediği her yeni parçayı mutlaka çocuklara da göstermiş. Bir köşede yazarın kitaplarının tüm baskıları var. 140 kitabı yaklaşık 70 dilde yayımlandı. Teklifler gelmeye devam ediyor, mesela geçen yıl bir kitabı Koreceye çevrildi. Güney Vietnam da sırada. Raflar dolusu ödüller, hediyeler... Diğer bir köşede Sivas Katliamı sonrası giydiği doktor önlüğü. İnsan hangi birine bakacağını şaşırıyor. Tavandaki şıkır şıkır dev avizelerin buradaki sisteme uymadığını düşünürken, onları Aziz Nesin’in satın almadığını, kitaplarının teliflerine karşılık komünist ülkelerden geldiğini öğreniyorum. Kapı kolları Bulgaristan’dan, gösterişli vazolarsa Çekoslovakya’dan. Müzenin hemen yanındaki müthiş kütüphanede yaklaşık 70 bin kitapla, dergiler ve gazeteler var. Burası halka açık. Kitapların listesine vakfın web sitesinden ulaşabilirsiniz. Özellikle araştırmacılar için gerçek bir hazine. Server Tanilli hem Fransa hem de Türkiye’deki kütüphanelerinde bulunan yaklaşık 25 bin kitabı buraya bağışlamış. 35 bin civarı da Aziz Nesin’e ait olanlar. Bağış olarak gelen kitapları, aynıları ellerinde varsa öncelikli olarak Matematik Köyü’ne, orada da varsa, ihtiyacı olan okullara gönderiyorlar. Yalnız unutmadan belirteyim; ödünç kitap vermiyorlar. Vakfın resim koleksiyonundaki Kuzgun Acar, Nuri İyem, Yusuf Taktak, Mehmet Güleryüz, Burhan Uygur’un ve Ali Nesin’in eserleri her yerde çocukların ve vakıf çalışanlarının dünyasını zenginleştiriyor. Ruhi Su’nun ilk sazı da üst kattaki Çinili Salon’da, önemli bir hatıra olarak sergileniyor.  </span></p>
			<p class="paragraf"><span class="charoverride23">Yemekhanedeki piyanoların başına geçip çalan çocuklar oldu serbest saatlerinde. Haftada bir, akşamları da öğretmenler ve çocuklar aile toplantısı dedikleri bir buluşma gerçekleştiriyor. Evlerde ancak elektrik kesildiğinde olan türden. Ben de katılma fırsatı buldum. Şakalar gırla gidiyor, varsa sorunlar dile getiriliyor. Herkes her konuda fikrini özgürce paylaşıyor.  </span></p>
			<p class="paragraf"><span class="charoverride23">Gelirlerini artırmak için de çok çalışıyorlar. Vakıf bünyesinde kurdukları Nesin Yapı; matematik, felsefe ve sanat köylerindeki tüm inşaat işlerini yapıyor. Marangozhanelerinde mobilya, kapı-pencere imalatının yanı sıra dışarıya da çalışıyorlar. “Taş ev bile yapabiliriz” diyor vakıf müdürü Süleyman Cihangiroğlu. Kurmaya hazırlandıkları Nesin Vakfı Çiftliği’nde ise hem kendileri hem de satın almak isteyen ziyaretçiler için doğal süt, peynir, tereyağ, zeytinyağı, reçel ve marmelat çeşitleri ile salça, yumurta ve ekmek de üretilecek.  </span></p>
			<p class="paragraf"><span class="charoverride23">Buraya kadar anlattıklarımdan sorunları olmadığı sonucunu çıkarmayın tabii. Vakfın hemen arkasında bulunan ve her şiddetli yağmurda sel tehdidi yaratan derenin ıslahı maalesef yıllardır yapılmamış. “Başvurmadığımız yetkili kalmadı ama sonuç alamadık” diyor Ali Hoca. Ki, 2009’da yaşadıkları selde arşivdeki kıymetli elyazmalarını zor kurtardılar biliyorsunuz. Felaketin izlerini çok uzun zamanda silebildiler. Orada kaldığım süre boyunca çocukların fotoğraflarını çekmedim. Ev ahalisinin mahremiyetine saygı had safhada. Hafta sonu evde en rahat kıyafetinizle dolanırken fotoğrafınızın çekilmesini siz de istemezdiniz eminim.  </span></p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Geçen kış Aziz Nesin’in 100. yaş günü gecesinde bütün aile bir araya geldi. Fazıl Say, Cihat Aşkın, Enver Aysever’in destekleri size neler hissettirdi? Elde edilen gelir iyi mi?  </span></p>
			<p class="paragraf">Bütün çocuklar oradaydı. Çok güzel bir gece oldu. 200 bin TL gibi de bir gelir elde ettik. Bu bizim iki ya da bilemedin iki buçuk aylık ihtiyacımızı karşılar. Vakıf yaşatmak, bitmek bilmeyen bir mücadeledir, dolayısıyla çok yorucudur. Bina yapmak, tesis kurmak, kitap yazmak zordur belki ama sonu vardır. Sonu olmayan uğraşlardan korkacaksın! Cihat Aşkın hep bizim yanımızda ve yakınımızda olmuştur. Babamın ölümünden sonra hâlâ yakınımızda bulunan ender sanatçılardandı. Fazıl Say’ın da uzun zamandan beri Vakıf için bir şey yapma projesi vardı. Enver Aysever de son birkaç aydır Aziz Nesin’le içli dışlı olduğunu belli etmişti. Bu buluşma çok iyi oldu.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Yılın ne kadarında Çatalca’da vakıfta oluyorsunuz?  </span></p>
			<p class="paragraf">Vakfın yönetimini tamamen Süleyman Cihangiroğlu’na bıraktım. Artık sadece bana bir soru sorulduğunda müdahil oluyorum. Süleyman, mezunlarımızdandır. Yani vakfı ve geleneklerini çok iyi tanıyor. Becerikli ve akıllı da. Bu işi gayet iyi götürüyor. Bazı konularda zorlanıyor, karar veremiyor. Ya da konu çok önemli, tek başına sorumluluk üstlenmek istemiyor. O zaman devreye giriyorum. Bazen de mali konularda bir-iki şey söylüyorum. Ama işe alımlarda, çocuklarla tanışma aşamalarında filan hiç karışmıyorum. Matematik Köyü yüzünden artık pek ender gelebiliyorum zaten, yılda beş-altı kere belki, ya da en fazla 10.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Şu an Nesin Vakfı’nın en önemli sorunu ne?   </span></p>
			<p class="paragraf">Vakıf yaşayan bir organizma olduğu için sorunları hep olacaktır. Her çocuk bir başka sorun. Her çalışan da. Vakfın sorunları eksilmez. Bizim amacımız zaten bu bitmez tükenmez sorunlarla boğuşmak. Ama kaynak sorununu aşmamız gerekiyor. Türkiye’ye döndüğümden beri beynimde bir kıymık gibi taşıyorum bu sorunu. Kafamdaki “Babamdan sonra ne olacak” sorusu, şimdi “Benden sonra ne olacak” sorusuna dönüştü. İlk geldiğimde, vakfın ayda 30 bin TL ile dönebileceğini düşündüm. O zamanki (1995) ihtiyacımız bu kadardı. Ama sadece maaşlı üç kişi çalışıyordu vakıfta: İki işçi ve bir müdür. Şimdi 30’dan fazla kişi çalışıyor! Ablalar, anneler, müdürler, psikologlar, öğretmenler, muhasebeciler, sekreterler, avukatlar, işçiler, teknisyenler, mali müşavirler... Yani ayda 100 bin TL’ye ihtiyacımız var. Bunun 25 bin TL’si babamın kitaplarından geliyor. 25 bin TL’si gayrimenkullerimizden, geri kalan 50 bin TL’si bağışlardan. İşte, bağışa olan bağımlılığımızı ne yazık ki sıfırlayamadım, hatta modern yaşamın getirdiği ihtiyaçlardan dolayı arttı bile.    </p>
		</div>
	</body>
</html>
