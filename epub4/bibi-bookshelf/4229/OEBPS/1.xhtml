<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1</title>
    <meta content="urn:uuid:1ff9be6e-ef44-4e0a-9721-a0603fd5a495" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="anabaslik" id="_idParaDest-1" xml:lang="en-GB">Proje hakkında  </p>
			<p class="paragraf">İki koldan yürüttüğüm bu projeye dair ilk kıvılcımlar, Bayburt’ta bir dağ köyünde bulunan Baksı Müzesi’ni haber yapmak üzere ziyaret ettiğim 2014 yazında parladı zihnimde. Baksı’da kaldığım süre boyunca kendimi sürekli “Bu müzeyi yapan güç, bu enerji nereden geliyor” sorularını sayıklarken buldum. O dağ başında, ıssızlığın ortasında odamda musluktan su akması bile göz yaşartıcı bir mucizeydi sanki. Halbuki söz konusu olan uluslararası ödüllü bir müzeydi, mucize değil... İstanbul’a dönmeden önce müzenin kurucusu Prof. Hüsamettin Koçan’a “Haber yapmak bana yetmeyecek, burası ile ilgili kalıcı bir iş yapmalıyım. Hayat hikâyenizi yazayım, bunu yapan insanı çocukluğundan başlayarak anlatayım” dedim. Hoca şöyle bir durdu, “Çok yoğunum, biraz düşüneyim bunu Aslı Hanım” dedi. “Evet” demesi için tam bir yıl bekledim. Aralıklarla telefon açtım; mevsim değişikliklerinde, sergi açılışlarında ve her bayramda kendimi hatırlattım. Çok çalışıyordu; her zaman çok çalışıyor. Sonra bir süre kayboldu; mesajlarıma yanıt yazmadı, telefonlara çıkmadı. Sonradan öğrendim araya hastalığının girdiğini. Sağlığına kavuştuktan sonra daha sıcak baktı birlikte çalışmaya. İşte o günden beri İstanbul Kozyatağı’ndaki atölyesinde her hafta buluşup saatlerce konuşuyoruz. Ben soruyorum, o anlatıyor. Sonuç: Bir Şaman köyü olan Baksı’da büyüyen bir insanın büyücü enerjisine sahip olmasını artık mucizevi değil, gayet doğal buluyorum. Anlatacağım.   </p>
			<p class="paragraf">Ardından, 2015’in bahar aylarında Koç Vakfı’nın Özel Ödülü’nü alan Prof. Ali Nesin’le bir röportaj yapmamı istedi <span class="charoverride6">Habertürk</span> gazetesi. Hoca tahmin edebileceğiniz gibi çok yoğundu ama “Olur, yapalım” dedi. Ben röportaj yapmak için hazırlanırken, konuşmayı hiç sevmediğini ama soruları yazılı olarak yollayabilirsem cevaplayabileceğini söyledi. Çok netti, alternatifi yoktu. Meslek hayatımda ilk kez birinin yazılı röportaj şartını, kafamda soru işaretleri olsa da, kabul ettim. İki gün sonra yanıtlar geldi. Röportajı gazeteye yollamak üzere çalışırken, Baksı Müzesi ile Matematik Köyü’nün hikâyesi çakıştı kafamda bu kez. İki sonsuz adanmışlık, tüm hayata yayılan iki mücadele. Ders vermekle yetinmeyen, inşaatlarda taş taşıyan, öğrencilere, gençlere, ülkesine en iyisini verebilmek için sabahlara kadar uğraşan iki hoca. Hemen arayıp asistanından randevu istedim. Heyecanlı bir tipim; kapıdan girer girmez, “Bu kez bir kitap çalışması için geldim. Ülkeye inancımızı sorguladığımız günlerden geçiyoruz; hikâyenizi anlatıp herkese ilham ve enerji vermek istiyorum” dedim. Baksı Müzesi’nde Prof. Hüsamettin Koçan’ın yaptıklarından bahsettim. Ali Hoca her zamanki gibi çok netti, “Peki, ne zaman başlıyoruz?” dedi. Sonraki hafta ilk buluşmamıza bilgisayarımla gitmemi istedi. Çalışmamız süresince hep karşılıklı masalarda oturduk; ben soruları sırayla e-posta ile yolladım, o cevapladı. Arada konuştuğumuz da oldu elbette. Kitabın formatı nehir söyleşi ama konuştuklarımızı izlenimlerim, görüşler ve yeri geldiğinde de mektuplarla destekledim, zenginleştirdim. İstanbul’da Bilgi Üniversitesi’nde, Şirince’de Matematik Köyü’nde ve İstanbul’daki evinde çalıştık son bir yıldır. Çatalca’ya Nesin Vakfı’na da gittik ailesiyle birlikte. Çocukluğundan girdik, tüm hayatını didikledik. Geçenlerde sigarayı bıraktı, sonra tekrar başladı. Onu da anlattı.   </p>
		</div>
	</body>
</html>
