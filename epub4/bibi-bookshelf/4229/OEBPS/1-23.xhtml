<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1-23</title>
    <meta content="urn:uuid:1ff9be6e-ef44-4e0a-9721-a0603fd5a495" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_orta" id="_idParaDest-33">“Her zaman böyle değildim. Türkiye beni dayanıklı yaptı”  </p>
			<p class="paragraf"> <span class="charoverride12" xml:lang="tr-TR"> </span><span class="charoverride17" xml:lang="tr-TR">Her dönemde şimşekleri üzerine çeken biri Ali Nesin. Sosyal medyada, gazete ve dergilere verdiği röportajlarda sözünü sakınmadan paylaşıyor düşüncelerini. Ülke gündemi bir saniye bile sakinleşmediği, “Bitirdik” dediğimiz günün ertesinde yepyeni bir olay patladığı ve gelişme yaşandığı için, itiraf etmeliyim ki bu bölümde biraz zorlandım. Tabii hocanın kafasının hızlı çalışması, yazılan şeyin onu anlatmakta geri kalmasına da yol açıyor bana kalırsa. Kafası hızlı çalışıyor, öngörüleri farklı birkaç katmanda ilerliyor ve geleceği çok net görüyor. Bu durum aslında bir bakıma hem önümüzü açtı hem de elimizi kolumuzu bağladı. Kitabın başında da yazdığım gibi, niyetimiz spekülasyon yaratmak değil; iyilikleri aktarmak, anlatmak olduğu için adımlarımızı dikkatli attık. Sivas katliamı ile başladık. Bugünden geriye baktığında ne gördüğünü, neden yurtdışında yaşamayı düşünmediğini konuştuk. Askerliği sırasında herkesin aynı şırıngayla aşı olmasına karşı çıktığı iddiasıyla askeri mahkemelerde vatan hainliği suçlamasıyla yargılanan birinin ülkesine duyduğu sevginin altını yeri gelmişken bir kez daha kalın bir çizgi ile çizmeliyim.</span><span class="charoverride12" xml:lang="tr-TR">  </span></p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Sivas’ta yaşanan korkunç olaylar ülkeye inancınızı azalttı mı? Sizi daha çok mu kamçıladı? Batı ekolünden olmanıza rağmen, yurtdışında yaşamayı tercih etmemeniz, Türkiye’den kopmama nedeniniz Sevan Bey’in “Ali, Kemalist Türk milliyetçiliğine yatkındı” yorumu ile açıklanabilir mi?  </span></p>
			<p class="paragraf">Çok uzun yıllar kaldım yurtdışında ama Türkiye’den hiç kopmadım. Kendimi hiç oralı hissetmedim. Oturduğum hiçbir şehre “Bizim orada” diyemedim, çalıştığım hiçbir kuruma “Bizim okul” diyemedim. Her zaman bir yabancı olarak kaldım orada. Türkiye’de de doğrusu kendimi çok rahat hissetmiyordum ama burası benim evimdi, aptallar benim aptallarımdı, cahiller benim cahillerimdi! Yurtdışındaki salaklar umurumda olmazken Türkiye’dekilere kâh üzülüyor kâh kızıyordum. Sonuçta Türkiye benim ülkemdi; daha içten, daha candan hissediyordum her şeyi, hayat Türkiye’de anlam buluyordu benim için. Bir de Batı’da sistem çok oturmuş. Herhangi bir değişiklik yapmak mümkün değil. Yetiştirdiğim öğrenciler CIA’de, FBI’da, orduda görev alıyorlar ya da kapitalizme ve emperyalizme hizmet ediyorlar. Birey çok güçsüz Batı’da.  Ayrıca burası benim ülkem! Kendi ülkemin aptalları ve vahşilerine daha bir toleranslıyım sanırım. Fransa ya da Amerika’dakilere de dayanamıyorum. Batı ekolünden miyim gerçekten? Bir nebze öyle. Ama Batı’ya bayıldığım söylenemez. Bir gün bir Fransız bürokratına “Siz şairlerinizi, ressamlarınızı, yazarlarınızı hak etmiyorsunuz!” diye bağırmıştım.  </p>
			<p class="paragraf">Batı’nın yetiştirdiği büyük insanlar önünde şapka çıkarmamak mümkün değil. Muhteşem bir kültür ve birikim. Halkı için aynı hayranlığı beslediğimi söyleyemeyeceğim.  </p>
			<p class="paragraf">Sevan’ın yorumu da son derece doğru.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Askerlik sürecinde yaşadıklarınız da çok yıpratıcı aslında. Uzun bir dönem Amerika’dan babanızla yazışmışsınız bu konuda. Kaçmaya çalışmamışsınız sonuçta, her şeyi düzgün yapmak için baba-oğul çok uğraşmışsınız. Yine de sorun olan neydi?  </span></p>
			<p class="paragraf">Evet, orada da vatana ihanetten dava açıldı hakkımda. Aynı enjektörle herkese iğne yapılmasına karşı çıktığım için. Küfür ettiğim ve gece içtimaına çıkmak istemediğim gibi suçlamalar da geldi. Tutuklandım. Aslında aynı enjektörle iğne yapılmasına herkes karşı çıktı  ama ben kenarda durdum. Hatta başıma gelecekleri bildiğim için iğne de oldum. 100 küsur kişilik gruptan iğne olan üç kişiden biriydim. İsmim alındı, yani kayıtlara iğne olmuş olarak geçti. Mahkemede de kayıtları istedim. Fayda etmedi. Son güne kadar savcı iddiasında ısrar etti. Küfür ettiğim de doğru değildi. Yalnız gece eğitime gitmediğim doğruydu. Gündüz eğitim mi oluyordu da gece eğitime çıkacaktık? Amaç eğitim değil, işkenceydi. Gitmedim! Aslında matematik çalıştım tutukluluğum boyunca. Tabii bu arada hem babam hem de Amerika’daki matematikçiler uğraşıyordu süreci hızlandırmak için. Eylül ayı başında çıktım ama tekrar askere aldılar. Birkaç gün sonra da teskeremi verdiler şikâyetlerden sonra. Ama bu sefer de pasaport alamadığım için yurtdışına çıkamadım, Berkeley’deki işime dönemedim. Pasaportumu bir yıl sonra alabildim! Tabii o sürede hiçbir üniversitede iş bulamadım. Özel dersler vererek yaşadım.   </p>
			<p class="paragraf1">   </p>
			<p class="arayazi">(Yazarın notu: Henüz dava açılmadan önce babasına yazdığı ve iletilmeyen mektupların birinde şöyle yazmış Ali Nesin: “Burada en zoruma giden bir işe yarayamamak. Arada bir ders veriyorum. (...) Aslında memnunum. Hiç olmazsa bir işe yarıyorum. Dünya kadar okuma-yazma bilmeyenler var kışlada, yine de öğretmenlere bir görev çıkmıyor. Bizi her gün eğitim diye salıyorlar bayıra, cahiller yine cahil kalıyor. Zaten mimarlar, mühendisler, dişçiler hepsi bir görev aldılar, bir biz öğretmenler kaldık bayırda. Bu ülkede öğretmene iş çıkmazsa nerede çıkar? Öğretmenlikten daha büyük bir vatan vazifesi olur mu? Bizim her birimiz bu vatanın parasıyla, emeğiyle okumuşuz ve dört ayımızı yakıyorlar. O kadar öğretmen açığı varken öğretmenler burada. (...) Bütün bunların mantığını bana birisi açıklayabilirse matematiği bırakırım.”<span class="charoverride22">  </span></p>
			<p class="arayazi">“Bütün bunlar Kafkaesk bir masalmış gibi geliyor. Amerika’dan işini gücünü, eşini, kızını bırakıp askere gel ve bir sabah uyandığında yok küfretmişsin, yok içtimaya çıkmayalım demişsin diye suçlamalar. Tanıkların ifadeleri seviyelerini ve amaçlarını da gösteriyor. Bir tanesi 21 soru oynarken Doğu Bloku liderlerini tuttuğumuzu söylemiş!”<span class="dip"><a href="#footnote-225-5" id="footnote-225-5-backlink">5</a></span> diye devam ediyor tutukluyken düşündüklerini anlatırken.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Babanızı çok seviyorsunuz. Ölümünden sonra nasıl bir boşluk oldu hayatınızda? Kabullenmeniz zaman aldı mı, mantık ağırlıkta mıydı duygularınızda?  </span></p>
			<p class="paragraf">Büyük bir boşluk oldu tabii. Daha geçen gece rüyamda gördüm. Babamı rüyamda gördüğüm zaman çok seviniyorum, iki üç gün sürüyor o mutluluk. O zaman babam sanki tam olarak ölmemiş gibi geliyor bana. Çünkü rüyalarımda çok canlı, çok kendisi. Ve daha geçenlerde kendimi “Bu konuyu babamla konuşayım” derken yakaladım. Ölümünü hâlâ tam olarak kabullenmiş olduğumu söyleyemem. Ama galiba bir oğul, babası öldükten sonra gerçek anlamda büyüyor. Babam öldükten sonra kendimi yalnız ve savunmasız hissettim. Kendi başıma kalmıştım. Artık düşüncelerine güvendiğim, en uçuk düşüncelerimi sınadığım, her türlü sorunun üstesinden gelen kişi yoktu. Daha da önemlisi vakıf üstüme kalmıştı. Haydutlara karşı tek başıma olduğumu çabuk kavradım. Kendime güvendim ve tüm zorlukların üstesinden geldim sanıyorum. Ne yalan söyleyeyim, biraz da kendime şaşıyorum. Kendimi bu kadar becerikli sanmazdım. Belki de şansım yaver gitti, bilemiyorum. Belki de insan içten olunca ve hesabını kitabını doğru yapınca başarı kaçınılmaz oluyor.  </p>
			<p class="yildiz"><span><img alt="1.png" class="_idgenpageitem7" src="image/1_fmt2.jpeg"/></span>  </p>
			<p class="paragraf">(Yazarın notu: Aziz Nesin’in öldüğü gün Ali Hoca ile birlikte olan arkadaşı Prof. Tayfun Akgül’e neler yaşandığını sordum.)  </p>
			<p class="paragraf">“O gün Mülkiye’de buluştuk, akşam yemek yedik, sohbet ettik. Ali portremi çiziyordu. Sonra kapanınca kalktık, Bilkent’te Ali’de lojmanda kalacaktım. Gece 01.30-02:00 gibi yattık. Saat 03.30 filan gibi kapı çalınınca uyandım. Baktım Ali odasında yok. Meğer kapıdaki oymuş. “Aç, önemli bir şey var” dedi. Güvenlik gelmiş, “Babanızla ilgili telefon geldi” deyince Ali fırlamış çıkmış. “Sabah uçakla gideceğim İzmir’e” dedi. “Olmaz” dedim, hemen toparlandık. Arabam vardı o zaman. “Arabayla gidelim ama bende benzin parası yok” dedim. “Tamam” dedi, gittik para çektik. Kolay gidilir sanıyordum. Sabah 05:00’te çıktık yola Ankara’dan. Sanıyorum 18:30-19:00 gibi vardık. Radar filan umursamadım hiç, gaza bastım. Arabanın kayışlarından biri yandı hatta. Çok duygusal anlar yaşadık yolculuk boyunca. Bol bol gözyaşı döktük. Öğlen bir benzincide mola verdik mesela, televizyonda ilk haber. “Oğulları cenazeyi almak üzere yola çıktı” diye altyazı geçiyor sürekli. Bütün gazeteciler Ali’yi bekliyor, arıyor konuşmak için. Biz Afyonkarahisar’da benzincideyiz. Gazetelerin hepsini aldık. Gittiğimizde evde Sadun Aren vardı, Ayben Hanım vardı. Konvoyla İzmir’e getirildi. Ali’ler oradan uçakla İstanbul’a gittiler. Ben yine benzin param olmadığı için Ayvalık’a annemlere uğrayıp borç aldım. Adana’ya gidecektim. Sonraki gelişmeleri televizyondan izledim.”   </p>
			<p class="paragraf"><span class="charoverride12" xml:lang="tr-TR">  </span></p>
			<p class="yildiz"><span><img alt="1.png" class="_idgenpageitem7" src="image/1_fmt3.jpeg"/></span>  </p>
			<p class="paragraf"><span class="charoverride12" xml:lang="tr-TR">  </span></p>
			<p class="paragraf"><span class="charoverride12" xml:lang="tr-TR">Hep acı yıldönümleri yaşıyoruz, yaşıyorsunuz. Sürekli sağdan-soldan gelen sözlü-yazılı sataşmalara maruz kalıyorsunuz. Üstüne ülkenin genel hali moralinizi bozuyor mu? Kendinizi nasıl “iyi-sağlam” tutuyorsunuz?  </span></p>
			<p class="paragraf">Galiba biraz fazla kendimle doluyum. Bir işe eğildim mi diğer her şeyi unutuyorum. Bu konuda babama çok benziyorum. Bir de her zaman bu kadar dayanıklı değildim. Türkiye beni dayanıklı yaptı. İlk yıllar karakola, mahkemeye ifade vermeye gitmekten bile çekiniyordum. Şimdi umurumda bile değil. Sataşmalar çok üzüyordu. Özellikle beni babamla karşılaştırdıklarında; ama şimdi alıştım. Ve bu karşılaştırmayı yapanlarda pek beyin kırıntısı olmadığını anladım. Zaten çoğu, zamanla fikir değiştiriyor, beni haklı buluyor, haklı bulmasa da fikir ayrılığına alışıyor. Bir de tabii somut bir şeyler yapıyorum. İnsanlar bunu çok umursuyor. Yani meyhane köşelerinde söylev çekerek vatan kurtarmıyorum, gençler için elimi taşın altına sokuyorum. Bu da beni bir nebze de olsa affetmelerini sağlıyor herhalde. Ta çocukluğumdan tanıştığım, bildiğim insanlar; ağabey, amca dediğim kişiler selam vermez oldu, kimisi televizyonlarda aleyhime bas bas bağırdı. Üzücü tabii. İnsanın geçmişinden bir parça kopuyor. Ben o insanlarla aynı görüşü paylaşmadığımı biliyorum ama bu yüzden onlara kızmadığım gibi, geçmişime olan saygımdan, onlara sevgi de duyuyorum. Birçoğu benden bir kaşık suda boğacak kadar nefret ediyor.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Peki, sizce TÜBİTAK neden yanınızda değil? Nerede ayrılıyorsunuz onlarla? Çözülemez mi?  </span></p>
			<p class="paragraf">Temel bilimlerin gücünün ve yararının kesinlikle farkında değiller, çünkü TÜBİTAK mühendis kökenlilerin elinde. Mühendisler de matematiği bildiklerini sanırlar! Oysa maalesef bilmiyorlar. Genel bir perspektiften uzaklar. Birikimleri yok ve Nesin soyadına tepki duyuyorlar. Hem babama hem de bana. TÜBİTAK’ın öncelikli kaygısı siyasi, ikincil kaygısı teknolojik; bilimsel kaygıları ise hiç yok!   </p>
			<p class="paragraf">Bence parçalanması gerekir. Şu anki oluşum çok da fena değil aslında ama işlevi kısıtlı. Ar-Ge’ye yarıyor, mühendisliğe yarıyor. Temel bilimler için bir başka yapılaşmaya gidilmeli. Mühendislikle temel bilimler aynı yapıda olursa, mutlaka ikisinden biri zarar görüyor. Bir de çok büyük ve çok geniş kapsamlı. Hiç kimse, bu kadar geniş kapsamlı bir kurumu hakkıyla yönetecek kadar birikimli olamaz, mümkün değil.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">O konuda bütün beklentileriniz tükendi yani...  </span></p>
			<p class="paragraf">Düşünsenize; 60 yaşına gelmiş, hayatını matematiğe ve eğitime adamış, 15’ten fazla kitap yazmış, belli bir kariyer yapmış biri, gönüllü olarak, herhangi bir ücret talep etmeksizin halka ve özellikle gençlere matematik öğretmek istiyor. Bu amaçla halktan milyonlarca lira toplayabiliyor. Düzenlediği yaz okullarına sadece Türkiye’nin değil, dünyanın en ünlü üniversitelerinden hocalar geliyor. 100 kişilik yaz okullarına binlerce genç başvuruyor. Belli ki bu alanda başarılı. Ve TÜBİTAK böyle birini desteklemiyor! Hadlerine mi? Nesin Matematik Köyü’nü desteklemeyenler –açık açık söylüyorum– haindirler; kötü, eğitime ve bilime siyaseti sokan, dar görüşlü insanlardır. Neyse ki dayanıklı çıktım, pes etmedim, yoksa onlar yüzünden böyle yararlı bir proje suya düşecekti.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">2015’te Aziz Nesin Yılı etkinlikleri kapsamında yapılan “Ömrüne Sığmayan Adam: Aziz Nesin” sergisinin vakfa geri dönüşleri nasıl sizce? Sadece arşivin derlenip toplanmasını mı sağladı, yoksa iletişim kurma ve tanıtım açısından da yararları oldu mu?    </span></p>
			<p class="paragraf">Sergi çok başarılıydı bana kalırsa. Vakfa uzun vadede geri dönüşünün çok parlak olacağını sanmıyorum. Belki kitap satışları biraz kıpırdanır. Ondan da emin değilim aslında. Arşivimizi özel çabalarımızla, destek almadan 20 yılda derleyip toparladık, daha bitmedi ama iyi yol kat ettik. Birkaç şehri dolaştı. Ekim 2016’da, Ankara’da açılacak. Hazırlıkları sürüyor.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Devlet desteği aldınız mı arşiv çalışmaları için?</span>   </p>
			<p class="paragraf">Türkiye’ye geldiğimde zamanın Kültür Bakanı olan İstemihan Talay’a çıktım. Değerli arşivimizin dijital ortamda saklanması için bir proje sunarsam kabul edilip edilmeyeceğini sordum. “Tabii, seve seve” dedi. İki hafta çalışıp 12 bin dolarlık bir proje sundum. Benim bilgimin olmadığı teknik bir konuydu, öğrenmem gerekiyordu, iki haftamı aldı öğrenmek. 12 bin dolarsa para bile değil...   </p>
			<p class="paragraf">O zamanlar hiç paramız yoktu. İki gün sonra vakıfta ne yiyeceğimizi bilmediğimiz günlerdi. Nerelerden nerelere geldik... Tabii reddedildi. Projemizin reddedilmesine inanamadım, mutlaka bir yanlışlık olmalıydı, bakanın haberi olmadı diye düşündüm. Bir randevu daha istedim. Bu konuyu ayrıntılı anlatmak istiyorum; avukatım Veli Devecioğlu’yla gittik bakana. Veli Bey babamın da avukatıydı.   </p>
			<p class="paragraf">Bakanın huzuruna çıktık. 20-30 kadar kişiye aynı anda randevu vermiş. Bunlardan biri de Nevzat Metin’di. Nevzat Metin, mahiyetindeki iki kişi ve biz en sona kaldık. Önce Nevzat Metin konuşmaya başladı. Bakandan bir ricası vardı, tam olarak ne istiyordu unuttum şimdi. Ama şu sahne gözümde çok canlı. Koltuğunun altında iki büyük paket vardı. O paketleri alıp yerinden kalktı, bakanın önünde diz çöküp “Bakın efendim, sizlere neler neler getirdim...” diye paketleri açmaya başladı. Çıkan seslerden paketlerde madeni bazı antika eserler olduğunu anlamıştım.   </p>
			<p class="paragraf">İstemihan Talay hiç istifini bozmuyordu, bacak bacak üstüne atmış, koltuğunda kaykılmış, eli şakağında Nevzat Metin’i ve teker teker çıkardığı rüşveti izliyordu. Önünde iki büklüm olmasından belli ki büyük keyif alıyordu. Nevzat Metin rüşveti yerde bırakıp yerine oturdu. Bakan dokunmadı bile.   </p>
			<p class="paragraf">Sonra sıra bana geldi. İstemihan Talay’a daha önce konuştuğumuz projenin reddedildiğini, oysa kendisine özellikle gelip sorduğumu, bir yanlışlık olduğunu düşündüğümü söyledim. Yanlışlık yokmuş. Biz vakıf olarak o önemli projenin altından kalkamazmışız, arşivi bakanlığa teslim etmemiz en doğru iş olurmuş... O günlerde de Uğur Dündar’ın bir televizyon programında Kültür Bakanlığı’na bağlı sanat müzelerindeki yağmalardan ve sanat eserlerinin acınası halinden söz ediliyordu, çok ses getirmişti program.   </p>
			<p class="paragraf">Ayrıca Kültür Bakanlığı’nın duvarlarındaki değerli yağlıboya tabloların örümceklerin favori mekânı haline geldiğini gözlerimle görmüştüm! Gözüm bakanın tepesinde asılı duran büyük tabloya takıldı. Çerçevesi toz içindeydi. “Bakanlıkta bugün siz varsınız, ama yarın kimin olacağı belli olmaz” gibi gururunu okşayıcı bir iki laf ettim. Baktım anlamıyor, Uğur Dündar’ın programından dem vurup, hemen arkasındaki tabloya işaret ettim.   </p>
			<p class="paragraf">Fakat bakanın fikir değiştireceği yoktu. Veli Bey’e “Hadi Veli Bey, kalkalım” dedim. Veli Bey orta yol bulmak istiyor, “Efendim, sadece Türkiye’nin değil, dünyanın en büyük...” filan gibi sözlerle belagate başladı. Benden 30 yaş büyüktür. Koca adamı kolundan tuttuğum gibi neredeyse sürükleyerek dışarı çıkardım. Kapıyı da çarparak çıktım! Veli Bey çok şaşırmıştı tabii. Nevzat Metin’in hikâyesinin sonrası da var. Onu da anlatmalıyım. Anlatırım bir gün.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Çok tatsız bir görüşme olmuş, peki sonra gelişme oldu mu o konuda?</span>  </p>
			<p class="paragraf">İstemihan Talay’la daha sonra Bilgi Üniversitesi’nde karşılaştık. Ben onu tanımadım. O beni tanıyıp neredeyse kucaklamak ister gibi üstüme geldi. Şöyle bir selam verip uzaklaştım. Ama daha önce, yine bakanlığı sırasında Gümüşlük Akademisi’ne gelmişti. Ben orada öğrencilerimle yaz okulu yapıyordum. Uzun bir kahvaltı sofrasındaydık. İstemihan Talay, Doğan Hızlan ve yanlarında onlarca kişi. Akademi’nin sorumlularından biri “Ali Nesin ve öğrencileri” diye bizi gösterdi. Ben hiç umursamadan kahvaltıma devam ediyordum. Belli ki kalkıp yanına gelmemizi bekliyordu. Öğrenciler de ne yapacaklarını şaşırdılar. Bir yanda bakan, bir yanda bakanı umursamayan ben. Dişlerimin arasından “Kimse yerinden kalkmasın” dedim. Beş on saniye sonra onlar bizim masaya geldiler. Hiç oralı olmadım ve gittiler sonra. Sadece Doğan Hızlan’a üzüldüm ama. O böyle bir davranışı hak etmemişti. Ama    </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Sonra anlatırım demiştiniz, Nevzat Metin’le ilgili olay neydi?  </span></p>
			<p class="paragraf">Bakanın yanında karşılaşmamızdan birkaç sene sonra Nevzat Metin beni aradı. Israrla buluşmak istiyor. Zamanım yok deyip başımdan savmaya çalıştım ama birkaç defa daha telefon etti. Son telefonunda vakıf için hayırlı işler konuşacağımızı söyleyince reddedemedim. Aslında biliyordum ondan hayırlı bir iş çıkmayacağını ama... Koço’da randevu verdi. Gittim. Yanında, yakından tanıdığım Ataol Behramoğlu’nun kardeşi Nihat Behram ve tiyatrocu Demir Karahan da vardı. Oturdum. Bakanlıktaki karşılaşmamızı anımsatarak,  </p>
			<p class="paragraf">“Sen çıkınca,” dedi, “ben bakanın suratına ceketimi fırlattım... Vallahi de billahi de...”  </p>
			<p class="paragraf">İçimden kıs kıs güldüm tabii.  </p>
			<p class="paragraf">İşlerinin nasıl gittiğini sordum. Çok kötüymüş. Sergi salonu var, resim alıp satıyor. Ve dünya kadar da albüm çıkarıyor. Çok güzel albümler doğrusu, birçoğu kütüphanemde vardır. Nasıl, hangi parayla çıkarıyor bilmiyorum ama ortaya güzel bir iş çıkıyor. Yeni bir iş peşinde olduğunu anlattı. Bir minibüs kiralayıp kasaba kasaba dolaşıp resim satacakmış...  </p>
			<p class="paragraf">“Kim alır ki?” dedim.  </p>
			<p class="paragraf">“İş adamları, müteahhitler...”  </p>
			<p class="paragraf">“Niye alsınlar ki senin resimlerini?”  </p>
			<p class="paragraf">“Onların hepsi belediyeyle iş yapar. Belediye başkanını ayarladın mı mecbur alırlar.”  </p>
			<p class="paragraf">“Ama o belediyelerin çoğu AKP’li.”  </p>
			<p class="paragraf">“Olsun, ceplerine üç beş kuruş koyarsan her şeyi yapabilirsin.”  </p>
			<p class="paragraf">Eh! Diyecek laf kalmadı bana! İşini biliyor belli ki.  </p>
			<p class="paragraf">Demir Karahan’ın bir projesi varmış. <span class="charoverride6">Yeşil Renkli Namus Gazı</span>’nı sahneye uyarlayacakmış. “Vakfa hayırlı iş” dediği bu! Bizim 40 çocuğa baktığımızdan, harcamalarımızın hacminden haberi yok tabii. Nasıl olsun ki? Biraz bu oyun üzerine konuştuk. Sonra konuşma kaçınılmaz olarak siyasete geldi.   </p>
			<p class="paragraf">AKP’nin Avrupa yasalarına uyum sağladığı yıllar. Daha önce hiçbir hükümetin yapmadığı yeniliklere imza atmışlar. Hiçbir zaman AKP’ye oy vermedim ama bu gelişmeleri görmemek için de kör olmak lazım. AKP aleyhine atıp tutuyorlar. Rüşvetçi olduklarından, din imanı umursamadıklarından, alçak olduklarından bahsedip ağza alınmayacak hakaretler ediyorlar... Demir Karahan sessiz oturuyor, ama diğerleri dur durak bilmiyorlar, biri başlıyor diğeri bitiriyor. Biraz önce duyduklarımla öyle tezat şeyler ki.   </p>
			<p class="paragraf">Kendimi tuttum tuttum, bir zaman sonra dayanamayıp AKP hükümetinin yaptığı olumlu yasa değişikliklerinden söz etmeye başladım. Bu değişiklikleri daha önceki hükümetlerin yapmadığını, bu yüzden utanmaları gerektiğini söyledim. “Bu demokratik değişiklikleri yapmak dinci ya da dindar bir hükümete mi kalmalıydı?” dedim. Çok kızdılar. Tartışma büyüdü. Sakin kalmaya çalıştım, zaten bire karşı üçler. Bir yandan da hoşuma gitti bu durum. Başka ne konuşacağım ki masada? Hiç olmazsa tartışma çıkar da rakının yanında meze olur diye düşünüp yangına körükle gitmeye karar verdim:  </p>
			<p class="paragraf">“Recep Tayyip Erdoğan gelmiş geçmiş en demokrat başbakandır” dedim.  </p>
			<p class="paragraf">Çileden çıktılar. Nevzat Metin’le Nihat Behram hakaret üstüne hakaret yağdırmaya başladı. Tartışmanın keyfi kalmadı. Cebimden 50 TL çıkarıp masaya attım ve eve döndüm.   </p>
			<p class="paragraf">Olaylar aynen böyle oldu. Ne bir fazla ne bir eksik. Bir yıl sonra gazetelerde ve televizyonlarda benim Erdoğan’ı göklere çıkardığım, artık idolümün Aziz Nesin değil, Erdoğan olduğunu söyleyen yalan yanlış haberler çıktı. Haberi yayan da Sevilay Yükselir. O zamanların en Kemalist gazetecisi. Televizyonlardan bangır bangır bağırıyor: “Nesin Vakfı artık Aziz Nesin’in değil, Ali Nesin’in vakfıdır, bağış yapanlar bir defa daha düşünsünler.”  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Nasıl tepkiler aldınız?</span>  </p>
			<p class="paragraf">Tabii vakfa gelen bağışlar zınk diye kesildi. Derdimi anlatmaya çalışıyorum ama nafile. Benim AKP’li olmadığımın haber değeri yok ki, tam tersine AKP’li olduğumun haber değeri var, ayrıca “Recep Tayyip Erdoğan, Türkiye’nin gelmiş geçmiş en demokrat başbakanıdır” da demişim... Dediğim bir şeye demedim diyemem. Ama gerçekten onları tahrik etmek için söyledim.   </p>
			<p class="paragraf">Birkaç yıl sonra internetten Sevilay Yükselir’in AKP’yi ve Recep Tayyip Erdoğan’ı göklere çıkardığı bir yazısını okudum ve sonra öğrendim ki meğer <span class="charoverride6">Sabah</span> gazetesine geçmiş... İnanılır gibi değil. Geçenlerde de HDP’li olduğunu açıkladı diye <span class="charoverride6">Sabah</span>’tan atıldığını öğrendim. Sevilay Yükselir’in MHP’ye transfer olacağı günleri heyecanla bekliyoruz...  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Ülkenin şu anki genel manzarasına bakalım isterim. Bir süre ara verdik; seçimlerle başlayalım. Ankara katliamı ve Doğu’da patlak veren olayları anlamak önemli. Siyasetteki durumu nasıl görüyorsunuz? Başkanlık sistemi tartışmaları için yorum yapar mısınız?  </span></p>
			<p class="paragraf">Başkanlık sisteminden filan anlamam ben. Bu konular benim konularım değil. Ama zaten gördüğüm kadarıyla Türkiye’de üç aşağı beş yukarı bir başkanlık sistemi vardı, başbakanın başkan olduğu bir sistem vardı. Şimdi ise tam başkanlık sistemine geçilmek isteniyor. Bunun hazırlığı yapılıyor. Bunun artılarını eksilerini değerlendirmek de beni aşar. Düşüncelerine saygı duyduğum bazı politologlar CHP’nin gelecekte bir varlık gösteremeyeceğini, Recep Tayyip Erdoğan’ın ancak başkanlık sistemiyle yıkılabileceğini söylüyorlar.   </p>
			<p class="paragraf">Yanlış olmayabilir. Zaten belli ki Türkiye sağa mahkûm olmuş durumda. Solcuların tek umudu makul, konuşulabilir, müzakere edilebilir, sınırları olan bir sağ hükümetin başa gelmesi.   </p>
			<p class="paragraf">Bu açıdan başkanlık sistemi savunulabilir. Ama ben Kürt olsam mesela ve gücüm olsa, özerklik karşılığında başkanlık sistemini masaya yatırırdım. Zaten bölgelere özerklik tanınacaksa başkanlık sistemi çok etkili olamaz. Türkiye’de bu tür anlaşmalara her zaman gayet soğuk bakılıyor, rakibinle anlaşma yapmak vatana ihanet olarak algılanıyor. Oysa siyaset asıl olarak bir pazarlık ve uzlaşma ortamıdır, böyle düşünülmelidir. Başka türlüsü tek kelimeyle savaş ortamı olur. Rakiple düşman birbirine karıştırılıyor.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">“Solcuların tek umudu; makul, konuşulabilir, müzakere edilebilir, sınırları olan bir sağ hükümetin başa gelmesi” cümlenizden solcular iktidara gelemeyecek sonucuna mı varmalıyız? Yoksa sağ görüşlü bir hükümet gelirse sıra sola gelir, halk da onların değerini anlar gibi mi düşünmek lazım?  </span></p>
			<p class="paragraf">Bunlar uzmanlık alanım değil doğrusu ama benim pek değer verilmemesi gereken şahsi düşünceme göre dünya konjonktürü değişmeden Türkiye’ye bir sol iktidar gelemez, gelirse de ömrü pek kısa olur. Türkiye’nin harcı değildir bu tür siyasi değişimleri tek başına yaratmak.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Pek çok aydın AKP konusunda yanıldığını, zamanında onlara oy vermekle hata yaptığını deklare etti. Bu konudaki tespitlerinizde hep haklı çıktınız. O yüzden AKP hakkında geleceğe dair öngörünüzü merak ediyorum: Seçimlerde halkın tercihi ile başa gelen bir parti ve politikası için fazla mı paranoya geliştiriliyor? Yoksa yaşam tarzlarına müdahale var ve bu konuda endişelenmeli miyiz?  </span></p>
			<p class="paragraf">Hiçbir zaman AKP’ye oy vermediğim için özür dilememe gerek yok. Ben hep sol partilere oy verdim, ulusal değil, özgürlükçü sol partilere. CHP’ye de hiç oy vermedim. Yani “yararlı oy” ilkesine hiç uymadım. Ama AKP’nin Türkiye’de önemli değişiklikler yapacağını anlamıştım. Yaptı da. 80 küsur yıldır başımızda olan bir vesayeti kaldırdı.   </p>
			<p class="paragraf">Şimdi yerine yeni bir vesayet geldi. Doğru. Ama bu vesayet bir seçimle gidebilecek türden bir vesayet. Oysa daha önceki vesayetten seçimle kurtulmak mümkün değildi. Bunu göz ardı etmemek lazım. Bu vesayet seçimle ve bir kişinin ömrüyle sınırlı. Dolayısıyla bunu büyük bir gelişme olarak görüyorum.   </p>
			<p class="paragraf">Kürt sorunu konusunda AKP büyük atılım yaptı. Artık Kürtçe serbest. Kitaplar, dergiler çıkıyor, televizyon kanalları var. İnsanlar çocuklarına Kürtçe ad verebiliyorlar, mahkemelerde Kürtçe konuşulabiliyor, değişen köy ve kasaba adları tekrar eski adlarına dönüyor. Bütün bunlar AKP’nin hamleleri ve tabii ki Kürt Hareketi sayesinde. Kürtlerin tek bir sorunu kaldı: Kürtçenin ana dil olarak Anayasa’da tanınması. Bir de özerklik sorunu var ama o sorun sadece Kürtlerin değil, tüm Türkiye’nin sorunu. Ayrıca ana dil ve özerklik sorunları ancak masada çözülür. Bu sorunlar için dağa çıkılmaz. Bu sorunların çözümü dağda değildir. Bu yüzden PKK’nin varoluş nedenini kaybettiğini düşünüyorum. Belki yegâne nedeni Türkiye Cumhuriyeti’nin hoyratlığı. Eğer Türkiye Cumhuriyeti ve Kürt Hareketi masaya oturmayı kabul ederlerse, Türkiye’nin pek yakın bir gelecekte Kürt sorunu diye bir sorununun kalmayacağına inanıyorum.   </p>
			<p class="paragraf">Müslümanlar demokrasinin gelişmesi için önemli hamleler yaptı. Ama anlaşılan o ki nefesleri tükendi. Buraya kadarmış. Gerisini Kürtlerin yapacağına inanıyorum. Kürtlerin özgürlüğü Türkiye’nin özgürlüğü olacaktır. Buna inanıyorum. Bu yüzden HDP’yi önemsiyorum ve oyumu HDP’ye veriyorum.  </p>
			<p class="arabaslik_orta" id="_idParaDest-34">“Öğleden sonraları günde iki saat bilim yapılmaz”<span class="charoverride18">  </span></p>
			<p class="paragraf"><span class="charoverride12" xml:lang="tr-TR">Celal Şengör’ün </span><span class="charoverride13">Radikal</span><span class="charoverride12" xml:lang="tr-TR"> gazetesinden Armağan Çağlayan’a verdiği röportajda söylediği “Dışkı yedirmek işkence değildir”  sözleri çok tartışıldı. Yine bu zaman zarfında Celal Şengör’e verdiğiniz destek aynı şimşekleri sizin üzerinize de çekti. Toplumumuzun, aydınlarına karşı bu derece acımasız olması neden sizce? (Aziz Nesin, siz, Celal Şengör, Fazıl Say, liste uzayıp gider) Acımasızlık, anlayışsızlık, cehalet ve/ya da kıskançlık?   </span></p>
			<p class="paragraf">Ne de olsa Cengiz Han soyundan geliyoruz! Hayatında iki kitap okumamış, iki kelimeyi yan yana getiremeyen insanların Celal Şengör’e ettikleri hakaretin haddi hesabı yok, ellerine geçirseler gözünün yaşına bakmadan bir kaşık suda boğacaklar! Celal Şengör’ün işkence konusunda söyledikleri yenir yutulur şeyler değil, doğru, ama bir, söylediklerinin günümüze hiçbir etkisi olamaz; iki, her şeyin olduğu gibi eleştirinin de bir sınırı, bir adabı vardır.   </p>
			<p class="paragraf">Tüm gençliğini ve hayatını bilime adamış bir insana böyle hakaret edemezsin. Onun masa başında geçirdiği saatler bile ona belli bir saygıyı gerektirmeli. Türkiye’nin hem Amerika hem Avrupa, hem de Rus bilim akademilerine üye olabilmiş yegâne bilim insanıdır Celal Şengör. Bu akademilerden ikisine bile üye olan yok, sadece birine üye olan da taş çatlasa beş on kişidir. İnsanlarda yanlış bulmakta halkımızın üstüne yok!   </p>
			<p class="paragraf">Yanlışını değil, doğrusunu bulursan ve onu fikir düzeyinde tartışırsan sana bir katkısı olur, boyun uzar, bir şey kazanırsın. Celal Şengör’ün orada söylediği birçok ilginç ve önemli şey vardı, örneğin eğitim konusunda söyledikleri. Sonuçta sadece ipe sapa gelmez beyanlarını merkeze oturtmak ve eleştiriyi edepsizlik sınırına taşımak çok yanlıştı. Kimseye hiçbir katkısı olmadı. Okumuşlar da aynı şeyi yaptılar. Bir grup genç akademisyen ve öğrenci Celal Şengör’ün Amerikan Bilimler Akademisi’nden atılması için imza kampanyası açtı. Herkesi kendileri gibi sanıyorlar! Amerikan Bilimler Akademisi, saçma sapan siyasi düşünceleri var diye hiçbir üyesini atmaz. Asıl buna karşı çıkmıştım, konuyu buradan açmıştım. Daha sonra Celal Şengör’e yapılan belden aşağı hakaretleri görünce dayanamadım, tartışmayı daha ileri götürdüm. Bu yüzden benimle selamı sabahı kesenler oldu! Akbaba gibiyiz... Biri bir hata yapsın da linç edelim diye pusuya yatmış bekliyoruz!  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Bu arada geçen kış Sevan Nişanyan’ın cezaevinden izinli çıktığı gece var. Epey yankı buldu basında. Nasıl bir akşamdı? Neler yaşandı?   </span></p>
			<p class="paragraf">Sevan’ın çılgınlıklarından biri daha. Aslında çok başarılı bir geceydi. Çok farklı kişilikler Sevan’la dayanışmak için o geceye katıldılar. Eğlenceli bir gece oldu. Dansöz geldi, biliyorsunuz, çok eleştiri aldı, “Doğuda savaş varken siz orada dansöz oynatıyorsunuz” diye. Dansözü biri önermiş. Sevan da kabul etmiş. Partide Sırrı Süreyya Önder’le kanepeye gömülmüş usul usul sohbet ediyorduk. Birden ortaya dansöz çıktı. Sırrı Süreyya bir anda şeytan görmüş gibi ayağa fırladı, “Aman, şimdi Nusaybin’de savaş var, sen burada dansöz oynatıyorsun diye demedikleri kalmaz” deyip koşarak ayrıldı. Sonra çok hücum edildi zavallıya...   </p>
			<p class="paragraf">Zaten ne kadar günahkârsan o kadar hücum edersin diye düşünüyorum! Sürekli herkese onur dersi ver ki ne kadar alçak olduğun gün yüzüne çıkmasın, sürekli başkalarını aymazlıkla suçla ki ne kadar aptal olduğun anlaşılmasın, sürekli başkalarına edep dersi ver ki ne kadar ahlaksız olduğun belli olmasın.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Prof. Aziz Sancar’ın Nobel Ödülü alması hepimize çok iyi geldi. Bütün konuşmalarında Türkiye’yi öven sözlere yer verdi. Siz nasıl karşıladınız? Çalışmalarını burada yürütüyor olsaydı durumu ya da olumlu bakış açısı farklı olur muydu?  </span></p>
			<p class="paragraf">Aziz Sancar gibi biri Türkiye’de mümkün değil yetişemezdi. Sadece eğitim ya da araştırma imkânı olmadığından değil, hayat da müsaade etmezdi buna. Bilim insanı dediğin fildişi kulede yaşar. Yaşamın gerçeklerinden kopuktur; ekmeğin fiyatını bilmez, havagazı, su, elektrik gibi sorunları yoktur, bürokrasiyle işi olamaz, geçim derdi hele hiç olamaz. Yaşamsal dertleri olan bilim yapamaz. 24 saatini araştırmana verebilmelisin, başka sorunların olmamalı. Başka türlü başarıya ulaşmak mümkün değildir. Öğleden sonraları günde iki saat bilim yapılmaz.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Üniversitedeki çalışmalarınız nasıl gidiyor? Ülke gündemi akademisyenleri nasıl etkiliyor? Köşemizde işimizi yapalım duygusu mu hâkim ve uslu aydın daha mı makbul Türkiye’de?  </span></p>
			<p class="paragraf">Herkes çok tedirgin. Akademik özgürlük Türkiye’de hiçbir zaman tam olmadı ama 12 Eylül’den beri böylesi de görülmedi. Şimdi ODTÜ’ye saldırıyorlar. Onu da ellerine geçirecekler, istedikleri her şeyi başardılar bugüne kadar. TÜBA’yı da biliyorsunuz ele geçirdiler. Hele en son Genelkurmay’ın küfürbaz ve müfteri gazeteci Hasan Karakaya’yı göklere çıkaran taziye mesajı inanılır gibi değildi.   </p>
			<p class="paragraf">Aslında genelde hep iyimserimdir, hep güzel günlere inanırım, ama ne yazık ki artık bu konuda pek iyimser olamıyorum. Yine de bu duruma başkaldıran, sözünü esirgemeyen aydın sayısı az değil. Özellikle gazeteciler. Gidişata başkaldıranlar arasında akademisyenler de var. Ama genel olarak üniversitelerde bir suskunluğun ve korkunun hâkim olduğunu söyleyebiliriz.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Barış İçin Akademisyenler konusuna değinmek isterim. Şu an bulunduğumuz nokta, daha mı karışık, yoksa çözüme yaklaştırıyor mu bizi?  </span></p>
			<p class="paragraf">O metinden hemen önce Diyarbakır’a gidilmişti. Tam bir savaşın ortasındaydık. Belli ki bizim ziyaretimizden dolayı savaşa bir gün ara verilmişti. Akademisyenlerin metni birkaç gün sonra ortaya çıktı.   </p>
			<p class="paragraf">Açıkçası benim için büyük bir hayal kırıklığıydı. Her şeyden önce haksız bir metindi. Ama bundan da öte savaş sırasında yazılacak metin değildi. Kanı durdurmayacağı gibi tam tersine kutuplaşmayı daha da teşvik edici bir metindi.   </p>
			<p class="paragraf">Eşimle evde çok tartıştık bu konuda. Sonunda gitti imzaladı. Ama Recep Tayyip Erdoğan’ın ve adalet sisteminin tepkisi o kadar gereksiz ve yersizdi ki, o metin birden hak etmediği bir değer kazandı, ya da meğer o metin aslında gerekliymiş kanısını uyandırdı. Belki de gerçekten gerekliydi. Bilemiyorum şimdi. Ama metin ilk ortaya çıktığında karşı çıktım. Çok daha uzlaşmacı, yapıcı, taraf tutmayan bir dil tutturmalıydık. Amacımız silahların susması olmalıydı. Bu amaçla düşüncelerimize uymasa bile insanların akıllarını başlarına getirecek bir üslup kullanmalıydık.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Başbakan Davutoğlu’nun istifası ile ilgili yorumlarınızı da paylaşır mısınız? Davutoğlu’nun gidişini nasıl değerlendiriyorsunuz?  </span></p>
			<p class="paragraf"><span class="charoverride14">Kendi penceremden siyasete baktığımda Davutoğlu’nun görevden ayrılmasının herhangi bir önemi olduğunu, bir şeyi değiştireceğini düşünmüyorum.   </span></p>
			<p class="paragraf"><span class="charoverride14">2003’te Türkiye’de bir devrim başlamıştır ve beş yıl içinde devrim gerçekleşmiştir. Devrimin kansız olması Türkiye için büyük bir şans. 80 yıl süren askeri vesayet 2008 gibi sona erdi. Bu tarihten sonra bir başka vesayet başladı, doğru. Ama bu yeni vesayet tek bir kişinin iradesine bağlı ve vesayetin süresi en kötü ihtimalle bir kişinin yaşam süresiyle üstten sınırlı.   </span></p>
			<p class="paragraf"><span class="charoverride14">Bu son vesayet daha önce de bitebilir, halk seçimlerle her an vesayeti sonlandırabilir. Oysa daha önce seçim sonuçları ne olursa olsun askeri vesayeti sonlandırmak mümkün değildi. Bu açıdan bakıldığında ben son 15 yılın gelişmelerini son derece olumlu görüyorum.   </span></p>
			<p class="paragraf"><span class="charoverride14">Bu süreçte laikliğin tehlikeye girmesi, özgürlüklerin kısıtlanışı, suçsuz insanların hapse girmesi üzücü tabii ama bunlar bir devrimin olağan sonuçları ve geçici. Fransız Devrimi’nin durulması ve sonuçlarının alınması yaklaşık 100 yıl sürdü. Bizim kansız devrimimizin durulması çok daha kısa sürecek. Günlük siyasete çok çok tepeden, çok çok uzaktan bakmaya çalışıyorum. Benim penceremden böyle gözüküyor.   </span></p>
			<p class="paragraf"><span class="charoverride14">Türkiye çok enerjik, çok dinamik ve çok genç bir toplum. Seçimlere katılım yüzde 80’in üstünde, yüzde 90’lara yakın. Bu müthiş bir oran. Bu ne demek? Vatandaş kendi oyunun gücüne, siyasette söyleyeceği şeyler olduğuna inanıyor demek. Bu çok önemli. Vatandaş geleceğe inanıyor ve geleceğini etkilemek için üstüne düşeni yapıyor. Ben Türkiye’nin geleceğinden umutluyum, çok umutluyum hem de. Yeter ki dünya dirensin, yok olmasın!  </span></p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Çocukluğunuzdaki aydın profili ile şimdinin akademisyen, bilim insanı, aydın profilinin misyonlarındaki fark ne sizce? Değişti mi?</span>  </p>
			<p class="paragraf">Bilmiyorum. Ama bir aydının nasıl düşünmesi, nasıl davranması gerektiğini söyleyen kişi sayısı çoğaldı. Ben bunlara apaydın diyorum!  </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-5-backlink" id="footnote-225-5">5</a><span class="charoverride8" xml:lang="tr-TR">.</span><span class="charoverride9" xml:lang="tr-TR"> </span><span class="charoverride10" xml:lang="tr-TR">Canım Oğlum Canım Babacığım</span><span class="charoverride9" xml:lang="tr-TR">-2 Mektuplaşmalar, 1965-1981, </span><span class="charoverride9" xml:lang="tr-TR">İstanbul: Nesin Yayınevi,</span><span class="charoverride9" xml:lang="tr-TR"> 2013, s. 287.</span></p>
				</div>
			</div>
		</div>
	</body>
</html>
