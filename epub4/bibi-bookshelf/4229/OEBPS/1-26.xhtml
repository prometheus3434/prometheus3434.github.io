<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1-26</title>
    <meta content="urn:uuid:1ff9be6e-ef44-4e0a-9721-a0603fd5a495" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_orta" id="_idParaDest-36">“Benimle konuşulmadığı sürece konsantrasyonum bozulmaz”  </p>
			<p class="paragraf">  <span class="charoverride12" xml:lang="tr-TR">Çocukluktan itibaren kendinizle dolu olma halini konuşalım mı? Hem zihinsel hem bedensel farkındalığınız yüksek, hayal gücünüz de çok kuvvetli. Ateşliyken alevlerle oynamak, bir dürbünün tersinden dünyaya bakmak, sporla bedensel sınırları zorlamak, matematik ya da çeşitli oyunlarla yoğun konsantrasyon. Cadı rüyasından kendinizi uyandırabilmeniz. Nasıl açıklanabilir bunlar?  </span></p>
			<p class="paragraf"><span class="charoverride14">Hiç bilmiyorum. Ama kendimle dolu olduğum, hatta egoist olduğum, işimi gücümü ve toplumsal sorumluluklarımı yakınlarımdan daha fazla önemsediğim çok doğru. Ödev ile aşk arasında ödevi tercih edenlerdenim. Başarısız bir insanın zaten özel hayatında da başarılı olamayacağını düşünüyorum. Ayrıca kendimi o kadar yaptığım işle özdeşleştiririm ki, yakınımda bulunan insanların da beni işimle özdeşleştirmesi gerektiğini düşünürüm. “Ben, yaptığım işim, başka bir şey de değilim” bakış açısına sahibim. Babamda da vardı bu ama benimki kadar bilinçli miydi, emin değilim.  </span></p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Çatalca’da vakıf binasında ve Matematik Köyü’nde çok güzel tablolarınız var. Resim yapmaya devam ediyor musunuz?  </span></p>
			<p class="paragraf">Benim resimle derdim yok. Derdim şuydu: Gözümü, bilincimi ve elimi koordine etmek. O mücadele hoşuma gidiyordu. Onlarla bir şey yapmak. Gördüğün şeye hiçbir zaman inanamıyorsun aslında. Mesela modeli yatır, ayaklarından bak; ayak kocaman, kafa küçücük olur. İnanamıyorsun bir türlü. Kendini terbiye etmen lazım gördüğünü yapabilmek için. Babam bana “Yazar olsan benden daha iyi olursun” derdi. İyi yazardım gerçekten ama yazar olup da dile getirmek istediğim bir derdim de yoktu. İnsanlara edebiyatla ulaşmayı istemedim yani. Büyük yazar olmak için sadece insanın iyi yazması yetmez. Söyleyecek lafın olması lazım, bir meselen olması lazım. Benim de resimle hiçbir meselem yoktu doğrusu ve bıraktım. (Yazarın notu: Matematik Köyü’nde kaldığım ilk gecenin sabahında, Ali Hoca iyi uyuyup uyumadığımı sordu. “Yatağın karşısında asılı tablodaki kadının bakışlarından ürktüm, uyuyamadım geç saate kadar” dedim. Meğer o delici bakışlı portreyi hoca yapmış! Gülümsedi sadece kırdığım pot karşısında.)   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Yaptığınız resimleri sattınız mı hiç? Almak isteyen olsa satar </span>mıydınız?   </p>
			<p class="paragraf"><span class="charoverride14">Yaptığım resimleri sattım ama hiç hoşuma gitmedi bu. Çünkü çok emek verdiklerim satıldığında emeğime acıdım. Az emek verdiklerime de “O kadar para etmezdi” diye üzüldüm... </span>  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Bıçakla kesilir gibi mi bitti resim? Gördüğüm portreleriniz çok çarpıcı, keşke başlasanız yine.  </span></p>
			<p class="paragraf">Ev değiştirdim, ev değiştirince atölyem kalmadı, düzen bozuldu. Modelin gelip gitmesi zorlaştı. Öyle kaldı. Koşullar değişti, ben de eksikliğini hissetmedim demek ama mesela şimdi kırk yılın başında elime kalem alayım diyorum. Çok paslanmışım, acayip paslanmışım. Bir zamanlar çok iyi olmuştum, bakar bakmaz yapıyordum karşımdakini. Kişiliğini yansıtabiliyordum portreye. Elim çok rahatlamıştı. Özgürce yapıyordum. Şimdi hata yapmaktan korkuyorum. Tekrar başlasam gelir belki o his ama... Eli özgürleştirmek çok zaman alıyor. Kendine güven gelmesi... Sonuçta herkes bakıyor, resim yapıyorsun, kolay değil yani. Başlangıçta çok geriliyorsun ama zamanla bir güven geliyor insana.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Bu da belki başka bir döneme hazırlıktır sizin için. Tekrar dönersiniz, kim bilir?  </span></p>
			<p class="paragraf">Olabilir, belki. (Yazarın notu: Bu bölümde resim yapmayı bıraktığını anlatıyor Ali Hoca ama kapak çekimi için son buluştuğumuz gün, akşama modelinin geleceğini ve resim çalışmalarına tekrar başlayacağını söyledi.)  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Bir konuşmamızda Van Gogh’un tablosunu izlerken (</span><span class="charoverride19" xml:lang="tr-TR">Night in Paris</span><span class="charoverride12" xml:lang="tr-TR">) hayallere daldığınızı söylemiştiniz. Başka sevdiğiniz, aklınızda yer etmiş ressam, tablo, heykel var mı?  </span></p>
			<p class="paragraf">Hemen bütün önemli ressamları severim. Sevmediklerim de var. Mesela Renoir. Ama resim hakkında çok değerli fikirleri olduğundan büyük saygı ve hayranlık duyarım. Pissarro’nun resimlerini de sevmem ama o da çok büyük bir insandır, müthiş bir iyilikseverdir ve ileri yaşlarda kendi kendini eleştirebilen ender kişilerdendir. Hayran olduğum biri sonuçta. Monet’yi hiç ama hiç sevmem. Empresyonistlerle aram hiç iyi değil. Gördüğümde başımı çeviririm, o kadar. Ama Manet, ama Toulouse Lautrec, ama Degas... Matisse’in bazı resimleri olağanüstü bana göre ve düşünür olarak da çok kıymetlidir ama birçok resmine maalesef bir türlü ısınamadım. Cezanne ise kötü bir ressamdır ama resimlerine bayılırım! Birkaç Alman dışavurumcu hakkında da nefret ve saygı karışımı duygu ve düşüncelerim var. Ama hepsini çok kıymetli bulduğumu, insanlık kültürünün bir hazinesi olduklarından kuşku duymadığımı belirtmek isterim. Önemli olan ressamın kendi yaptığına inanmasıdır. Sadece bu inanç saygıyı gerektirir.  </p>
			<p class="paragraf">Bazı resimler ve ressamlar sadece sanat anlayışıma değil, hayata yaklaşımıma da büyük etki yaptı. Mesela Malevich. Aslında sevdiğim bir ressam değil, hatta pek çok resmini hiç sevmem ve asla duvarıma asmam! Ama mesela <span class="charoverride6">Beyaz Üstüne Beyaz Kare </span>adlı eseri beni benden almıştı. 22 yaşımda filandım ilk gördüğümde. Nasıl etkilendiğimi anlatamam. Saatlerce karşısında kalakaldım. Haftada birkaç defa görmeye gittim. Beni modern sanatla tanıştıran Malevich’in bu eseridir.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Başka kimler var?  </span></p>
			<p class="paragraf">Picasso tabii ki herkes gibi beni de etkiledi, onu saymıyorum bile. Alman ekspresyonistler de aynı şekilde. Sanat üzerine düşünmeye biraz Malevich’le, biraz da Alman ekspresyonislerle başladım. Duchamp ayrıca tabii ki çok etkileyiciydi. Amerikan dışavurumcuları da saymalıyım. Beni çok çok etkileyen bir başka ressam Twombly’dır. 36 yaşımdaydım, babamla New York’ta bir retrospektifine gitmiştik. Babam hiç sevmemişti. Benim ise soluğum kesilmişti resmen. Rutko’dan da etkilendim. Etkilendim derken, sanata bakışım açısından demek istiyorum. Onlar gibi resim yapmaya çalıştığım, sonra tuvali yırtıp attığım çok oldu. Önemli olan onların sanat anlayışını özümsemek değil, onlar gibi yapmak değil. Hatta bu kötü bir şey olur. Önemli olan sanat denen şeyin ne olduğu ya da ne olması gerektiği konusunda ressamın sende yeni kapılar açması, yeni düşünceler yeşertmesi.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Yurtdışında çalıştığınız dönemde müzelerden çıkmadığınızı tahmin ediyorum.  </span></p>
			<p class="paragraf">Üniversitenin ilk yıllarında her pazar Louvre Müzesi’ne giderdim. O zamanlar klasikçiydim. Henüz Malevich’le karşılaşmamıştım. Bazı resimler karşısında saatler geçirirdim. Hollandalılar, İtalyanlar... Her hafta bir başka odada olurdum. Ama bazı resimler vardı ki her gittiğimde mutlaka ziyaret ederdim. Delacroix mesela. Şaşmazdım ondan. Ne muhteşem bir ressamdır! Resim değil adeta roman! Bazı çok ünlü ressamların da tadına çok geç vardım. Rembrandt bunlardan biridir mesela. Derinlik sanırım yaşla daha fazla fark ediliyor. Miro’yu hiç sevmezken, bir retrospektifini görüp hayran kaldım. Dali’yi ve sürrealistleri hiç sevemedim ama, her zaman ucuz buldum.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Küçükken duyduğunuzu anlattığınız bir uğultu, bir tür dini müzik vardı. “Uzun yıllar da devam etti” demiştiniz.  Paris dönemini anlatırken de reggae’den nefret ettiğinizi söylemiştiniz. Köy kurulmadan, yaz okullarında “çalışmaya çalışırken” yaşadığınız müzik eziyetleri vardı. Zorla dayatılan müzik rahatsız ediyor sanırım sizi, değil mi? Bir de Sevan Bey’in söylediği ortak müzik zevki meselesi vardı. Özetle, nasıl müzikle ilişkiniz?  </span></p>
			<p class="paragraf">Babam Sovyetler Birliği’ne ya da Polonya’ya her gidişinde klasik müzik plakları getirirdi. Daha önce de bir pikap, yani plakçalar getirmişti. O müziklerin bazıları çok çok hoşuma giderdi. Ama mesela senfonileri hiç sevmezdim, şimdi bile birkaç senfoni dışında senfonilere dayanamam. Konçerto ve insan sesi severdim daha çok. Ama benimkisi bilgili bir sevgi değildi, sadece severdim. Tabii Şostakoviç’miş, Çaykovski’ymiş, hepsinin adlarını bilirdim, konuşulurdu. Annemin arkadaşları gelirdi eve müzik dinlemeye. Huşu içinde dinlerlerdi. Eminim onlar da benim kadar cahillerdi müzik konusunda ama işte müzik dinlenirdi. 15 yaşında filan olmalıydım, Atilla Tokatlı’nın evindeyim. Rakı içiyoruz... Bu arada benim rakı yaşım bayağı erken başlamıştır ve daha o yaşlarda babamın arkadaşlarıyla rakı içerdim, mesela Vedat Günyol’la, her cumartesi rakı içerdik... O gün Atilla Tokatlı,  </p>
			<p class="paragraf">“Şimdi sana 19. yüzyılın en ilginç çığlığını dinleteceğim” diyerek Çaykovski’nin 1812’sinin uvertürünü koydu.  </p>
			<p class="paragraf">Nasıl hoşuma gitti! Güzeldir gerçekten. Hemen o yıl, hatta bir ay sonra galiba İsviçre’ye gittim. Sandra (Alessandro) diye bir arkadaşım vardı okulda. Sandra kız ismi gibi duruyor ama erkekti, zaten erkek okuluydu okulum. Benden iki yaş büyük olan Sandra müzik konusunda çok bilgiliydi. Okulda da müzikle bir profesyonel gibi çok yakından ilgilenen çok öğrenci vardı. Kimi flüt çalar, kimi şan dersi alır, kimisi kilise orgu çalardı. Hatta bazıları ilgili öğrencilere özel müzik dinletileri ve konferansları düzenlerdi. Bu Sandra da beni Lozan Üniversitesi’nin diskoteğiyle tanıştırdı. Diskotek dediğim plak alınan yer, dans edilen yer değil, yani kütüphane (bibliotek) gibi. Tüm Bruckner ve Beethoven senfonileri, ardından Verdi operaları... Bana dinletiyor ve besteci hakkında bilgi veriyordu. Çok da güzel anlatırdı alçak! Hayal gücü çok geniş bir çocuktu. Belki söylediklerinin bazıları yalandı ama olsun, beni çok eğlendiriyordu. Klasik müziğe onun sayesinde çok merak sardım. Daha sonra klasik müzik zevkimi geliştirdim, daha rafine oldu. Tüm hayatım boyunca klasik müzik dinledim. Mozart’ı çok çok sevmem, ama Bach, Haydn, Brahms, Beethoven’in piyano sonatları ve Boccherini gibi bestecileri çok severim. Tuhaf bir biçimde Rossini’nin yaşlılık eserlerine de bayılırım.   </p>
			<p class="paragraf">Sevan’la ikinci karşılaşmamızda, Amerika’dan Türkiye’ye döndüğüm dönemde, yani hapis maceralarımızdan sonra, CD koleksiyonumu görüp “Bu herifte iş var” diye düşünmüş. Nitekim Sevan’ın zevkiyle benim müzik zevkim birebir örtüşür. Ama o çok bilgilidir müzik konusunda. Hem kulağı vardır hem de sesi. Ben ise yeteneksiz ve cahilim.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Pikaptan yola çıkarak... Teknoloji ile ilişkiniz nasıl? Buna bağlı olarak popüler bilimsel gelişmeler konusunda ne düşünüyorsunuz? Mars’ta hayat olma ihtimali ya da insansız arabalar, sanal gerçeklik gözlüğü. Denemek ister miydiniz?  </span></p>
			<p class="paragraf">Teknolojiyle aram hiç iyi olmadı. Mesela araba kullanmasını bilmiyorum, hiç de heveslenmedim. Babam Sovyetler’den bize elektrikli oyuncak trenler, fotoğraf makineleri filan getirirdi. Kardeşim Ahmet hemen içini açar, bozardı. Ben de ona:  </p>
			<p class="paragraf">“Yahu yapma, kurcalama, bozacaksın, hep bozuyorsun” derdim.  </p>
			<p class="paragraf">“Açacağım!” derdi.  </p>
			<p class="paragraf">“Niye ki?” derken kızmaya başlardım.  </p>
			<p class="paragraf">“Merak ediyorum nasıl çalıştığını” diye inat ederdi.  </p>
			<p class="paragraf">“Nasıl çalışıyorsa çalışıyor, bırak çalışsın... Sana ne!”  </p>
			<p class="paragraf">İşte bu kadar ilgisizdim. Telefon nasıl çalışır, hâlâ bilmem! Güneş tutulmasıymış, telgrafmış, artezyen kuyusuymuş, hiç ilgim olmadı. Hiç bilmek istemedim. Ama zihinsel bir şey oldu mu yemeden içmeden kesilip haftalarca düşünebilirim.  </p>
			<p class="paragraf">Bir hikâye anlatayım. Babam o pikabı getirdi. Şık görünümlü ama son derece basit bir aygıt. Üç tane mi ne düğmesi var. Ama bizim ailede kimse anlamaz ki böyle aygıtlardan. Kalamış’ta oturan bir mühendis dostumuz vardı. Oğlu Harun da yakın arkadaşımızdı. Pikabı alıp onlara gittik. Pikap yere, halının üstüne kondu. Fişi prize sokuldu. Üstüne bir plak kondu. Sonra düğmeler çevrildi, kolu sağa sola oynatıldı... Bana mısın demiyor. Çalışmıyor. Başka düğmesi var mı diye sağına soluna, altına üstüne bakıldı. İki düğme aynı anda çevrildi. Biz Nesin ailesi dört kişi, onlar da üç kişi, hepimiz pikabın önünde adeta namaza durmuşuz! Her kafadan “Dokunma, elleme, öyle değil” gibi sesler çıkıyor. Baktım olacak gibi değil. Kalktım. Arkada bir koltuk vardı. Oturup düşünmeye başladım. Bu böyle olmayacak. Başka bir numarası olması lazım, ama ne? Belki 10-15 dakika düşündüm. Onlar hâlâ düğmeleri sağa sola çeviriyorlar. Birden,  </p>
			<p class="paragraf">“Buldum!” diye bağırdım.  </p>
			<p class="paragraf">Bana döndüler sorgulayan gözlerle.  </p>
			<p class="paragraf">“Düğmeyi çekin” dedim!  </p>
			<p class="paragraf">Meğer düğmeyi döndürmek değil, çekmek gerekiyormuş... Pikap çalıştı!  </p>
			<p class="paragraf">Matematikçi olacağım, teorik çalışmalardan hoşlandığım o zamandan belliymiş.  </p>
			<p class="paragraf">Bir seferinde de biri bana bir iskambil kâğıdı numarası gösterdi. Bir kâğıt tutuyorsun, üç sorudan sonra adam tuttuğun kâğıdı buluyor. Belli bir üçkâğıdı, el çabukluğu yok, tamamen mantıksal bir şey. Bir hafta! Bir hafta odadan sadece doğal ihtiyaçlarım için çıktım ve sonunda numarayı çözdüm. Bana problem versinler ve biraz yiyecekle ıssız adaya atsınlar. Halimden hiç şikâyetçi olmam!  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Savrukluğunuzdan çok şikâyetçiymiş babanız. Kaybolan pasaportlar, unutulan dosyalar... Şimdi durumunuz ne?  </span></p>
			<p class="paragraf">Evet, çok savruk, çok dalgın ve unutkanım. Ama sadece umursamadığım konularda. Kitaplarım mesela her zaman çok düzenliydi, binlerce kitap arasından aradığım her kitabı elimle koymuş gibi bulurdum. Matematiksel olguları unutmazdım. Formülleri unuturdum belki ama o formülleri nasıl yeniden bulacağımı bilirdim. Dünyada benden daha unutkan bir insan olduğunu sanmıyorum. Bazen kendi kendime sınavlar yapıyorum, aklımdan bir sayı tutuyorum ve bir saat sonra bu sayıyı hatırlayacağım diyorum. Çoğu zaman o bir saati de unutuyorum, hatırladığımda da sayının kaç haneli olduğunu bile anımsamıyorum. Dalgınlığımın derecesini anlatmam mümkün değil. Eğer bir eve en az 40 kez gitmemişsem yerini hatırlayamam. Evimi bulamayıp saatlerce sokaklarda dolaştığım çok olmuştur. Kendi evim diye başkasının evine girdiğim de! Tanımadığım insanların boynuna sarılmam, çok yakından tanıdıklarımın adlarını unutmam... Bir seferinde sevgilimi süpermarkette unutup eve dönmüştüm! Saatler sonra eve döndüğünde unuttuğumu anlamıştım...  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Osmanlıca öğrenme süreciniz nasıl oldu? Sadece babanızın vakıf arşivindeki günlüklerini çözebilmek için mi başladınız?  </span></p>
			<p class="paragraf">Evet, sadece babamın elyazmalarını çözebilmek için. Elifba kitabını aldım ve birkaç günde çat pat okuyabilir duruma geldim. Sabahlara kadar çalışıp bir kelime okuduğumda sevinçten dans ediyordum odada. Bu mücadele bir ay kadar sürdü. Giderek hızlandım. Ama şimdi unuttum! Çok zorlanıyorum. Okumaya okumaya körleşiyor insan. Herkese de öneririm. Büyük zenginlik.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">“Babam gibi çalışırken müthiş konsantre olabiliyordum, başka bir boyuta geçebiliyordum” demiştiniz çocukluktan bahsederken. Bu özelliğiniz hâlâ devam ediyor mu? Bunca iş ve kalabalık, çalışmalarınızı, hayatınızı nasıl etkiliyor?  </span></p>
			<p class="paragraf">Evet, yapabiliyorum. Nasıl konsantre olduğuma dair örnekler var hatırladığım, şöyle: Lisede, yatılı okulda, gece saat üç filan. Çalışmaya dalmışım. Birden koridordan gelen bir ayak sesiyle irkildim, şöyle bir sıçradım. Koridorda yürüyen kişi ikinci adımını attığında da aynı biçimde irkildim! İki adım arasında tekrar bu dünyadan kopmuşum. Lisedeyken çok şakacıydım, arkadaşlarım da bana şaka yaparlardı. Bir öğle teneffüsünde odama çıkmışım, masamın başına geçmiş çalışıyorum. Aradan yarım saat geçti geçmedi, ayağıma bir darbe aldım ve “Yeter be!” diye bir bağırış duydum. Korkuyla fırladım tabii. Meğer arkadaşım Michel masanın altına saklanmış, ben çalışırken masanın çekmecesini açıp duruyormuş. Masanın çekmecesi açıldıkça kapatıyormuşum. Bunu 20-30 defa yapmış. Hiç anlamamışım, hiç bu duruma şaşırmamışım. Şakası işlemeyince daha fazla dayanamayıp “Yeter be!” diye bağırmış. Bu olaya uzun yıllar çok gülmüştük. Bugün bile çalışırken biri masama çay ya da kahve koyar, hiç farkına varmam, buz gibi olur. Hatta bazen teşekkür ediyormuşum. Benimle ilgilenilmediği ya da konuşulmadığı sürece konsantrasyonum bozulmaz. Ne yaparsam yapayım, kendimi işe verince her şeyi unutuyorum. Amerika’da araştırmalarımı bir kahvede oturup yapardım, kalabalık filan hiç umurumda olmazdı. Bu konsantrasyon sayesinde uzun mesafe koşucusu oldum diye düşünüyorum. Kendini unutmadan uzun mesafe koşulmaz. Acı çekiyorsun çünkü. Vücudunu unutacaksın, hipnotize olacaksın, bu dünyadan uzaklaşacaksın ki, bir-iki saat boyunca aynı tempoyla yokuş filan demeden koşabilesin.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Koştuğunuzu biliyorum, hatta madalyalarınız da var değil mi?  </span></p>
			<p class="paragraf">Bir gün İsviçre’deki okulda spor günü yapılıyor. Ben de koşu yarışına katılacağım. Birinci olacağımdan ne benim ne de herhangi birinin kuşkusu yok, hem de açık arayla birinci. Dört kilometrelik filan bir parkur. Koşu başladı. Ben fiyaka yapmak için daha starttan birinciliği ele aldım. Çünkü diğer öğrenciler ve ana-babalar yola dizilmişler, birinciyi alkışlıyorlar. Alkışlar da hoşuma gidiyor tabii. Koşu ormanda yapılıyor, bir kulvarda dört tur atacağız. Üçüncü turda arkamda kimse yoktu! O kadar herkesi geçmişim. Bir ara neme lazım diye arkama döndüm, bir başka koşucu! Olacak iş değil! Nereden çıktı ki bu şimdi? Tabanları yağladım tabii. Ama zaten çok yorulmuşum, koşunun sonlarındayız, bir tur ya kalmış ya kalmamış. Arkamdaki de dinç görünüyor, uzun boylu ve dinç... Benden 20 metre filan geride sadece. Geçer mi geçer. Ben hızlandıkça arkamdaki bağırıyor: “Dur Ali, koşma o kadar.” Yok ya! Durayım da geçsin değil mi! Finişe nasıl vardığımı bir ben bilirim. Ayaklarım ve ellerim felç, sanki kan gitmiyor. Dişlerim ise tam tersine, sanki bir hapşırsam 32 dişim önüme dökülecek, öyle bir kan basıncı. Bağırsaklarım, böbreğim, midem, tüm organlarım iflas etti. Bir saatte filan ancak kendime geldim. Meğer arkamdaki bir sonraki yarışa hazırlanıyormuş... Ondan bana acele etme dermiş... Günlerce çok güldük bu olaya. Futbol oynadığımda, 5-0 mağlup bile olsak, bir gol atmak için canımı dişime takarım. Sanki yenilirsek dünyanın sonu olacak, öylesine hırs doluyumdur. Ama oyun bittiğinde hiiiiç umurumda olmaz. Kendim bile şaşarım bu işe.<span class="charoverride12" xml:lang="tr-TR">  </span></p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Spora kaç yaşında başladınız ve ne zaman bıraktınız?  </span></p>
			<p class="paragraf">Spora ergenlikten biraz önce başladım. Ben 11, kardeşim 10 yaşlarındayken, annem ve babamla Bayramoğlu Gazeteciler Sitesi’nin yazlığına gittik. 15 gün tatil yapacağız. Sonra onlar gitti, bizi orada nedense tek başımıza bıraktılar. Bana yaptıkları en büyük iyilik bu olmuştur herhalde! Çok geliştim o yaz. Özgürdüm. “Yat” diyen yoktu, “kalk” diyen yoktu, “yıkan” diyen yoktu. Zaten dört ay boyunca sanırım iki defa yıkandım! Sürekli denizdeydim zaten. Üstüm de hep çıplaktı. Balıkçılığı öğrenmeye başladım. Hem çapari hem de dalma. Koşuyorum sürekli. Futbol, voleybol, yüzme... Bütün gün koşup zıplama. Sabahları bir kavanoz reçel bitiriyordum ve yetmiyordu! O yaz 13 santimetre uzadım diye hatırlıyorum. Kaslandım, pazılarım çıktı, göğüs kaslarım gelişti. Çok çevik ve sporcu biri oldum. Barfiks filan da yapmaya başlamıştım. Entelektüel olarak da geliştim. İlhan Selçuk, İlhami Soysal ve daha birçok yazar çizer gelirdi. Onların rakı masaları çok zevkli olurdu. Beni de çok severlerdi. Herkesin çocuğu olmuştum. Gece saat 04:00’te ayakta olsam, kimse “Sen neden yatmadın” demezdi. Zaten birçok gece o saatlerde yatardık. Orada iyi satranç oynamayı öğrendim. Daha da önemlisi bir ağabeyim bana matematiğin güzelliğini öğretti. Matematiğe merak sardım. Bir sonraki yıl annem babam yine bizi Bayramoğlu’na bıraktı. Yine üç ay kaldık, hatta belki dört ay kaldık. Hayatımın en verimli dönemleridir. Sonra sporda beni tutan olmadı. İsviçre’de futbol, voleybol ve kısa boyuma rağmen basketbol oynadım. Okul takımına yaşım yüzünden giremedim ama antrenmanlara katıldım, çok yüzdüm. Bir de uzun mesafe koşu. 20 km filan. Kros dedikleri. Ormanda, yolda, dağda taşta. En güçlü olduğum spor futboldu ama. Santrfor olarak oynuyordum bir kulüpte. Herkesten daha genç olduğumdan ve okullu olduğumdan antrenmanlara çıkmıyordum, sadece maçlara gidiyordum. Özel izin almıştım. Çok golcüydüm. Sanırım her yıl oynadığımız ligde açık arayla gol kralı oldum. Maçta zekâmı gösterip herkesi hayran bırakmak çok hoşuma gidiyordu. İsviçre’de takım oyununun ne demek olduğunu öğrendim. Bana “Şahsi oynuyorsun” diyorlardı, ben de “Gol atıyorum ama” diye kendimi savunuyordum. Bir zaman sonra futbolun benim oynadığım gibi oynanmaması gerektiğini gördüm. Takım oyununu çok sevdim, çok daha fazla zevk aldım. Asıl zekânın takım oyununda ortaya çıktığını gördüm. Ve bunu daha önce anlayamadığım için gerçekten çok üzüldüm. Geri kalmışlık işte. Başka hiçbir şey değil. Gece-gündüz futbol oynardık ama kimse bize futbolun bir takım oyunu olduğunu öğretmemişti. Kimden öğrenecektik ki? Futbol okulu, spor kulübü mü vardı ki?  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Futbol merakınızı anlattınız. Oynamasanız da izliyor musunuz peki? Takım tutuyor musunuz?  </span></p>
			<p class="paragraf">Arada bir karşıma bir futbol maçı çıkarsa mutlaka izlerim. Oynarım da. Özellikle zaman ayırıp futbol izlediğim ender olmuştur. Ama iki yıl boyunca düzenli olarak izledim. Küçükken Fenerbahçeliydim. Daha sonra takım tutmamaya karar verdim. Karar verdim ama bu işler karar vermekle olmuyor ki, beynimiz nasıl yıkanmışsa, Fenerbahçe atağa kalktığında kalbim pır pır ediyor, kaybettiğinde üzülüyorum. İkiyüzlülüğün manası yok dedim ve açık açık Fenerbahçe’yi tutmaya başladım. Gözüme bir kahvehane kestirdim ve Fenerbahçe’nin tüm maçlarını izlemeye başladım. Halkla birlikte olmak hoşuma da gidiyordu. Seyirciler arasında kavga çıktığında ise çok üzülüyordum. Yazık gençlere. Güzelim futbolun keyfini çıkarsalar ya. Ben Fenerbahçe gol yerse de alkışlarım eğer gol hoşuma giderse. Takımı da ezbere biliyordum. Oyuncuların yaşları, yetenekleri, ne yapabilecekleri, sakatlık durumları vs. Tutku dedim ya, tutkuyla izliyordum. Sonra bir gün kötü bir izlenim edindim. Bizi kandırıyorlardı. Çok kızdım. Hem kendime hem de futbol dünyasına. Haftada iki-üç saatimi vermişim ama meğer kandırılıyormuşum! Zaten bu olaydan birkaç ay sonra da şike soruşturması başladı. Şike oldu mu, olmadı mı bilmiyorum ama kötü bazı oyunların oynandığı intibaını edindim. Kimseyi itham etmemek için emin olmadığım şeyleri söylemek istemiyorum. Zaten o kadar para olur da üçkâğıt olmaz mı? Mutlaka olur, oluyor da. Artık takım tutmuyorum. Hiçbir takım umurumda değil. Fenerbahçe bile. Bazen bir Anadolu takımını tutayım diyorum, mesela Şebinkarahisarspor... Soy kütüğümüzün bulunduğu kasaba. Hatta geçenlerde merakımdan internet sitelerine baktım ama yakından görüp izlemeyince olmaz ki.<span class="charoverride12" xml:lang="tr-TR">  </span></p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Şebinkarahisar’la bağlantınız var mı şu anda, kütük kaydı haricinde?   </span></p>
			<p class="paragraf">Yok. Şebinkarahisar’a bir defa gittim. Askerlik için. 1986’nın Mart ayında. Önce Giresun’a gittim, meğer Sivas’tan gitmek gerekirmiş, daha yakınmış. Giresun’la arasında kocaman bir dağ var. Ve nasıl kar ve fırtına... Beş kişi bir takside, birlikte gittik. Saatler sürdü. Korkunçtu. Yaşıyor olmamız bir mucize diye düşünüyorum. Benimle gelen diğer dört kişinin akıbetini de bilmiyorum. Umarım sağ salim geri dönebilmişlerdir.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">İstanbul’da vakit geçiriyor musunuz? Yürüyüş ya da çocuklarla müze gezisi yapar mısınız? Kahvaltı için Boğaz’a iner misiniz? Yoksa hayat, işleriniz etrafında mı geçiyor?  </span></p>
			<p class="paragraf">Kırk yılın başında bir hafta sonu İstanbul’daysam, hava da müsaitse o zaman Boğaz’a kahvaltı yapmaya gideriz.  </p>
		</div>
	</body>
</html>
