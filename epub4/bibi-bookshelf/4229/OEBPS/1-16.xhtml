<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1-16</title>
    <meta content="urn:uuid:1ff9be6e-ef44-4e0a-9721-a0603fd5a495" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_orta" id="_idParaDest-25">“İyi öğretmen olmanın tek şartı öğrencileri sevmektir”  </p>
			<p class="paragraf"><span class="charoverride12" xml:lang="tr-TR"> Köyü, varsa, yurtdışındaki benzerleriyle karşılaştırır mısınız? Size yakın bir sistem uygulayan (yaşam ve eğitimin iç içe olduğu, öğrencilerin aktif sorumluluk aldığı) bir yer var mı? Model aldığınız ya da sizi model alan ülke ya da kuruluş oldu mu? Üye olduğunuz bir birlik var mı?   </span></p>
			<p class="paragraf">Enstitüler, araştırma kurumları, okullar çok tabii ama bizimkine benzer bir yapı pek yok. Bir-iki kişi Meksika ve İtalya’da buna benzer yerlerin olduğunu söyledi ama görmedim. Her durumda tüm bu kurumların arkasında ya devletin ya da büyük bir endüstrinin desteği var. Bizim arkamızda sadece halk var. Bundan da gurur duyduğumu saklayamayacağım. Diğer soruların yanıtı olumsuz.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Şirince’de eski Yunan eğitim geleneğini yaşattığınız söylenebilir mi?   </span></p>
			<p class="paragraf"><span class="charoverride14">Herhangi bir geleneği yaşatmak için yola çıkmadık, kendi düşüncelerimizi takip ettik, olanaklarımızı kullandık. Ama herhalde aklın yolu bir ki yollarımız birleşti.   </span></p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Matematik Köyü yıl boyunca açık ve eğitim de devam ediyor. Yılın ne kadarında buradasınız? Bu sistemi ayakta tutan kaç çalışan var? Akademik kadro, misafir hocalar ve tüm diğer çalışanları sayar mısınız?  </span></p>
			<p class="paragraf">Şu anda yılın yüzde 60’ında köyde oluyorum sanırım. Her fırsatta gelmeye çalışıyorum. Kışın sayıları 10 ile 15 arasında değişen sürekli çalışanımız var. Yazın bu sayı daha da artıyor elbet, gönüllülerle birlikte 30’a çıkıyor. Diğer hocalar da sadece yazın ve ara tatillerde geliyorlar. Yazları Türk ve yabancı 70 kadar hocayı ağırlıyoruz. Diğer zamanlarda sadece ben ders veriyorum.    </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Köyde eğitimde nasıl bir sistem uygulanıyor? Öğrenciler farklı yaklaşımınızı görünce bocalıyor mu?</span>    </p>
			<p class="paragraf">Köyde son derece özgür bir ortam var. Hocaya hiç karışmıyoruz. Vereceği dersi ve eğitim yöntemini kendi istediği gibi seçiyor. Başarı da onun, başarısızlık da. Ama tabii herkes en iyi bildiği konuyu, kendini en rahat hissettiği yöntemle anlattığından sonuç hep iyi oluyor. İlk defa gelen öğrenci bocalıyor tabii. Ama bir hafta içinde kendini toparlıyor, bir şeyler anlamaya başlıyor ve çok hoşuna gidiyor. Birden aklına ve zekâsına güvenmeye başlıyor. Kendine geliyor.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Orada bulundukları süre zarfında “tamir olan” çocuklar okula dönünce neler yaşıyorlar? Geleneksel yöntemle çatışma yaşıyorlar mı? İletişiminiz devam ediyor mu?  </span></p>
			<p class="paragraf">Yılda yedi bin öğrencinin geldiği düşünülürse, hepsiyle sürekli iletişim belki imkânsız ama yüzlercesiyle sürüyor. Çok olumlu gelişimler gözlemliyoruz. Birçoğu matematik okumak istiyor. Bir kısmı da fizik gibi temel bilimlere yöneliyor. En önemlisi de  15 gün kendi başlarına kaldıklarından birden büyüyorlar, olgunlaşıyorlar. Evinde parmağını kıpırdatmayan çocuk, köyde patates soyuyor, çiçek suluyor, tuvalet temizliyor, bulaşık yıkıyor. En sevdikleri de tuvalet temizlemek! Çünkü en aşağılık, en çirkin iş! Tuvalet temizlemek askere gidip gelmek gibi bir şey. En büyük sınav. Kendileriyle gurur duyuyorlar. Bir de tabii çabuk bitiyor, oysa bulaşık saatler sürüyor!<span class="charoverride12" xml:lang="tr-TR">  </span></p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Dersinizin sonunda birkaç kez “Bitti” demenize rağmen çocukların gitmek istemediklerini gördüm. Matematik, hocanın farklı bir enerjisi yoksa, hep kaçılacak bir ders olarak görülür aslında. İlgilerini her saniye derste ve kendi üzerinizde tutuyorsunuz? Bu problemi oluşturan ve çözen strateji ne? Arkadaşça yaklaşımınızı suiistimal edenler oluyor mu?   </span></p>
			<p class="paragraf">Çocukluğumdan beri öğretmekten zevk almışımdır. Babamın ölümünden bir-iki ay önce, vakfa babamın karikatürist arkadaşları gelmişti. Beşinci kattaki odasının balkonundaydık. Beni arkadaşlarına şöyle tanıştırdı: “Bazı çocuklar meslekleriyle birlikte doğarlar. Kimi piyanisttir, kimi ressamdır, Ali de öğretmen olarak doğmuştur.” Bunu neden söyledi bilmiyorum ama çok doğruydu. Okulda herkese ders verirdim. Ben zayıf not alırdım, çünkü okuldan sık sık kaçardım ve dersleri umursamazdım ama herkese ders verirdim. Galiba konuyu da ders verirken öğrenirdim. İnsan sevdiği işi yapınca bir başka oluyor tabii. Ben bu işi ekmek parası için yapmıyorum ayrıca. Sevdiğim için yapıyorum. 24 yaşımdan sonra hep böyle oldu, hep sevdiğim işi yaptım ve ben sevdiğim işi yapayım diye insanlar bana para verdiler! Mutlu bir hayatım olduğunu söyleyebilirim. Bugün ders verirken bir yandan da düşünüyordum; hani kenara çekilip öğrencilere düşünme zamanı tanıyorum ya, işte o zaman. İyi öğretmen olmanın olmazsa olmaz şartı öğrenciyi sevmektir. Ben bu çocukları seviyor muyum diye yüzlerine dikkatlice baktım. Mesela bu çocuklar için hayatımı tehlikeye atar mıyım, onlar için aç kalır mıyım? Hiç kuşku yok ki yaparım, en azından o anda öyle düşünüyordum. Çünkü bazen olur, çocuğu sevmezsin, küstahtır, saygısızdır, sakızla balon yapıp patlatıyordur, dersi umursamıyordur, seninle dalga geçmeye çalışıyordur... Sevmeyince iyi öğretmen olamazsın. İyi öğretmen olmak için çocukları çok sevmek lazım. Ben de bugün ders verdiğim çocukları sevdim. Genellikle seviyorum zaten.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Köyde bir gününüz nasıl geçiyor? Kaç saat uyuyorsunuz? Sadece kitap okuduğunuz oluyor mu mesela? Dinlenmeye zaman ayırıyor musunuz? Evde yemek pişiyorsa, mutfağa girip yemek yapar mısınız? O tür zevkleriniz var mı?    </span></p>
			<p class="paragraf3">Yazın sabah saat yedi gibi kalkarım. Saat sekizde dersim vardır çünkü. Tecrübeyle sabit ki eğer yaşlı başlı, otoriter ve sevdikleri bir hoca ilk dersi vermezse öğrenciler sabah ilk derse girmek yerine uyumayı tercih edebiliyorlar... Sabahları dört saat ders veririm. Çoğunlukla saat 12:00’ye kadar sürer. Sonra iyi bir kahvaltı yapıp bir-iki saat uyurum. Sonra rutin çalışmalara geri dönerim. Yazdığım ve düzelttiğim kitaplarım, göz atmam gereken raporlar ve vermem gereken kararlarla ilgilenirim. Ne yazık ki artık daha çok mesleğimle ilgili ya da okuma sürekliliği gerektirmeyen kitaplar okuyabiliyorum. Roman okumak çok önemlidir bana göre. Roman okumak insanın yaşam kalitesini artırır. Roman okuyamıyorum, zamanım yok ama bunun büyük eksikliğini duyumsuyorum. Akşam yemeğe çıkarım. Genelde hocalarla uzun bir yemek yeriz. Gece çalışmaya devam ederim. Sabaha karşı ikiden önce yatağa girmem.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Roman okumanın önemini açar mısınız biraz? Örneğin sizce insana ne katar? Eserlerini sevdiğiniz, dönüp dönüp okuduğunuz hangi yazarlar vardı?  </span></p>
			<p class="paragraf">Roman okumak insanın kendini bir başka gerçeklikte kaybetmesidir; bundan büyük haz alırım. <span class="charoverride6">Savaş ve Barış</span> ve <span class="charoverride6">Anna Karenina</span>’yı üçer kez okudum. Dostoyevski’nin hemen tüm kitaplarını da üçer kez okumuşumdur. Çehov’un öyküleri tekrar tekrar, dönüp dolaşıp okuduğum öykülerdir. <span class="charoverride6">Ölü Canlar</span>’ın bazı pasajlarını kim bilir kaç kez okumuşumdur. Baudelaire’in de bazı şiirlerini yüzlerce kez okumuşumdur ve hâlâ okurum.                                    </p>
			<p class="arabaslik_orta" id="_idParaDest-26">“Yazmak düşünen insanın en büyük yardımcısıdır”  </p>
			<p class="paragraf"><span class="charoverride12" xml:lang="tr-TR">Matematiğin tarifini yapmanızı istesem? Bir de günlük hayatta her şeyin matematiği fazlasıyla konuşulur oldu. Hatta aşkın bile! Ne diyorsunuz bu duruma?  </span></p>
			<p class="paragraf"><span class="charoverride14">Aklın ve mantığın olduğu her yerde matematik vardır. Matematiğin olmadığı yerde de akıl ve mantık yoktur.</span>  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Derste birkaç kez “Yazmadan bulamazsınız” dediniz çocuklara. Yanınıza çözümü yazmadan gelenleri geri yolladınız, “Kâğıt, kalem bul, yazıp getir” dediniz. Halbuki alıştığımız matematik sisteminde çocuklar biraz da akıldan çözmeye zorlanırlar. İkisi farklı şeyler mi? Akıldan çözülmesi gereken problemler de var mı, yoksa o yaklaşım hatalı mı?  </span></p>
			<p class="paragraf">Bazı problemler akıldan çözülebilir ama ben hiçbir zaman iki dakikada akıldan çözülecek sorular sormam. Belki başlangıçta, ısınma hareketleri olarak, daha zor bir soruyu daha kolay anlasınlar diye olabilir. Yazmak düşünen insanın en büyük yardımcısıdır. Yazmak demek düşüncelerini sınavdan geçirmek demektir. Düşüncelerini yazıp kendini sınayacaksın. Düşüncelerini kafandan kâğıda yansıtıp, sonra bir başka gözle okuyacaksın. Ayrıca kalem kâğıtsız matematik dersine gelinmez ki! Burada film oynatmıyoruz, komiklik de yapmıyoruz. Biz işimizi ciddiye alıyoruz, öğrenci de işini ve bizi ciddiye almalı.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Öğrencilik yıllarınızda nasıldı yazıyla ilişkiniz?  </span></p>
			<p class="paragraf">Biz okulda çok kompozisyon yazdık, o zamanlar tahrir derdik. İsviçre’ye gittiğimde tahrir dersine özel önem verirdim. Çünkü Fransızcam Fransız ve İsviçreli çocuklarınki kadar iyi değildi doğal olarak. Bir de ayrıca seviyordum yazmayı. Bir gün hoca bir tahrir konusu verdi. Tam hatırlamıyorum şimdi ama aşk güzeldir, okumak yararlıdır filan gibi hemen herkesin anında aynı fikirde olacağı bir konuydu. Odama gidip yazmaya başladım. Bir haftam vardı. Bir hafta boyunca çamurla oynar gibi yazıyla oynadım. Düzeltmeleri makasla yapardım, yeni bölümleri eskilerinin yerine tutkalla yapıştırırdım. Böylece tahrir kâğıdı kalınlaştıkça kalınlaşırdı. Hatta bir arkadaşım bir kâğıdımı görüp kahkahalara boğulmuştu: İlk denememden sadece “ve” kelimesi görülüyordu. Neyse, yazdıktan sonra temize çekmeye başladım. Ama içim huzursuz, çünkü bana göre savunduğum argümanda bir eksik vardı. Durdum, yatağıma uzanıp düşünmeye başladım. Eksik argümanı bulduğumu sanıp tekrar masaya geçtim. Yok, yine olmamıştı. Tekrar düşündüm, yazmaya baştan başladım. Olmadı, bir türlü yapamadım. Ertesi gün hocaya gidip ödevimden memnun olmadığımı, bana biraz daha süre tanımasını rica ettim. Orada okullar Türkiye’deki gibi değil, “Tabii” dedi. Bir hafta daha uğraştım. Yine olmadı. Diğer tüm dersleri bırakmış, sadece bu tahrirle ilgileniyordum artık! Bir takıntı olmuştu. Üçüncü hafta gene uğraştım. Olmadı. Son gündü artık. Gece saat üç mü ne... Olmuyor. Yatağa uzanıp düşünmeye başladım ve birden bir aydınlanma oldu kafamda. Kanıtlamak istediğim şey yanlıştı! Kalkıp yarım saatte tahriri bitirdim ve tam not aldım tabii. İşte o zaman anladım düşünmenin ancak yazıyla olabileceğini. Yazmadan düşünenleri bu yüzden ciddiye almam.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Derste çoğunlukla aynı çocuklar girişken davrandılar ve doğru yanıt veremeseler de defalarca denediler, yanınıza geldiler gittiler. O yılmadan deneyen çocuklar hayatta daha tuttuğunu koparan tipler mi oluyor? O denemeler onları nasıl etkiliyor?   </span></p>
			<p class="paragraf">Evet, bu öyle bir dersti. Ama her dersim öyle olmaz. Bazı derslerde tek bir soru sorarım ve çocuklar iki saat boyunca düşünürler. Bulduklarını sandıklarında ya da bir soru sormak istediklerinde parmak kaldırırlar, yanlarına giderim. O derslerde herkes eşittir. Sorularım zordur, ama kendilerini çaresiz hissettirecek kadar zor değildir. Yani cevabı bulamasalar da kalem oynatabilirler. En azından ilk 15 dakikadan sonra. Dersler şöyle sürer: Önce soruyu açıklarım. Herkesin anladığından emin olurum. Sonra “Hadi bakalım” deyip bir süre kenara çekilirim. Bazıları hemen cevap vermek ister. “Bu köyde ilk yarım saatte doğru cevap verilmez!” derim. Ama bu uyarım çoğunlukla fayda etmez, tahmin etmeye devam ederler. Bir zaman sonra umutları tükenir, tahmin edemeyeceklerini anlarlar. Sağa sola bakınırlar. Bir öğretmen için en zoru bu durumda müdahale etmemektir. Kendimle savaşıp kenarda durmaya devam ederim. 15 dakika kadar sonra eline kalemi alır, bir şeyler çiziktirmeye başlar. En fazla on dakika sonra zokayı yutmuştur. Problemin ciddiyetini kavramıştır, zevkine varmıştır. Artık o öğrenciyi saatlerce yalnız bırakabilirsin. Genelde bir saatten biraz daha fazla bir sürede cevaba yaklaşırlar. O zaman onları sınıfın arkasına alırım. Böylece sınıfın arkasına gitmek bir onur vesilesi olur, öğrenciler daha bir aşkla ve şevkle çalışmaya başlarlar. Yapamayanlara da çaktırmadan yardım ederim, onlar da bulurlar, ama kendilerinin bulduklarını sanırlar... Tüm problemi çözenler enderdir ama çoğu problemin önemli bir bölümünü çözmüştür. Ve hepsi en azından bir bölümünü yapmıştır, yani hemen hepsine zaferi bir şekilde tattırırım. Son 15 dakikada oldukça zor olan problemi tahtada çözdüğüm zaman, çözümün en zor kısımları onlar için artık çok basittir, çünkü benim gibi ifade edemeseler de aynı şeyleri kendileri de yapmışlardır. O zor kanıtın her noktasını en ince ayrıntısına kadar anlarlar. Ve iki, iki buçuk saat sonra ders bittiğinde acayip mutlu olurlar; çünkü hayatta hiç bu kadar uzun süre düşünmemişlerdir, hiç bu kadar uzun süre zihinleriyle yalnız kalmamışlardır. En önemlisi, zor bir uğraştan çıktıklarının farkındadırlar. Onlara değer vermişim, güvenmişim, zor bir soru sormuşum ve onlar da bu sınavdan başarıyla çıkmışlar.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Matematik Köyü’nü daha önceki ziyaretlerimde bu kadar kalabalık görmemiştim. Hafta sonu olmasının etkisi mi? Bu yoğunluk hem sizin temponuzu hem de kaliteyi nasıl etkiler?   </span></p>
			<p class="paragraf">Bundan çok daha kalabalık olduğumuz oluyor. Bu ne ki! Bu mevsimde çadır kurmuyoruz, evler kaç kişi alıyorsa o kadar. Yazın çadırlar da kuruluyor. Bir günde 500 kişiyi aştığımız oluyor. Ama yazın hava güzel olduğundan, öğrenciler dört bir yana dağılmış oluyor ve kalabalık yemek saatleri dışında fark edilmiyor. Sorun yok yani. Ama yağmurlu günlerde insanlar toplaşıyor ve kalabalık kendini belli ediyor.    </p>
			<p class="yildiz"><span><img alt="1.png" class="_idgenpageitem7" src="image/1_fmt1.jpeg"/></span>  </p>
			<p class="paragraf"><span class="charoverride14">(Yazarın notu: Köyün sistemi ile ilgili olarak burada ders veren ve organizasyonda da aktif rol oynayan Salih Durhan’la da konuştum. Durhan, </span>Ali Hoca’nın Bilgi Üniversitesi’nde mezun ettiği ilk öğrencilerden biri. 19 yıldır onunla birlikte çalışıyor.)   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Ali Hoca’yla kaç yıldır tanışıyorsunuz?  </span></p>
			<p class="paragraf">1997’de tanıştık. Kadıköy Anadolu Lisesi’ni bitirip üniversiteye girdiğimde. Aslında üniversite benim için elimde bir diploma bulunsun diye baktığım bir yerdi.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Yani lisede sizin için matematiğin bir özelliği yoktu, bölüm puanı ile hasbelkader meslek seçenlerdensiniz, öyle mi?  </span></p>
			<p class="paragraf">Matematikte hep çok başarılıydım ama bir şekilde başarısız olduğumu düşünmeye başlamıştım. 16-17 yaşında bilgisayar tamirciliği yapıyordum. Öyle işlere devam etmeyi düşünüyordum. Bilgisayar mühendisliğine puanım yetmeyince matematiğe girdim. Fakat Ali Hoca ile tanışınca her şey bir anda değişti! Düşündüğümden daha iyi olduğumu anladım. Daha farklı bir yüzünü gösterdi öğrenmenin. Matematiğin nasıl bir şey olduğunu. İçten içe başarılı olduğumu düşündüğüm şeyin değerli bir şey olduğunu gösterdi. Mezun oldum, Amerika’ya gitmeme önayak oldu. Doktoraya onun referansı sayesinde kabul edildim. Doktorada hep iletişim halindeydik, sonrasında da. Kıbrıs’ta çalıştığım dönemde ise Matematik Köyü’nde çalışmaya başladım. 2010’dan beri sürekli geliyorum. Ders vermek ya da bazen sadece dinlenmek için. Beş yıldır organizasyonun bir kısmını üstlenmeye başladım. Lisans ve lisansüstü yaz okullarını düzenliyorum. Hangi hocalar gelecek, hangi tarihlerde, hangi dersler verilecek...    </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Bu zaman zarfında neler değişti köyde? Bir yılda bile mekânsal olarak çok değişti, eminim düşünce bazında da gelişme kaydediliyordur. Sizin gözlemleriniz ne yönde?  </span></p>
			<p class="paragraf">Tanınmaya başladık en önemlisi. Yabancı dergilerde, konferanslarda bahsediliyor, yazılıyor. Antalya Cebir Günleri burada yapılıyor. Burası üniversite ve doktora öğrencileri için başladı ama daha sonra lise ve ilkokul öğrencileri de dahil oldu programlara. Şimdi araştırmacılar da geliyor. Sadece bilginin iletilmesi değil, bilginin üretilmesi anlamında da önemli olmaya başladı Matematik Köyü ve büyüyor tabii. Yeşillik arttı, kütüphane büyük bir değişiklik. İnsanların gözündeki yeri de oturmaya başladı. Büyük bir talep var. Kapasitemiz arttı. Arkamızda büyük bir halk desteği var. Karşılığı da alınıyor. Yüzlerce öğrencimiz arasından matematiği meslek olarak seçenler oldu. Herkesin hayatına dokunuyor köy. Başka bir dünyanın mümkün olduğunu gösteriyor.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Çocuklar buraya gelinceye kadar sakatlanmış olmuyor mu? Eşitlikçi ortam, kimse kimseyi ezmeye çalışmıyor. Okula dönünce bocalamıyorlar mıdır?  </span></p>
			<p class="paragraf">Evet, okula dönünce sistemin kötü olduğunu bir kez daha görecekler ama bu oradaki hayat daha kötü olacak ve öyle devam edecek anlamına gelmiyor. Alternatifin mümkün ve ne kadar güzel olduğunu görecekler. Adam yerine konuluyorlar sonuçta ve tekrar gelmek istiyorlar.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Çocukların seviyeleri nasıl?  Bir değerlendirme yapmadan kabul ediyorsunuz tüm öğrencileri çünkü. Zor olmuyor mu dengeyi tutturmak ders anlatırken?  </span></p>
			<p class="paragraf">Buradaki en büyük zorluklardan biri bu. Çok karma bir gruba ders veriyoruz. Çok iyi olanlar olduğu gibi hiç bilmeyenler de oluyor. İyi bilenler için bile zorlayıcı bir şey yapıyoruz aslında. Dolayısıyla burada verdiğimiz içerikle çok iyi bilenle hiç bilmeyen arasındaki farkı azaltmış oluyoruz. Düşünmeyi bilen, daha az sakatlanmış olanlar fark yaratanlar oluyor. Dengelemeye çalışıyoruz. Sadece dersler değil, günlük yaşam da öğrencileri eşitliyor köyde. Geçenlerde zengin bir ailenin çocuğu “Ben çöp toplamam, parası neyse vereyim” dedi ama sonuçta yaptı her şeyi.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Sınav olmayacağını duyduklarında hem seviniyor hem de şaşırıyorlar. Bir eğitimci olarak, çocuklara nasıl yaklaşmak gerektiğini düşünüyorsunuz?  </span></p>
			<p class="paragraf">Eğitimde ihtiyaç duyduğumuz en önemli şey bilgi değil. İhtiyaç duyduğumuz şey başka bir beceri seti. Çalışmayı bilmek, anlamayı bilmek, çalışıp yapamadığında tekrar ona başlayacak gücü bulabilmek, sabır... İnsanları bilim konusunda ileri taşıyacak yetenekler bunlar. Bütün fiziği, kimyayı, matematiği yalayıp yutmuş olmak o becerilere sahip olduğunu göstermez. Tabii ki 50 sorunun tümünü yapanlar arasında çalışma disiplinini özümsemiş çocuklar çıkıyor ama gerçek kriter bu değil.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Burada işlenecek müfredat neye göre hazırlanıyor? Amerika’dan gelen bir hoca bahsediyor değil mi ne anlatacağından? Alanlara göre siz mi talep ediyorsunuz?  </span></p>
			<p class="paragraf">Onu ikiye ayırmak lazım; lise programlarındaki organizasyonu tamamen Ali Hoca yapıyor. Bazen bir analiz ya da cebir programı veya sayılar kuramı programı açıyor ve dersleri belirliyor. Sonra o dersleri verecek hoca arıyoruz. Lisans ve üstü programları ise daha farklı oluyor;  farklı yöntemler denedik. Şöyle ki, temel dersler belirledik mesela, yaklaşık 15 ders. Bunlardan birini seçip anlatabilirsiniz ya da kendiniz ne isterseniz anlatabilirsiniz dedik hocalara. O bir yaklaşım, iyi yönleri oldu. İyi olmayan yönleri de oldu ama şu anda üniversite seviyesi için hoca ne anlatmak istiyorsa onu anlatıyor. Gelecek olan hocalar şubat-mart gibi bilgi veriyor ve programı ona göre hazırlıyoruz. Bir hocanın iyi bir hoca, iyi bir matematikçi olduğunu biliyorsanız bırakın o ne istiyorsa onu anlatsın diye düşünüyoruz.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Öğrencilerin ders seçme şansı var mı?</span>  </p>
			<p class="paragraf">Lise öğrencileri paket programlara dahiller ve hepsini alıyorlar. Üniversite ve doktora öğrencileri ise burada oldukları süre zarfında her gün en az iki derse girmek zorundalar. İsterlerse daha fazla da olabilir. Üniversite öğrencileri ücret ödemiyorlar liselilerden farklı olarak. Liselilerden para alıp üniversitelilere ders anlatıyoruz. Asıl amaç da bu.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Böylece liseliler kendi geleceklerine yatırım yapıyor, siz de kendi üniversitelilerinizi yetiştiriyorsunuz, değil mi?  </span></p>
			<p class="paragraf">Evet.  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Ali Hoca’nın değişik bir durumu var; öğrencisi olanlar ya ondan yaka silkiyor ya da çok seviyorlar.  Yaklaşımı nasıldır öğrencilere?  </span></p>
			<p class="paragraf">Ali Hoca çok güçlü, baskın bir karakter. Onunla beraber bir şey yapmak çok kolay olmayabilir. Öğrenciyken çok zor değil aslında. O zaman otoritesini otomatikman kabul etmiş oluyorsun ama benzer konumlardayken bir iş yapmak daha zor. Benim için de çok zorlayıcı olduğu, ona çok kızdığım zamanlar oldu. Çatıştım da zaman zaman. Ama hâlâ burada görev almam bir şeye işaret ediyor. Ali Hoca’nın yanında kendim olabildim, kendimi geliştirdim, hayal dahi edemeyeceğim yollardan geçip kendim için güzel şeyler yapabildim. İnsanlar biraz da uzaktan edindikleri izlenimlerle ilerliyor; bu hata. Ali Hoca topluma mal olmuş bir karakter, dolayısıyla seveni olduğu kadar nefret edeni de var. Bir insanı herkes çok seviyorsa orada bir yanlışlık var demektir.  </p>
		</div>
	</body>
</html>
