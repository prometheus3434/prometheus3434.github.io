<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1-29</title>
    <meta content="urn:uuid:1ff9be6e-ef44-4e0a-9721-a0603fd5a495" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split">  </p>
			<p class="arabaslik_orta" id="_idParaDest-38">“Sigarayı ben mi bıraktım, o mu beni bıraktı emin değilim”  </p>
			<p class="paragraf"> Konu ciddi; sigaraya ortaokul yıllarında başlamış Ali Nesin ve 46 yıl, günde neredeyse üç paket sarma sigara içmiş. Hayatını konuşurken, önce babasının ardından hâlâ hayranlıkla söz ettiği ortaokul öğretmeni Hanri Matalon’un ne kadar keyifle içtiklerini anlatışından, alışkanlığın temellerinin “sağlam” olduğunu da görmek mümkün zaten. Sonraki yıllarda, yurtdışındayken babasıyla birbirlerine yolladıkları pek çok mektupta da sigara konusu geçiyor. Aziz Nesin, oğluna sigara içmemesini kimi zaman tatlı tatlı öğütlüyor, kimi zaman alttan alta rica ediyor, bazen de kızgınlıkla karışık sitem ediyor. Ali Hoca bu konuda da babasına saygıda kusur etmemiş. Hiç tepki vermese de her zaman alttan alarak durumu ustalıkla idare etmiş. Kimi zaman içmediğini, kimi zaman kesin olarak bıraktığını, bazen de çok yakında bırakmaya hazırlandığını söylemiş. Birlikte çalıştığımız zaman zarfında da doktorunun önerisi ile bir kez bıraksa da kısa bir süre sonra tekrar başladı.   </p>
			<p class="paragraf">Bana kalırsa sigarayla ilişkisi değişmeyecek; hayatı boyunca arızalı bir aşk ilişkisi gibi gel-gitler halinde devam edecek. Kendi zevklerine ve hayatına mesleği kadar odaklanmadığından belki. Belki de arada başını sudan çıkarıp, “Şu hayatta kendim için de bir şey yapmalıyım, sağlığıma dikkat etmeliyim” dediğindendir. Kim bilir?   </p>
			<p class="paragraf">Babasına 25 Ocak 1982’de Amerika’dan yazdığı mektuba bakalım burada:  </p>
			<p class="paragraf1">   </p>
			<p class="arayazi">Manuela’nın alerjisi için doktora gittik. Yapabilecekleri bir şey yokmuş. Çoğu insanda, yani pek çok insanda olurmuş bu. Burada hiçbir şeyi yok. Odada sigara içmiyorum, kitaplarımı salona koydum (kitap tozu), eve kedi almıyoruz (kedi kılı) ve New Haven’ın havası İstanbul’un havası kadar nemli değil. Uzak kalması gereken şeyler: Kitap tozu ve genel olarak toz, hayvan tüyü, nemli hava (en önemlisi), sigara dumanı. Sigara derken aklıma geldi, geçenlerde kahvaltıdan sonra bir buçuk saat sigarayı bıraktım.<span class="dip"><a href="#footnote-225-6" id="footnote-225-6-backlink">6</a></span>        </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Bir de konuşmazsak olmayacak sigara meselesi var. Sigarayı bırakmışsınız görüşmediğimiz zaman zarfında. Kaç yıldır içiyordunuz? Bırakmaya nasıl karar verdiniz?   </span></p>
			<p class="paragraf">45-46 yıldır içiyordum. Günde üç pakete yakın.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Bir ömürdür neredeyse...  </span></p>
			<p class="paragraf">Evet, bir ömürdür. Son dönemde özellikle grip olduğum zaman çok sıkıntı çekiyordum. Nefes darlığı, öksürük, balgam. Doktor “Son çağrı, bundan sonra bıraksanız da bir işe yaramaz” dedi. Tabii bırakmak da kolay değil, kolay olsa herkes bırakır! Bir ilaç aldım, onun yardımıyla bıraktım. İlaç bitince ne olacak bilmiyorum. “Üç ay sonra nikotin ihtiyacı azalarak bitiyor ve bırakıyorsun” diyorlar, bakalım.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Peki günlük hayatınızı nasıl etkiledi sigarasızlık? Çalışırken konsantre olmakta zorlanıyor musunuz? Birlikte çalıştığımızda ne kadar iştahla içtiğinizi biliyorum, sizi içerken görünce benim bile canım istiyordu!  </span></p>
			<p class="paragraf">Çalışmıyorum pek son günlerde. Uyuyorum. İçki ile birlikte canım istiyor çok ama onun dışında pek aklıma gelmiyor. Eskiden sabah kalktığımda ilk işim sigaraya sarılmak olurdu. Karar verirdim mesela, “Sigarayı bırakacağım” diye ama bilgisayar başına geçtiğim zaman unutup anında yakardım bir tane. Ya da unutmasam bile “Aman boş ver, nasılsa yarın bırakırım” derdim. Şimdi sabah kalktığım zaman derin derin nefes alıyorum, burnum tıkalı değil, geceleri daha rahat uyuyorum. Fakat sigarayı gerçekten çok severek içiyordum...  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Biliyorum, çok hatırınıza getirmek de istemiyorum ama...  </span></p>
			<p class="paragraf">Yok sorun değil, şimdi yanımda içilmesinden de rahatsız olmuyorum. Aslında bırakmak istemiyordum, ben mi sigarayı bıraktım o mu beni bıraktı emin değilim bir yandan da. Dediğim gibi grip çok uzun sürüyordu ve nefes alamıyordum. Veremiyordum daha doğrusu. Öksürüğün ne olduğunu anladım. Aldığın nefesi veremediğinde öksürüyorsun.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Aslında iyi bir şeydir öksürük, biz kesmeye çalışırız ama vücudun sağlıklı bir refleksi.   </span></p>
			<p class="paragraf">(Bana göstermek için derin bir nefes alıyor ve veriyor) Eskiden nefesi böyle öksürmeden veremezdim. Kanserden ölmek istemiyorum. Kötü bir şey kanserden ölmek. Kalpten malpten gideyim de, kanser acı veriyor. Etraftakileri üzüyor, ameliyat oluyorsun, çok para harcıyorsun.<span class="charoverride12" xml:lang="tr-TR">  </span></p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Tabii herkes için bir vesile olacak ama yine de dikkat edelim.  </span></p>
			<p class="paragraf">Ben yine iyi dayandım; 46 yıl günde üç paket, üstelik filtresiz.   </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Belki de filtresiz, sarma sigara olduğu için daha çok dayandınız. Diğerleri daha zararlı katkı maddeleri içeriyor.  </span></p>
			<p class="paragraf">Belki de küçük yaşta başladığım içindir...  </p>
			<p class="paragraf1">   </p>
			<p class="paragraf"><span class="charoverride12" xml:lang="tr-TR">Evrim geçirdim diyorsunuz yani...  </span></p>
			<p class="paragraf">Lisede fosur fosur sigara içtiğim dönemde koşu şampiyonuydum. (Yazarın notu: Bilgi Üniversitesi’ndeki son görüşmemizde hoca az da olsa sigara içti. “Bir hafta önce başladım ama tekrar bırakacağım” dedi. Aynen aktarıyorum)  </p>
			<div class="basic-text-frame">
				<div class="basic-text-frame">
					<p class="dipnot"><a href="#footnote-225-6-backlink" id="footnote-225-6">6</a><span class="charoverride8" xml:lang="tr-TR">.</span><span class="charoverride9" xml:lang="tr-TR"> </span><span class="charoverride10" xml:lang="tr-TR">Canım Oğlum Canım Babacığım</span><span class="charoverride9" xml:lang="tr-TR">-2 Mektuplaşmalar,1965-1981, İstanbul Nesin Yayınevi, 2013, s. 49)  </span></p>
				</div>
			</div>
		</div>
	</body>
</html>
