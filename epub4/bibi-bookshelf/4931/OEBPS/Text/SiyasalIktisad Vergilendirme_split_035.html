<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>SiyasalIktisad Vergilendirme</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_33">Bölüm XXX<br class="chapter" />
  Arz ve Talebin Fiyat Üzerindeki Etkisi</h1>

  <p class="normal">Malın fiyatını eninde sonunda belirleyen, sıkça söylendiği gibi arz ile talep arasındaki oran değil, malın üretim maliyetidir; aslında arz ile talep arasındaki oran, talepteki artışa ya da azalışa göre arzın ne kadar artırılabildiğine bağlı olarak, belli bir zaman için, malın piyasa değerini belirler; ama bu etki yalnızca geçici bir süre için geçerlidir.</p>

  <p class="normal">Şapkanın üretim maliyetini azaltın, fiyatı eninde sonunda yeni doğal fiyatına düşer; talep ister iki katına çıksın, ister üç ya da dört katına çıksın, hiç fark etmez. İnsanın geçim maliyetlerini azaltın, yani yaşamı sürdürmek için tüketilen besinin ve giysinin doğal fiyatını azaltın, emekçiye talep büyük oranda artsa da ücretler eninde sonunda düşer.</p>

  <p class="normal">Mal fiyatlarının yalnızca arzın talebe ya da talebin arza oranına bağlı olduğu kanısı, siyasal iktisatta neredeyse bir önkabul haline gelmiş, bu bilim dahilindeki pek çok hatanın kaynağı olmuştur. Bay Buchanan’ı ücretlerin, erzak fiyatlarındaki yükseliş ve düşüşlerden değil, yalnızca emek arzı ve talebinden etkilendiğini savunmaya iten de budur; Bay Buchanan, ücretlere getirilecek bir verginin ücretleri yükseltmeyeceğini, çünkü emek talebinin emek arzına oranını değiştirmeyeceğini söylemektedir.</p>

  <p class="normal">Bir maldan ek bir miktar satın alınmadıkça ya da tüketilmedikçe, o malın talebinin arttığı söylenemez; oysa hal böyleyken, malın para cinsinden değeri yükselebilir. Dolayısıyla, paranın değeri düştüğünde, tüm malların yükselir, çünkü tüm rakipler, bir malı satın almak için eskisinden daha çok para harcayacaklardır; mal fiyatı yüzde 10 ya da 20 artsa da, eskisinden daha fazla satış olmuyorsa, mal fiyatındaki değişikliğin mala talep nedeniyle arttığını söylemek sanıyorum pek uygun olmayacaktır. Malın doğal fiyatı, para cinsinden üretim maliyeti, para değerindeki değişmeyle birlikte gerçek bir değişmeye uğramıştır; talep yükselmedikçe, malın fiyatı doğal olarak bu yeni değerde kalacaktır.</p>

  <p class="normal">Bay Say şöyle der: “Gördüğümüz gibi, üretim maliyeti, eşyanın sahip olabileceği en düşük fiyatı belirler; bir eşyanın fiyatı, bu düzeyin altında uzun süre seyredemez, yoksa üretimi ya hepten durur, ya da azalır.” Cilt ii, s. 26.</p>

  <p class="normal">Ardından da şu görüşleri ekler: Maden kaynaklarının keşfinden bu yana, altına talebin altın arzından çok daha büyük oranlarda artmasından dolayı “altının ayni değeri bire on oranında düşecek yerde, yalnızca bire dört oranında düşmüştür;” başka deyişle, doğal fiyatı oranında düşecek yerde, arz ile talep arasındaki fark oranında düşmüştür.<sup class="calibre2"><a href="../Text/SiyasalIktisad%20Vergilendirme_split_038.html#footnote-100-89" id="footnote-100-89-backlink">[89]</a></sup> “<span class="ideitalik">Her malın fiyatı, talebiyle doğru orantılı, arzıyla ters orantılı bir gelişme gösterir.</span>”</p>

  <p class="normal">Lauderdale Kontu da aynı fikri dile getirmektedir:</p>

  <p class="normal">“Değer taşıyan her şey, değer değişikliklerine de açıktır; bir an için bir nesnenin içkin ve sabit bir değeri olduğunu, bu nesneden belli bir miktarın hep aynı değeri taşıyacağını varsaysak bile, diğer malların bu nesneye dayanarak belirlediğimiz değerleri, piyasadaki miktarlarıyla talepleri arasındaki orana bağlı olarak değişiklik gösterecektir; her mal da, şu dört koşul nedeniyle değer değişikliklerine tabidir:</p>

  <p class="normal">1. “Miktarı azaldığından, değeri yükselir.</p>

  <p class="normal">2. “Miktarı çoğaldığından, değeri azalır.</p>

  <p class="normal">3. “Talebin artmasından ötürü, değeri yükselir.</p>

  <p class="normal">4. “Talebin azalmasından ötürü değeri de düşer.</p>

  <p class="normal">“Bununla birlikte, hiçbir nesnenin sabit ve içkin bir değer taşımadığı apaçık ortada olduğundan, insanlık tüm malların değerini hesaplamada ölçüt teşkil etsin diye, pratik bir değer ölçütü olarak bir malın değerini seçer; bu mal, her biri tek başına değeri değiştirebilen yukarıdaki dört koşula da az bağımlı olmalıdır.</p>

  <p class="normal">“Bu yüzden, gündelik dilde kullandığımız biçimiyle malın <span class="ideitalik">değeri</span>, şu sekiz olasılığa bağlı olarak dönem dönem değişiklik sergileyebilir:</p>

  <p class="normal">1. “Değerini belirlemek istediğimiz malla ilgili olarak, yukarıda belirtilen dört koşul.</p>

  <p class="normal">2. “Değer ölçütü olarak kabul ettiğimiz malla ilgili olarak, aynı dört koşul.”<sup class="calibre2"><a href="../Text/SiyasalIktisad%20Vergilendirme_split_038.html#footnote-100-90" id="footnote-100-90-backlink">[90]</a></sup></p>

  <p class="normal">Bu, tekele tabi mallar için geçerlidir ve sınırlı bir süre tüm mallar için doğrudur. Şapka talebi ikiye katlanacak olsa, fiyatı da hemen yükselecektir, ama bu yükseliş, şapkanın üretim maliyeti, ya da doğal fiyatı artmadıkça, ancak geçici olacaktır. Ziraatta gerçekleştirilen büyük bir buluş sonucu ekmeğin doğal fiyatı yüzde 50 düştüğünde ise, ekmek talebi büyük bir artış göstermeyecektir, çünkü kimse doyacağı miktardan fazla ekmek istemez; talep artmadığından, arz da artmaz; malın arz edilmesinin nedeni üretilebiliyor olması değil, ona talep olmasıdır. Öyleyse buradaki örnekte, arz ile talep çok az değişiklik göstermekte, yükselseler bile aynı oranda yükselmektedir; gene de, para değerinin değişmeden kaldığını varsayarsak, belli bir zaman için ekmeğin fiyatı da yüzde 50 oranında düşer.</p>

  <p class="normal">Üretimi bir bireyin ya da şirketin tekelinde bulunan mallar, Lord Lauderdale’in ortaya koyduğu yasaya göre değişiklik gösterir; böyle malların değeri, satıcılar miktarlarını çoğalttıkça düşer, müşterilerin bu malı satın almada gösterdikleri heves oranında ise yükselir; burada fiyatın doğal değerle bir bağlantısı yoktur; oysa rekabete tabi olan, miktarı makul ölçülerde artan malların fiyatları, eninde sonunda, arz ile talebin durumuna değil, üretim maliyetlerindeki artışa ya da azalışa bağlı olarak değişir.</p>
</body>
</html>
