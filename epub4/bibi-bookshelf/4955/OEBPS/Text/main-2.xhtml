<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Hiebermeyer, "Muhtemelen felçliydi," diye mırıldandı. "Bir tür beyin felci Tedavisi yoktu, o sıralar bol bol şarap içmek dışında herhangi bir yatıştırıcı da pek bulunmazdı."</p>

  <p class="calibre1">Costas aniden, "Ya afyon?" diye söze girdi. "Morfin?"</p>

  <p class="calibre1">Hiebermeyer dönüp adeta acıyarak Costas'a baktı. "MS birinci yüzyıldan söz ediyoruz. Bugünkü Napoli'yi işin dışında tutalım."</p>

  <p class="calibre1">"Şaka yapmıyorum. Gemi batığında bulananları duydun mu?"</p>

  <p class="calibre1">"Daha sonra." Jack, Costas'a baktı ve tam o anda aspiratör vızıldayarak çalışmaya başladı.</p>

  <p class="calibre1">Hiebermeyer, "Bugünün Napoli'sinden söz etmişken," dedi. "Galiba birisi şebekenin operatörüne bize biraz elektrik sağlasın diye rüşvet verdi. Ya da dışarıdaki nöbetçiler sonunda yerlerinden kımıldadılar. Her ne olduysa, artık gidebiliriz, yani sizin deyiminizle gitmeye hazırız." Bu sözler Alman aksanıyla söylenince kulağa biraz tuhaf geliyordu ve Jack hafifçe gülümsedi. Hiebermeyer gözlüğünü yukarı itip Costas'a bir daha baktı, bu sefer bakışlarında acıma değil mutluluk vardı.</p>

  <p class="calibre1">"Hey! Ne de olsa o da bizden biri." Costas ifadesiz haline büründü, sonra Jack'e ve ardından Hiebermeyer'e baktı, gülümsüyordu. "Anlaşıldı."</p>

  <p class="calibre1">Jack, Maria'ya yol vermek için sırtını tünelin pürüzlü yüzeyine yapıştırdı. "Sanırım elyazması uzmanımızın başa geçme zamanı geldi."</p>

  <p class="calibre1">"Bence sakıncası yok." Hiebermeyer hevesle başparmağını kaldıran Costas'a baktı, sonra gözlüğünü bir daha itip ciddi bir tavırla konuşmaya başladı. "Şu andan itibaren sadece dokunmamız gereken şeylere dokunacağız. Oradaki papirüs ruloları iyi durumda olabilir ama aynı zamanda son derece narin de olabilir. Mısır'daki en kuru mezarlarda bile, reçineyle korunmayan papirüsler dokunur dokunmaz toz haline gelebiliyor." Gözlerini Costas'a dikti. "Girişteki cesedi unutma. Duman haline gelip yok olan cesedi. Buraya girebilmek için yetkililerle o kadar uğraşmak zorunda kaldıktan sonra, bulduğundan fazlasını yok eden araştırmacılar olarak anılmak istemiyorum. Bu arada aspiratörün ışığı yeşile döndü. Hadi."</p>

  <p class="calibre1">Jack çömeldi ve son depremle duvardan döküldüğü belli olan moloz yığınının üstünden atlayıp odaya girdi. Birkaç saniye sonra dikkatle doğruldu. Artık on sekizinci yüzyılda açılan tünelde olmadığından emindi, Roma İmparatorluğu'ndan beri burada bulunan ilk insanlar kendileriydi. Bu olağanüstü bir duyguydu ve bir anda aklına</p>

  <p class="calibre1">Hercuianeum'daki antik hamamda tek başına oturduğu an gelmişti. Hamam buraya oldukça yakındı ve küçük bir çocukken, eskiçağlara gidip o dönemde yaşayanların araşma karışmayı, buranın iki bin yıl önceki sakinleriyle birlikte olmayı, püskürme öncesindeki o kader saatlerinin havasını solumayı düşlemişti.</p>

  <p class="calibre1">Gözlerini sıkıca yumdu, sonra yeniden açtı, toz maskesini çıkardı ve dik-katle nefes aldı. Havada hafif yapışkan bir tat vardı ama toz çok azdı. Odanın dört duvarını kask lambasının ışığıyla tarayıp, ilk kez doğru dürüst baktı ve sonra gördüğü her şeyi sistematik bir şekilde tekrar gözden geçirdi.</p>

  <p class="calibre1">"Aspiratörü kapatabilir miyiz artık Maurice?" diye mırıldandı. "Egzoz hortumunun sesimizi dışarıdakilere taşıyacağından korkuyorum."</p>

  <p class="calibre1">"Tamamdır." Hiebermeyer düğmeye bastı ve aniden ortalık garip bir şekilde sessizleşti. Sonra tünelden gelen tıkırtıları ve elektrikli matkap vızıltılarını duydular. "Güzel. Bu sesler bizimkileri bastırır."</p>

  <p class="calibre1">Hiebermeyer arkasında Maria ve Costas'la Jack'in yanına geldi. Costas, "Bu oda oldukça sade görünüyor," dedi. Jack'in arkasında durmuş etrafına bakıyordu. "Yani, fazla bir şey yok."</p>

  <p class="calibre1">Jack, "Roma tarzı böyleydi," dedi. "Çoğu zaman yerlerde ve duvarlarda renkler, süslemeler olurdu, ama bizim standartlarımıza göre çok az mobilya kullanırlardı."</p>

  <p class="calibre1">Maria, "Burada mozaik veya duvar boyaması da yok," diye mırıldandı. "Odanın tamamı taştan yapılmış ve görünüşe göre beyaz mermer kullanılmış."</p>

  <p class="calibre1">Jack, her gördüğü şeyi sindirmeye, kavramaya çalışarak bir daha bakındı. Güneydeki duvara iki giriş açılmıştı ve her ikisi de katılaşmış volkanik maddelerle kapanmış durumdaydı. Jack o girişlerden, aşağıdaki Herculaneum'a bakan balkona çıkıldığını tahmin etti. Sol tarafta kükreyen Vezüv, sağ tarafta Misenum ve Cumae'ye kadar görünen Napoli Körfezi ile muhteşem bir manzarası olmalıydı. Jack döndü ve kask lambasının ışığıyla uzun mermer masayı aydınlattı. Masanm uzunluğu üç, eni bir metre kadardı ve arkası balkona dönük iki tane taş iskemle vardı. Masada iki tane kil sürahi, üç tane kil kupa ve mürekkep kabına benzer kaplar duruyordu. Jack, masanın üstüne bir daha baktı. Mürekkep kaplan!... Kalbi heyecanla atmaya başladı. Kâğıt, yani papirüs olabilecek tozlu şekiller de görüyordu. Gözlerini kıstı. Emindi. Yerinden kıpırdamadan birkaç saniye daha sükûnetini ve tarafsızlığını korumaya çalıştı ve ışığını sola çevirdi. Girişten baktıkları, Hiebermeyer'in önceki gün duvar çatlağından gördüğünü söylediği rafları gördü. İnanılır gibi değildi. Tıpkı Weber'in villanın başka bir yerinde bulduğu gibi, burada da daha çok yerlere saçılmış parşömen ruloları vardı. Jack biraz sola, girdikleri yere doğru döndü. Girişin yanındaki bir çeşit hasır sepette, yerdekilerden değişik bazı rulolar vardı. Her iki taraftan düzgün uçları çıkan, yuvarlak tahta sopalara sarılmışlardı. Hiç kuşku yoktu. Bunlar boş papirüs ruloları değildi. Bitirilmiş kitaplardı.</p>

  <p class="calibre1">Kask ışığını odanın sol duvarına, sepetle rafların arasına döndürdü, orada daha önce gördüğü ama tam olarak çıkaramadığı bir şey vardı. Şimdi onun ne olduğunu anlamış ve heyecandan nefesi kesilmişti. Bunlar, masaya bakan küçük bir rafa yerleştirilmiş iki adet gölgeli büsttü. Onlara doğru dikkatlice birkaç adım attı. Burada son kez bulunan, bu masaya neredeyse iki bin yıl önce son kez oturmuş olan kişinin kim olduğunu bilmek istiyordu. Büstlerin önüne gelince gerçek boyutta olduklarını an-ladı. Bir an için gözüne birer hayalet gibi göründüler; sanki o kader, gü-nündeki villa sakinleri duvardan çıkmış cansız gözlerini Jack'e dikmişlerdi. Jack, büstlere sakin bir şekilde bakabilmek için kendini zorladı. Tipik erken dönem imparatorluk büstleriydi, öyle canlı görünüyorlardı ki sanki balmumu ölüm maskelerinden çıkarılmış gibiydiler. Yakışıklı, orantılı başları, hafif çıkık kulakları ile imparatorluk sülalesinden oldukları belliydi. Jack her iki büstün altındaki küçük kaidelerde yazanları okudu.</p>

  <p class="calibre1">T. CLAVDIVS DRVSVS NERON T. NERON DRVSVS SEMPRONIVS GERMANICVS</p>

  <p class="calibre1">"Drusus ile Germanicus," diye fısıldadı.</p>

  <p class="calibre1">Costas, "Hani az önce bahsettiğin iki kişi mi?" diye sordu. "Paradaki adam? Claudius'un babasıyla ağabeyi?"</p>

  <p class="calibre1">Maria da, "İnanılmaz bir tesadüf," dedi.</p>

  <p class="calibre1">Jack'in zihni hızla çalışıyordu. Sikke hâlâ elindeydi ve kaldırıp iki büstün önüne tuttu. Benzerlik çok açıktı. Olabilir miydi? "Bu sikkede bir şey var," diye mırıldandı. "Bize bir şey anlatıyor."</p>

  <p class="calibre1">Maria, "Ama bir tek sikkeye fazla bir anlam yükleyemeyiz," dedi. "Bu villa bir sanat galerisi, bir müze gibiymiş. Rönesans dönemi İtalya'sında büyük villa sahipleri madalyonlar, eski sikkeler biriktirirdi. Neden Romalı villa sahipleri de aynı şeyi yapmasın?"</p>

  <p class="calibre1">"Olabilir." Jack düşünceli bir halde odaya göz gezdirdi. "Fakat bence, hayatı gösterişten uzak, yaşlı birinin odasındayız. Bu sadece Roma minimalizmi değil, gerçek bir münzevi yaşam. Kitaplar, bir yazı masası, birkaç saygın büst, şarap... Ne duvarlar boyalı, ne mozaik ne de Napoli Körfezi'nde görmeye alışık olduğumuz hedonizm. Bu oda, bir sonraki adıma, yaşamdan sonrasma hazırlanan, geçmişi çoktan kenara bırakmış birine aitmiş. Alacakaranlık kuşağına geçmiş birine."</p>

  <p class="calibre1">Costas, "Böyle abartılı bir villa için biraz garip görünüyor," dedi. "Yani, bu oda keşiş hücresi gibi"</p>

  <p class="calibre1">Hiebermeyer çömelmiş, yerdeki rulolardan birini inceliyordu. Büyük bir dikkatle yoklarken, "Bu papirüs inanılmayacak kadar iyi durumda kalmış," dedi. "Hatta bükülebilecek kadar esnek. Grekçe yazıları okuyabiliyorum."</p>

  <p class="calibre1">Jack, "Ah, Grekçe," dedi, sesi tepkisizdi.</p>

  <p class="calibre1">Costas, "Ne var ki bunda?" diye sordu.</p>

  <p class="calibre1">Jack, "Hiçbir şey," dedi: "Hiçbir şey yok. Biz sadece Latince istiyoruz."</p>

  <p class="calibre1">Elyazmasına yakından bakan Hiebermeyer, "Kötü haber Jack," dedi ve gözlüklerini geri itip Jack'e baktı. "Seni buraya boşu boşuna getirmiş olabilirim."</p>

  <p class="calibre1">"Philodemus."</p>

  <p class="calibre1">"Maalesef öyle."</p>

  <p class="calibre1">Costas, "Ben Grek filozofların bayağı saygı gördüğünü sanıyordum," dedi.</p>

  <p class="calibre1">Jack, "Hepsi değil," diye cevap verdi. "Birçok Romalı, Claudius gibi, Yaşlı Pliny gibi eğitimli olanlar; Napoli Körfezi civarında bulunan Yunan filozofların, zenginlerin villalarında asalak yaşayan şarlatanlar olduğunu düşünürdü. Bu bölgedeki tipik bir kütüphanede, bugün saygı gösterdiğimiz büyük isimlerden çok, Philodemus gibi birinin kitaplarını bulma ihtimali daha yüksek. Ortaçağda koruma altına alınan ve kopyalanan klasik metinlerin ortaya çıkışını hatırlarsın, onlar antikçağm en değerli eserle-riydi ve sayıları azdı. Zannediyoruz ki bütün antikçağ düşünürleri büyük insanlardı. Bugünün akademik dünyasına bak. Bir büyük bilim insanına karşılık düzinelerce sıradan beyin, bir sürü şarlatan çıkar. Ama hepsine de profesör deniyor. İhtiyar Calpurnius Piso'nun da böyle birine hamilik etmiş olması bizim şanssızlığımız."</p>

  <p class="calibre1">Hiebermeyer, "Doğruca Philodemus'un çalışma odasına girmiş olmayalım diye dua ediyorum," diye söylendi. "Seni de buraya boşuna sü-rükledim Jack. Gemi batığından ayrılmana değecek bir şey değilmiş."</p>

  <p class="calibre1">Jack hararetli bir tavırla, "Burada bulunmayı hiçbir şeye değişmezdim," dedi. "Philodemus ya da başkası. Zaten, büyük bir kazı için gereken donanım ulaşana kadar, yani en azından bir hafta boyunca gemi batığında yapacak işimiz yok."</p>

  <p class="calibre1">Maria hafif çökmüş bir halde, "Yine de çok yazık," dedi. "İkinci sınıf bir filozof, Püskürme olduğunda birilerinin bunları korumak için uğraştığına inanmak zor"</p>

  <p class="calibre1">Costas, "Belki de uğraşmıyorlardı," dedi. "Belki de çıkış onların altında bir yerdeydi ve ona ulaşmaya çalışıyorlardı."</p>

  <p class="calibre1">"Ya da bir şey arıyorlardı. Daha önce dediğin gibi" Jack tekrar girişte duran korkunç iskelete baktı, iskeletin eli odanın içindeki ruloları yakalamak istermiş gibi kalmıştı. "Ama burada bir şey var. Yunanlı bir filozofun çalışma odasına da benzemiyor. Fazla Romalı burası Çok özel bir oda, neredeyse gizli bir mabet, birilerinin kendi özel dünyalarında yaşayıp, başkalarını etkilemeye aldırmadığı bir yer sanki. Ve bir Yunanlının, çalışma odasının yegâne süsü olarak, masasında otururken bakacağı yegâne şey olarak, iki tane Roma imparatorunun büstünü seçeceğine inanamıyorum."</p>

  <p class="calibre1">Hiebermeyer aspiratörü tekrar çalıştırdı ve cihazın kırmızı ışığı yandı. "Birkaç dakika daha çalıştıralım," dedi. "Konuşmamızın sakıncalı bir durum yaratacağım sanmıyorum. O matkaplar çalışırken bizi duyamazlar bence."</p>

  <p class="calibre1">Tekrar girişe dönüp, etrafına toplandılar ve Jack sikkeyi kaldırdı. Heykellere baktı, sonra yine sikkeye baktı. Sikkenin her iki yüzünün de aynı noktada çok fazla aşınmış olduğunu fark etti. "Belki de eski bir askerin, MS 79'da burada yaşayan yaşlı bir adamm yadigâr olarak sakladığı bir şeydi," diye mırıldandı. "Belki Claudius'un komutasındaki Britanya işgaline katılmıştı, hatta püskürmeden atmış yıl önce Germanicus'un ordularında görev yapmış bile olabilir. Generaline ve generalin kardeşiyle babasına bağlılık duyan biriydi belki." İçine sinmemiş gibi duraksadı. "Ama yine de garip."</p>

  <p class="calibre1">Costas, "Niye?" diye sordu. "Büyük bir buluş ama Maria'nın dediği gibi sonuçta sadece bir sikke."</p>

  <p class="calibre1">Jack, "Eh, yine de tehlikeli bir şeydi," dedi. "Roma döneminde, eğer koleksiyon yapmıyorsa eski sikke taşımazdı insanlar. Kimse eski bir imparatorun bastırdığı parayla görülmek istemezdi. Sikkeler oldukça önemli propaganda araçlarıydı. Yeni bir imparatorun kendini ispatlama, gücünü gösterme yollarından biriydi. Ve sikkelerin arka yüzünde imparatorla ailesinin kazammlarını gösteren imajlar yer alırdı."</p>

  <p class="calibre1">Costas, "Vespasian'ın Yahudi zaferi," dedi. "Judaea Çapta. Yedi kollu şamdan Menora."</p>

  <p class="calibre1">Jack sırıttı. "Harika bir örnek Nasıl unutabiliriz? O sikkeler Vezüv'ün püskürmesinden en çok iki yıl sonra basılmıştı. Başka bir ünlü örnek de, Claudius'un MS 43'te Britanya'yı fethini kutlayan Britanya serisidir."</p>

  <p class="calibre1">"Ama bu sikke Claudius'un babası anısına bastırılmış." Costas sikke-yi Jack'ten aldı ve kask lambasının ışığında inceledi. "Bir imparatorun böyle bir şey yapması biraz dokunaklı ve özgecil bir hareket Galiba sevdim ben bu adamı"</p>

  <p class="calibre1">Jack, "Göründüğü gibi değil," dedi. "Bu sikke muhtemelen Claudius'un saltanatının ilk yılında, henüz övüneceği bir şey yapmamışken basılmış. Muzaffer olmuş bir ataya gönderme yapmak da taç üzerinde yetki iddia etmenin, insanlara atalarının faziletlerini hatırlatmanın bir yoluydu. MS 41'de, Claudius imparator ilan edildiğinde, Roma dört yıldır Claudius'un yeğeni Caligula'nın çılgınca yönetimi yüzünden acı çekmekteydi. İnsanların tek dileği o güzel eski günlere dönmekti. Kişisel onur, saygınlık, ailenin devamlılığı, atalara bağlılık, bunlar hep Roma'nın istediği şeylerdi. En azından teorik olarak"</p>

  <p class="calibre1">Costas, "İtalya," diye mırıldandı. "Aile. Tanıdık geliyor."</p>

  <p class="calibre1">Jack, "Claudius, Roma'nın en gönülsüz imparatoruydu," diye devam etti. "Neredeyse orta yaşa gelmiş, hayatının geri kalanını tarihçi ve bilim insanı olarak geçirmek isteyen biriyken, Özel Muhafızlar tarafından bir perdenin arkasından sürüklenmişti. Ama babasına saygısı vardı ve hayatı boyunca ağabeyi Germanicus gibi orduyu yönetebilecek bir cesareti olmasını dilemişti, ona hayrandı. İmparator olmak Claudius'a bir şans verdi. Ve Caligula ile Claudius'un halefi Neron da dahil her yeni imparator, geçmişe dönüp sefahate son vermek ve atalarının erdemlerini hatırlamak gibi vaatlerde bulunmuştu."</p>

  <p class="calibre1">Costas, "Peki Claudius bunları gerçekleştirdi mi?" diye sordu.</p>

  <p class="calibre1">Hiebermeyer, "Karılan tarafından yönetilmese yapabilirdi," diye söylendi.</p>

  <p class="calibre1">Jack, "Britanya büyük bir zafer oldu," dedi. "Lejyonlarının başında at üstünde İngiliz Kanalı'nı geçmek nasip olmadı, onun yerine tuhaf bir şekilde bir savaş filine binmiş olarak gelip İngilizlerin cesetleriyle karşılaştı. Ama iyi bir strateji uzmanıydı, vizyon sahibiydi, ömrünü imparatorluğu ve fetihleri inceleyerek geçirmişti ve bireysel başarıyı aşıp, zaferi görebiliyordu. Claudius, Britanya'yı fethetmiş olmasa bugün dünya farklı bir yer olurdu. Ve unutma, lejyonlardaki adamlar açısından hiçbir şey, birkaç yıl önce onları İngiliz Kanalı'nın Fransız tarafına dizilmeye ve Deniz Tanrısı Neptün'e saldırmaya zorlayan Caligula'dan kötü olamazdı. Claudius başlarına geçince, sakat bir imparatorları olmasına aldırmadılar, akimin başında olması yeterliydi. Ve Claudius, Vespasian gibi son derece yetenekli komutanlar, generaller; Yaşlı Pliny gibi orta düzey subaylar seçmişti. Hepsi de ona sadıktı. Lejyonerler de Claudius'un babasına ve ağabeyine saygı duyuyorlardı." Jack duraklayıp yeniden büstlere baktı. "Tıpkı bu odanın sahibi gibi"</p>

  <p class="calibre1">Hiebermeyer, "Sadakatleri Claudius'un zehirlenmesini önlemeye yetmedi,"<span style="text-indent: 1.5em; font-size: 1em; line-height: 1.2;">dedi.</span></p>

  <p class="calibre1">Jack, "Hayır," diye mırıldandı. "Ama bir birinci yüzyıl imparatoru olarak, bu da Roma usulüydü."</p>

  <p class="calibre1">Hiebermeyer, "Zehirden söz açılmışken, şu afyon meselesi nedir?" diye sordu. Tam o anda ışık yeşile döndü ve uzanıp aspiratörü kapattı. "Pardon. Yine bekleyecek."</p>

  <p class="calibre1">Jack tekrar antik odaya girdi ve doğruca masanın öbür ucuna, iskemlelerin bulunduğu yere gitti. Yüzeyi kaplayan maddeye baktı. Haklı çıkmıştı. En üstte toz ve dökülmüş sıvalardan oluşan gri bir tabaka vardı, ama durum çok açıktı: Etrafta boş papirüs sayfaları vardı. Üstüne yazı yazmaya hazır, köşeleri tutturulmuş bir rulo vardı. Mürekkep çanakları, mürekkebe batırmaya hazır vaziyette duran metal bir kalem, hepsi öylece kalakalmıştı. Jack aşağı baktı, sonra tekrar iki büste göz attı. Drusus ve Germanicııs. MS 79 yılında, hâlâ o eski zafer günlerine öykünen insanlar yaşıyordu. Tüm bunlar, o iki kahramanın zamansız ölümünün, kuşaklar boyunca insaniann anılarında yaşadığını gösteriyordu. Jack daha önce fark ettiği şeyi hatırladı. Bir Romalı, atalarının portrelerini gözlerden uzakta saklardı. Ve burası da özel bir odaydı. Bir adamın, en değerli aile yadigârlarını, atalarının büstlerini sakladığı yerdi.</p>

  <p class="calibre1">Jack imkânsızı düşünmeye başlıyordu.</p>

  <p class="calibre1">Babasının büstü. Ağabeyinin büstü.</p>

  <p class="calibre1">Parçalar aniden yerine oturmaya başlamıştı. Jack güçlü bir heyecan dalgasına kapıldığını hissetti. O gün daha önce Costas'la Yaşlı Pliny hakkındaki konuşmalarından bir şey hatırlamıştı. Kalbi küt küt atarak çantasına uzandı, küçük kırmızı kitabı çıkardı ve masanın üstüne, kısk lambası-nın altına koydu. Toz maskesini taktı, eski papirüslerden birini dikkatle eline alıp hafifçe salladı ve ışığın altına tuttu. Kendi kendine sessizce güldü. "Tam düşündüğüm gibi."</p>

  <p class="calibre1">Costas, "Neymiş o?" diye sordu.</p>

  <p class="calibre1">Jack papirüsü diğerlerinin de görebileceği şekilde kaldırdı. "Bakın, altında başka bir papirüs tabakası var, üsttekinden daha kaba bir tabaka. Yani üstteki tabaka en iyi kalite, ama altında takviye edilmiş, daha az saydam bir kâğıt var. Ve eğer yanılmıyorsam, tam bir Roma ayağı ölçülerinde hazırlanmış."</p>

  <p class="calibre1">'Yani?"</p>

  <p class="calibre1">Jack papirüsü bırakıp kırmızı kitabı, yani kendi Doğal Tarih'ini aldı. "Bakın Pliny papirüsler hakkında ne diyor. 13. Kitap, 79. Bölüm, papirüs hakkında:</p>

  <p class="calibre1">'İmparator Claudius, en iyi kalite papirüs konusunda bazı değişiklikler yaptırttı, çünkü Augustus döneminde kullanılan papirüslerin inceliği kalemin baskısına dayanmıyordu. Ayrıca, yazılar arkadan görünüyor ve yazarken arka tarafta lekeler oluşturma korkusu yaratıyordu. Dahası, papirüsün aşın şeffaf olması başka açılarda n da çirkin görünüyordu. Böylece, alttaki papirüs tabakası ikinci kalite yapraklardan, üst tabaka ise birinci kaliteden yapılmaya başlandı. Claudius ayrıca sayfa genişliğini bir ayağa çıkarttırdı.'</p>

  <p class="calibre1">Hiebermeyer masanın üstünden uzanıp, küçük bir büyüteçle papirüse yakından baktı. Heyecanla "Ve eğer ben de yanılmıyorsam, bu o dönemde kullanılan en kaliteli mürekkeple yazılmış," dedi. "Ağaç uru mürekkebi, büyük bir ihtimalle çöl böceklerinden elde edilmiş. Bunlardan biraz anlıyorum biliyorsunuz, Mısır'da mumyaları sarmak için üstü yazılı, eski papirüsler kullanılmıştı. Pliny bu konuda da yazmıştır."</p>

  <p class="calibre1">Papirüsü büyük bir dikkatle masaya bırakıp dostlarına bakan Jack, "O zaman," dedi. "Sıra dışı bir teorim var. Ben diyorum ki, bir ihtimal, sadece bir ihtimal, asla burada olmaması gereken birinin odasında bulunuyoruz, tarihin bize Vezüv'ün püskürmesinden çeyrek yüzyıl önce öldüğünü bildirdiği birinin."</p>

  <p class="calibre1">Maria da yumuşak bir sesle, "Bir zamanlar imparatorluğu yönetmiş olan birinin," diye ekledi.</p>

  <p class="calibre1">Hiebermeyer ağır ağır başını sallayarak adeta kendi kendine konuşur gibi fısıldadı. "Tiberius Claudius Drusus Germanicus Caesar."</p>

  <p class="calibre1">Jack sikkeyi kaldırıp tura kısmını ışığa tuttu. "İmparator Claudius değil, tanrı Claudius da değil, âlim Claudius. Bir şekilde sahte zehirlenme olayını örgütleyen ve Roma'da ortadan kayboluşundan sonra onca yıl bu villada saklanan Claudius. Sonunda da MS 79'da muhtemelen Yaşlı Pliny gibi felakete kurban giden Claudius."</p>

  <p class="calibre1">Bir süre kimseden ses çıkmadı ve Costas merakla Jack'e baktı. Alçak sesle, "Eh," dedi. "Bu da yeniden yazacağın başka bir tarih dilimi?"</p>

  <p class="calibre1">Maria sırtını diğerlerine dönmüş ve odanın köşesindeki alçak rafın önünde çömelmişti. "Ve tek bir tarih dilim değil," dedi. "Burada dahası da var Jack. Ço k daha fazlası Kitaplar dolusu"</p>

  <p class="calibre1">Jack masanın yanından dolanıp geldi ve hepsi Maria'nın etrafına toplandılar. Herkes nefesini tutmuş hayretle bakıyordu. Karşılarında, girişten gördükleri rafların altında, her biri yaklaşık 45 santim uzunluğunda, silindir biçiminde düzinelerce kutuyla dolu iki raf daha vardı. Hiebermeyer, "Kapakları var," diye mırıldandı. "Bir tür harçla mühürlenmişler. İçi boş taşlar, görünüşe bakılırsa Mısır mermerinden. Tekrar kullanılabilen Canopi kaplarınaO benziyorlar. Burada hiçbir masraftan kaçınılmamış."</p>

  <p class="calibre1">Maria, maglite fenerini çıkarıp açtı ve alt rafın sağ tarafındaki silin-dirin üst kısmını aydınlattı. "Bu açık." Silindirin iç boşluğu yaklaşık otuz santim çapındaydı ve içeride daha ince bükülmüş rulolar görünüyordu, içlerinden bir tanesinin yeri boş kalmış gibiydi.</p>

  <p class="calibre1">Heyecandan sesi titreyen Hiebermeyer, "Evreka," diye atıldı.</p>

  <p class="calibre1">Costas, "Ne?" diye sordu.</p>

  <p class="calibre1">Hiebermeyer, "Papirüs ruloları," diye cevap verdi. "Sıkıca bükülüp rulo yapılmış papirüsler."</p>

  <p class="calibre1">Maria, "Jack, bunlar kömürleşmemiş," diye fısıldadı. "Bu bir mucize" Elini uzatacak gibi oldu, sonra durdu. Sanki büyü bozulmasın, tarihi değiştirmeden önceki bu fark ediş anı korunsun ister gibiydi.</p>

  <p class="calibre1">Costas, "Ne oldukları hakkında bir fikriniz var mı?" diye sordu.</p>

  <p class="calibre1">Jack, "Sillyboi olması lazım, yani her kitabı tanımlayan ekler," dedi. "Ruloların cildi olmadığı için, kitap zamkla yapıştırılan etiketlerle tanımlanırdı. Genelde raftan sarkar bunlar. Ama burada görmüyorum."</p>

  <p class="calibre1">"Bekle bir saniye." Maria, kapağı açık olanın yanındaki mühürlü silindiri inceliyordu. "Bazı işaretler var. Taşa kazınmış. Latince sözcükler. Okuyabiliyorum. Carthaginia Historiae."</p>

  <p class="calibre1">Jack, "Kartaca Tarihi," diye fısıldadı. "Claudius'un kayıp olanKartaca Tarihi. Antik kaynaklarda sözü geçiyor ama geride tek bir iz bile kalmamıştı. Ya da biz öyle sanıyorduk. Yayınlanınca fazla tartışma yaratacağı düşünüldüğünden, sadece tek kopyası vardı herhalde. Roma'mn en büyük rakibi hakkındaki yegâne tarafsız belge. Claudius'tan başka kim onu kişisel kütüphanesinde saklamış olabilirdi? Bu silindirlerde diğer çalışmaları da olmalı."</p>

  <p class="calibre1">"Bekle biraz Jack." Hiebermeyer kapının yanındaki sepete gitmiş, sepetin süslü saplarından birine tutturulmuş olan papirüs parçasını inceliyordu. "Historiae Naturalis, G. Julius Plinius Secundus. Yüce Tanrı'm. Galiba Pliny'nin Doğal Tarih'inin tam bir kopyasını bulduk."</p>

  <p class="calibre1">Costas, "Galiba Latince kütüphaneyi buldunuz sonunda," dedi.</p>

  <p class="calibre1">Jack'in teorisi neredeyse kesinlik kazanmıştı. Papirüs rulosuna baktı, odayı, o iki büstü ilk gördüğünde hissettiklerini hatırladı. Burada biri, başka bir varlık daha bulunmuştu. Özel hayatını titizlikle kendine saklayan yaşlı adam, izleri hâlâ etrafta olan birini daha almıştı sanki buraya. "Bu yerle ilgili olarak aklımı kurcalayan bir şey daha var," dedi. "Burada kimin olduğu hakkında"</p>

  <p class="calibre1">"Nedir o?"</p>

  <p class="calibre1">"Eh, Pliny'nin Doğal Tarih'inm tam bir kopyasına benzeyen bir şey bulduk, manastır yazıhanesinden yeni çıkmış gibi duruyor. Nasıl oluyor da Claudius'ta duruyordu bu?"</p>

  <p class="calibre1">Costas başıyla kapıdaki iskeleti gösterdi. "Belki de hadımı kendisi için kitap satın almaya yolluyordu."</p>

  <p class="calibre1">Jack, "Şunu bir düşünelim," dedi. "Diyelim ki haklıyız, diyelim ki MS 79'daki püskürme esnasında Claudius gizlice burada yaşamaktaydı. Bu bir teori, ama Yaşlı Pliny'nin burada, Napoli Körfezi'nde, birkaç kilometre ötedeki Misenum Ussü'nde Roma Donanması amirali olarak yaşadığı ve püskürme sırasında öldüğü tarihi bir gerçek."</p>

  <p class="calibre1">Costas, "Yani burada buluşmuş olabilirler diyorsun," dedi.</p>

  <p class="calibre1">Jack kendi Doğal Tarih kitabının dizin sayfalarını karıştırdı. "Aklıma böyle bir şey geldi. Yaşlı Pliny kitabında birkaç kez Claudius'tan söz etmiş, hep büyük bir titizlikle, hep kazanımlarını överek yapmış bunu. Kariyerini Claudius'a borçluymuş, fakat Doğal Tarih kitabındaki pasajlarda, çeyrek yüzyıl önce ölmüş olması gereken bir imparator için yaptığı övgüler biraz aşırıya kaçıyor. Sadece bir örnek Şunu dinleyin. Claudius'un Roma yakınlarındaki Fucine Gölü'nden kazdırdığı tüneli methediyor, otuz bin adamla ve on bir yılda yaptırmış olduğunu söylüyor ve bu olayı 'kelimelerin gücü tarif etmeye yetmez' diyerek anlatıyor. Şu son cümle bile başlı başına tuhaf. Çünkü Yaşlı Pliny için hiçbir şey kelimelerin gücünün ötesinde değildi. Ve başka bir şey Ölümünün üstünden yıllar geçtiği için ve tanrılaştırma geleneğinden dolayı, Claudius'tan söz ederken Divus Claudius, yani tanrısal Claudius demesi gerekirdi. Ama onun yerine Claudius Caesar demiş. Pliny bunları yazarken Claudius sanki hayattaymış gibi söz etmiş. Bütün ipuçları burada"</p>

  <p class="calibre1">Hieberrheyer, "Mantıklı geliyor," diye mırıldandı.</p>

  <p class="calibre1">Jack, "Bildiğimiz kadarıyla, Claudius da Pliny gibi, başkalarıyla birlikte olmayı seven biri gibi görünüyordu," dedi. "Belki münzevi bir hayatı yaşamak zorunda kalmış olabilir ama dostluktan hep hoşlanmıştı. Belki de öteki adamın onun yerine geçmek üzere Misenum'a geldiğini duyunca Pliny'yi gizlice buraya çağırtmıştı. Ve Pliny de kendisine bilgi kaynağı olacak, Doğal Tarih kitabına yardım edecek insanlar arayan biriydi. Aynı zamanda da mantıklı, dürüst bir Romalıydı. Claudius Pliny için, Grek âşığı hedonistlerle ve akıldan çok parası olan ve Philodemus gibi yetersiz filozoflardan etkilenen Romalılarla dolu bu yerde, taze bir soluk olmuştu."</p>

  <p class="calibre1">Maria, "Ve tam tersi de geçerliydi," dedi. "Claudius da herhalde aynı şeyleri Pliny için hissediyordu."</p>

  <p class="calibre1">Jack, "Claudius, Pliny'ye büyük hayranlık duyuyor olmalıydı," dedi. "Asker, bilgin, inanılmayacak kadar üretken, saygın bir erkek. Pliny, bir keresinde Claudius'un babası Drusus'a gittiğini ve onun kendisine, Alman savaşlarının tarihini yazmasını söylediğini iddia ediyordu. Herhalde Claudius burada, sevgili babasının büstünün önünde, belki birkaç sürahi şarap eşliğinde, bu anekdotu bizzat Pliny'den dinlemekten çok zevk alırdı."</p>

  <p class="calibre1">Hiebermeyer rafları gösterip, "Claudius aynı zamanda son derece bilgili bir insandı ve inanılmayacak kadar çok okurdu," diye ekledi. "Gerçekten de büyük zihinlerin buluşmasıydı herhalde bu. Claudius, Britanya konusunda Pliny için muhteşem bir kaynaktı, gerçi Doğal Tarih'te, Britanya'dan çok söz edildiğini de hatırlamıyorum ama."</p>

  <p class="calibre1">Jack, "Pliny o kısmı ekleyemeden ölmüş olabilir," diye mırıldandı. "Napoli'ye Vezüv püskürmeden bir yıl önce gelmişti ve muhtemelen vakit bulamamıştı. Kendi iyiliği için aşırı sosyal yaşıyordu, sürekli olarak dostlarıyla ve tabii hanımlarla görüşmekteydi. Fakat Claudius, onun için harika bir keşif, muhteşem bir sır olabilirdi. Ben Pliny'nin burada, bu odada olduğuna inanıyorum. Bunu hissedebiliyorum. Bence sık sık Claudius'u ziyarete geliyordu ye birlikte çalışmaya başlamışlardı. Pliny, Claudius'a Doğal Tarih'in son kopyasını vermişti ama muhtemelen nasıl bir altın madeni keşfettiğini anlayınca kitabına eklemeler yapmaya da karar vermişti."</p>

  <p class="calibre1">Costas, "Belki de Pliny püskürme sırasında Vezüv'e doğru yelken açtığında aslında buraya geliyordu," dedi. "Hani şu bana okuduğun mektup, yeğeni Genç Pliny'nin yazdığı. Belki de yeğenine bir kadın için geldiğini söylemişti. Belki sahiden de gizli bir görevdi. Belki Claudius'u ve bu olağanüstü kütüphaneyi kurtarmaya geliyordu."</p>

  <p class="calibre1">Maria, "Ama artık çok geçti," diye mırıldandı.</p>

  <p class="calibre1">Costas, "Eğer sahiden buradaysa, ihtiyar Claudius'a ne olduğunu çok merak ettim," dedi.</p>

  <p class="calibre1">Jack ateşli bir tavırla, "Buradaydı," dedi. "Neredeyse kokusunu alabiliyorum. Titrek bir elin döktüğü bayat şarap kokusu Belki imparatorken danıştığını bildiğimiz Sibyl'i görmek için yapılan Cumae ziyaretlerinden kalma bir sülfür kokusu. Ağaç uru mürekkebinin kokusu O kesinlikle buradaydı. Bunu kemiklerime kadar hissediyorum."</p>

  <p class="calibre1">Jack konuşurken tekrar masaya doğru gitmişti. Aniden, masanın üzerinde bazı yazılar belirmiş olduğunu gördü. Boş papirüsün altmdakinde, neredeyse iki bin yıldır olduğu gibi korunmuş birtakım yazılar bulunduğunu kavradı. Yazıların başlığını okudu:</p>

  <p class="calibre1">HISTORIA BRITANNORVM CLAVDIVS CAESAR.</p>

  <p class="calibre1">"Tanrı'm," diye fısıldadı. "Demek ki bunu yazıyormuş. O yüzden bilim insanı hayatına geri dönmek istemiş. Claudius Caesar tarafından yazılmış Britanya Tarihi. İçinde neler olacağını düşünebiliyor musunuz?"</p>

  <p class="calibre1">Gözleriyle, özenli yazılmış satırları taradı ve tekrar başlığa baktı. Başlığın altında aynı elle ama daha küçük olarak yazılmış iki kelime vardı:</p>

  <p class="calibre1">NARCISSVS FECIT</p>

  <p class="calibre1">"Tabii ya," diye bağırdı, heyecandan sesi iyice boğuklaşmıştı. "Narcissus yaptı bunu. Narcissus yazdı bunu." Tekrar girişe, lambasıyla görülebildiği kadarıyla iskeletin eline baktı. "Demek ki senmişsin," diye kendi kendine mırıldandı, sonra ötekilere döndü, yüzü heyecandan kıpkırmızı olmuştu. "Narcissus'un, Claudius'un azat ettiği kölesi olduğunu söylemiştim ya. Onun resmi unvanı praepositus ad epistulis, yani yazmandı. Bu da her şeyi açıklıyor. İskeletin kime ait olduğunu sonunda anladık. O Claudius'un sekreteriydi, kâtibiydi. Pliny'nin böyle bir yardımcısı olduğunu biliyorum, tabii ki Claudius'un da olmalıydı, üstelik o felçliydi de." Jack tekrar papirüse, sonra da masaya yayılmış diğer parşömenlere baktı, bunlarda yazı yoktu ama şarap lekesine benzer koyu kırmızı benekler vardı. "Müthiş bir şey Claudius'un kendi yazdığı bir şeyi bulmayı ancak rüyamda görebilirdim."</p>

  <p class="calibre1">Tünelin girişinden gelen matkap sesi susmuştu, şimdi bir kadın ağır aksanlı bir İngilizce ile bir şeyler haykırıyordu. "Doktor Hiebermeyer? Doktor Hiebermeyer? Tüneli kapatıyoruz artık. Lütfen hemen dışarı çıkın."</p>

  <p class="calibre1">Hiebermeyer, "Si, si, si," diye seslendi. Maria hemen dijital makinesiyle fotoğraf çekmeye başladı. Hızla hareket ederek masadaki her şeyi çekip, yazılı papirüsün yakın çekimleriyle işini bitirdi. Sonra da yazıları korumak ve gizlemek için, boş papirüs sayfasını üste koydu.</p>

  <p class="calibre1">Hiebermeyer alçak sesle, "Ne yapacağımıza karar vermemiz lazım Jack," dedi. "Hemen."</p>

  <p class="calibre1">Jack, "Sesimizin villadan duyulmayacağı bir noktaya geldiğimiz anda Reuters'teki arkadaşıma telefon edeceğim," dedi. "Maria burada gördüğümüz her şeyin fotoğrafını çekti ve bunları hemen elektronik posta ile yollayabiliriz. Fakat o zamana kadar sesimizi çıkartmayacağız. Eğer bunlardan biri şimdi bürokratların kulağına giderse bu odanın içindekileri bir daha asla göremeyiz. Tehlike kartını oynaman lazım Maurice, çok önemli. İlginç bir şey bulamadık, duvardan dökülen bazı taşları inceleyerek vakit geçirdik. Herhangi birinin o parmaklığa kadar gelmesi çok tehlikeli.</p>

  <p class="calibre1">Onlara matkap çalışmalarının tüneli biraz daha güvenilmez hale getirdiğini ve bir çökme olduğunu söyle. Fakat yarın sabah, bu görüntüler basında ve televizyonlarda her tarafı kaplayınca burayı açmaktan başka çareleri kalmayacak. Bu, en büyük arkeolojik keşiflerden biri olacak. Ve bu arada, Maurice ve Maria. Sizi tebrik ediyorum."</p>

  <p class="calibre1">Yerdeki ruloların arasından aspiratörün yanma giden Hiebermeyer, "Daha değil Jack," diye mırıldandı. "Artık iyimser olamayacak kadar çok uğraştım bu insanlarla. Şampanyayı, buranın bizim hayal ürünümüz olmadığının kesinleşeceği zamana saklayalım."</p>

  <p class="calibre1">"Jack burada açık bir rulo var." Costas rafların yanında durmuş, mermer kılıfların arkasındaki boşluğu inceliyordu.</p>

  <p class="calibre1">Jack, "Zaten her yerde rulo var," dedi. "Alaeddin'in mağarası sanki. Ama şimdi gitmek zorundayız."</p>

  <p class="calibre1">"Claudius'un el yazısını görmek istediğini söylemiştin. Emin değilim ama bu iki ayrı elden çıkmışa benziyor, biri biraz daha karınca duası gibi. Sanki birisi çizgilerin arasına notlar almış."</p>

  <p class="calibre1">Hiebermeyer, "Muhtemelen ihtiyar bunak Philodemus'tur," dedi.</p>

  <p class="calibre1">Jack, "Sanmam," dedi. "Bence Claudius, Philodemus'tan kalanları temizlemiş. Rafları kendi yazdıklarına ayırdığını düşünüyorum." Kenara çekilen Costas'm yanına gitti ve gösterdiği yere baktı. Rulo açıktı, iki ucu kısmen durulmuştu ve aradan birkaç santimlik yazılı alan görünüyordu. Saplarının belirgin, yuvarlak uçları yüzünden kapının yanında duran sepettekilere, yani Pliny'nin Doğal Tarih ciltlerine benziyordu. Birisi buna bakmış, sonra da belli bir yeri açık olarak kenara koymuş olmalıydı. O sırada kadının sesi tekrar duyuldu. "Doktor Hiebermeyer! Jack! Lütfen. Hemen!" Jack başını kaldırıp baktı, üstünde hiç düşünülmemiş bir geçmişten gelen bir ses tarafından adının söylenmesi dikkatini dağıtmıştı, sanki kadın rüyasında çağırıyordu onu. Bir an, her şeyi olduğu gibi bırakıp tünelden çıkmak ve sorunun ne olduğunu öğrenmek arzusuna kapıldı. Maria ile Hiebermeyer aspiratörle birlikte odadan çıkmışlardı bile.</p>

  <p class="calibre1">Jack başını salladı, Costas'a baktı ve tekrar dönüp bir kez daha dikkatini verip antik metindeki sözcükleri okumaya çalıştı.</p>

  <p class="calibre1">Donup kaldı.</p>

  <p class="calibre1">Bir daha baktı. İki kelime. Tarihi değiştirecek iki kelime. Zihni koşturuyor, kalbi deli gibi atıyordu.</p>

  <p class="calibre1">Sonra, hayatında ilk defa, Jack düşünülmeyecek bir şey yaptı. Ruloyu alıp dikkatle iki ucunu birleştirecek şekilde dürdü ve haki sırt çantasına sokuşturdu. Çantanın kapağını kapattı ve bağcıklarını bağladı. Costas ses çıkarmadan izliyordu.</p>

  <p class="calibre1">Jack sakin bir tavırla, "Bunu neden yaptığımı biliyorsun," dedi.</p>

  <p class="calibre1">Costas, "Bence bir sakıncası yok," diye cevap verdi.</p>

  <p class="calibre1">Jack, Hiebermeyer ile Maria'nm peşinden gitmek üzere döndü. "Tamam. Engizisyonla yüzleşme zamanı."</p>

  <p class="calibre1">On beş dakika sonra, Jack, Costas ve Maria, arkeolojik alanının dışında, nöbetçinin gelip modern Ercolano kentine çıkan kapıyı açmasım bekliyordu. Tünelden çıkınca sıcak hepsim çarpmıştı ama buraya geldikleri zamanki kör edici güneş gitmiş, onun yerini alçak, gri bir gökyüzü almıştı; kara bulutlar Vezüv'ün üstünde kümeleniyor ve arkalarındaki körfezi battaniye gibi örtüyordu. Tünelin önünde kasklannı çıkarıp işçilerin ve nöbetçilerin yanından geçmişlerdi. Hiebermeyer'i de, bölgeyi kapatmak için sabırsızlıkla bekleyen Elizabeth ile erkek müfettişe rapor vermek üzere girişte bırakmışlardı. Mısır Anubis heykeli çoktan volkanik kayadan sökülüp alınmıştı, yarı ambalajlanmış şekilde girişin önünde bekliyordu. Bir kenarda da gazeteciler bekleşmekteydi. Bir beton karma aracı da tünel girişine yanaştırılmıştı ve işçiler tüneli uzun süreliğine kapatmak için tahta kalıpları diziyorlardı. Her şey tam Hiebermeyer'in tahmin ettiği gibi gelişiyordu sanki.</p>

  <p class="calibre1">İçeri girerken Costas'ı itip kakmış olan nöbetçi, küçük avludan salına salma, sigarasını tüttürerek onlara doğru geliyordu, hafif makineli tüfeği omzunda asılıydı. Doğruca Costas'ın üstüne geldi, sigarasını bir fiskede attı ve iki eliyle yukarı doğru bir hareket yaptı. Jack, onun üstünü aramayı planladığını tahmin etti. Önce Costas'a sonra nöbetçiye baktı ve yeniden Costas'a baktı. Bu işe yaramayacaktı. Amaçlarına ulaşmış oldukları için artık kaybedecek daha az şeyleri vardı ama Jack şu an tepeden tırnağa aranmalarına yol açacak bir olay yaşamak istemiyordu. Elini kıymetli çantasına koydu ve Costas'ın dikkatini çekmeye çalıştı ama o gözlerini nöbetçiye dikmiş, kıpırdamadan duruyordu. Jack, Costas'ın ellerinin ağır ağır açılıp kapandığını görebiliyordu.</p>

  <p class="calibre1">Tam o anda arkalarından sesler geldi ve Hiebermeyer, peşinde Elizabeth, erkek müfettişle avluya girdi. Elizabeth, nöbetçiyi İtalyanca azarladı ve adam da yerinden ayrılmadan homurdanarak karşılık verdi. Sonra Elizabeth'in yanındaki adam bir şeyler söyledi ve nöbetçi birkaç adım gerileyip bir tomar anahtar uzattı. Adam doğruca kapıya gidip kilidi açtı ve grubu dışarı davet etti. Maria ile Costas çıktılar. Jack de arkalarından gitmek üzereydi, ama bir an Elizabeth'e baktı ve ilk kez göz göze geldiler. Elizabeth yalvarırcasına bakıyordu ve aniden uzanıp Jack'in kolunu yakaladı ve nöbetçinin göremeyeceği bir köşeye çekiştirdi. Bir an için Jack yıllar öncesine dönmüş, o kara gözlerin cazibesine kapılmıştı ama karşısındaki yüzde, aradan geçen zamanla açıklanamayacak bir yıpranmışlık ve ıstırap okunuyordu. Elizabeth'in aniden onu itip kazı alanına doğru gözden kaybolmasından önce fısıldadığı bir iki gergin cümleyi Jack güçlükle kavrayabilmişti.</p>

  <p class="calibre1">Olduğu yere çakılıp kalmışken Costas'ın dışarıdan onu çağırdığını duydu. Gözlerini kendisinden ayırmadan cep telefonunda hararetli bir konuşma yapmakta olan nöbetçinin yanından geçti, başını sallayan müfettişi geride bıraktı ve sonunda çöplerle dolu sokağa çıktı. Kapı arkasından gürültüyle kapandı ve sürgünün sürüldüğünü işitti. Sokağın ucunda, damların üstünden heyula gibi yükselen Vezüv'e baktı ve diğer üçünün arkasından yürümeye başladı. Çantasını sıkıca kavramıştı, içindeki şekli hissediyordu ve kalbinin deli gibi çarpmaya başladığının farkındaydı. Artık geri dönüş yoktu.</p>

  <p class="calibre1">Siyah cüppeli adam baldacchino'yun teğet geçip St. Andrew rıhtımına doğru ilerledi. Önünden geçerken yüksek mihraba doğru haç işareti yapmıştı. Uzun boylu, orta yaşlarının sonlarında, ince hatlı, gaga burunluydu. Bilim insanlarının taktığı türden bir gözlük takıyordu ama yıllarını arazide geçirmiş bir Cizvit'in adaleli yapısına sahipti. Rıhtıma inen girişte duran İsviçreli nöbetçiyi kibarca selamladı ve dönüp tekrar baldacchino 'ya baktı. Bernini tarafından bronzla kaplanan büyük siyah sütunlar, bütün tanrılara adanmış pagan tapınağı Panteon'dan alınıp, barok şaşaası zamanında buraya getirilmiş ve Hıristiyanlığın en büyük kilisesinin kubbesinin altına esir edilmişti. Siyah cüppeli adam için burası her zaman, tıpkı bugün altında duran insanları küçük ve önemsiz gösterdiği gibi, antik Roma'nın doğaya egemen olma duygusunun da küçük ve önemsiz görünmesine neden olurdu. Burada, İsa dönemindeki, Roma imparatorlarının asla hayal edemeyeceği kadar büyük bir cemaat, yani Vatikan kurulmuş ve herkesin, bu cemaatin üstünlüğünü ve nüfuzunu anlayabileceği bir yere dönüşmüştü.</p>

  <p class="calibre1">Havayı kokladı, sonra hafifçe burnunu kırıştırdı. Hava, o gün de tıpkı diğer günlerde olduğu gibi oradan geçen binlerce hacının ve turistin nefesiyle ağırlaşmış gibiydi. Onlar Kilise'nin gücüydü, ama adam yine de sıradan insanların bu temel gerçeğini nahoş buluyor ve daima daha öteye, papazlığın kutsal alanlarına geçmekten haz alıyordu. O akşam neden orada bulunduğunu kendi kendine hatırlattı. Adımlarını hızlandırdı ve kararlı bir şekilde basamaklardan aşağıya, kilisenin orta bölümünün altındaki yeraltı odasına, bir zamanlar Caligula'nın, Neron'un hipodromunun ve kayalara oyulmuş nekropolisin, yani yeraltı mezarlığının bulunduğu seviyeye indi. Şimdi burası papaların gömüldüğü ve St. Peter'in ebedi istirahat ettiği yerdi. Adam kutsal yerden geçerken yine haç işareti yaptı, sonra Büyük Konstantin'in mezar taşlarından geri kalanları geçip, antik nekropolisin derinliklerine doğru uzanan başka bir merdivenden indi. Kapı onun için açılmıştı ama geçerken cüppesinin altından bir anahtar çıkardı ve öteki eliyle küçük bir fener yaktı. Fenerin ışığı, basamakların dibindeki yan yana dizili nişleri olan kaba taş duvarlarda ve gölgeli girintilerde dolandı. Başını eğerek sağa doğru dönen alçak geçide daldı, kayaya oyulmuş basamaklardan boş bir mezara girdi ve duvarı yoklayarak aradığı şeyi buldu.</p>

  <p class="calibre1">Anahtarı deliğe soktu ve gizli bir kapı içeri doğru açılmaya başladı. Açılan kapıdan girdi.</p>

  <p class="calibre1">Buraya ilk geldiğinde hissettiği heyecanı hâlâ hatırlıyordu. Nekropolisin kazısı sırasında, tüm dikkatleri St. Peter'in mezarında toplanmıştı. O ve başka bir genç yeni üye bu geçidi, antikçağlardan beri mühürlü duran bu ilk dönem yeraltı Hıristiyan mezarını keşfetmişlerdi. Mezarlığın geri kalanından çok daha iyi korunmuş durumdaydı, nişler sapasağlamdı ve ölülere el değmemişti. İçeri girmişlerdi, sadece ikisi. Sonra da o olağanüstü keşiflerini yapmışlardı. Bu keşif sadece birkaç kişiye anlatılmıştı: Papa'ya, Kardinaller Okulu başkanına ki halen de o pozisyondaydı ve concilium'un diğer üyelerine. Vatikan'ın en büyük sırlarından biriydi, olur da karanlığın güçleri kutsal kapılara erişirse ve Kilise varlığını korumak için elindeki tüm cephaneyi kullanmak zorunda kalırsa diye gizli tutuluyordu.</p>

  <p class="calibre1">Adam geçidin sonunda oynaşan ışık havuzuna doğru yürüdü. O ilk gün gördüğü ve onu hâlâ oldukça etkileyen, yukarıdaki kilisede bulunan bütün bezemelerden çok daha fazla içini titreten, kaba saba erken dönem çizimlerinin önünden geçti. İsa bir teknede ağ atıyor, yanında da bir kadın oturuyordu. İsa ateşin üstünde, çarmıha gerilen iki yandaşıyla birlikte alevlerin üstüne yükseliyor, arka planda da yanan bir dağ görünüyordu. Ve her yerde, mezar nişlerinde isimler vardı, alçıya basılmış basit mozaiklerle yapılmış isimler. Priscilla Huzura Erdi. Zakariah Huzura Erdi. Chirho sembolleri, ekmek sepeti görüntüleri, zeytin dalı taşıyan bir güvercin. Işık kaynağına yaklaştıkça, sanki insanlar ışığın başında toplanmak istemişler gibi çizimler de sıklaşıyordu. Ve işte gelmişti. Geçit hafifçe genişledi, mezarın her köşesine oturtulmuş kaideler üzerindeki mumlardan gelen ışığı görmeye başladı. Sade bir yapıydı, yerden birkaç santim yükseklikteydi ve üstü geniş Roma çatı kiremitleriyle kaplıydı. Yüzeye kazılı ismi görebiliyordu. Haç işareti yaptı ve uzun zamandır kuşkulanılan ama sadece kendisiyle birkaç kişinin emin olduğu kelimeleri fısıldadı. St Peter ve St. Paul Bazilikası.</p>

  <p class="calibre1">Öbür ikisi çoktan gelmişlerdi, cüppeli adamlar mezarın iki yanına oyulmuş alçak nişlerde oturuyorlardı, yüzleri karanlıkta kalmıştı. Adam bir daha haç çıkardı, "in nomine patris, filii et spiritus sancti, "&#160;dedi. Sonra sırayla diğer iki kişiyi başıyla hafifçe selamladı. "Üstatlarım."</p>

  <p class="calibre1">"Monsenyör. Lütfen oturun." Kelimeler İtalyancaydı. "Concilium tamamlanmış bulunuyor."</p>

  <p class="calibre1">Mezar nemliydi, bu da tozları bastırıyordu ama mumlardan gelen duman gözlerini yakıyordu. Üst üste gözlerini kırpıştırdı. "Çağrınızı alır almaz geldim üstadım."</p>

  <p class="calibre1">"Neden burada olduğumuzu biliyor musun?"</p>

  <p class="calibre1">"Concilium sadece Vatikan'ın kutsallığı tehlikede olunca toplanır."</p>

  <p class="calibre1">Öteki, "Neredeyse iki bin yıldır öyle," dedi. "St. Paul'ün biraderlere gelişinden, conçilium'un Phlegreaen Düzlüklerinde ilk toplanışından beri. Bizler Tanrı'mızın askerleriyiz ve onun emirlerini yerine getiririz. Dies irae, dies illa, solvetsaeclum infavilla."</p>

  <p class="calibre1">"Amin"</p>

  <p class="calibre1">"Sadece Mesih'in asıl sözlerine itibar ederiz, başkasına değil."</p>

  <p class="calibre1">"Amin"</p>

  <p class="calibre1">"Bu yıl zaten bir kere toplanmıştık. Tapınak'tan kaybolan Yahudi hazinelerinin araştırılmasını engelledik. Fakat şimdi daha karanlık bir tehditle, Kilise'nin varlığını yok etmek isteyen bir sapkınlıkla karşı karşıyayız. Bu sapkınlığa kapılanlar Kilise kurallarının kutsallığını inkâr ediyorlar, St. Paul'ün kutsal kimliğini zehirlemek istiyorlar, Tanrı'mızın sözlerinin başka yerlerde, İndilerin dışında olduğunu iddia ediyorlar. Neredeyse iki bin yıldır, bütün gücümüzle, bütün zekâmızla bunlarla mücadele ettik. Şimdi o sapkın düşünce yeniden dirildi. Sonsuza kadar yok olduğunu umduğumuz şey bulundu. Bu bir küfür, bir yalan, şeytanın silahı."</p>

  <p class="calibre1">"Concilium ne yapmamızı istiyor?"</p>

  <p class="calibre1">Buz gibi, tartışma kabul etmeyen bir sesle cevap gelmişti ve kesin bir buyruk vermişti.</p>

  <p class="calibre1">"Arayıp bulun.1"</p>

  <p class="calibre1">Jack, Lynx helikopteri Seaquest ZTnin kıç güvertesindeki iniş çizgilerine yönelttiğinde gökyüzü altın tozuna bulanmış gibiydi. Maria yardımcı pilot koltuğunda oturuyor, Costas ise arkada uzanmış horluyordu. Herculaneum yakınındaki helikopter pistinden havalanırken Hiebermeyer'e el sallamışlardı, o sırada başlayan yoğun yağmur Jack'in bütün dikkatini kalkış işlemine vermesine yol açmıştı. Uçuşun geri kalanında da hiç konuşmamıştı, zihni Elizabeth'le karşılaşmalarına takılıp kalmıştı. Sonra da helikopterin bilgisayarından bir elektronik posta göndermekle uğraştı. Napoli Körfezi'nden güneye uçuşları bir saatten az sürmüştü, Calabrian Dağları'nın karanlık kütlesinin eteklerine ulaşmışlar ve sonra da Messina Boğazı'nın on deniz mili kuzeyinde bulunan gemiye doğru gitmişlerdi. Akşam inanılmayacak kadar berrak, adeta saydam bir hava vardı. Denizde batıdan esen ve dinmek üzere olan akşam melteminin yarattığı kırışıklık vardı, ama helikopterin apervanesi geminin iki yanındaki suları karıştırınca sanki bir girdaba doğru iniyormuş gibi oldular. İniş ışıkları, geminin kıç tarafında fırtına kopmuş gibi karışan suları aydınlattı.</p>

  <p class="calibre1">Lynx son bir ses çıkarıp sustu ve Jack pervanenin de durmasını bekledikten sonra kemerini çözüp kapıyı açtı, başparmağım kaldırarak helikopterin güverte bağlantılarını yapmaya koşan ekip başına tamam işareti yaptı. Başlığını çıkardı, Costas ile Maria'nın da aynı şeyi yapmasını bekledi ve sonra dışarı çıkıp, pistin ön ucundaki ambar ağzına doğru yürümeye başladı. Birkaç saniye sonra geminin ana laboratuvarma girdiler ve kapı arkalarından kapandı. Jack bir yanında bilgisayar konsolu, diğer yanında ışıklı masa olan bir çalışma birimi seçti, masanın üstündeki katlanır metal kola takılı fioresan ampulü yaktı ve oturdu. Uçuş tulumundan bir telsiz çıkarıp güvenli IMU kanalının düğmesine bastı. Bir çıtırtı oldu ve alıcıya konuşmaya başladı. "Maurice, Jack konuşuyor. Sağ salim Seaquest'e indik. Bir gelişme olursa haber vereceğim. Tamam." Teyit almak için bekledi, sonra telsizi monitörün arkasına koydu ve eski çantasını sırtından çıkarıp kucağına koydu ve masanın altındaki kutudan bir çift plastik eldiven aldı.</p>

  <p class="calibre1">Costas, "Sence kaleyi tutabilecek mi?" diye sordu.</p>

  <p class="calibre1">"Maurice mi? O profesyoneldir. Yetkililerle nasıl başa çıkacağını bilir. Bir kazıyı nasıl kapatacağını daha da iyi bilir. Tek yapması gereken tünelin emniyetli olmadığını, çökme tehlikesi olduğunu söylemek, anında kapatırlar. Zaten villada yeni kazı yapılmasını istemiyorlar. Ve basma malzeme olarak da antik Anubis heykelini çıkarmış durumdalar, bu kadarı halka, gerekli arkeolojik çalışmaların yapıldığım anlatmaya yeter de artar. Bizse tekrar gözden geçirdiğim plana sadık kalacağız. Reuters'e haber verilecek ama henüz kütüphaneden söz edilmeyecek. Bunun bizi nereye çıkaracağını anlar anlamaz her şeyi ortaya döken bir konuşma yapacağım. Maria yüzlerce dijital fotoğraf çekti ve hepsi de burada. Kral Tut'un mezarının ilk görüntüleri gibiler. Tümüyle sansasyonel, birinci sayfa malzemesi. O zaman yetkililerin bölgeyi adam akıllı açıp, bütün dünyanın bizim gördüklerimizi görmesine izin vermekten başka çaresi kalmayacak."</p>

  <p class="calibre1">Maria, "Burada işimiz biter bitmez ben de Maurice'nin yanına döneceğim,"<span style="text-indent: 1.5em; font-size: 1em; line-height: 1.2;">dedi.</span></p>

  <p class="calibre1">"Bu çok önemli Maria. Sen onun sakin kalmasını sağlayabilirsin. İkiniz harika bir ekip oluşturuyorsunuz." Maria'ya sırıtıp çantasını açtı. "Şimdi bakalım elimizde ne varmış."</p>

  <p class="calibre1">Birkaç saniye sonra Jack'in Herculaneum'daki villadan aldığı parşömeni ışıklı masaya yerleştirmişlerdi. Costas'la Jack'in ilk gördüğü andaki haline benziyordu; rulonun her iki ucunda yuvarlak birer tahta çubuk, yani birer umbilicus vardı ve aradaki açık kısımdan antik yazı satırları görünmekteydi. Jack çubukları köpük kaplı maşalarla tutarak ruloyu dikkatle açtı ve çubukları mandallarla ışıklı masanın kenarlarına tutturdu. Şimdi, modern bir kitap sayfasına benzeyen tüm metni görebiliyorlardı. Maria, "Grekler ve Romalılar parşömenleri böyle okurdu," dedi. "Yani ruloyu böyle her sayfayı görecek şekilde bir miktar yana doğru açarak. İnsanlar ruloların anlaşılması zor olduğunu sanır, çünkü bir uçtan öteki ucuna sürekli bir metin halinde yazıldığım varsayarlar. Aslında onlar da bugünkü kitap düzeniyle yakılmışlardı."</p>

  <p class="calibre1">Jack, "Bunlardan birini görmek bile inanılmaz bir şans," diye mırıldandı. "On sekizinci yüzyılda orada bulunan kömürleşmiş ruloların çözülmesi yıllar sürmüştü, milim milim ilerleyebilmişlerdi. Fakat o odada gördüğümüz her şey inanılmayacak kadar sağlam kalmış, MS 79'daki alev kâbusundan kurtulmuş. Papirüse bir tür reçine veya balmumu sürülmüş olmalı, yani hâlâ esnekliğini koruyor olabilir."</p>

  <p class="calibre1">Costas, "Şu iki paragraf aynı elden çıkmış gibi," dedi. "Ortasındaki yazılar ise tamamen farklı bir el tarafından yazılmışa benziyor."</p>

  <p class="calibre1">Maria başını salladı. "Ana metin tıpkı basılmış bir sayfa gibi, bir yazmanın elinden çıkmış. Öteki yazılar ise daha kişisel bir el yazısıyla yazılmış, okunaklı ama kesinlikle yazman işi değil."</p>

  <p class="calibre1">"Şu lekeler nedir?"</p>

  <p class="calibre1">Jack, "Önce kan olabilir diye düşündüm," dedi. "Ama sonra koklayınca odanın her yerinde gördüğüm o lekelerden olduğunu anladım. "Yani şarap lekeleri"</p>

  <p class="calibre1">Maria, "O son geceye yaraşır iyi bir şarap içmişlerdir umarım," diye mırıldandı.</p>

  <p class="calibre1">Costas rulonun tepesine tutturulmuş, etikete benzer küçük parşömen parçasını gösterdi. "E, bu başlığı mı şimdi?"</p>

  <p class="calibre1">Jack başını sallayarak, "Silfybos," dedi. "Bu rulo kapının yanındaki sepette duran gruptan alınmış olmalı, bitmiş kitabın bölümlerinden biri olduğuna kuşku yok. Hâlâ inanamıyorum. Başka hiçbir yerde böyle bir antik eser bulunmadı, yani klasik dönemin en ünlü yazarlarından birine ait ilk basım."</p>

  <p class="calibre1">Costas, "Bunu anlayabiliyorum," diye mırıldandı. "Ama niye bu ka-ar ketum davranıyoruz bu konuda?"</p>

  <p class="calibre1">"Tamam." Jack rulonun üst satırını gösterdi. "Benim için ilk ipucu ludaea sözcüğü oldu. Yaşlı Pliny, Doğal Tarih kitabının çeşitli yerlerinde Judaea'dan söz etmişti. Mesela pelesenk ağacının kökenlerim ve yetişmesini ve Şabat'ta kuruyan bir nehri anlatırken. Yani tipik Pliny, yetkin bir doğa tarihi bilgisi ile fabl iç içe. Fakat asıl Judaea tartışması coğrafya bölümünde, o yerle ilgili bilinmeye değeceğini düşündüğü diğer her şeyi anlattığı kısımdadır. O bölümde de şunlar var." Jack kendi Doğal Tarih kitabının işaretli bir sayfasını çevirdi. Sol tarafta Latince metin, sağda ise İngilizce tercümesi vardı. En üstteki satırı okumaya başladı: "Supra Idumaeam et Samariam ludaea longe lateque funditur. Pars eius Syriae iuncta Galilaea vocatur."</p>

  <p class="calibre1">Sonra rulodaki metni okudu ve tekrar kitaptakine bakıp, içinden bir daha okudu. "Tıpatıp aynı. Bunları kopyalayan ortaçağ keşişleri işlerini iyi yapmışlar." Tercümeyi okudu. "Idumaea ile Samaria'nın ötesinde geniş Judaea düzlüğü uzanır. Judaea'nın Suriye'ye bitişik olan kısmına Galilee denir." Sonra metinlerin geri kalanını okumaya başladı, gözleri ruloyla kitap arasında mekik dokuyor, rulodaki noktalama işareti eksiklikleri yüzünden arada bir takılıyordu. "Pliny Ölü Deniz'e hayran kalmış," diye mırıldandı. "İşte, nasıl hiçbir şeyin batmadığını, hatta boğa ve deve leşlerinin bile su üstünde yüzdüğünü anlatıyor. Bu tür şeyleri seviyor. Sorun da burada. Ölü</p>

  <p class="calibre1">Deniz'in aşırı tuzluluğu konusunda haklıydı ama tümüyle efsaneden ibaret olan başka şeyler de anlatıyor ve gerçekle kurguyu birbirinden ayırt etme konusunda çok başarılı değil. Çalışmalarında vazgeçmediği bir ilkesi varsa, o da duyduğu her şeyi kitaba katmak. Neredeyse tümüyle ikinci el öykülere bağlı kalmış."</p>

  <p class="calibre1">Maria, "En azından Claudius güvenilir bir kaynaktı," dedi. "Bütün veriler onun ciddi bir bilim insanı olduğunu gösteriyor."</p>

  <p class="calibre1">Jack, "İşte burası," dedi. "Rulo metnindeki boşluğun, yani yazı tiplerinin değiştiği yerin hemen öncesi. Iordanes amnis oritur efonte Paniade.' Ürdün Nehri'nin kaynağı Panias Pınarı'dır. Sonra daha uzun bir tanım var. lln lacum sefundit quemplures Genesaram vocant, xvip. longitudinis, vi latitudinis, amoenis circumsaeptum oppidis, ab oriente luliade et Hippo, a meridie Tarichea, quo nomine aliqui et lacum appellant, ab occidente Ti-beriade aquis calidis salubri.' Genelde Galilee Denizi denen yer, yirmi beş kilometre uzunluğunda, on kilometre eninde bir göldür; doğusunda birbiriyle anlaşan lulias ve Hippo kentleri, güneyinde Tarichae vardır, kimileri göle bu adı verir ve batısında da sağlığa yararlı sıcak su kaynaklarıyla Tiberias bulunur."</p>

  <p class="calibre1">Jack ışıklı masanın öbür tarafına yaydığı haritayı gösterdi. "Burada Ölü Deniz'den değil, Ürdün Vadisi'nin başından yüz otuz kilometre kadar kuzeydeki Galilee Denizi'nden söz ediyor. Galilee bu denize Romalıların vermiş olduğu isimdi. Şimdiki İbranice adı ise Kinnereth. Tiberias ise, Galilee Denizi kıyısında, günümüzde popüler bir tatil beldesi. Tarichae konusunda yanılmış, güneyde değil batıda, Tiberias'm birkaç kilometre kuzeyinde. Tarichae, Mary Magdalene'nin yurdu olan Migdal'a Romalıların verdiği isimdi."</p>

  <p class="calibre1">Maria, "Yani İndilere göre İsa'nın peygamberliğinin başladığı yer," dedi.</p>

  <p class="calibre1">Jack başını salladı. "Galilee Denizi'nin batı kıyılarında," durdu ve tekrar oturdu. "Şimdi rulo metnindeki boşluğa geldik. Bu noktada durum sahiden ilginç bir hal alıyor. Basılmış modern metinde, ortaçağ yazıtlarına göre herhangi bir boşluk, eksiklik yok, buradan doğruca katranla Ölü Deniz hakkındaki tartışmaya geçiliyor."</p>

  <p class="calibre1">Costas, "Yani bizim rulo daha sonraki bir versiyon olmalı," diye mırıldandı. "Hiçbir zaman yayınlanmayan yeni baskının temeli Belki de öldüğünde onun üstünde çalışıyor, düzeltmeler ve eklemeler yapıyordu."</p>

  <p class="calibre1">Maria, "Belki yazmanından üstünde çalışmak için bir kopya hazırlamasını, eklemeler yapmayı düşündüğü yerlerde boşluklar bırakmasını istemiştir," dedi. "Ve Claudius'a giderken yanına onu almıştı."</p>

  <p class="calibre1">Jack, "Doğal Tarih'i yazmak organik bir süreç olmalıydı ve Pliny gibi birinin onu öylece bırakacağını düşünmek mantıklı değil," dedi. "Hem unutmayın ki, Romalılar her yıl yeni yerler fethediyor, yeni yerler keşfediyordu, o yüzden de durmadan ilave edilecek şeyler çıkıyordu. Claudius, ona Britanya hakkında yeni bir sürü şey anlatabilirdi, çünkü anlaşılan Vezüv püskürdüğünde kendi Britanya Tarihi üzerinde çalışıyormuş. Ve eğer Pliny, Vezüv'den kurtulmuş olsaydı, bence volkanlarla ilgili tamamen yenilenmiş bir bölüm yazacaktı."</p>

  <p class="calibre1">Costas, "O boş yere yazılanları okuyabiliyor musun?" diye sordu.</p>

  <p class="calibre1">Jack, "Kısmen," dedi. "Rulodaki asıl metni yazandan tamamen farklı bir el; karınca duası gibi, titiz. Bunun Yaşlı Pliny'nin eli olduğundan hiç kuşkum yok." Jack bu sözleri söyler söylemez, neredeyse iki bin yıl öncesine, ürkütücü volkanın aşağısmdaki villaya, villadaki o gizli odaya gittiğini hissetti. Daha mürekkep ıslaktı ve şarap lekelerinde hâlâ üzümlerle alkolün kokusu vardı. Sanki yanındakiler Maria ile Costas değil, Yaşlı Pliny ile Claudius'tu ve dünyanın sırlarını keşfetmek üzere onlara katılmasını istiyorlardı.</p>

  <p class="calibre1">Costas, Jack'e merakla bakıp, "E, devam etsene," dedi.</p>

  <p class="calibre1">Jack kendine geldi ve metnin üzerine eğildi. "Tamam. Devam ediyoruz. Bu boşluk, ruloyu villada bulduğumuz zaman gördüğüm sözcüklerin belirdiği yer. Bütün bu gizliliğin de sebebi." Costas'a bir göz attıktan sonra durup, cümlelerin başını sonunu saptamak ve sözcükleri İngilizce olarak uygun şekilde sıralayabilmek için metni dikkatle okudu. "İlk cümle şu: "Claudius Caesar ile Herod Agrippa burayı ziyaret ettiler ve Nasıralı balıkçı Joshua ile tanıştılar, Grekler ona İsa diyordu, Misenum'daki tayfalarım ise Christos diyorlar.'"</p>

  <p class="calibre1">Jack elektrik çarpmış gibi oldu. Şaşkınlıktan doğan sessizliği sonunda Costas bozdu. "Claudius Caesar mı? Yani İmparator Claudius mu? Şu bizim Claudius, İsa'yla mı tanışmış?"</p>

  <p class="calibre1">Maria, "Herod Agrippa ile birlikte," diye fısıldadı. "Herod Agrippa, Yahudilerin</p>

  <p class="calibre1">kralı?"</p>

  <p class="calibre1">Jack kontrol etmeye çalıştığı boğuk bir sesle, "Öyle görünüyor," diye cevap verdi. "Herod Agrippa, Büyük Herod'un torunu ve dahası da var." Ağır ağır okudu. "Nasıralı, Claudius'a yazılı sözlerini emanet etti."</p>

  <p class="calibre1">Costas alçak sesle, "Yazılı sözler," diye tekrarladı. "Bir ant, bir tür taahhüt filan</p>

  <p class="calibre1">mı?"</p>

  <p class="calibre1">Jack, "Sözcüğü olduğu gibi çevirdim," dedi. "Bundan daha öte bir şey. Eminim ki ona yazılı bir metin vermiş."</p>

  <p class="calibre1">Maria, "Yazılı sözleri," diye mırıldandı. "Yani ahdi, İncil'i"</p>

  <p class="calibre1">"İsa'nın ahdi mi? Yani İsa'nın yazdığı İncil?" Costas küt diye oturdu, şaşkınlıktan ağzı açık kalmıştı. "Tanrı'nın Kutsal Anası Ne demek istediğini anlıyorum. Herculaneum'un sırrı. Kilise. Hayatta en çok korktukları şey bu olmalı."</p>

  <p class="calibre1">Maria adeta fısıldar gibi bir sesle, "Ve bir sürü insanın da bir gün bulunacağını umduğu şey," dedi. "Nasıralı İsa'nın yazılı ahdi, hem de kendi el yazısıyla."</p>

  <p class="calibre1">Costas, "Peki Pliny ona ne olduğunu da yazmış mı?" diye sordu.</p>

  <p class="calibre1">Jack öteki cümleleri de içinden okuduktan sonra yüksek sesle çevirdi. "Diyor ki, Galilee ya da yerel söylenimiyle Kinnereth sözcüğü telli bir enstrümandan ya da lirden veya kinnor ya da kinnara denen ve o bölgedeki çalı türü ağaçlarda yetişen tatlı, yenebilir bir yemişten geliyormuş. Ve Tiberias'ta sağlığa iyi gelen kaynaklar bulunuyormuş. Claudius Caesar da o sulardan içmenin zihni yatıştırıp berraklaştırdığım söylemiş ki bu bana morpheum yutmayı hatırlatıyor."</p>

  <p class="calibre1">Costas, "Hah!" diye bağırdı. "Morpheum. Keşke Hiebermeyer bunu görseydi."</p>

  <p class="calibre1">Jack duraksayıp ağzının içinden, "Hadi ama Pliny," diye söylendi. "Sadede gelsene." Sonraki bölümü yine içinden okuyup sabırsızlıkla homurdandıktan sonra yüksek sesle tekrarladı. "Ve aslında bir göl olan Galilee Denizi, Akdeniz'in çok altodaki bir seviyededir. Ve Galilee Denizi'nin suları tatlı olduğu halde, dostum Claudius Ölü Deniz'in oldukça tuzlu olduğunu ve bir bölümünün de su değil katran olduğunu hatırlatmıştır."</p>

  <p class="calibre1">Costas sözcükleri tartarak, "Dostum Claudius," diye tekrarladı. "Bunu ağzından kaçırmış olmalı, öyle değil mi? Yani Claudius'un hayatta olduğu sır değil miydi?"</p>

  <p class="calibre1">Jack, "Bu da teorilerimizi kanıtlıyor," dedi. "Bence bu rulo Pliny'nin kendi çalışma nüshasıydı, yani sonunda alıp götürmek niyetindeydi. Claudius'un çalışma odasında bırakılmış, muhtemelen de kasıtlı olarak. Ve bence bu eklemelerin bir kısmı Claudius'un hoşuna gitsin diye yapılmıştı. Gözünüzün önüne getirin, Pliny bunları yazarken Claudius da yanında oturmuş şarabını biraz içip biraz da döküp saçarak, omzunun üstünden onun yazdıklarını okuyor. Elimizdeki kitaptan da anlıyoruz ki, Pliny, Ölü Deniz'in tuzlu olduğunu da, katran ürettiğini de gayet iyi biliyordu zaten."</p>

  <p class="calibre1">Maria, "Claudius'u pohpohluyormuş,',' dedi.</p>

  <p class="calibre1">Costas, "Klasik sorgulama taktiği," dedi. "Neler bildiğini asla belli etme ki insanlar sana daha fazlasını anlatsın."</p>

  <p class="calibre1">Maria, ''Başka bir şey var mı?" diye sordu. "Yani İsa hakkında? Pliny konudan kopmuşa benziyor."</p>

  <p class="calibre1">Jack, "Olabilir," dedi. "Ama bir sorun var."</p>

  <p class="calibre1">"Nedir?"</p>

  <p class="calibre1">"Şuna bakın." Jack rulodaki metnin altında kalan boş yeri ve sağ taraftaki çizgiyi gösterdi. "Boşluğa yazılmış her şeyi okudum. Ama gördüğünüz gibi alt taraftaki birkaç satırın mürekkebi bulaşmış, silinmiş. Sonra da çizginin içine, yana çok daha küçük bir şeyler yazmış. Mürekkebi bile tazelemeden yazmış, belki de bilerek öyle yapmıştır. Çünkü güçlükle okunuyor. Sanki önce boşluğun altına baskıda yer almasını istediği bir şeyler yazmış, sonra bir daha düşünüp o yazdıklarını silmiş ve tekrar düşünüp çizginin içine bir not karalamış. Belki de bu not kendisi içindi ve başkasının görmesini istemiyordu."</p>

  <p class="calibre1">Costas, "Ama sen okuyabiliyorsun," dedi.</p>

  <p class="calibre1">"Tam olarak değil." Jack, rulo doksan derecelik açı yapana kadar ışıklı masayı kaldırdı ve katlanabilir bir kolun ucundaki büyüteci minik yazıların üstüne getirdi. Maria ile Costas da bakabilsin diye iskemlesini geriye itti. "Ne düşündüğünüzü söyleyin."</p>

  <p class="calibre1">İkisi birden eğilip baktılar ve Costas hemen konuştu. "Latince değil, değil mi? Bunu mu kastediyordun? Ama şu harflerden bazıları tanıdık geldi bana. Bir lambada var, bir tane delta var. Antik Grekçe mi?"</p>

  <p class="calibre1">Maria, "Grek harfleri ama Grekçe değil," diye mırıldandı. "Grek alfabesinin öncüsü olan alfabeye benziyor, Yakındoğu'dan alıp benimsediklerine." Jack'e baktı. "Profesör Dillen'in Cambridge'teki Grek dilinin erken dönemi dersini hatırlıyor musun? Aradan çok zaman geçti ama eminim ki bu harflerden bazılarım tanıyorum. Sami dili mi acaba?"</p>

  <p class="calibre1">Jack, "Yıldız dilbilimci olan sensin Maria, ben değilim," dedi. "Profesör her zaman senin hafızanla gurur duyardı. Aslında, helikopterden ona elektronik posta gönderdiğimizde keşif için de tebriklerini iletti. Herculaneum'da bu ruloyu raftan alırken yazılara gözüm ilişmiş ve aniden bir önseziye kapılmıştım. Profesör Dillen'den Hanno Projesi'nin son versiyonunu internetten göndermesini istedim. Şimdiye kadar gelmiş olmalı, indirebiliriz."</p>

  <p class="calibre1">Costas, "Jack!" dedi. "Bilgisayarlar? Hem de tamamen kendi başına?"</p>

  <p class="calibre1">Jack yanlarındaki klavyeyi gösterdi. "Merak etme. Hepsi senindir."</p>

  <p class="calibre1">Maria, "Hanno Projesi mi?" diye sordu.</p>

  <p class="calibre1">"İki yıl önce, Cornwall'da, IMU yerleşkesi yakınlarında batık bir gemi için kazı yapıyorduk. Costas, Mount's Körfezi'ni hatırlıyor musun?"</p>

  <p class="calibre1">"Ha? Evet. Soğuktu. Ama Newlyn'de harika balık patates yapıyorlardı." Costas bilgisayarın başına oturup tuşlara basmaya başlamıştı bile. Dönüp Jack'e baktı. "Tarama yapmamı mı istiyorsun?"</p>

  <p class="calibre1">Jack başını sallayınca, Costas büyüteci kenara itti ve hareketli bir tarama kolunu rulonun üstüne uzattı. Jack, Maria'ya döndü. "Bir Fenike batığıydı, İngiliz sularında bulunan ilk Fenike batığı. Romalıların gelişinden hemen hemen bin yıl öncesine aitti. Üzerine Fenike harfleriyle damga vurulmuş İngiliz kalay külçeleri bulduk, bir de Fenike yazısıyla kaplı, gizemli metal plaka vardı. Dillen o zamandan beri bunun üstünde çalışıyor. Tercüme projesine, ünlü bir Kartacalı kâşife ithafen Hanno adını verdik. O olup olmadığını bilmiyoruz. Sadece bir şapkadan çıkan isim."</p>

  <p class="calibre1">"Bu rulodaki yazıların da Fenike dilinde olduğunu mu düşünüyorsun?"</p>

  <p class="calibre1">"Öyle olduğundan eminim."</p>

  <p class="calibre1">"Yani Pliny, Fenike dilini biliyor muymuş?"</p>

  <p class="calibre1">"Fenike dili, İsa döneminde Galilee Denizi civarında konuşulan Arami diline benziyor. Belki de sadece tesadüftür. Ama bunun Claudius'la ilgisi olduğunu sanıyorum. Herculaneum'daki odanın en alt rafındaki ruloları hatırlıyor musun? Claudius'un Kartaca Tarihi. En büyük tarihi çalışma, tamamen kaybolduğu sanılıyordu ama mucizevi bir şekilde bulunmuş oldu. Eh, Claudius orijinal kaynakları okumak için dili, yani Kartaca'yı kuran Fenikeli tacirlerin dilini öğrenmiş olmalı. Roma İmparatorluğu döneminde neredeyse ölmüş bir dildi ve tam da yazı çalışmalarını bitirdikten sonra, şaraplarını içerken Claudius'un Pliny'ye öğreteceği türden bir şey olduğunu düşünüyorum. Yani Pliny bu notu almak durumunda kaldığında, aralarında şifre gibi kullandıkları bu dili seçti. Claudius, onu izliyordu ve bundan da hoşnut kalmış, gururlanmış olmalıydı."</p>

  <p class="calibre1">"Yani bu notta yazanları ancak o ikisi okuyabilirdi."</p>

  <p class="calibre1">"Mesele bu işte"</p>

  <p class="calibre1">Costas ekranın üstünden uzanıp, "Hazır," dedi. "Programın düzgün isim olarak belirlediği dört kelime var, onları önce Latinceye sonra da İngilizceye çevirdi. Bir tanesi Claudius. Biri Roma. Diğer bütün öteki kelimeler Dillen'in Fenike sözlüğünde. Benim bile bildiğim bir tane var. Bos, yani boğa. Bosporus'tan hatırlıyorum."</p>

  <p class="calibre1">Jack'in kalbi heyecanla çarpıyordu. Bu o olabilirdi.</p>

  <p class="calibre1">"Ekranda çıkıyor şimdi."</p>

  <p class="calibre1">Maria ile Jack de Costas'm arkasına geldiler. Ekranın tepesinde metnin daha rahat okunan Grek tarzı harfler şeklinde büyütülmüş olduğunu görebiliyorlardı. Altında da çevirisi yer alıyordu:</p>

  <p class="calibre1">Haec implacivit Claudius Caesar in urbem subduo sacra bos iacet. Claudius Caesar'ın bana emaneti Roma'da iki kutsal ineğin altında yatıyor.</p>

  <p class="calibre1">Jack, şimdi o ruloyu almakla ve izin sonuna ulaşana kadar her şeyi gizli tutmakla çok iyi ettiğini biliyordu.</p>

  <p class="calibre1">İsa'nın sözleri. Son vaaz, diğerlerinin hepsini bastıracak son sözler. Yani son Ahit son İncil.</p>

  <p class="calibre1">Maria ona bakarak, "E?" dedi. "Kutsal inekler nedir?"</p>

  <p class="calibre1">"Galiba neresi olduğunu biliyorum."</p>

  <p class="calibre1">Costas, "Oyun başlamıştır," dedi.</p>

  <p class="calibre1">Ertesi sabah Jack'le Costas antik Roma'mn kalbindeki Via dei Fori Imperiali'nin yanında duruyorlardı. Lynx helikopterle Seaquest 'den Roma'da İmparator Claudius tarafından yaptırılmış olan büyük liman bölgesindeki Fiumicino Havaalanı'na uçmuşlar ve Tiber Nehri kıyısından kente giden trene binmişlerdi. Sıcağa rağmen Jack, Ostiense İstasyonu'nda inip antik kent duvarlarını ve Aventine Tepesi'ni yürüyerek geçmekte ısrar etmişti, sonra da Circus Maximus'u geçip Colosseum ve Roma Forum'una doğru gitmişlerdi. Gidecekleri yere yaklaştıkça, modern kentin rahatlığı ve tekdüzeliği, yerini antik dönemden kalma parça parça görüntülere, ıssız, terk edilmiş yerlere, bir taraftan da o güne kadar inşa edilmiş en şaşaalı, en heybetli yapılara bırakıyordu. Sanki uzun zaman öncesinden kalan bu kalıntılar ve anıtların gölgeleri, onlara ilişilmesini engelleyen bir güce sahipti, antik Roma'mn kalbinin tarihe gömülüp gitmesine izin vermeyen bir havaları varmış gibiydi. Jack bu izlenimin kısmen illüzyon olduğunu biliyordu, imparatorluk döneminden kalanlar gibi ortaçağdan kalan yapılar da 1930'larda Mussolini'nin emirleriyle yok edilmişti; ama yine de bazı imparatorluk dönemi kalıntılarıyla Palatine Tepesi neredeyse antikçağlardaki gibi kalmıştı ve arkeologların henüz yüzeyi kazımaktan başka pek bir şey yapmadığı yerleri de otlar kaplamıştı.</p>

  <p class="calibre1">Jack, cep telefonunda hararetli hararetli İtalyanca bir şeyler konuştuktan sonra kapattı. Eşyalarını taşıyan bir minibüs iki saat içinde Palatine Tepesi'nin dibinde onlarla buluşacaktı. Jack, Costas'a başını salladı ve eski forumun önünde kuyruk olmuş turistlere katıldılar.</p>

  <p class="calibre1">Costas yüzündeki teri silip biraz su içtikten sonra, "Hiç de adil görünmüyor," diye söylendi. "Yani ünlü bir arkeologla yardımcısı Onların bize para vermesi gerekirdi."</p>

  <p class="calibre1">Jack cep telefonunu haki çantasına kaldırdı ve bir Nikon D80 fotoğraf makinesi çıkarıp boynuna astı. "Arkeolojik sitlerde tanınmadan gezmeyi tercih ediyorum genellikle. O zaman insanı gözetleyen olmuyor. Neyse, zaten bu görünümünle seni asla kabul ettiremezdim." Jack çöl çizmeleri, keten pantolon ve bol bir gömlek giymişti, ama Costas'ın üstünde göz alıcı bir Havai takımı, hasır şapka ve sevgili uçuk güneş gözlüğü vardı.</p>

  <p class="calibre1">Costas, "Alışmış olmaları gerekir," dedi. "Arkeologlar garip giyinebilir, Hiebermeyer'e baksana."</p>

  <p class="calibre1">Jack sırıtarak giriş ücretlerini ödedi ve Costas'ı arkeolojik alana soktu. Bir yokuştan inip küçük, yuvarlak bir bina kalıntısına doğru gittiler, bazı sütun parçaları hâlâ yerinde duruyordu. Jack, "Vesta Tapınağı," dedi. "Her nedense hiçbir zaman resmen kutsanmamış olsa da sahiden bir mabetti. Kutsal ateş, Vesta Bakireleri tarafından korunurdu. Yandaki, Palatine Tepesi'ne yaslanmış büyük, manastıra benzer binada yaşarlardı."</p>

  <p class="calibre1">Costas, "Oldukça abartılı bir manastırmış," diye mırıldandı. "Yani bütün o anlatılanlar sahiden doğru muydu? Yani Vesta Bakireleri hakkındakiler?"</p>

  <p class="calibre1">Jack başını salladı. "Diri diri gömülmek de dahil. Hani şu Vezüv'ün püskürmesi hakkındaki ünlü mektupları yazan dostumuz Genç Pliny için bundan daha üzücü bir tanıklık olamazdı. Başka bir mektubunda da İmparator Domitian'ın iffet yeminini bozdu diye baş Vesta Bakiresi'nin diri diri gömülmesini emredişini anlatmıştı. Domitian pisliğin biriydi ve suçlama da düzmeceydi. Ama yanlış yola sapan Vesta rahibeleri için yerin altına gömülmek geleneksel cezaydı ve onu da alıp diri diri gömmüşlerdi."</p>

  <p class="calibre1">"Tam bir erkek egemenliği tantanasına benziyor."</p>

  <p class="calibre1">"Muhtemelen öyleydi. İlk İmparator Augustus'un Pontifex Maximus, yani başrahip olmasından sonra, imparatorla baş Vesta bir çatışma içine girdiler. Tanrıça Vesta çok güçlüydü, aile kurumunun, yurdun koruyucusuydu. Sonsuz ateş, yani ignis inextinctus devletin ebediyetini temsil ediyordu ve Roma'mn geleceği bu yüzden bakirelerin ellerindeydi. Başbakireye de Vesta Mater, yani Vesta Ana denirdi. O da Sibyl gibiydi."</p>

  <p class="calibre1">"Ne anlamda?"</p>

  <p class="calibre1">"Eh, bazı benzerlikler oldukça dikkate değerdi. Vesta, muhtemelen İtalyan asıllı yerel bir tanrıyla, ithal bir Grek tanrısının, büyük bir ihtimalle Aeneas tarafından Truva'dan getirilen bir tanrının karışımıydı. Cumae'deki Sibyl'in de benzer bir geçmişi vardı. Ve Vesta'lar Roma soylularının kızları arasından seçilirdi ki ben Cumae'li Sibyl'lerin de öyle seçildiğine inanıyorum. Burada daha fazlasını da bulabiliriz. Gel hadi."</p>

  <p class="calibre1">Jack, Costas'ı Kutsal Yol'da Titus Kemeri'nin altından geçirdi. O noktada sessizce durup, zafer alayında Yahudi Menora'smı taşıyan Romalı askerlerin heykellerine baktılar. Sonra Farnese Bahçeleri'nden Palatine Tepesi'ne ve oradan da tepenin batı tarafında kalan ve Circus Maximus'a bakan muazzam imparatorluk sarayı kalıntılarına geçtiler. Tepeye ulaştıklarında ferahlatıcı bir esintiyle karşılaştılar ama yine de sıcak boğucuydu ve Jack bir duvarın yanındaki gölgeli yere geçti.</p>

  <p class="calibre1">Costas güneş gözlüğünü çıkarıp yüzündeki teri silerken, "Demek Claudius'un bulunduğu yer burasıydı," dedi. "Yani o kaybolma numarasını çekmeden önce. Herculaneum'daki keşiş hücresinden çok farklı bir yere benziyor."</p>

  <p class="calibre1">Jack, "Büyüdüğü ve sonra da Britanya'ya gidişi dışında vaktinin çoğunu geçirdiği yer burasıydı," diye cevap verdi. "Ama burasıyla ilgili düşüncelerimiz, aslında Hollyvraod imgeleri, onların çoğunu unutabilirsin. Geçmişe bakışımız çoğu zaman daha sonraki ilavelerle, anakronizmlerle şekilleniyor. Colosseum daha inşa edilmemişti, onun inşasına MS 80'de, yani Vezüv'ün püskürmesinden bir yıl sonra başlandı. İmparatorluk sarayı, yani karşımızda yayılan o muazzam yapılar, Vesta'larla çatışmaya giren İmparator Domitian tarafından bundan birkaç yıl sonra başlatıldı. O sıralar megalomani gerçekten işbaşındaydı, imparatorlar tanrılar gibi yaşıyordu. Fakat büyükbabası Augustus gibi Claudius için de önemli olan, basit birer muhafızı oldukları cumhuriyetin idame ettirilmesiydi. Her ikisi de mütevazı, hatta Herculaneum'daki Villa Papyri'den bile küçük bir evde yaşadı." "O neredeydi?"</p>

  <p class="calibre1">"Şu an sırtını dayamış durumdasın."</p>

  <p class="calibre1">"Ah." Costas elini yıpranmış tuğla duvara koydu. "Demek Claudius buradaydı," diye mırıldandı.</p>

  <p class="calibre1">Jack, "Ve MS 79'da Yaşlı Pliny de," dedi. "Ben de o konuya ne zaman geleceksin diye merak ediyordum." Jack, "Tam burada Augustus'un evi ile Domitian'ın sarayının ortasındayız, karşımızdaki yapı ise Apollo Tapmağı," dedi. "Tapınaktan pek bir şey kalmamış, ama beyaz mermerden inşa edilmiş, görkemli bir yapı hayal etmelisin. Romalıların Doğu'yu fethedip ele geçirdiği en ünlü Grek heykelleriyle süslenmişti. Tam şu an oturduğumuz yerde tapmağı çevreleyen sütunlu bir revak bulunuyordu. Augustus'un bu revakta, evine bitişik olarak inşa edilmiş bir bölmesi vardı ve o bölmede de Senato toplantılarını yapacak büyüklükte bir kütüphane yer alıyordu. Bölmede bazı devlet işleri için de yer ayrılmıştı, mesela amiraller için ayrılmış bir Roma ofisi vardı."</p>

  <p class="calibre1">Costas, "Anladım," dedi. "Yaşlı Pliny. Misenum'da amiraldi."</p>

  <p class="calibre1">Jack başıyla onayladı. "Pliny burayı gayet iyi biliyor olmalıydı. Augustus ayrıca tam bu noktada Vesta'lar için yeni bir mabet yaptırmıştı, muhtemelen forumdakinin yerine geçirmek niyetindeydi."</p>

  <p class="calibre1">Costas, "Tam yatak odası penceresinin önüne," dedi. "Mutlak kontrol."</p>

  <p class="calibre1">"Anlaşılan Vesta Bakireleri kutsal mabetlerinden taşınma fikrine karşı geldiler ve eskisini korumayı sürdürdüler. Ve işin sahiden en ilginç yanma, yani burada oluş nedenimize geldik. Forumdaki Vesta mabedinde bir de adytum, yani iç mabet vardı, çeşitli kutsal emanetler orada saklanırdı. Bu emanetler oldukça mistik şeylerdi, Roma'nm kuruluşuyla ilgili kutsal nesnelerdi. Fascinum, yani kötülükleri engelleyen sertleşmiş penis; pignora imperii, yani Roma'nın ebedi varlığı için gizemli işaretler, sözleşmeler; palladium, yani Tanrıça Pallas Athena'nın Aeneas tarafından Truva'dan getirildiği düşünülen heykeli. Sadece Vesta'lar ve Pontifex Maximus bu iç mabede girebilirdi ve bu kutsal emanetler halka asla gösterilmezdi."</p>

  <p class="calibre1">Costas düşünceli bir tavırla, "Gizli bir oda," diye söylendi. "Augustus bu yeni mabedini eskisinin aynısı olmasını istiyorsa, bir de gizli oda yaptırtması gerekiyordu değil mi?"</p>

  <p class="calibre1">"Ben de aynen öyle düşünüyorum."</p>

  <p class="calibre1">"Fakat kutsal emanetler forumdaki tapmakta kaldıysa bu yeni odanın boş olması lazım."</p>

  <p class="calibre1">"Belki de o kadar boş değildir."</p>

  <p class="calibre1">"Tahmin ettiğim şeyi mi söylüyorsun?"</p>

  <p class="calibre1">Jack çantasını açıp ön yüzünde bir Roma sikkesinin fotoğrafı olan mandallı bir not tabelası çıkardı. "Yeni tapmağın, yani Palatine Vesta Tapınağı'nın bilinen tek görüntüsü bu. MS 22 veya 23'te imparator Tiberius için bastırılmış bir sikkeden alınma. Forumdaki eski tapınağa çok benzeyen, daire biçiminde sütunlu bir yapı görülüyor, aynen ona benzetilmiş.</p>

  <p class="calibre1">En eski Roma evini, yani efsanedeki Romulus Evi'ne benzetmek için daire şeklinde bir yapı inşa edilmiş ki bu da Augustus Evi'nin öbür yanında özenle korunan kutsal bir yerdi. Kayadaki temel çukurlarını hâlâ görebilirsin. Peki, sikkede başka ne görüyorsun?"</p>

  <p class="calibre1">Costas not tabelasını aldı. "Tapınağın üstünde S ve C harfleri var. Yani Senatus Consultum Bu kadarını ben bile biliyorum. Ve mabedin her iki yanında birer sütun, üzerinde heykel bulunan birer kaide var. Heykeller hayvana benziyor, galiba at bunlar." Duraksadı, sonra heyecanla devam etti. "Anladım şimdi. At değil, boğa bunlar."</p>

  <p class="calibre1">Jack de heyecanla, "İşte, bu da olayı açıklıyor," dedi. "Palatine Vesta Mabedi'nin önünde iki heykel bulunduğunu antik kaynaklardan biliyoruz. Vesta törenlerinde kurban edilen hayvanların heykelleriydi bunlar. Her iki heykel de Grek asıllı, MÖ beşinci yüzyılda ünlü Heykeltıraş Myron tarafından yapılmıştı. İnek heykelleri."</p>

  <p class="calibre1">"Tabuya."</p>

  <p class="calibre1">Jack, "İpucumuzu hatırlasana," dedi. "Subduo sacra bos. Kutsal ineklerin altında Bu iki heykel eşsiz bir çifttir. Roma'da onlara benzer başka bir şey yok. Pliny de mutlaka bunları kastetmiş olmalı. Son Ahit'i, Palatine Vesta Mabedi'nin altındaki boş odaya saklamış."</p>

  <p class="calibre1">"Tam olarak neresi?" Costas bir GPS çıkarmış ve engebeli zemini, tozlu duvarları kuşkuyla süzmeye başlamıştı bile.</p>

  <p class="calibre1">Jack, "Benim tahminime göre, her yöne doğru on metrelik bir yanılma payıyla tam bulunduğumuz yer," dedi. "Mabedin tüm izleri yok olmuş, ama tapmak revaknını bu tarafında, hemen Augustus'un evinin bitişiğinde olduğu ortada."</p>

  <p class="calibre1">"Yeraltı radarı?"</p>

  <p class="calibre1">"Çok fazla sinyal var. Burası bal peteği gibi, bina üstüne bina yapılmış. Kaya yatağı bile çatlaklarla, yarıklarla dolu."</p>

  <p class="calibre1">"Peki şimdi ne yapmamız gerekiyor? Küreklere mi sarılacağız?"</p>

  <p class="calibre1">"O şekilde asla bulamayız. En azından çok para harcamadan, bir sürü bürokratik işlemle uğraşmadan bulamayız, sırf izin almak için bir yıl bekleriz. Hayır, kazarak inmeyeceğiz."</p>

  <p class="calibre1">"E ne yapacağız peki?"</p>

  <p class="calibre1">"Belki yukarı tırmanırız."</p>

  <p class="calibre1">"Ne?"</p>

  <p class="calibre1">Jack kıskaçlı tabelayı geri alıp çantasını kapadı ve ayağa kalktı. Saatine baktı. "Yolda açıklarım. Gel hadi."</p>

  <p class="calibre1">Yirmi dakika sonra Roma Forumu arkeolojik kazı alanının kuzey cephesindeki bir terasta duruyorlardı. Önlerinde muhteşem bir şekilde Roma kenti uzanmakta, arka planda da dev gibi Colosseum görünmekteydi. Jack, "Burası, topografik bilgi duygusu edinmek için en uygun yer," dedi. "Tepeden bakınca hepsi birbirine karışmış binalardan, tapmaklardan, alçak avlulardan, anıtlardan oluşan bir küme. Bütün bunları sıyırıp atarsan forumun bir vadiye nasıl yerleştirildiğini görebilirsin, Palatine Tepesi de batı yanında kalıyor. Şimdi sağımıza doğru, Palatine'nin kuzey yamacının altına bak ve vadinin nasıl Tiber Nehri'ne doğru indiğini gör. Şu an durduğumuz yer Capitoline Tepesi, yani antik Roma'nın zirvesi, zafer alaylarının doruğa ulaştığı nokta. Hemen sağımızda da Tarpeian Kayası var, suçlular buradan uçuruma atılıp öldürülüyordu."</p>

  <p class="calibre1">"Zalim Vesta'lar mı?"</p>

  <p class="calibre1">"Onların infaz mekânının kent duvarlarının dışında olduğu düşünülür, ama Genç Pliny sadece bir yeraltı odasından söz ediyor. Buralarda bir yerde olabilir."</p>

  <p class="calibre1">Costas, "O zaman bana yeraltı Roma'sından söz et," dedi. "Gitmek istemem. Üç bin yıllık lağım birikmiştir."</p>

  <p class="calibre1">Jack sırıtarak çantasını açtı ve kıskaçlı panoyu tekrar çıkardı, sikke resminin olduğu sayfayı çevirince, eski bir gravürün resmi ortaya çıktı, gravürün tepesinde büyük harflerle ROMA yazıyordu. Haritanın orta kısmında vadiler, tepeler, su kaynaklan; bunların çevresinde ise bina planları vardı.</p>

  <p class="calibre1">"Bu benim en sevdiğim Roma haritasıdır," dedi. "On sekizinci yüzyılda Giovanni Battista Piranesi tarafından çizilmiş, hemen hemen Herculaneum'daki Villa Papyri'nin keşfiyle aynı zamana denk geliyor. Kenardaki parça parça bina planları, ilk olarak Vespasian'ın Barış Tapınağı'nda sergilenen devasa duvar panosundan, yani ünlü Mermer Plan'dan alıntılar. Mermer Plan'ın ancak yüzde onu kadarı duruyor, o da böyle parçalar halinde." Jack için, Piranesi'nin haritası, antik Roma'yı anlatan bir metafor gibiydi, sanki bazı yerleri bütün ayrıntısıyla bilinen, bazıları ise hiç bilinmeyen bitmemiş bir yapboz gibiydi. Bina planları bile tamdı ama asıl yerleri tarihin içinde yok olup gitmişti.</p>

  <p class="calibre1">Costas, "Topografyayı gayet net gösteriyor," dedi.</p>

  <p class="calibre1">Jack, "O yüzden bu kadar seviyorum zaten," diye cevap verdi. "Piranesi, yapbozun parçalarını kenarlara almış, binaları da yana çekmiş ve tepelerle vadilere odaklanmış. Benim de görmek istediğim bu." Haritayı önlerindeki manzaraya uyacak şekilde tuttu ve parmağıyla merkeze doğru ilerledi. "Tarihöncesi dönemlerde, Aeneas'ın buraya geldiği varsayılan tarihte, forum alanı sulak bir ovanın kenarında, bataklık şeklinde bir vadiydi. İlk yerleşkeler tepelerin yamaçlarından sulak alana doğru yayılırken, sulak bölge kanallar haline geldi ve sonunda üstü örtüldü. Cloaca Maxima, yani Büyük Kanal haline geldi, şimdi Colosseum'u gördüğün yerin ötelerine, oradan forumun hemen altına uzanıyor, sonra da önümüzden kıvrılıp Tiber'e akıyordu. Ona dökülen dereler ve ırmaklarla birlikte, yeraltı yapıları, su kanalları da vardı. Hepsi de muazzam bir yeraltı labirenti olarak hâlâ duruyor ve ancak bir parçası ortaya çıkarılabildi."</p>

  <p class="calibre1">"En yakın giriş noktası nerede?"</p>

  <p class="calibre1">"Şimdi oraya gidiyoruz. Peşimden gel." Jack önden ilerleyip terastan indi ve Via di San Teodoro'ya doğru yürümeye başladı. Palatine tepesindeki kalıntılar solda, ortaçağdan kalan yerleşim yerleri ise sağda kalıyordu. V biçimi bir avluya açılan dar bir sokaktan sağa döndüler, ileriden trafiğin gürültüsü duyuluyordu. Ön bölümde büyük bir kalıntı vardı; bu, her köşesinde kalın kolonlar bulunan, dört yönlü bir kemerdi. Jack, "Janus Kemeri," dedi. "Roma kalıntılarının en muhteşemlerinden sayılmaz, ilginç bir tarafı pek kalmamış. Ama tam Cloaca Maxima'nın üstüne oturmuş vaziyette. Kanalın nehre döküldüğü yer sadece iki yüz metre ötede, anayolun ilerisinde." Kemeri çevreleyen demir parmaklığın açık bir yerinden girip, ağarmış taşın altından yürüdüler. Ön avlunun öbür tarafında bir minibüs duruyordu ve taşların üstüne iki dalış takımının parçaları yığılmıştı. İki IMU teknisyeni de kapalı devre hava tüplerinden birini kontrol ediyordu.</p>

  <p class="calibre1">Costas, "Burada bir düzen hazırlanmış gibi görünüyor," diye homurdandı.</p>

  <p class="calibre1">"Sana önce amacımızı anlatmak istedim biraz. Antik Roma'nın kalbindeki bilinmeyen bölgeleri keşfetmek müthiş bir heyecan olacak."</p>

  <p class="calibre1">"Jack sakın bana bir kanalizasyona dalacağımızı söyleme."</p>

  <p class="calibre1">Kemerin yanında çömelmiş olan biri kalkıp onlara doğru yürümeye başlamıştı. Sırım gibi bir vücudu ve zarif İtalyan hatları vardı ama bir Romalı için fazla açık tenliydi. Jack, "Massimo!" dedi. "Va bene?"</p>

  <p class="calibre1">"Va bene." Ses biraz titrekti ve yakından bakınca adamın renginin bayağı kaçmış olduğu görünüyordu. Jack, "Costas'ı hatırlıyor musun?" dedi. İki adam başlarını sallayarak tokalaştılar. "Sanki daha dün Londra'daki konferanstaymışız gibi."</p>

  <p class="calibre1">Massimo mükemmel bir İngilizce ile "Benim için büyük bir zevkti," dedi, sadece belli belirsiz bir aksanla konuşuyordu. "Biz burada arkeoloji yönetiminin himayesinde çalışıyoruz ama hepimiz amatörüz. Profesyonellerle olmak bir ayrıcalıktı."</p>

  <p class="calibre1">Jack gülümseyerek, "Bu sefer masalar yer değiştirdi," dedi. "Bu benim sualtı kent arkeolojisine ilk girişim olacak."</p>

  <p class="calibre1">Massimo tutkuyla, "Bu, geleceğin arkeolojisi Jack," dedi. "Antik bölgelere alttan girip yüzeyi el değmeden bırakıyoruz. Roma gibi bir yer için mükemmel çözüm. Bundan sonra arkeologlar, müteahhitlerin peşinde koşup, buldozerler yok etmeden bir şeyler bulmaya çalışmayacak artık."</p>

  <p class="calibre1">"Profesyonel gibi konuşmaya başlıyorsun Massimo."</p>

  <p class="calibre1">"Yardımcı olmak zevktir. Gitmeyi planladığın yeri araştırmak için çıldırıyorduk. Uygun dalış ekipmanı olsun diye bekliyorduk."</p>

  <p class="calibre1">Costas, "Kendinize ne diyorsunuz?" diye sordu.</p>

  <p class="calibre1">"Kent mağarabilimcileri."</p>

  <p class="calibre1">Jack, "Tünel fareleri," diye sırıttı.</p>

  <p class="calibre1">Massimo, "Laflarına dikkat et Jack," dedi. "Ne de olsa o işi yapmak üzeresin, ucu sana da dokunabilir."</p>

  <p class="calibre1">"Ah. Mesaj alınmıştır." Jack yine güldü. "Haritan var mı?"</p>

  <p class="calibre1">"Kemerin içinde. Sizinkiler de ekipmanı getirecek. Beni takip edin." Jack'le Costas, IMU teknisyenlerine el sallayıp taş kolonlardan birindeki kapıya doğru yürüdüler. Massimo, "Bu kapıdan, kemerin içinde küçük odalardan ve koridorlardan oluşan bir komplekse ulaşılıyor," dedi. "Ortaçağda şatoya dönüştürülerek kullanılmış. Kimsenin bilmediği şey ise, merdivenin aşağıya kadar, yani Cloaca Maxima'ya kadar indiği. Kemerin altında bir yerde bir erişme noktası olması gerektiğini düşünüyoruz ve birkaç ay önce aramaya başladık. Yetkililer taşlan kaldırmamıza izin verdi." Kapının hemen içinde, yeni gibi görünen, bir buçuk metre çapındaki rögar kapağını gösterdi. "Ama önce biraz çevre bilgisi ve harita lazım" Kapının arkasına uzandı ve uzun bir mukavva tüp çıkardı. Tüpten aldığı dürülü haritayı açıp sütuna dayadı. "Roma'nın bu bölümünün altında bildiğimiz her şeyi gösteren bir plan. Colosseum'un altından Cloaca Maxima'ya girişten, az ötemizdeki Tiber Nehri'ne kadar olan bölüm."</p>

  <p class="calibre1">Jack iki eliyle Cloaca Maxima'nın anakanalından ayrılan kolları gösterdikten sonra ellerini plandaki boş alanda birleştirerek, "Tam olarak ilgilendiğim yer burası," dedi.</p>

  <p class="calibre1">Massimo, "Kesinlikle," dedi. "En heyecan verici buluşlarımızdan biri Bu kolların Palatine'nin altından ilerleyen bir tünelde son bulduğunu düşünüyoruz. Ve bu tüneli İmparator Claudius'un inşa ettirdiğini tahmin ediyoruz."</p>

  <p class="calibre1">Jack irkilerek, "Claudius mu?" diye sordu.</p>

  <p class="calibre1">"O bizim kahramanımız. Ölümünden sonra değeri anlaşılan bir tünel faresi En büyük projeleri yeraltında ve sualtında Fucine Gölü'nün sularını akıtmak için kazılan tünel. Ostia'daki büyük liman. Roma'ya gelen kemerli suyolu, yani Aqua Claudia. Palatine'nin altından geçen bir kanalizasyon tünelinin de tam onun işi olacağını düşünüyoruz. Üstelik bir tarihçiydi, karşılarına çıkacak herhangi bir şey, eski Romalılardan, atalarından kalan bir kalıntı onu mest ederdi. Kendisi bizzat tünele inmiş olabilir. Yani bizden biri"</p>

  <p class="calibre1">Costas, "Dünya küçük," diye mırıldandı.</p>

  <p class="calibre1">"Ne demek istiyorsun?"</p>

  <p class="calibre1">Tam, "Eh," diye söze başlarken, Jack'in uyarıcı bakışlarıyla karşılaştı. "Eh, Fiumicino'ya uçarken Jack de bana Claudius'u, limanı anlatmıştı. İnanılmaz biriymiş."</p>

  <p class="calibre1">Jack sert bir tavırla, "Bence onun işe karıştığını kanıtlayan &#160;&#160;&#160;bir şey bulana</p>

  <p class="calibre1">kadar Claadius'u bir kenara bırakabiliriz," dedi. "Unutmayın, &#160;&#160;&#160;bizim peşinde</p>

  <p class="calibre1">olduğumuz şey Claudius'un zamanından yüzlerce yıl öncesine &#160;&#160;&#160;ait. Telefonda konuştuğumuz gibi Massimo. Lupercale Mağarası."</p>

  <p class="calibre1">Massimo huşu içinde, "Lupercale," diye tekrarladı, sonra deli gibi etrafına bakındı. "Yeraltından ona ulaşmanın bir yolunu bulursanız bir çığır açtık demektir."</p>

  <p class="calibre1">Costas, ifadesiz bir yüze bürünmüş olan Jack'e baktı. "Özür dilerim Costas. Aslında neyin peşinde olduğumuzu söylemek için bu anı bekliyordum. Kimsenin kulak misafiri olmasını, tek kelimenin bile sızmasını istemedim." Bunları Massimo'ya bakarak, sıkıntıyla söylemişti. "Şaşırtıcı bir buluş. Augustus Evi'nin altında kazı yapan arkeologlar bir yeraltı odasıyla karşılaşmışlar, en az on beş metre derinliğinde bir boşluk. Bir sonda aleti salmışlar ve bir yeraltı odası gibi mozaiklerle, deniz kabuklarıyla süslü duvarlar görmüşler. Orası Lupercale olabilir, yani Roma'nın atalarının kutsal mağarası, dişi kurdun Romulus'la Remus'u beslediği yer. Antikçağlarda değer verilen ama tarih içinde kaybolan bir yer. Roma arkeolojisindeki gelmiş geçmiş en çarpıcı buluşlardan biri olabilir. Biz de bir yeraltı girişi bulabilir miyiz diye bakmak için buradayız. Massimo yetkililere bile durumu açıklamadı. Ekibi, yağmacıların hücum etmesinden korkuyor ve halka açılmadan önce oradaki keşfi tamamlamak istiyor."</p>

  <p class="calibre1">Massimo hevesle, "Palatine, mağaralarla, yarıklarla dolu bir yer," diye atıldı. "Orada neler yattığını ancak Tanrı bilir. Lupercale Mağarası sadece bunlardan biri."</p>

  <p class="calibre1">Jack, "Bu kemerin altının en iyi giriş olduğundan emin misin?" diye sordu.</p>

  <p class="calibre1">Massimo, "Palatine'nin öbür tarafında, tünel, Cloaca Maxima'danyum Vestae'nin, yani Vesta Bakirelerinin Evi'nin yakınlarında bir yere kadar gidiyor," diye cevap verdi. "Ondan öteye henüz geçmedik. Bu taraf kesinlikle en uygun olan yer.</p>

  <p class="calibre1">Buradan Palatine'ye giden kol, Velabrum'a, yani bir zamanlar başka bir sulak bölgenin parçası olan ve MÖ 200 civarında kanallarla, kemerlerle döşenen antik bir akıntıya kadar uzanıyor. Palatine'nin kenarına kadar gittik ama sonra tünel aşağı dalıyor ve tamamen suların altında kalıyor. Bizler mağara dalgıcı değiliz, en azından şimdilik. Tahminimize göre, bizim gittiğimiz en uzak noktayla Lupercale Mağarası'nın arası sadece iki yüz metre kadar ve derinliği de otuz metreye yakın."</p>

  <p class="calibre1">Costas, "Jeolojik yapısı nasıl?" diye sordu.</p>

  <p class="calibre1">"Süngertaşı ve volkanik kaya. İşlemesi kolay ama sağlam ağırlığa dayanıklı Bazen de kalsit oluşumları görebiliyorsunuz, hatta kalsiyum yönünden zengin yeraltı sularının sızdığı Roma kanallarında sarkıt ve dikitler bile var"</p>

  <p class="calibre1">Jack başıyla kemerdeki açık geçidi göstererek, "O deliğe bir göz atabilir miyiz?" dedi. "Neyle karşılaşacağımıza dair bir fikir sahibi olalım istiyorum."</p>

  <p class="calibre1">Massimo başım sallayıp içeri yürüdü ve iki büklüm oldu, sonra da kusacakmış gibi güçlükle yutkundu. Dönüp onlara baktı. "Birkaç derin nefes alsanız iyi olabilir. Buranın havası biraz ağır" Rögar kapağını kaldırdı ve hep birlikte spiral şeklindeki merdivenin karanlık girişine baktılar. Havada tarif edilmez bir koku vardı. Massimo kapağı çabucak kapadı ve ağzını örterek kendini dışarı attı.</p>

  <p class="calibre1">Jack, "Tamam. Ne demek istediğini anladım," dedi. "Donanımımızı burada, dışarıda giyeriz."</p>

  <p class="calibre1">Massimo güçlükle yutkunuyordu ve sesi boğuklaşmıştı. "Cloaca Maxima'nın kenarı boyunca devam eden parlak turuncu bir hat göreceksiniz, Velabrum'da bizim ulaştığımız yere kadar da gidiyor," dedi. "Ondan sonrasında tek başmızasımz."</p>

  <p class="calibre1">Jack, "Sen gelmiyor musun bizimle?" diye sordu.</p>

  <p class="calibre1">"Çok isterdim, ama ayak bağı olurum. Dün tam Nerva Forum'unun altında kötü bir tecrübe yaşadım. Bir kanal aniden Cloaca'nm içine sarı, yapışkan bir sıvı boşalttı ve o sıvı buharlaşarak havaya da karıştı. Ne olduğunu hiç bilmiyorum, bilmek de istemiyorum. Solunum aygıtım da üstümde değildi. Aptallık. O zamandan beri yarım saatte bir kusuyorum.</p>

  <p class="calibre1">Daha önce de başıma gelmişti, bir süre sonra geçiyor. Mesleki riskler işte"</p>

  <p class="calibre1">Jack, "Sizler fazla risk alıyorsunuz," diye mırıldandı. "E, aşağıda ne var? Sıvı olarak yani?"</p>

  <p class="calibre1">"Tam mönüyü mü istiyorsun?"</p>

  <p class="calibre1">Jack, "Alakart olsun," dedi.</p>

  <p class="calibre1">"Eh, sokaklardan akanlar, sahiden orada yaşayanlar ve sızıntılardan oluşan bir karışım."</p>

  <p class="calibre1">Costas, "Sızıntılar," diye söylendi. "Harika."</p>

  <p class="calibre1">"Çamur, mazot, idrar... Çürümüş fare leşleri... Ve tel tel o gri madde, eh, onun orada bulunmaması gerekirdi ama kanalizasyon çıkışları olması gerektiği gibi düzgün değil." Massimo alaycı bir ifadeyle hafifçe sırıttı ve öksürdü. "Ama burası eski bir kent. Her zaman biraz alışveriş olur."</p>

  <p class="calibre1">Costas, "Alışveriş mi?" dedi.</p>

  <p class="calibre1">"Eh, bir kanal berrak, hayat veren suyu sağlarken öteki çürümüş atıkları alıp götürüyor. Ya da başka türlü söylersek, pissu boruları kanalizasyona aktarıyor, kanalizasyon alıp götürüyor, nehir de denize akıyor, Burada, işlerin doğal düzeni böyle."</p>

  <p class="calibre1">Costas, "Şiir gibi," diye söylendi. "Tiber Nehri'nin niye yeşil göründüğü anlaşıldı. Ben de kendimi yeşermiş gibi hissetmeye başladım."</p>

  <p class="calibre1">Jack, "IMU'nun e tipi tulumlarının içinde bize bir şey olmaz," dedi. "Dışarıyla hiçbir irtibatımız olmayacak, tenimize bir şey değmeyecek. Onlar en olumsuz koşullar için denendi ve onaylandı, öyle değil mi Costas? Massimo, her şey yolunda giderse bütün ekipmanımızı bağış olarak size bırakırız."</p>

  <p class="calibre1">"Bu harika olur Jack. Perfetto."</p>

  <p class="calibre1">Massimo sallandı ve yine kusacakmış gibi oldu. "Artık gitseniz iyi olur. Bu öğleden sonra şiddetli yağış olacağı tahmin ediliyor ve Cloaca taşabilir. Kendinizi nehirde yıkanırken bulmak istemezsiniz."</p>

  <p class="calibre1">Costas, "O yıkanmak kelimesini sevmedim," diye mırıldandı.</p>

  <p class="calibre1">"İyi haber de şu, ana akıntıdan Velabrum'a dönünce su temizleniyor. Palatine'nin altında doğal kaynak suyu var ve orada kimse yaşamadığı için de herhangi bir kirlilik olmuyor. Tepenin tam altında su kristal gibi"</p>

  <p class="calibre1">Jack eski bez çantasını çıkarıp Massimo'nun boynuna astı. "Bu çantayı hayatın pahasına koru Massimo, ben de bizim yönetim kurulunda Costas'a ödül olarak burada senin teknik danışmanlığım da verebilir mi diye bakayım."</p>

  <p class="calibre1">"Ne?" Costas dehşete kapılmış görünüyordu.</p>

  <p class="calibre1">"Bir fahri tünel faresi daha" Massimo, Costas'a bakıp heyecanla sırıttı ve omzuna bir şaplak indirdi. "Anlaştık. Şimdi de ben bir bağışta bulunayım." Taş kolonun içindeki odaya döndü ve iki tane dağcı koşumu ile geri geldi, koşumlarda yaylı metal klipler dağcı kazıkları, bir çekiç ve bir kangal ip bulunuyordu. "Roma'mn altında ihtiyaç duymayı beklediğiniz şeyler değil ama inanın bana bunlar hayat kurtarabilir."</p>

  <p class="calibre1">Jack başını salladı. "Çok teşekkürler." Dağcı koşumlarını da donanımının yanma serdi ve minibüsün yamnda beklemek üzere dönen IMU teknisyenlerine el salladı. Az sonra gidecekleri Cloaca Maxima'ya inen deliğin kapağına tekrar göz attı ve birkaç kez derin derin nefes aldı. Şakalaşmaları endişelerini bir kenara itmesini sağlamıştı ama artık yüzleşmek zorundaydı: Bu dalış onu en büyük korkusuyla, onu huzursuz edebilecek yegâne şeyle karşı karşıya getirecekti. Costas da bunu biliyordu ve Jack, onun kendisini yakından izlemeye başladığının farkındaydı. E tipi tulumu yanma çekti ve eğilip botlarını çözmeye başladı. İşine odaklanacaktı. Olağanüstü bir ödül onları bekliyor olabilirdi. Ve sualtı tünellerinin daima bir çıkışı olurdu.</p>

  <p class="calibre1">Costas, onu süzerek, "Gitmeye hazır mısın?" diye sordu.</p>

  <p class="calibre1">"Hazırım."</p>

  <p class="calibre1">Jack'in üstündeki metal kapak yankılanarak kapandı ve Costas'la ikisini dışarıdaki Roma trafiğinin gürültüsünden kopardı. Massimo ile iki IMU teknisyenine tamam işareti vermelerinin üstünden saniyeler geçmişti ve Jack, onların rögar kapağının başında dönüşlerini bekleyeceğinden emindi. Fakat artık diri diri Cloaca Maxima'ya gömülmüş oldukları için endişelerinin yeniden arttığını hissediyordu. Burada ne güvenlik desteği vardı, ne de kurtarma operasyonu için hazır bekleyen dalgıçlar. Bu da, St. Paul batığına dalışları gibi bir riskti. Fakat Jack yaşadığı tecrübelerden, güvenlik desteğinin pratik olmaktan ziyade psikolojik bir güvence olduğunu öğrenmişti; çoğunlukla sorunlar ya hemen çıktığı anda çözülür ya da hiç çözülmezdi; çünkü tehlikeli bir dalışı sağ salim tamamlamak genellikle sadece kendisine ve yanındaki arkadaşına bağlı olurdu. Ve şimdikinden daha fazla bir ekipman ve personel kullanmak, yaptıkları işi daha görülür hale getirecek, çok kıymetli olan zamandan çalacaktı. Yanında çömelen Costas'ı süzdü, sonra tepe lambasını spiral merdivenin karanlık boşluğuna çevirdi. Durum buydu. Bir kez daha kendi başlamaydılar.</p>

  <p class="calibre1">Başlığının vizöründen Jack'i süzen Costas, interkomdam, "Önce ben gideceğim," dedi.</p>

  <p class="calibre1">"Pek senin kalemin sayılmaz diye düşünmüştüm."</p>

  <p class="calibre1">"Karar verilmiştir. Ben hep yeniliklere açığımdır. Sen iyi misin?"</p>

  <p class="calibre1">"Düş önüme."</p>

  <p class="calibre1">Costas doğrulup Jack'in önünden basamakları inmeye başladı, tepe lambasından gelen halojen ışık antik duvar taşlarında dalgalanıyordu. Üstlerinde gemi batığına daldıkları zaman kullandıkları IMU e tipi tulumlar vardı; bu su geçirmez, yüzdürme ve hava sistemi entegreli tulumlar her ortama uyumluydu ve Buz Denizi'ıiden Karadeniz'e kadar her yerde çok işlerine yaramıştı. Tüm yüzü kapatan sarı başlıklarda da, sırtlarında taşıdıkları küçük kapalı devre tüplerdeki bilgisayar ayarlı gaz karışımı da dahil, tüm yaşam destek verilerini gösteren bir dijital ekran bulunuyordu. Bu alışılmadık koşullar için fazladan bulundurdukları tek şey, Massimo'nun ısrarla verdiği dağcı koşumlarıydı. Onları da solunum tüplerini kuşanmadan birkaç dakika önce takıp denemişlerdi.</p>

  <p class="calibre1">Costas basamakların etrafında dolanırken, "Bu bana, Karadeniz'de Atlantis'i ararken o batık denizaltıya girişimizi hatırlattı," dedi. "Burada da hava bıçakla kesilebilecekmiş gibi geliyor."</p>

  <p class="calibre1">Jack güçlükle yutkundu. Başlığım kilitlemeden önce aşağıdan gelen kokuşmuş havayı solumuştu ve o iğrenç tat hâlâ ağzının içindeydi. Şu an yapacağı son şey başlığın içine kusmaktı. Bu, IMU mühendislerinin düşünemediği tek insani ihtiyaçtı. Tekrar yutkundu. "Biliyor musun, şu tasarımcı çocuklara bir de kusmuk torbası yapmalarını söylemek lazım."</p>

  <p class="calibre1">"Ben de tam aynı şeyi düşünüyordum."</p>

  <p class="calibre1">Yaklaşık otuz basamak sonra, spiral merdiven, kararmış, üstünden çamurlar sızan kemerli bir kapının önündeki küçük platformla sona erdi. Jack de Costas'ın arkasına geldi ve ikisi de tepe lambalarını o yöne doğrulttular. Jack neşeli görünmeye çalışarak, "İşte burada," dedi. "Büyük Kanal." Önlerindeki düz basamaklar geniş bir tünele iniyordu. Tünelin eni en az sekiz metre, yüksekliği ise beş metreydi, üstünden yosunlar sarkan taş ve tuğlalardan yapılmıştı. Tünelin yarısı çalkantılı karanlık bir sıvıyla doluydu; sıvı, ilerideki karanlıktan onlara doğru akıyor ve aşağıda gözden kayboluyordu. Jack, dış ses algılama düğmesini açtı ve akıntının sesi kulaklarına doldu, ses neredeyse insanı sağır edecek düzeydeydi. Düğmeyi kapattı ve az ötelerinde, basamakların suyun altında kaybolduğu yerde başlayan parlak turuncu hattı gösterdi. "Massimo'nun dediği hat bu olmalı," dedi. "Yere mıhlamışlar, biz de ona tutunarak gidebiliriz. Bir buçuk metre kadar altında, genellikle su üstünde kalan bir çıkıntı var, ama çamurun içinde yürüyecekmişiz gibi görünüyor. Velabrum'a giriş ise sadece yirmi metre ötemizde."</p>

  <p class="calibre1">"İçine düşecek olursak cehennem gibi bir su kaydırağına dalmış oluruz."</p>

  <p class="calibre1">"Sonuçta Tiber'e dökülüyor ama Massimo yolda büyük bir metal ızgara olduğunu söylemişti. Yani mutlu son olmayabilir."</p>

  <p class="calibre1">Costas büyük bir dikkatle tünelin ilk basamağından indi. İri ve koyu bir şey müthiş bir hızla önündeki dar yükseltiden akıp gitti. Costas iğrenerek, "Massimo dostlarından birini burada unutmuş galiba," dedi.</p>

  <p class="calibre1">Jack arkadan, "En azından gittiğimiz yerde onlardan görmemiz gerekmeyecek," dedi. "Massimo'ya göre, Palatine'nin altına çıkan kanal temizmiş, bu tür canlıların yaşamasını sağlayacak bir ortamı yokmuş."</p>

  <p class="calibre1">Costas, "Bunu duymak insana huzur veriyor," dedi. Parlak hatta ulaşana kadar yavaş yavaş indiler. Costas tepe lambasını hemen altlarında akan suya çevirdi. "Espresso'ya benziyor," diye mırıldandı. "Üstü köpüklü."</p>

  <p class="calibre1">Jack, "Schiuma demek istiyorsun yani," dedi. "Massimo böyle adlandırmıştı."</p>

  <p class="calibre1">Costas iki eliyle turuncu halata sıkıca yapışıp bir ayağını akıntıya soktu. Ayağı geniş bir iz yarattı, iki yanından köpükler yayılıyordu. Ayağını yukarı kaldırdı ve kahverengi köpükmüş gibi görünen yapışkan kitle de ayağıyla birlikte kalktı. Ayağını hemen tekrar içeri sokup şiddetle salladı. Soluk soluğa, "Jack, başıma gelen en korkunç şey bu," dedi. "Ne diye buradayız? Sicilya'nın kristal berraklığmdaki sularında olabilirdik. Havuz başında uzanır çoktandır yapmadığımız tatili yapardık. Ama yok, buraya gelip lağıma daldık."</p>

  <p class="calibre1">"Büyüleyici." Jack, Costas'ın arkasındaki basamakta çömelmiş akıntının hemen üstündeki ıslak tortu kümesini inceliyordu. Costas arkasına döndü, ayağı hâlâ sudaydı. "Buldun mu? Artık gidebilir miyiz?"</p>

  <p class="calibre1">Jack bazı kemirgen kemiklerini kenara itti ve çamurlu bir çömleği aldı. "Roma amfora parçası Yanılmıyorsam tip 2 ile 4 arası. Gemi batığında ve Herculaneum'da bulduklarımızla aynı türden. Claudius'un içtiği şarap. Her yerde karşımıza çıkıyor." Öteki elini de balçığa sokup, "Dahası da var," diye homurdandı.</p>

  <p class="calibre1">"Bırak artık Jack."</p>

  <p class="calibre1">Jack duraksadı, sonra kolunu çekip ayağa kalktı. "Tamam. Arkeolog damarım kabardı."</p>

  <p class="calibre1">"Hevesini gizli odaya sakla. Tabii oraya ulaşabilirsek" Costas omzundaki ip kangalım indirdi. İpin bir ucunu parlak turuncu hattı tutan kazığa tutturdu, öteki ucunu da koşumlarına taktı. "Sanırım emniyet için bir ipi burada bırakabiliriz," dedi. "Hayatımı bir lağım akıntısında sona erdirmek niyetinde değilim. Sen de bağla arkamdan." Döndü ve göğüs hizasına kadar suya battı, vizörüne köpükler sıçramıştı. "O çıkıntının üstündeyim," dedi. "İlerlemeye başlıyorum." Jack de onu takip etti, bacaklarında suyun şiddetli akıntısını hissediyordu, sonra su bel hizasına ulaştı. Acı verecek kadar yavaş bir şekilde ilerlemeye başladılar, ancak santim santim gidebiliyorlardı. Su, yoğun ve iğrençti. Jack yüzeydeki yanardöner yağlı akıntıları, dönen kahverengi ve gri maddeleri görebiliyordu. Dikkatini; duvarlara, tavana, Roma İmparatorluğu'ndan çok öncesine, Velabrum'un ilk kez sualtında kaldığı döneme ait taş işçiliğine vermeye çalıştı. Başım geriye çevirip bakınca tünelin sağa doğru hafif bir kıvrım yaptığım fark etti. Spiral merdivenden inip geldikleri basamaklar artık görünmez olmuştu. Önüne dönüp bata çıka ilerlemeye devam etti, harcadığı güç yüzünden soluk soluğa kalmıştı. Yaylı klipini kontrol etmek için aşağı baktı ve sonra başını kaldırdı. Costas ortadan kaybolmuştu. Jack gözlerini kırpıştırıp maskesini sildi. Costas hâlâ yoktu. Bir an için Costas'ın aşağıya düşmüş olduğunu sanarak dehşete kapıldı ve arkaya doğru gerilen ipe karşı kendini dengeledi. Sonra beş metre ötesindeki duvardan yansıyan mat bir ışık gördü ve sarı bir başlık ortaya çıktı.</p>

  <p class="calibre1">Costas, "Bu yan tünel," dedi. "İpin öbür ucunu içerideki bir kazığa tutturdum." Jack son birkaç adım için kendini akıntıya bıraktı ve Costas uzanıp onu çekti. İki adam bir süre sırtlarını tünel duvarına dayayıp, soluk soluğa çömeldiler. Jack tulumun içindeki enerji içeceğinden emdi ve o nahoş tattan kurtulmak için bir süre ağzında tuttu. Etrafına bakındı. Şimdi daha küçük bir tüneldeydiler ama bunun da yüksekliği ile eni en az üçer metre vardı. Tavam beşik tonozlu, zemini düzdü. Su dolu bir kanal ortadan akıyordu. Akıntı Cloaca Maxima'ya çıkıyordu ve su temizdi.</p>

  <p class="calibre1">Costas bileğindeki sayaca bakarak, "Bir durum kontrolünün tam sırası," dedi. "Bu o olmalı. Yani Velabrum. Doğruca Palatine Tepesi'ne gidiyor ve Massimo'nun hattı da, sağdan görebildiğim yerin sonuna kadar, yani onların durduğu noktaya kadar devam ediyor."</p>

  <p class="calibre1">Jack elini tünelin duvarına koydu. "Çok etkileyici bir mühendislik çalışması," dedi. "Cloaca Maxima'nm tuğla ve taş işçiliğinde, üstünün kapandığı MÖ altıncı yüzyıldan bu yana pek çok dönemin izi var. Fakat burası farklı, tek bir döneme ait. Girişte muntazam, düz çizgili taş bloklar var. Eğer bilmesem, imparatorlar tarafından yaptırılmış su kemerlerinden birinde yürüdüğümüzü düşünürdüm."</p>

  <p class="calibre1">Costas vizöründen Jack'e baktı. "Şu Lupercale meselesi Jack. Hani Romulus'la Remus'un mağarası. Neyle ilgilendiğin hakkında hiçbir fikrim yoktu."</p>

  <p class="calibre1">"Seni şaşırttığım için özür dilerim. Massimo ile Londra'daki konferanstayken konuşmuştuk bunu, Augustus Evi'nin altında bir mağara bulunduğu duyurulduktan hemen sonra. Bir gelip bakmak istediğimi, kent mağarabilimi ekibine katılmaktan mutlu olacağımı söylemiştim. Dün de Roma'ya geldiğimizi fark edince bunun harika bir bahane olacağını düşündüm. Pliny'nin o ruloyu Palatine Vesta Mabedi'nin altına, hemen Augustus Evi'nin yanına sakladığını tahmin edince, Lupercale'nin bulunduğu yerin de orası olduğunu anladım. Bir yandan da, bu araştırmaya başkalarını katmayı göze alamazdık. Massimo'dan gizlediğim için üzgünüm, sonuçları öğrenince belki affeder bizi."</p>

  <p class="calibre1">Costas homurdanarak kalktı ve yeniden ilerlemeye başladı, karanlıktan gelen temiz su ayak bileklerine kadar çıkıyordu.</p>

  <p class="calibre1">"Bunu söylemek istemezdim ama ayağına bir şey takılmış Costas."</p>

  <p class="calibre1">Costas dönüp baktı ve boğuluyormuş gibi bir ses çıkardı. Sol ayağından Cloaca'ya doğru kahverengi yapışkan bir kitle uzanıyordu ve tam ortasında debelenen uzun kuyruklu bir şey vardı. Costas ayağını deli gibi sallayınca bütün kütle sıyrılıp kanala düştü. "Bir daha asla Jack," diye söylendi. "Yemin ederim ki bunu bana bir daha asla yapamayacaksın."</p>

  <p class="calibre1">"Söz veriyorum telafi edeceğim. Bundan sonra tam bir cennete dalacağız."</p>

  <p class="calibre1">"Önce şu cehennem kısmını bir halledelim de." Costas tünelde bata çıka ilerlemeye devam etti ve Jack de hemen ardından onu izledi. Spiral merdivenin sahanlığına bağlı ip sayesinde kendini hâlâ dış dünyayla temasta hissediyordu, ama artık attığı her adımla yeraltı dünyası üstüne kapanıyormuş gibiydi, önü de arkası da karanlıktı ve tepe lambaları ancak dibinde oldukları duvar parçasını aydınlatıyordu. Dikkatini dağıtmamak ve kapalı yer fobisini yenmek için kendini zorladı, adımlarını sayarak Palatine Tepesi'ne ne kadar mesafede olduklarını hesaplamaya çalıştı. Otuz adım sonra açının değiştiğini hissetti, şimdi aşağı doğru iniyorlardı. Duvarlar bombeli, çatlamış görünüyordu. Parlak hat, karanlık bir havuzun önünde aniden bitiverdi ve Jack beş metre kadar ötede tavanın aşağı doğru meyil yaptığını gördü.</p>

  <p class="calibre1">Costas, "Bu normal değil," diye mırıldandı. "Yani, tünel bu şekilde tasarlanmamış. Sanki sismik hareketlerden zarar görmüş gibi görünüyor, hani şu Herculaneum'daki çatlaklara benziyor bunlar da."</p>

  <p class="calibre1">Jack, "Burada da depremler oluyor," dedi.</p>

  <p class="calibre1">"Bayağı büyük bir deprem olmuş, ama epey önce, muhtemelen yüzyıllar önce. Ve güçlü bir akıntı olsa da yolun sonuna gelmiş olabiliriz."</p>

  <p class="calibre1">Jack, "Yüzme zamanı geldi," dedi.</p>

  <p class="calibre1">Costas havuza atlayıp baloncukların arasında kayboldu. Jack de onun peşinden atladı, dizlerinin üstüne indi ve ileri doğru hamle yaptı. Bilgisayarlı sistem otomatik olarak yüzdürme durumunu ayarlarken, tulumundaki havanın boşaldığını duyuyordu. Su olağanüstü berrak ve temizdi, Yucatân'da daldıkları sualtı havuzuna benziyordu ve Jack burada bile sualtındayken her zaman hissettiği zindeliği, bilinmeyenin yarattığı heyecanı hissedebiliyordu. Uzanıp baldırından sarkmakta olan paletlerini ayağına geçirdi ve Costas'ın ardından hızlandı. Derinlik sayacı önce üç, sonra altı metreyi gösterdi. Deprem tünelde bir alt krater yaratmıştı ve şimdi tekrar yukarı çıkıyorlardı. İleride Costas'ın yüzeye çıkmış olduğunu gördü ve tünelin zemini yükselerek suyun derinliği bir metrenin altına düştü. Bütün gücüyle palet çırparak Costas'ın yanında sudan çıktı, Costas gözünü ileriye dikmişti.</p>

  <p class="calibre1">"İçimde yine o his var," dedi.</p>

  <p class="calibre1">Jack, "Hangi his?" diye sordu.</p>

  <p class="calibre1">"Geçmişe doğru gitme hissi. Herculaneum'da da böyle hissetmiştim, hatta St. Paul batığına dalarken de. Garip bir şey, deja vu gibi."</p>

  <p class="calibre1">Jack, "Demek sen de aynı şeyi hissediyorsun," diye mırıldandı.</p>

  <p class="calibre1">"Belki de güçtür."</p>

  <p class="calibre1">Jack, "Bana bir açıklama yapılmıştı," dedi. "Deja vu çok benzer durumlarda, aynı duygusal tepkiyi vermekten kaynaklanıyor. Beynin sana oyun oynuyor. Bir tür kapalı devre"</p>

  <p class="calibre1">"Hayır Jack. Bunu sende görmüştüm. Bu, güç."</p>

  <p class="calibre1">"Tamam. Güç olsun. Haklısın. Belki o gücün bir kısmını bir sonraki alt krateri geçmemiz için kullanırsın." Jack tünelin ilerisindeki başka bir çöküntüyü gösterdi. Duvarlarda daha fazla çatlak ve ufalanma vardı ve başka bir havuz oluşmuştu. Şu anda Palatine Tepesi'nin hemen dibinde, en az seksen metre parçalanmış süngertaşımn altında olmaları gerektiğini biliyordu. Costas yine suya daldı ve Jack da peşinden gitti. Bu sefer tünel eski formunu alarak suyun altından devam etti, ama yaklaşık on metre ötede daraldı. Jack daha yakma gelince daralma noktasının iki yanında birer antik sütun olduğunu gördü. Tünel daralıp bir su yoluna dönüşüyordu, yüksekliği eninden fazlaydı ve yine beşik tonozlu bir tavanı vardı. Tünelin boyutları tek sıra halinde ayakta durmalarına ve suda değilmiş gibi yürümelerine izin veriyordu. Jack uzanıp sağdaki sütuna dokundu. Gri granittendi, beyaz ve siyah benekleri vardı. Bu taş Roma'mn her yerinde, Panteon'un sütunlarında, Trajan'ın eski foruma bitişik bazilikasında da görülüyordu. Jack, Hiebermeyer'le birlikte İmparator Claudius için açılan ilk büyük taşocağında, yani bu taşların kaynağı olan Mısır'daki Claudianus Dağı'na da gitmişti. Bu da imparatorun kent mimarisine kattığı başka bir özellikti.</p>

  <p class="calibre1">"Maurice bunu görse bayılırdı," diye mırıldandı. "Doktora tezi Claudius'un Mısır'daki taşocakları üstüneydi ve bu taş da oradan geliyor."</p>

  <p class="calibre1">"Jack, şuna bir baksana."</p>

  <p class="calibre1">Jack dönüp bakınca Costas'ın kendisinden yaklaşık üç metre kadar yukarıda yüzeye çıkmış olduğunu fark etti. Tepe lambasının ışığında beyaz şekiller dalgalanıyordu. Jack ağır ağır yükseldi, hava boşaltmak için yüzdürme düğmesine basıyor, ortamın basıncı azalırken soluk vermeyi unutmuyordu. Başı suyun üstüne çıktığı an şaşkınlıkla soluğunu tuttu. Costas'ın ışığı hemen sütunların üstünde ve kanal girişinde yükselen taş bir yüzeyi aydınlatmaktaydı. Yukarı doğru gidiyordu, yüksekliği en az dört metre, eni beş metreydi ve bir kayaya oyulmuştu. Jack yukarıda bir alınlığın üçgen yapısını görebiliyordu, kayadan yarım metre kadar dışarı taşmıştı. Tekrar suya bakıp sütunları gördü. Sonra hepsinin birlikte bir anıtın giriş kısmını oluşturduğunu algıladı. Taştan oyulmuş ve bir sanat eserine dönüştürülmüştü. Şaşkınlıkla bakakaldı. Ürdün'de, Petra'daki kayalara oyulmuş o muhteşem ön cephelere benziyordu ama bu burada, Palatine'nin altında, bir gösteriş ve gizlilik sarmalı halinde dikilmekteydi. Elde ettiklerine önem veren, ama başkalarının onlar hakkında ne düşündüğüne aldırmayan birinin eseriydi.</p>

  <p class="calibre1">Costas, "Bunu bir incele," dedi. "Üçgen damın altındaki taş yüzeye yakından&#160;<span style="text-indent: 1.5em; font-size: 1em; line-height: 1.2;">bak."</span></p>

  <p class="calibre1">Jack başını yüzeye çıkardı. Aşağıdan gelen akıntı onları kaya yüzeyine biraz daha yaklaştırmıştı ve Jack artık dokunma mesafesindeydi. Uzanıp elini taşa koydu. Küf ve balçık gibi görünen şey, sert kayaydı ve bunun kalsit olduğunu algıladı, Massimo'nun sözünü ettiği yeraltı suyu sızıntısıydı. Çok yükseklerden sızan yağmur sularının oluşturduğu derecikleri fark etti. Sonra kayada muntazam yarıklar gördü. Geri çekilip tepe lambasını oraya tuttu. Tabii ya. Bu bir imparatorluk anıtıydı ve elbette anıtsal yazılar olmamalıydı. Kalsit, yazıların üstünü buz gibi kaplamıştı ama yazıları örtmemiş, aksine iyice berraklaştırıp kristalize etmişti. Dört satır vardı, harfler olsa olsa 7, 8 santim yüksekliğinde, odamın zemininden güçlükle okunacak büyüklükteydi. Bu ithafı her kim yaptıysa, kitleleri etkilemek için değil, âdet yerini bulsun diye, kendisi ve mekânı kutsallaştırmak için yapmıştı.</p>

  <p class="calibre1">PONTIF.MAXIM.TRIBVNICIA.POTESTATE.XII.COS.V</p>

  <p class="calibre1">IMPERATOR.XXVII.PATER.PATRIAE.AQVAS.VESTIAM.</p>

  <p class="calibre1">SACRA.SVAIMPENSAIN.VRBEM.PERDVCENDAS.CVRAVIT</p>

  <p class="calibre1">Jack ekrana tekrar baktı. Zihni hızla çalışıyordu. St. Paul batığını bulduktan sadece bir gün sonra, karşılarına belki de bu alandaki en büyük ödül çıkmıştı. Ve Jack, "Bunun orijinal olduğuna hiç kuşku yok," diye mırıldandı. "Sezar kelimesi karakteristik olarak hecelenmiş, Jul Sezar'ın ve Roma İmparatorluğu'nun muzaffer günlerine gönderme yapılmış. Duvar da öyle, bloklara oyulmuş gibi, yüzeyler aşırı bir bitmemişlik havasıyla kaba bırakılmış. Kesinlikle tipik Claudius, onun bizzat ilgilendiği yapı tarzı. Yazıtlardaki arkaik ayrıntıların düzgünlüğü de onun tarzını yansıtıyor."</p>

  <p class="calibre1">"Şu bizim Claudius'tan mı söz ediyorsun? İmparator olan? Bunu o mu yapmış?"</p>

  <p class="calibre1">Jack yazıları tercüme etti. "Tiberius Claudius, Drusus'un oğlu, Sezar, Augustus, Germanicus, Başrahip, on iki Tribunician gücüne sahip, beş kez Konsül, yirmi yedi kez İmparator, Ülkesinin Babası, yapıyı kendi Kutsal Vesta Suyu hesabına yaptı."</p>

  <p class="calibre1">Costas, "Bu Massimo'yu çok mutlu edecek," dedi. "Tek yapmamız gereken ona söylemek. Bunu görünce tünel fareleri burada bir parti verebilirler. Kahramanları için."</p>

  <p class="calibre1">Jack, "Yazının içeriği, suyun Roma'ya girdiği Porta Maggiore'de bulunan Aqua Claudia'nınkine benziyor," dedi. "Fakat burada şaşırtıcı olan, eşsiz olan şu üç kelime. Aquas Vestiam Sacra. Vesta'ların kutsal suları. Bu da, Massimo'nun bu konuda da haklı olabileceği anlamına geliyor, yani bu tünel, Palatine'nin öbür tarafında Cloaca Maxima'ya katılan kanal sayesinde Vesta'ların evi ile birleşiyor."</p>

  <p class="calibre1">Costas, "İşin tuhaf tarafı, bu akıntı Cloaca'dan gelmiyor," diye mırıldandı. "Tam aksi yönden geliyor. Suyun bu tarafta böyle kristal gibi olması, öbür tarafta da aynı şekilde olduğunu, foruma doğru indiğini gösteriyor. O zaman da bütün bunların ortasında, Palatine'nin tam altında çok büyük bir kaynak olması gerekir."</p>

  <p class="calibre1">Jack, "Belki de kutsal bir kaynak," dedi. "Belki Vesta'lar da onun muhafızlarıydı."</p>

  <p class="calibre1">Costas tekrar navigasyon bilgisayarına baktı. "Bu tünelin yönüne ve Massimo'nun, forumun altında bulduğu tünelin yönüne bakılacak olursa, birleşme noktası, tam bizim bu sabah Augustus Evi'nin yanında oturduğumuz yerin altı olmalı. Belki şu mağara, yani Lupercale de aslında o kaynağın giriş yeri, saraydan kaynağa giden gizli bir geçitti. Belki bütün o mitolojik hikâyeler, Romulus'la Remus filan aslında bazı gerçeklerden türemişti."Jack, "Zaten Romalıların bundan hiç kuşkusu yoktu," diye mırıldandı.</p>

  <p class="calibre1">Costas, "Doğru," dedi. "Efsane kaynağın önemini vurguluyor bile olabilir. Roma'da ilk yerleşim Palatine Tepesi'nde olmuştu, değil mi? Eh, başarılarının temelinde bir su kaynağını elinde bulundurmak yatıyor olabilir. Belki de Roma'nın niye büyük olduğunu bulmak üzereyizdir. Sudan ötürü."</p>

  <p class="calibre1">Jack, "Beni şaşırtmaktan hiç vazgeçmiyorsun," dedi. "Ve bu durumda Vesta'ların işe karışması da gayet mantıklı, Roma'nın kuruluşundan beri, hatta muhtemelen daha önceden var olan antik bir rahiplik kurumu. Burayı kutsallaştırıp gizli ve el değmemiş tutarak, aynı zamanda Roma'yı da korumuş oluyorlardı. Onlardan niye korkulduğunu, niye saygı gördüklerini de açıklar bu. Palatine'nin altında belki de sahiden antik Roma'nın enerji santrali bulunuyordu."</p>

  <p class="calibre1">"Bunu ortaya çıkarma zamanı geldi." Costas yüzdürme sisteminden hava vererek kayadan uzaklaştı ve iki sütunun arasına daldı. Jack yazılara bakarak bir süre daha oyalandı; klostrofobisi henüz tam olarak ortaya çıkmadığı halde varlığını belli eden endişesini bastırmaktaydı. O da daldı ve Costas'ın ardından palet çırparak tümüyle kireçtaşından yapılmış tonozun altına girdi.</p>

  <p class="calibre1">Costas, "Suya dayanıklı beton," dedi. Jack tepe lambasının birkaç metre ötede oluşturduğu koni biçimli ışık huzmesini görebiliyordu, ışık yer yer çatlayıp ufalanmış duvarın bir bölümünü aydınlatmaktaydı.</p>

  <p class="calibre1">Costas'ın arkasına gelip, "Bu da başka bir Claudius spesiyalitesi," dedi. "Büyük Ostia Limanı'ndaki sualtı mendireklerini de böyle yapmışlardı, ayrıca kanal işlerinde de kullandıkları yöntem buydu. Burada muhtemelen yeraltı suyunun kanala sızıp, temiz kaynak suyunu kirletmesini önlemek için kullanmışlar. Hidrolik betonun temel bileşeni pozzolana denen ve antik Pozzuola'dan çıkarılan bir tozdu. Şimdiki adıyla Puteoli, Napoli Körfezi'nde, Phlegraean Düzlüklerinin yanında."</p>

  <p class="calibre1">"Dünya küçük," diye mırıldanan Costas ilerlemeye devam etti.</p>

  <p class="calibre1">Jack de hasarlı kısmı geçti ve Costas'ın bacaklarının altına geldi, Costas temiz su kanalına girişi gösteren sütunların on beş metre kadar ilerisinde durmuştu.</p>

  <p class="calibre1">"Her yer tıkalı," dedi. "Sanki bir çökme olmuş gibi görünüyor."</p>

  <p class="calibre1">Jack, "Çıkmaz sokağa mı geldik?" dedi.</p>

  <p class="calibre1">Costas eğilip tulumunun alet cebini karıştırdı. Sonra kaşık kadar bir alet çıkarıp çalıştırdı ve önüne tuttu. Jack yanıp sönen kırmızı ışığın yeşile dönüşünü izledi. "Su akıntı ölçer, hâlâ bir akıntı olduğunu gösteriyor. Kaynak her neredeyse, hâlâ ilerimizde kalıyor." Costas ölçüm aletini tekrar cebine koyup bileğindeki sayaca baktı. "Ve hâlâ hafif bir açıyla yukarı çıkıyoruz, yaklaşık on derecelik bir açı. Buna göre hemen hemen yirmi metre ötede yüzeye çıkacağız, tabii eğer tünel bu molozların ötesinde de aynı açıyla devam ediyorsa."</p>

  <p class="calibre1">Jack, Costas'ın aşağısında kenara yaklaştı ve süngertaşı parçalarının oluşturduğu yığını inceledi. Uzanıp taşlardan birini aldı, sonra birkaç tanesini daha kaldırdı. "Şuna bir baksana," dedi. "Altımızda bir çatlak var, tünelin tabanında oluşmuş bir yarık. Deprem tavanı çökertince açılmış olmalı. Oradan geçebiliriz."</p>

  <p class="calibre1">Costas da Jack'in yanına indi ve başını oynatıp tepe ışığıyla derinleri aydınlatarak baktı. "Haklı olabilirsin," dedi. "İleride genişliyor, yaklaşık bir insan bedeni kadar oluyor ve görebildiğim kadarıyla da ileriye doğru devam edip gidiyor. Belli ki molozlar çatlağın tepesinde toplanmış, içine düşmemiş. Eğer ilk birkaç metreyi temizleyebilirsek, palet çırpacak kadar genişleyen noktaya ulaşabiliriz."</p>

  <p class="calibre1">Jack, "Öne geçme sırası bende," dedi. Costas geri çekildi ve Jack'i dikkatle süzdü, vizörü neredeyse Jack'inkine değiyordu. Sonra tamam işareti yaptı. Birbirlerini çok iyi tanıyorlardı ve kelimelere ihtiyaçları yoktu. Dosdoğru giderek kurtulamayacağını, özgürlüğe açılan son kapıya ulaşmadan önce sualtında çeşitli mücadeleler vermesi gerektiğini bilmek de Jack'in ikinci zaafıydı. Çocukken bir maden bacasına daldığında ölüm tehlikesi atlatmış, hava borusu kopunca yanındaki arkadaşının yardımıyla kurtulabilmişti ve ne zaman benzer koşullarla karşılaşsa bu anısı canlanıyor, zihni o dejavu hissine kilitlenip kalıyordu. Daha yazıyı görmeden önce kapalı yer fobisinin o buz gibi kıskacını hissetmeye başlamıştı ve şimdi bununla mücadele etmek için tüm gücünü kullanması gerekiyordu. Bu gizli savaşını sadece Costas biliyordu. Öne geçmek odaklanmasına yardım edecek, kendini Costas'tan da sorumlu hissetmesi mücadele gücünü artıracaktı.</p>

  <p class="calibre1">Costas, "Hâlâ yaklaşık altı metre sualtındayız," dedi. "Hatırladığım kadarıyla, Palatine Tepesi'nde Augustus Evi'nin yanında oturduğumuz yerin hemen altındaki o noktaya otuz metre kadar yolumuz var."</p>

  <p class="calibre1">Jack, "Tamam, gidiyoruz," diye mırıldandı. Dibe daldı ve kendini yarığın içine çekti. Bütün gücüyle palet çırptı ama bir yere ulaşamadı. Solukları aşırı şekilde hızlandı. Tam gözlerini yumduğu sırada arkasından çekildiğini hissetti. Costas, "Sırtındaki ip kangalı kayaya takıldı," dedi. Jack kuvvetle çekildiğini hissetti ve sonra hemen iki metre kadar genişleyen yarığın içinde rahatça yüzmeye başladı. Aşağı indiğini, hem de hızla indiğini fark etti. Derinlik sayacına baktı. On beş metre olmuştu bile. Yarıkta sıkıştığı sırada otomatik yüzdürme sistemini kapatmış olmalıydı. Başlığının yan tarafındaki düğmelerle oynadı. Tulumunun içinde gazın tıslamasını duydu ve on sekiz metreye geldiğinde yavaşlayıp denge noktasına ulaştı. İlk kez önünde uzanan yarığa baktı. Su hâlâ kristal gibi berraktı ve yatay olarak en azından otuz metrelik bir görüş mesafesi vardı. Her iki yandaki volkanik süngertaşı duvarların tekrar birleştiği noktaya kadar görebilmekteydi. Aşağı baktı. Uzayıp giden karanlık dışında bir şey yoktu, dünyanın en eski kentlerinden birinin kalbinde, daha önce hiç ışık değmemiş bir noktasındaydı.</p>
</body>
</html>
