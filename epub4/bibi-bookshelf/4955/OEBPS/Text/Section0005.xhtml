<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h1>&#160;<span style="font-weight: bold; font-size: 16px; line-height: 19px; text-indent: 1.5em;">Yazarın Notu</span></h1>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Antik kaynaklara göre, Roma İmparatoru Claudius MS 54'te, muhtemelen zehirlenme sonucunda öldü. Yerine MS 68'e kadar hüküm süren Neren, ondan sonra da MS 79'a, yani Vezüv Yanardağı'nın püskürdüğü Herculaneum ile Pompei kentlerini lavların altına gömdüğü yıla kadar hüküm süren Vespasian geçti. Claudius'un sahte bir zehirlenme numarası çevirip azat ettiği kölesi Narcissus'la birlikte ortadan kaybolduğu ve bütün bu yıllar boyunca gizlice yaşadığı fikri hayal ürünüdür ama bu kurgunun karakterine uyduğu düşünülebilir. Claudius, imparator olmaktaki gönülsüzlüğü ile ünlüydü. Muhtemelen bir felç sonucu sakat kalmış ve yıllarca perde arkasında kalmayı yeğlemişti. Ama MS 41'de orta yaşa eriştiğinde perdenin arkasından zorla çıkmış ve imparatorluğun mor harmanisine bürünmüştü. Zamanla kendini bu role uydurmayı öğrendi ve imparator olarak pek çok şey yaptı -kamu reformları, çeşitli inşaat projelerinin uygulamaları, Britanya'nın işgali- ama sonunda ahlaksızlık ve art arda gelen entrikacı eşleri yüzünden yıprandı. Eski bilimsel yaşamına, Roma, Etrüsk, Kartaca tarihi çalışmalarına şu anda hepsi kayıp özlem duymuş ve bu kez İngiltere'nin tarihini yazmak üzere o hayata dönmek istemiş olabilirdi; işgalden sonra MS 43'te kendisi de bizzat Britanya'da bulunmuştu. Eğer hayatta kalabilseydi; muhtemelen MS 54'te o da zehirlenmiş olan metresi Calpurnia'nın yasını tutacaktı, fakat Britanya zaferiyle ilgili çalışmalarını bitirmek ve saygıdeğer ağabeyi Germanicus ile babası Drusus'un sağladığı aile onurunu korumak ihtiyacıyla hayata devam edecekti. Onlara duyduğu saygı, bu kitapta söz edilen sikkenin üzerindeki ithaf yazısından da belliydi ve o sikke gerçekten de Claudius tarafından saltanatının ilk yıllarında bastırılmıştı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Narcissus, Claudius'un azat ettiği kölesi ve sekreteri, yani ab epistu fo'iydi. Söylentilere göre, Galya ve Britanya'daki işleri sayesinde özgür kalmış ve bir imparatorluk kölesinin sahip olabileceği kişisel servet edinmişti. Görünüşe bakılırsa, kendi arzularına ve bazen de Claudius'un karılarının arzularına, efendisinin arzularından daha fazla hizmet etmişti ama yine de, aralarında güçlü bir bağ olduğu belliydi. Narcissus'un hadım olup olmadığı bilinmiyor, ancak Claudius'un etrafında çeşitli hadımlar vardı ve biri de çeşnici başıydı. Narcissus'un Hıristiyanlıkla ilgisi olup olmadığı da bilinmiyor, ama bu da mümkündü. Kaynaklara göre, Narcissus'un öyle bir ünü vardı ki, Claudius'un ölümünden sonra intihar etmeye zorlanmıştı, bu durumda da benim kurgusal kaçış yolum cazip bir cankurtaran simidi olabilirdi.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Yaşlı Pliny antikçağların en ünlü ansiklopedi yazarı Claudius imparatorken, Alman cephesinde genç bir subaydı ve muhtemelen iki adam tanışmışlardı. Claudius'un saltanatı sona ermeden önce Pliny, Alman savaşları hakkında bir tarihçe yazmıştı -kayıp olan Bella Geımaniae ve yeğeninin (Genç Pliny, Mektuplar, 5, 4) iddiasına göre, bu eser amcasının Claudius'un babası Drusus'tan aldığı görüşlerin sonucuydu. Eski bir asker olarak Pliny'nin Drusus ile Germanicus'un anısına saygı duyuyor ve Doğal Tarih adlı eserinde Claudius'tan da saygıyla ve adeta tanırmış gibi söz ediyordu, Claudius'un hor göreceği Divus tanımını da çok ender olarak kullanıyordu. Doğal Tarih, MS 23 Haziran 79'da babası Vespasian'ın yerine geçen İmparator Titus'a adanmış ve Pliny'nin aynı yıl 24 Ağustos'taki Vezüv püskürmesinde ölmesinden az önce tamamlanmıştı. Pliny'nin bu büyük eserine ilaveler yapacak oluşu tümüyle gerçeği yansıtıyor; Genç Pliny'ye amcasından, "titiz bir elle yaprakların iki yüzü de kullanılarak," doldurulmuş 160 tane not defteri kalmıştı. Genç Pliny, o kader gününde amcası kadırgayla Herculaneum'a doğru yola çıkışını Misenum'dan izliyordu ve onun son saatlerini anlatmıştı (Mektuplar, 16).</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">İbranilerin kralı, Büyük Herod'un torunu olan Herod Agrippa, Havarilerin Eylemleri kitabında adı geçen Kral Herod'dur; resmi adı Marcus Julius Agrippa'dır ve sikkelerinde sadece Agrippa olarak geçer. O ve Claudius aynı yaştaydılar, MÖ 10'da doğmuşlardı ve Herod Agrippa'nın Claudius'un annesi Antonia tarafından evlat edinilmesinden sonra aynı evde büyüdüler. Claudius'un gençliğinde Judaea ve Galilee Denizi'ne gidip gitmediği bilinmiyor, ancak o dönemdeki hayatı hakkında zaten bilinen fazla bir şey yok, tıpkı Nasıralı İsa'nın Galilee'deki o yılları hakkında bilinen fazla bir şey olmadığı gibi. Kayıtlara geçen şey, Herod Agrippa'nın Galilee Denizi kıyısındaki Tiberias'a agoranomos olarak atandığı (Josephus, Yahudi Antikçağları, 147-50). Atama, karısı Cypros'un isteğiyle olmuştu ve arkadaşı Drusus'un, yani İmparator Tiberius'un oğlunun</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">MS 23'teki ani ölümünden sonra gerçekleşmişti. Yıllar sonra, Herod Agrippa Eyİemler'de, Zebedee'nin oğlu ve Elçi John'un ağabeyi James'in idamına izin veren Yahudilerin kralı diye geçmektedir, ancak kendisinin Hıristiyanlığa karşı tutumu net olmaktan uzaktır. Kudüs'ün etrafına yaptırdığı yeni duvarların Kutsal Mezar bölgesindeki binayı da içine aldığı söylentiden ibarettir. Claudius'a gelince, o toplum dışı olmanın anlamını biliyordu, kendi tanrılarından vazgeçmiş ve daha sonra Hıristiyanlıkla ilişkilendirilen Stoacı felsefeyi benimsemiş olabilirdi; Roma imparatoru olduğu dönemlerde Hıristiyanlardan kesinlikle haberdardı ama konu ile ilgili düşüncelerini kesinleştirmenin bir yolu yok.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Napoli Körfezi'ndeki Herculaneum'da yapılan kazı çalışmaları -MS 79'da Vezüv'ün patlamasıyla lavların altında kalmıştı son yıllarda büyük ilerlemeler kaydedildi, sahil şeridinde antik bir gemiyle birlikte, son sığınaklarında birbirine sarılmış vaziyette pek çok kent sakininin iskeleti bulundu. Bununla birlikte, bizim resmimiz daha çok on sekizinci yüzyıl kazılarından derlendi ve büyük alanlara o zamandan beri el değmedi. Bunun bir istisnası 1938'de gerçekleştirilen araştırmadır; muhtemelen bir evin içindeki şapelin keşfi, erken dönem Hıristiyan varlığı spekülasyonlarına yol açmıştır. Oda olağanüstü iyi korunmuş ve MS 79'da Vezüv'den akan volkanik akıntının bazı yerleri yıkmadan nasıl mucizevi bir şekilde sağlam bırakabildiğini göstermiştir.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">İlginin odak noktası saraya benzer bir yapı olan Papyri Villası, on sekizinci yüzyılda bir tünel kazası sırasında bulunmuştur ama büyük bir kısmı halen toprak altındadır. On sekizinci yüzyılda Cari Weber'in açtığı tünelden esinlenen Paul Getty, Papyri Villası'nın görkemini Kaliforniya'daki Getty Villası'na yansıtmalarını istemiştir. Bulunan şeyler arasında çoğu az tanınan Grek Filozof Philodemus'a ait kömürleşmiş papirüs rulolarının yanı sıra bronz heykeller vardır. Bu papirüsleri okuma çalışmaları devam etmekte ve teknolojik ilerlemeler sayesinde önemli ilerlemeler kaydedilmektedir. Ama bilim adamları kazıların daha da hızlandırılmasını ve daha fazla Grekçe metin ve pek çok kişinin orada var olduğuna inandığı gibi Latince eserleri içeren bir kütüphane bulunmasını beklemektedir. Bu romandaki kazı çalışması kurgusaldır, ama bulunanlar ihtimal dahilindedir ve villada arkeologları bekleyen olağanüstü bulguları temsil etmektedir.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Cumae, Napoli Körfezi'nde kurulmuş önemli bir erken dönem Grek kolonisidir, ama MS on üçüncü yüzyılda yok edilmiştir. Gözlerden uzak ve viran bir yer olarak kalmıştır. Sibyl'in, "mağarası" ilk kez" 1932'de tanımlanmıştır- ikizkenar yamuk şeklinde bir koridor veya dromos'tur, kayaya oyulmuştur, yaklaşık 44 metre uzunluğunda, 2.5metre eninde ve 5metre yüksekliğindedir. Bir ucunda bir oecus, yani iç mabet bulunur, öbür ucunda ise, kimisi muhtemelen arınma suları içeren odalara çıkan çeşitli girişler vardır. Burası Romalı Şair Virgil'in yakınlarda bir yerde gömülüdür. Truvalı kahraman Aeneas'ının Roma'yı bulmaya giderken Sibyl'i ziyaret ettiği yere benzemektedir (Aeneid, 42 - 51). Giriş bölümündeki sahne, kehanetleri meşe yapraklarına yazılmış olarak tasvir eden Virgil anlatısına ve Apollo'nun öyküsünü avucuna sığdırabildiği kum tanelerinin sayısı kadar yıl uzaklaştırdığı için Sibyl'i lanetleyerek yeniden anlatan Romalı Şair Ovid'e dayanmaktadır (Metamorphoses 14). Afyon kullanımı tahminidir, ancak kâhinin trans haline benzer durumuyla olduğu gibi, kadının ricacılarından beklediği yumuşak başlı tutumla da tutarlıdır. Sibyl'in son Roma Kralı Tarquinus Superbus'a MÖ beşinci yüzyılda bir kehanet kitabı sattığı ve MS dördüncü yüzyıla kadar bu kehanetlere başvurulduğu söylenir. Bu kült, ilk İmparator Augustus ideolojisinde önemliydi ve onun ve sonraki imparatorların Sibyl'i mağarasında ziyaret etmiş olmaları mümkündür.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Cumae'deki Jüpiter Tapınağı, MS beşinci ve altıncı yüzyılda bir Hıristiyan bazilikasına dönüştürülmüştü ve Sibyl mağarası da Hıristiyanların orada yaşadığını ve definler yaptıklarını kanıtlıyor. Sibyl tarzı kehanetle erken dönem Hıristiyanlık arasında bir ilişki olduğu Virgil'in dördüncü Eclogue'sinde ortaya atılıyor. Virgil burada Sibyl'in, gelecekte bir erkek çocuğun doğumuyla müjdelenecek bir, "altınçağ" başlayacağı kehanetinde bulunduğunu belirtiyor; aynı konu ortaçağda ortaya çıkan, bilinen herhangi bir antik kaynağı olmayan ama bu gelenekten derlenmiş olabilecek Des Irae'de de geçiyor.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">St. Paul'ün son istirahat yeri Roma olabilir, 2006'da St. Paulo fuori le Mura Kilisesi'nin altında dördüncü yüzyıla ait bir lahit bulunmuş ve onunla ilişkilendirilmiştir. Onun St. Peter ile birlikte Caligula ve Neron'un Circus'unda, yani Vatikan'daki San Pietro Meydanı'nda şehit edildiği hikâyesi, asıl mezarının St. Peter Bazilikası'nın altında, St. Peter'in mezarı olarak tanımlanan mezarın yakınlarında olabileceğini hayal etmeme yol açtı. Bu romanda 1940'ta St. Peter'in mezarının altında olduğu söylenen antik nekropol kurgusaldır, ama orada sözü geçen erken dönem Hıristiyan definleri, sembolleri ve yazıtlar, Roma'nın başka bir yerinde ve Kuzey Afrika'da araştırdığım gerçek katakomplara dayanmaktadır.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Sicilya'daki gemi batığı ise, Siraküza'nın güneyinde, Capo Murro di Porco açıklarındaki Plemmirio'da benim tarafımdan yönetilen bir kazıda bulunan ve yaklaşık olarak MS 200 yılma ait olan bir gemi enkazına dayanıyor. Burası İngiliz Özel Harekat Bölüğü'nün, romanda sözü edilen ve faciayla biten planör saldırısında öncü olarak Temmuz 1943'te inmiş olduğu yerdir; bu olayı büyükbabam Kaptan Lawrance Wilfrid Gibbins bana anlatmıştı, kendisi de o olay sırasında çıkarma konvoyundaki Empire Elaine gemisiyle karaya yakın bir yerdeymiş. Roma batığının etrafı İtalyan garnizonunun teslim olmasından sonra denize atılmış cephanelerle doluydu. O bölgeyi, 1953 yılında Calypso araştırma gezisi esnasında batığı görmüş olan Kaptan Cousteau'nun dalgıçları sayesinde bulduk. Costas ile Jack'in dalış ipini elli metre derinliğin ötesinde takip ettikleri bölgenin tanımı büyük ölçüde gerçektir. Ancak, orada buldukları MS birinci yüzyıldan kalma gemi batığı ve içindeki İtalyan şarap amforaları, yine Herculaneum ve Pompei tavernalarında rastlanan aynı formdaki şarap amforalarından ve başka batıklarda gördüklerimden esinlenmedir. Güney Fransa'da PortVendres açıklarında gördüğüm bu batıklardan biri, yükün içindeki kurşun külçelere vurulan damgalardan anlaşıldığı üzere, Claudius'un imparator olduğu döneme yakın bir tarihe aitti. Narcissus'un külçeleri kurgusaldır, fakat üzerindeki yazı tarzı hemen hemen o döneme ait İngiliz kurşun gümüş külçelerindeki orijinal yazı tarzıyla aynıdır, bunların bir kısmı da Pompei'de bulunmuştur.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Batıkta bulduğumuz şeylerden biri de üzerine boyayla Egttere, yani "gitmek" yazılmış olan kırık bir amfora parçasıydı. Diğer bulgular arasında, romanda anlatıldığı gibi altında haç biçiminde bir ağırlık olan iskandil kurşunu ve Romalı bir cerrahın alet setiydi ki bu eşsiz bir buluştu.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">İtalya açıklarında keşfedilen başka bir Roma batığında da bir ecza kutusu bulunmuştu; içinde şimşirden yapılmış, tarçın ve vanilya dahil çeşitli malzemelerle doldurulmuş küçük ilaç şişeleri vardı. Şimdiye kadar hiç kimse antik bir gemi batığında afyon bulduğunu bildirmedi, ama antik kaynaklarda afyon kullanımı sıkça geçmektedir. Yaşlı Pliny, eserinin bir bölümünü haşhaşa ve ondan çıkartılan yatıştırıcı özlere ayırmıştır, "cüzamı iyileştiren tohumlar’dan söz eder ve Publius Licinius Caecina diye bir adamın babasının aşırı dozdan ölümünü anlatır. Büyücü sınıfına dahil olan adam, "dayanılmaz bir hastalık yüzünden hayatının çekilmez hale geldiği İspanya, Bavila'da afyon zehirlenmesinden" ölmüştür (Doğal Tarih, 198 -200).</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Roma batığının ötesindeki derin sularda da yine Cousteau'nun dalgıçlarının rapor ettiği antik bir Grek batığım araştırdık. Son dalışımızda denize dağılmış amforalar bulduk, bazıları MÖ yedinci veya altıncı yüzyıla aitti. Bu noktada deniz dibi abis derinliğine yani üç bin metre ve ötesine ulaşıyordu ve biz de karanlığın içinde yatan hazineleri ancak hayal edebildik. İnternet sitemde beni o keşif anında elimde o amforalardan biriyle görebilirsiniz.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">2007'de arkeologlar antik Roma'nın merkezinde baş döndürücü bir keşfi açıkladılar. Palatine Tepesi'nin imparatorların yuvası ve Roma'nın ilk yerleşim merkezi altında yapılan sondajlarda, Augustus Evi'nin 16metre kadar aşağısında bir yeraltı odası ortaya çıkmıştı. Odanın yüksekliği yedi buçuk metre, eni altı metreydi ve kısmen tepeyi bal peteği gibi parçalara ayıran doğal çatlaklardan birinden oluşuyordu. Aşağı bir kamera indirildi ve deniz kabuklarıyla süslenmiş muhteşem mozaikler görüldü. Yerde tam ortada bir de imparatorluk motiflerinden kartal biçiminde mermer mozaik vardı. Burasının, uzun zamandır kayıp olan Lupercale, yani Roma'nm kurucuları Romulus ile Remus'un dişi bir kurt tarafından emzirildikleri varsayılan mağara olabileceği düşünüldü ve belki de Hıristiyanlık, eski gelenekleri yok edene kadar hüküm süren bir kültün merkezi olsun diye Augustus tarafından süslenmişti. Yakınlarında, romanda tarif edildiği gibi daire şeklinde bir Vesta mabedi bulunuyordu. Bu da, MS dördüncü yüzyılın sonlarında Coelia Concordia diye bilinen son Vesta Bakirelerine kadar devam eden kültün bir parçasıydı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Romanımda, "kent mağara bilimcileri" olan sualtı arkeolojisinin gerçek kahramanlarından esinlendim. Onlar, Roma kentinin altındaki Cloaca Maxima'nın kokuşmuş geçitlerinin haritasını çıkarmış olan bir grup dalgıç ve kâşif. Kanalizasyonun ana hattı, forumdan başlayıp Janus Kemeri'nin altından Tiber Nehri'ne uzanıyor, bir kolu da Palatine Tepesi'nin altından geçiyor. Kemerin altındaki giriş hayali, ama döner merdiven Aqua Virgo'ya, yani Trevi Çeşmesi'ni besleyen su kanalına inen merdivenden esinlenilmiştir. Cloaco'da ve su kanalında yapılan araştırma ise benim deneyimlerime ve daha da ileri gidip Roma'nın altında keşif yapılması gereken pek çok yer bulan kent mağaracılarının anlattıklarına dayanmakta. Tünelin, Palatine Tepesi'nin altındaki uzantısı ise sadece varsayımsal -merkezi oda Cumae'deki Sibyl mağarasından alıntı-ama ana kanalizasyon hattının bilinen noktalan arasında olası bir yol izlediği görülüyor. Böyle bir projenin Claudius'un fikri olması ise onun, Roma'da yaptırdığı kemerli suyolu Aqua Claudia, Fucine Gölü'nün sularını akıtmak için kayalara oydurduğu muazzam tünel ve Roma'nm lirnanıolan Ostia'da yaptırdığı büyük liman çalışmaları gibi yararlı projeler üretme eğilimiyle tutarlılık gösteriyor.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Londra'daki St. Lavvrence Jewry'nin olduğu yerde Normanlar döneminde başka bir kilise olup olmadığı bilinmiyor, ama orası Roma Londrası'nın kayıp kiliselerinden biri için makul bir yer. St. Lawrence Jewry en sonuncusu 29 Aralık 1940'taki Alman bombardımanlarına dayanmış bir kilise. Aynı hava saldırısında St. Paul'ün kubbesi de yıkıntıların arasından mucizevi bir biçimde yükselişiyle ün yapmıştı. Bombardıman, Savunma Bakanlığı'nın çatısından, ünlü, "Rüzgâr ektiler," sözlerini eden Haris tarafından izlenmişti; nitekim bu bombardıman İngilizlerin de Almanya'yı havadan bombalamasına yol açtı. Alevlerin oksijeni tüketmesiyle ortaya çıkan vakum havayı emdi ve yükselen sıcak hava ile birlikte alevleri iyice azdıran, yanan molozları etrafa savuran şiddetli rüzgârlar yarattı. St. Lawrence Jewry'de o gece iniltiler duyulması da gerçek. Eskiden org imalatçısı olan bir asker borulardan hızla geçen sıcak havanın meydana getirdiği sesi tanımıştı. SC250 bombası gibi patlamamış Alman ordonatları hâlâ Londra'nın altında yatıyor ve Kraliyet Donanması Dalgıç Bölüğü'nün bomba imha ekipleri sık sık bu romandaki hayali bomba gibi bombaları imha etmeleri için çağrı alıyor.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Hemen hemen üç yüzyıl önce, bu ortaçağ kilisesi başka bir felaketle, Samuel Pepys'in 2 Eylül 1666 tarihli güncesinde, "Sıradan bir yangın değildi, olabilecek en katil ruhlu, kötü niyetli, en kanlı alevlerdi," diye tanımladığı yangınla tahrip olmuştu. Ve ondan da bin altı yüz yıl önce, Claudius'un fethinden kısa süre sonra yeni yeni kurulmakta olan Londinium kenti, Savaşçı Kraliçe Boudica'nın kuvvetleri tarafından yerle bir edilmişti. Boudica'nın savaşçıları MS 60-61 yıllarındaki dehşetli saldırıda binaları yıkmış, kent sakinlerini kılıçtan geçirmişti. Bu Londra talanı ile ilgili elimizde net bir tarif yok, ama Thames Nehri'nin ağzında korkunç bir manzara görülmüştü: "Okyanus kan kırmızısı oldu... çekilen sular geride insan cesetlerine benzeyen şeyler bıraktı." (Tacitus, Annals, 32).</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Romalı, Tarihçi Dio Cassius da, Boudica taraftarlarının intikamlarına kutsal yerlerinde, özellikle de en saygın tanrıları olan, "Andate'nin korusunda" Andate muhtemelen bizzat Boudica'nın bir konuşmasında yardıma çağırdığı Andraste yaptıkları kurban törenlerinin eşlik ettiğini yazıyor. Boudica'ya gelince, Romalılarla yapılan son savaşta ölmesinden sonra, "Britanyalılar onun için büyük yas tutmuş ve büyük bir defin töreni yapmış. Bu defin töreninin yeri o zamandan beri aranıyor, ama hem mezarın hem de Andate'nin korusunun modern Londra'nın altında yatıyor olması mümkün. Bu romandaki hayali mezar, İngiltere'de yapılan demir-çağı keşiflerindeki gerçeklere uyuyor, buna savaş arabasıyla defnedilmek, Boudica'nın kabilesi olan Iceni kabilesinin at motifleri ve altın gerdanlık da dâhil; "kızılımsı gür saçları kalçalarına kadar iniyordu ve boynunda geniş bir altın gerdanlık vardı" (Dio Cassius, 2.4). Süslü bronz silindir de</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Yorkshire'de ortaya çıkarılan savaş arabalı mezarda bulunanın aynısı. Romanda tanımlanan tarihi eserlerden bazıları, örneğin Sheepen'deki mezardan çıkarılan demirçağı şarap amforaları ve Thames Nehri'nin dibinde bulunan muhteşem Battersea Kalkanı, British Museum'da görülebilir.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Mezar ve gladyatörler odası dışında, Ortaçağ Belediye Binası avlusundaki arkeoloji resmi çoğunlukla gerçek bulgulara dayanıyor. Yeraltına inebilir ve 1988'de keşfedilen Roma amfiteatrın kalıntılarım görebilirsiniz. Ve restore edilen St. Lawrence Jewry Kilisesi'nin altında on yedinci yüzyıldan beri unutulan ve 1998'de tesadüfen bulunan tonozlu bir ölü odası bulunuyor. Ortaçağ kilisesinden geri kalanlar da orada. Bu olağanüstü keşiflerin de gösterdiği gibi, yeraltı Londra'sı konuşulmayan sırlara ev sahipliği yapıyor olabilir. Bunların çoğu, İkinci Dünya Savaşı'ndaki bombardımanların ardından kent yeniden yaratılırken pek çok kazı görmüş olan Londra Müzesi'nin şahane sergilerinde ve yayınlarında zevkle izlenebilir.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Bu zengin arkeolojik potansiyel, 1666'daki Büyük Yangın'dan sonra yapılan yenileme çalışmaları esnasında, Sör Christopher Wren'in St. Paul Katedrali ile kent kiliselerini yeniden inşa ederken bir Roma yolu ile diğer kalıntıları kayda geçirmesi üzerine ortaya çıktı. Wren gerçekten de romanda adı geçen dört zanaatkarı, yani duvarcı Edward Pierce'yi, Thomas Newman'ı, marangoz John Longland'ı ve sıvacı Thomas Mead'ı işe almış ve hepsi de 1671-1680 arasında St. Lawrence Jewry'nin yeni inşaatında çalışmıştı. Johannes Deverette kurgusal bir kişilik, ama Protestan geçmişi o dönem için olası bir yaşam tarzı; vasiyetnamesi ise Ulusal Arşiv'in internet sitesinde görülebilecek olan Sör Christopher Wren'in vasiyetnamesine dayanıyor. Wren'in gerçekten de Billy adında zihinsel engelli bir çocuğu vardı ve Gregorian müzikte teselli bulduğu fikri de başka bir çağa duyduğu sempatiyi anlatan kendi belgelenmiş sözlerinden kaynaklanıyor, "&#160;kutsal annelerin ve bakirelerin ilahi şarkılar söylediği, dualarına saf tütsüler eklediği, kutsal şeyler okuyup, düşündüğü ve konuştuğu, neredeyse bütün günlerini Tanrı ve melekleri eşliğinde geçirdiği" (oğlu Christopher tarafından Parentalia veya Wren Ailesinin Anıları'nda yazılmış ve dahası da burada 18. Bölümde alıntı yapılmıştır).</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Hayali kahraman. Deverette'nin torunu John Everett de, büyük büyükbabam Arthur Everett Gibbins (1877-1956) ve kardeşi Norman'ın (1882-1956) hayatlarından esinlenilerek yaratıldı. Lawrence Lane ise, Londra kentinin kalbindeki St. Lawrence Jevvry Kilisesi'ne bakan bir evde yaşayan Protestan bir ailedendi; büyükbabaları Samuel Gibbins, Marangozlar Loncası başkanı ve Londra Kent Meclisi üyesiydi ve belediyede çalışıyordu. Arthur, babası John'un izinden gitmiş ve mimar olmuştu, ama Birinci Dünya Savaşı'nın başlamasından az önce genç ailesini terk etti ve Amerika'ya gidip bir daha dönmedi. Anglo Katolik'ti ama gitmeden önce Roma Katolik Kilisesi'ne geçmişti. Amerikan vatandaşı oldu ve hayatının geri kalanını Kaliforniya'da geçirdi. Son yıllarında Santa Paula'da org çalıyor, Gregorian ilahileri söylüyor ve rahibeleri tarafından bakıldığı kadınlar manastırının ufak tefek işlerini hallediyordu. Ailesini bir daha hiç görmedi.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Arthur yıllarca Santa Paula'nın yukarısındaki dağlarda uzak bir evde yaşadı ve hayatının ilk kısmında babasıyla birlikte güney İngiltere'de villalar tasarlayıp yapmıştı. Elimde o evlerden birinin, yani Brighton Kemp Town'daki Papaz Evi'nin, İnşaat HaberlerVnin 1 Mart 1889 (John George Gibbins, F.R.I.B.A, mimar) tarihli nüshasından aldığım planı var. Roma tarzını çok andıran, taş ve tuğlayla çeşitli desenler oluşturan bir ön cephe görünüyor. Arthur bir mimari öğrencisi olarak o sıralar İngiltere'de keşfedilen ve kazı yapılan Roma villalarını duymuş olabilirdi. Ekonomi tarihçisi olan kuzeni Henry de Beltgens Gibbins çok satan Britanya 'da Endüstri (1887) adlı eserinde, "İtalyan tarzı iç avlularıyla, sütunları ve mozaikleriyle" bu villaların izlerini görmüş olmaktan söz ediyordu. Henry, bu villaların doğaya uyumunu beğeniyordu ve Arthur da onun bu beğenisini paylaşıyor olabilirdi. Arthur'un eğitim gördüğü Warwick Okulu'ndan pek uzak olmayan Cotsvvold tepelerinin bir kıvrımındaki Chedworth'ta bulunan villanın benim en beğendiğim Roma İngiliz tarzı doğaya ve çevresine ne kadar uyumlu olduğunu görmek mümkün. Herculaneum'daki Villa Papyri gibi harika İtalyan evlerinin içe kapalı şaşaasının aksine, bu yapılar dışa dönüktü.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Arthur'un kardeşi Norman, Cambridge Üniversitesi'nde bir, "münazaacı'ydı, matematikte onur ödülleri alıyordu ve daha sonra okul müdürü olmuştu. Eseri yayınlayan bir matematikçi ve bu eserleri İngiliz satrancının daimi bir figürüydü. 1915'te Kraliyet Dublin Birliği'ne yazıldı ve ertesi yılın Haziran ayında batı cephesindeki Loos yakınlarında ciddi şekilde yaralandı. Nisan ayında Hulluch'taki Alman gaz saldırısında hastalandı, ki bu savaşın en kötü gaz saldırılarından biriydi. Dinlenme döneminde, Londra'daki Savaş Bürosu'nun 108. odasında telgrafları şifreleyen ve şifrelerini çözen bir şifre subayı olarak görev yaptı. O orada çalışırken, 1917'de yakınlardaki Amirallik Binasının 40. Odasında meşhur Zimmerman telgrafının Almanların Amerika'ya saldırma planlarını ortaya koymuştu- şifresi çözüldü. Şifreyi kıranlardan biri de, Albert Schweitzer'in İsa Tarihinin Peşinde adlı eserini tercüme eden Peder William Montgomery'di. Romanımda Montgomery'nin Amerika ziyareti kurgusal, ama o sıralarda Amerika'nın İngiliz şifre kırma çalışmalarına duyduğu büyük ilgi gerçek. Zimmerman telgrafının çözülmesi tarihteki en büyük istihbarat darbelerinden biri, tek başına Amerika'yı Birinci Dünya Savaşı'na sokmaya yeten bir olaydı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Ekim 1917'de Norman, İtalya'da, Avusturyalılara karşı kurulan cephede, İngiliz Ordusu'nun şifre subaylarından biri oldu ve 1919'a kadar orada kaldı. Akdeniz'de İngilizlerin diğer savaşı da Osmanlılara karşıydı ve General Allenby'nin Aralık 1917'de Kudüs'e girmesiyle zirveye çıkmıştı. Benim Everett karakterimin Kudüs'teki eylemleri hayali, ama orada kendini kutsal toprakların arkeolojisine adayan pek çok İngiliz subay vardı. Birinci Körfez Savaşı öncesinde, ben de Kutsal Mezar Kilisesi'nin çatısındaki Etiyopyalı Koptik keşişlerle vakit geçirme şansı buldum, o sıralarda Kudüs'te hemen hemen turist yok gibiydi. Bir gün, eski kentte şiddet olayları yüzünden sokağa çıkma yasağı varken, kilisede tek başıma olmak gibi olağanüstü bir deneyim yaşadım ve duvarlara kazınmış hacı haçlarının arasından St. Helena Şapeli'ne indim. Bu kitapta tarif edilen gemi çizimi St. Vartan Şapeli'nde duruyor ve normalde ziyaretçilere gösterilmiyor. O duvar resminin ötesindeki geçit yine hayali ama etrafta pek çok sarnıç ve henüz incelenmemiş boşluk var ve MS birinci yüzyıldan kalan Kutsal Mezar bölgesinde keşfedilecek çok şey bulunuyor.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Kitabın başındaki alıntı Genç Pliny'nin Mektuplarından yapıldı (çev. Betty Radice, Harvard 1969); aynı kaynak 6. ve 17. bölümlerde de kullanıldı. 9. bölümdeki alıntı ise Yaşlı Pliny'nin Doğal Tarih kitabından (çev. John L. Healey, sy. 79, Penguin 1991), aynı şekilde 10. bölümdeki alıntı da Doğal Tarih'ten yapıldı (yer adları benim tarafımdan antik hallerine getirilmiştir). 4. bölümde geçen Pliny ile Claudius arasındaki konuşma ve mürekkep çeşitleri gibi bilgiler Doğal Tarih'ten alındı. Giriş kısmında, Facilis descensus Averno satırı Virgil'in Aeneid'inden alıntı yapıldı, aynı şekilde 5. bölümdeki alıntı da oradan, diğer Virgil alıntıları dördüncü Eclogue'sind&amp;n, bunlara Claudius'un son söz bölümündeki konuşması da dahil (benim tarafımdan dize haline getirildi). 1, 5. ve 25. bölümlerde Havarilerin Eylemleri'nden yapılan alıntılarla, 18. bölümde Matthew İncili'nden yapılan alıntı Kral James versiyonundandır. Dies Irae, Requiem Mass'ın geleneksel bir parçasıdır, burada giriş bölümünde kullanılan çeviri Sibyl'in sözlerinde ve 5 ve 12. bölümlerdeki çeviri Amerikan İç Savaş generali New York valisi ve önemli bir klasikçi olan, ortaçağ Latincesindeki bir kısa bir uzun heceli ölçüye sadık kalan John Adams Dix (1798 -1879) tarafından yapılmıştır.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">15. bölümdeki Tacitus alıntıları Annals'd&amp;ndır (çev. John Jackson, sy. 30, Harvard 1937), 17. bölümde Jack tarafından Claudius'un hayali tarih eserinden okunan Latince satırın kaynağı da Dio Cassius'un Roma Tarihi'dir (çev. Earnest Cary ve Herbert Baldwin Foster, Harvard 1925); ayrıca Gildas'ın De Excidio Britonum, "Britanya'nın Yıkımı" (çev. Michael Winterbottom, Phillimore 1978) kullanılmıştır. "Sacramentum gladiatorium" ise Petronius'un Satyricon'undaki gladyatör yemini benim çevirimdir.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">2. bölümde, Anubis heykelindeki hiyeroglifler, çeşitli on sekizinci hanedan papirüslerinde korunmuş bir Mısır Orta Krallık belgesi olan, "Merikare YönergesF'nden alınma bir metindir. 7. bölümde geçen Piso'nun metni kurgusal olmakla birlikte, Semadirek Adası'nda bulunan gerçek bir Piso yazıtına dayanmaktadır. 12. bölümde, Palatine Tepesi'nin altındaki hayali yazıt, arkaik Caisar hecelemesi de dahil, Claudius'un Pofta Maggiore'deki yazıtından esinlenmiştir. Gerçekten onun tarafından yaptırılan kemerli suyolunun Aqua Claudia bir kısmı olan Porta Maggiore'de hâlâ tipik Claudius tarzı olan duvar işçiliği görülebilmektedir. 16. bölümde geçen Sör Thomas Browne'nin sabunlaşma ve vücut losyonu tanımları, onun Hydrotaphia, Kül Vazosu ile Defin veya Yakınlarda Norfolk'ta Bulunan Defin Vazoları üzerine Söylev eserinde de değerlendirilebilir (1658). 20. bölümde geçen Winston Churchill'in sözleri, Harvey Augustus Butters'in 10 Eylül 1916üa Observer'de yayınlanmış olan kısa biyografisinden alınmıştır. 21. bölümdeki "Paternoster", Manchester'de bulunan ve bir zamanlar Britanya'daki en eski Hıristiyanlık kanıtı sayılan ikinci yüzyıl Roma amfora parçasına kazınmış gerçek bir sözcüğe dayanmaktadır. 24. bölümde yapılan Mark Twain alıntısı onun The Innocents Abroad veya New Pilgrim 's Progress eserinden yapılmıştır.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">DOMINE IVMIVS Kutsal Mezar Kilisesi'ndeki St. Vartan Şapeli'nde bulunan gemi resminin altına boyayla yazılmış yazıttandır; bu romanda orada bulunan diğer yazıt ise kurgusaldır. Metindeki çizimler duvardaki gemi resmine dayanıyor ve bunlar Kudüs'te,</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">Lullingtone Villa'sının chirho mozaiğinde ve St. Mary Hinton'un, "İsa" resminde her ikisi de British Museum'da sergileniyor. Giovanni Battista Piranesi'nin Ântichita Romane de'tempo prima Repubblica e del prima imperatori'sin deki (Roma, 1756), Roma haritasında halen olduğu gibi duruyor. 5. bölümde geçen Roma dönemi Vezüv resmi, Pompei'deki Yüzüncü Yıl Evi'ndendir ve şimdi Napoli Arkeoloji Müzesi'nde bulunmaktadır. Claudius ile Herod Agrippa'nın sikkeleri ile Plemmirio gemi batığında bulunanlar da dahil diğer imajlar,&#160;<a href="http://www.davidgibbins.com/">www.davidgibbins.com.</a>&#160;Adresindeki internet sitemde görülebilir.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px; line-height: 19px;">David Gibbins, profesyonel yaşamında sualtı arkeologudur. Cambridge Universitesi'nden mezun olduktan sonra İngiltere'de ve yurtdışında arkeoloji dersleri vermeye başlamıştır. Eski gemi ve kent batıkları konusunda dünyadaki sayılı otoritelerden biridir. Okyanuslarda ve Akdeniz'de sayısız sualtı araştırmalarına başkanlık etmiştir. Şimdilerde İngiltere'de ve Kanada'da araştırmalar yapmaktadır.</p>
</body>
</html>
