<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Costas, "Sorun aşınmış olan arka cep mekanizmasında," diye mırıldandı. "Yetmiş yıldır keyifle uyuyormuş, ama bizim gelişimizle belki de..."</p>

  <p class="calibre1">"Yani sen kurcaladıktan sonra demek istiyorsun." Çökelti hafifçe yatışmıştı ve Jack de yüzünden on santim kadar ötedeki bombayı görebiliyordu. Aşınmıştı, üstünde derin çukurlar oluşmuştu, görünürde bir yazı filan yoktu ve Jack'in hayal ettiği kadar ölümcül görünüyordu. Jack her zamanki zihinsel hesaplarını yapıyordu ve bu sefer ihtimaller pek parlak görünmüyordu. Costas'm ileri ve yukarı doğru hareket ettiğini fark etti, bombanın öbür tarafına gitmişti. "Galiba gitme zamanı geldi."</p>

  <p class="calibre1">"Yo hayır."</p>

  <p class="calibre1">"Ne demek yo hayır? Bu şey hâlâ etkin. Çıkmamız lazım."</p>

  <p class="calibre1">"Hayır. Onu kastetmedim. Bunu diyordum, tam önümde." Costas adeta ağlıyordu. "Bu da başka bir kâbus. Giderek de kötüleşiyor."</p>

  <p class="calibre1">"Tamam, geliyorum." Jack kendini daha derine bıraktı, aşınmış bon&gt; ba hâlâ suratının dibindeydi. Sonunda bombanın kavisli burun kısmını ve süspansiyon kulpunu görebildi. Sırtüstü dönüp, suyun ortasında tehlikeli bir şekilde asılı duran bombanın gövdesine sürtmemek için kulpa tutundu. Yavaş yavaş kendini yukarı çekti, bombayı önce bacaklarının arasında, sonra da botlarının altında hissetmişti. Taban dayanağıyla kuyruk kanatçıklarının bulunduğunu tahmin ettiği noktada aniden yüzeye çıktı, neredeyse suratını çamurlu duvara çarpacaktı. Suyun altında, çökeltinin içinde yüzü bombanın gövdesine değecek gibi dururken iyiydi, ama şimdi kendini huzursuz hissetmeye başlamıştı. Sanki o birkaç santimlik fazladan görüş mesafesi, ne kadar sınırlı bir alanda sıkıştığını hissetmesine yol açmıştı. Artık çok sıkı mücadele etmesi gerektiğinin farkındaydı, sadece işine odaklanması lazımdı. Bombayı kımıldatmamaya dikkat ederek yavaşça üstünden geçip Costas'm yanma gitti ve yüzünü aynı yöne döndü. Ayaklarının altında antik akıntının bir araya topladığı çakıl taşlarım hissedebiliyordu, belli ki arkeolojik katmanların altına gelmişlerdi. Tepe lambasını yukarı doğru çevirdi ve nefesini tutarak hayretle baktı. Bir tür yapının, bir odanın içindeydiler, yaklaşık iki metre kadar üstlerinde, işlenmemiş ağaç kütüklerinden oluşan bir çatı vardı. Kocaman, kararmış meşe kirişlerle, duvarlarda tahta payandalar bulunuyordu. Costas'm bakışlarını izleyerek aşağı baktı.</p>

  <p class="calibre1">Ve onu gördü.</p>

  <p class="calibre1">Nefes alamaz olmuştu. Gözlerini kapatıp kendini sert bir şekilde nefes vermeye zorladı ve yeniden baktı.</p>

  <p class="calibre1">Bu bir kafatasıydı, zamanla kararmış bir insan kafatası. Yukarı bakacak şekilde, çene kemiği hâlâ yerinde, ağız hafif aralık olarak yerde yatıyordu. Boyun omurunu da, kürek kemiklerini de görebiliyordu ve hepsi kırmızı lif lif bir şeyle kuşatılmıştı. Tekrar baktı. O şey kafatasından çıkıyordu. Sonra ne olduğunu kavradı. İnsan saçıydı. Kızıl insan saçı.</p>

  <p class="calibre1">Işığını tekrar aşağı tuttu, boyun kemiklerinin yanında bir şey daha görmüştü. Ellerini suyun kıyısındaki ıslak bir tahtaya dayayarak hafifçe doğruldu. Artık arada sadece birkaç santim kalmıştı, gözlerine inanamı-yordu. Bu parlak, altın bir kolyeydi. Aynen Roma'nın altında buldukları başka bir cesettekine benziyordu. Burma bir gerdanlıktı. Sonra Jack anladı. Bu ortaçağdan kalma ölü odası değildi.</p>

  <p class="calibre1">Costas, "Tanrıçamızı bulmuşa benziyoruz," diye fısıldadı.</p>

  <p class="calibre1">Jack, "Andraste," dedi. Söylediklerine kendi de inanamıyordu.</p>

  <p class="calibre1">Costas, "Pek de ölümsüz değilmiş," diye mırıldandı.</p>

  <p class="calibre1">Jack, "Her şey doğru görünüyor," dedi. "O burma gerdanlık Kelt işi, girişteki amforalar da doğru zamana ait. Boudica isyanı döneminde gömülmüş kadın yüksek rahip."</p>

  <p class="calibre1">Costas, "Belki de isyan eski düzenin bittiğine işaret ediyordu," diye söylendi. "Antikçağ rahibelerinin sonuncusu, büyük afetin içinde yok olup gitti. Vezüv'ün püskürmesi gibi, Sibyl'lerin yok olması gibi."</p>

  <p class="calibre1">Jack, kafatasına tekrar baktı. Sonra eğilip daha yakından inceledi, göz çukurlarını kontrol etti. Kafatasını kaplayan katman aslında siyah değil, koyu bir lacivertti. Ne olduğunu tam olarak anlayınca bir an için soluğu kesildi. "Isatiş tintoria," diye mırıldandı. "Kesinlikle eminim."</p>

  <p class="calibre1">"Ha?"</p>

  <p class="calibre1">"Çivit mavisi boya. Kadın, çivit mavisiyle boyanmış. Hayattayken korkunç görünüyor olmalı."</p>

  <p class="calibre1">Costas, "Ölmüş halinden daha korkunç olamaz," diye söylendi.</p>

  <p class="calibre1">Jack tekrar baktı. Costas az önce bir şey demişti. Antik kadın rahibelerin sonuncusu, afetle yok olup gitmiş. Londra'nın göbeğinde, bu dünyanın en çok kazılmış, araştırılmış ve bombalanmış yerinde el değmeden kalmış küçücük bir alanda, insanların yüz yıllardır aradığı bir şeyi bulmuş olabilirler miydi? Çamurlu su birikintisinin kenarında, olduğu yerde kıpırdamadan durup vizörünün ardından kafatasını süzen Costas'a döndü.</p>

  <p class="calibre1">"Başka bir Agamemnon anı mı?" diye sordu.</p>

  <p class="calibre1">Costas, "Bu şey hayal değil, gerçek," diye fısıldadı. "O vücut likörü meselesinden sonra, bir daha asla uyuyamayacağım."</p>

  <p class="calibre1">Jack, "Hadi," dedi. "Unutma ki pamuk ipliğine bağlı duran bir bombamız var." Islak kütüğe tutunarak kenara çıktı, Costas da yanına geldi. İkisi birlikte yavaş yavaş ayağa kalktı. Üstlerinden sular akıyordu. Başlıkları ve oksijen tüpleri hâlâ yerindeydi, tulumlarının her yanına kahverengi çamur bulaşmıştı. Jack tepe lambasının ışığını geniş huzmeye ayarladı ve halojen bir fener çıkardı. Huşu içinde karşılarında beliren manzaraya baktılar.</p>

  <p class="calibre1">Nefes kesici bir görüntüydü. Jack alışık olduğu türden şeyler görmüştü. Tarihi eser niteliğinde, mezarlara bırakılan türden eşyalardı bunlar, ama Britanya'da daha önce bu kadar iyi korunmuş bir şey bulunmamıştı. Rusya steplerinde bulduğu antik bir İskit mezarı gibiydi, o mezar da böyle dev gibi kütüklerle kuşatılmış ve buzların arasında mucizevi bir şekilde korunmuştu. Fakat burası Londra'nın ortasıydı. Her nasıl olmuşsa, su dolu atmosfer ve mezarı kuşatan kalın kil tabakası tahtaların çürümesini ve mezarın çökmesini engellemişti.</p>

  <p class="calibre1">Ve korunmuş olan sadece iskelet değildi. Jack, kızıl saçlı kadının bir tabut sehpasında yattığını görebiliyordu. Kare biçimindeki tahta platform, yaklaşık üç metre eninde, üç metre boyundaydı ve odanın kenarlarına bir metre kadar mesafede duruyordu. İskeletin her iki yanında garip, kavisli şekiller vardı. Onların ne olduğunu kavrayan Jack nefesini hızla bıraktı. "Savaş arabasıyla gömülmüş," diye bağırdı. "Şu cesede doğru eğilmiş şeyler iki tekerlek. Tekerleklerin parmaklıkları, demir jantları ve jant kapakları da görülüyor."</p>

  <p class="calibre1">"Şuna bir baksana." Costas ölü platformunun altma, iskeletin bacaklarına ve sonra tekerleklerin arasına daha yakından baktı. "Kemiklerde kesik izleriyle yara izleri ve iyileşmiş kırıklar var. Savaşlara katılmış herhalde. Önemli bir hanım olmalı. Ve bir tür kanoda, kütükten oyulmuş bir kayıkta yatıyor."</p>

  <p class="calibre1">Jack yaklaşırken çamurda kaydı. "Büyüleyici," diye bağırdı. "Anglosakson döneminde bazı tekneler olduğu gibi ölüleriyle birlikte gömülürdü. Vikingler de gemiyle gömülürdü, ama demirçağmın sonlarından kalma böyle bir gömüye daha önce hiç rastlamamıştım."</p>

  <p class="calibre1">"Belki kadını son yolculuğunda nehirdeki mabedine bununla getirmişlerdir. Karanlığın kalbine."</p>

  <p class="calibre1">Jack elinden geldiğince dik durup, iskeletin gövdesine ilk kez doğru dürüst baktı. Hayatında gördüğü en inanılmaz şeylerden biriydi, sanki bilgisayarda yapılmış mükemmel bir demirçağı defin görüntüsüydü. Tabut sehpasının kenarına geldi, sonra ayağı kaydı ve bütün ağırlıyla tek dizinin üstüne, savaş arabası tekerleğinin yanma çöktü.</p>

  <p class="calibre1">Costas arkadan heyecanla, "Dikkat et," diye bağırdı. "Tekerlek göbeğinde sivri metal bir çıkıntı var."</p>

  <p class="calibre1">Jack neredeyse onu şişe geçirecek olan aşınmış demir uzantıya baktı ve ne kadar ucuz atlattığını anlayınca göğsü sıkıştı. Gözlerini kapatıp odaklanmaya çalıştı. Tekrar dikkatlice baktı. Çok tehlikeli bir oktu, tekerden yarım metre kadar çıkan ve helikopter pervanesinin bıçakları gibi dönen üç oktan biriydi. Bu sıradan bir savaş arabası değildi. Jack doğruldu ve onun etrafından dolanıp iskeletin gövdesine eğilmiş olan Costas'ın yanma gitti. Costas, "Bence bu hanım öbür dünyada tanrılarla savaşmaya hazırlanıyormuş," diye mırıldandı. "Ve galiba kazanacakmış da." İkisi birden hayranlıkla iskeletin etrafına konmuş askeri teçhizata baktılar. Demirden, yaprak biçiminde mızrak uçları vardı, sapları mezarın üstünde kırılmıştı. Her tarafa sayısız çam kozalağı saçılmıştı, tütsü gibi yakıldıkları için kapkara olmuşlardı. Sol tarafta, cesede paralel olarak, boyundan kalçaya kadar uzanan büyük bir demir kılıç duruyordu, kınından çıkartılmıştı, süslü bronz kını yanında duruyordu. Kının üstüne oyulmuş olan desen, kılıcın bronz sapmdaki süse uyuyordu. Kabzaya gömülmüş büyük yeşil taşa doğru burgu yaparak giden altın ipler vardı. İskeletin öteki tarafında, sihirbaz asasına benzer tahta bir şey duruyordu. Ama en olağanüstü hazine, iskeletin gövdesinin üstünde, göğüs kafesiyle pelvisi örtecek şekilde yatmaktaydı. Bu, büyük, bronz bir kalkandı; sekiz şeklindeydi, ortasında mineyle yapılmış kıvrım kıvrım süsler vardı.</p>

  <p class="calibre1">Jack, "Çok şaşırtıcı," dedi, sesi boğuklaşmıştı. "Görünüşte tıpkı Bat-tersea Kalkanı'na benziyor, o da on dokuzuncu yüzyılda Thames Neh-ri'nde bulunmuştu."</p>

  <p class="calibre1">Costas kalkanın kenarını inceleyip, "İnce, yaprak halinde bronzdan yapılmış," dedi. "Savaşta pek işe yaramazmış."</p>

  <p class="calibre1">Jack, "Muhtemelen törenler içindi," dedi. "Fakat kılıç oldukça gerçek görünüyor. Ve tekerleklerdeki şu tırpanlar da öyle."</p>

  <p class="calibre1">Jack tekrar baktı ve aniden önündeki bütün eşyaları birbirine bağlayan ortak figürü gördü. Her tarafta atlar vardı aslında. Kalkandaki kıvrımlı hatlar, kılıcın kabzasına doğru giden çizgiler, tabut sehpasının tahtasına oyulmuş desenler aslında hep at figürleriydi. Jack'in zihni deli gibi çalışıyor ve imkânsıza inanma cesareti gösteriyordu. Atlar, büyük savaşçı bir kraliçenin kabilesi olan Iceni Kabilesi'nin sembolüydü. Kalkanın altında bir avuç sikke duruyordu, uzanıp birini aldı. Sikkenin bir yüzünde yelesi uçuşan, oldukça soyut bir at figürü, onun üzerinde de gizemli semboller vardı. Sikkenin öteki yüzünde ise uzun, vahşi saçlı, insan olduğu güçlükle ayırt edilen bir figür bulunuyordu. Geride portre bırakmayan bir insanın görüntüsüydü bu, hatta sanat eserlerinde insan biçiminde bile pek gösterilmemişti. O bir tanrıça olarak saygı görmüştü ve gerçekte nasıl göründüğünü betimlemeye kimse cesaret edememişti. Jack dikkatle sikkeyi yerine bıraktı ve tekrar etrafa bakındı. Gördüklerini anlamaya çalışıyor, sınıflandırıyor, sınırlar koymadan gördüklerini okumaya çalışıyordu. "Tah-talardaki kurtağzı eklemler, bu mezarın Romalılar geldikten sonra, Roma tekniklerini bilen marangozlar tarafından yapıldığını gösteriyor," diye mırıldandı. "Fakat burada hiç Roma eseri yok. O buna izin vermezdi. Mezarın dışındaki şu amforalar da onun defin töreninden sonra ikram edilmek için olmalı."</p>

  <p class="calibre1">"O derken bu kadından, yani Andraste'den mi söz ediyorsun?"</p>

  <p class="calibre1">Jack duraksadı, sonra heyecandan gerilmiş bir sesle cevap verdi. "Hiç kimse onun son savaş yerini bulamadı. Romalı tarihçi Tacitus, dörtbin Britanyahmn öldüğünü, onun ise kurtulduğunu ama çekip gittiğini ve içerek intihar ettiğini söylüyor. Dio Cassius ise, onunla birlikte kurtulanların, gizli bir yerde zengin bir defin töreni yaptıklarını anlatıyor. Bilim adamları da yüzyıllar boyunca mezarının Londra'nın altında olup olmadığını merak etmiştir. Romalılar gelmeden önceki haline dönen viran ve ıssız kent, bu iş için mükemmel bir yer olurdu. Tanrıça Andraste'nin kutsal bahçesi."</p>

  <p class="calibre1">"Soruma hâlâ cevap vermedin Jack."</p>

  <p class="calibre1">Jack, "Her şey mükemmel uyuyor," diye mırıldandı. "Claudius MS 43'te muzaffer ordularının ardından imparator olarak Britanya'ya geldiğinde, o da onlu yaşlarında olmalıydı. Kabilesi Romalılara boyun eğince onu da Claudius'un önüne getirmişlerdi. Sadakat bildiren ve muhtemelen biraz da meydan okuyan bir prenses."</p>

  <p class="calibre1">"Sen Savaşçı Kraliçe Boudica'dan söz ediyorsun."</p>

  <p class="calibre1">Jack, "Kendisi de bir yüksek rahip, bir tanrıça olan ve SibyPlerle bir bağlantısı olan bir kraliçe," diye mırıldandı. "Öyle bir bağlantı ki, Sibyl'in yaşlı Claudius'a gizlice buraya gelip onun mezarını aramasını emretmesine yol açtı."</p>

  <p class="calibre1">"Jack, burada Roma eseri olmadığı konusunda yanılıyorsun. Öyle görünüyor ki şu bizim leydinin bir gladyatör saplantısı varmış." Costas tabut sehpasının ayakucuna gitmiş, aşağıyı gösteriyordu. Jack de yaklaşıp baktı ve başka bir şaşırtıcı manzarayla karşılaştı. Beş tane gladyatör başlığı iskelete bakacak şekilde yan yana dizilmişti.</p>

  <p class="calibre1">"İnanılır gibi değil," dedi. "Ama bunlar gladyatör başlığı değil. Bunlar Roma lejyonerlerinin başlıkları, süslerine bakılırsa oldukça yüksek rütbeden kişilere ait. Bölük, hatta tabur komutanları. Ve oldukça vahşi muamelelere maruz kalmış görünüyorlar." Uzanıp dikkatle en yakınındaki başlığı almaya çalıştı, başlığın tepesinde derin bir yarık vardı. Beklediğinden ağırdı ve tahtaya yapışmıştı. Daha fazla asıldı ve başlık elinde kaldı. Ama hemen bıraktı ve dehşet içinde geri sıçradı.</p>

  <p class="calibre1">Başlığın içi doluydu.</p>

  <p class="calibre1">Costas da görmüştü ve, "Işınla beni Scotty," diye inledi.</p>

  <p class="calibre1">Jack, dizili başlıklara daha dikkatle baktı. Hepsi aynıydı. Her birinde bir kafatası vardı, kimileri garip bir şekilde ezilmiş ve parçalanmıştı. Ka-fatasları beyazdı, ağarmıştı, mezara konmadan önce başların çürümesi beklenmişti. Jack, "Savaş ganimetleri," diye mırıldandı. "Savaş alanından toplanmış ya da daha büyük bir olasılıkla esir aldıkları en üst düzey Romalı subayları idam etmişler." Zihni yine koşturuyordu. Savaşçı kraliçenin son savaşı... Tacitus'un, Dio Cassius'un anlattıklarım hatırlıyordu. Canlı savaş ganimetleri kurban edilmek üzere onunla birlikte en gizli yere götürüldü, sonsuz teslim oluşun nişanesi olarak ona sunuldu.</p>

  <p class="calibre1">Sonra Jack onları gördü. Mezarın öbür ucundaki devasa, şekilsiz formları. Atina Parthenon'undaki at heykelleri gibi adeta geri gitmeye çabalıyorlardı, ama buradakiler gerçekti, kararmış derileri ve yeleleri ka-fataslarma yapışıktı, dişleri görünüyordu ve acıyla çarpılmıştı. Kraliçelerinin önünde gırtlakları kesilirken duydukları ölüm acıları sonsuza kadar suratlarına yapışıp kalmıştı. Ürkütücü bir manzaraydı, hatta Romalıların kafataslarından bile kötüydü ve Jack yine kendini huzursuz hissetmeye başlamıştı, Costas'la ikisinin buraya ait olmadıklarının farkındaydı.</p>

  <p class="calibre1">Costas tabut sehpasına endişeyle bakarak, "Gitme zamanı," dedi. "Yine aklıma o korkunç çığlık geliyor. Hani şu büyükannenin kâbusu olan. Belki de buralarda bir yerlerde sahiden bir ölüm perisi vardır."</p>

  <p class="calibre1">Jack kendini toplayarak, gördüklerinden uzaklaşmaya çalıştı. "Aradığımız şeyi bulamadık. Burada daha başka şeyler de olmalı." Tekrar tabut sehpasına yaklaşıp iskelete, silahlara ve zırha baktı. Costas pusulasını çıkarıp sehpaya doğru tuttu. "Tam olarak kuzey güney doğrultusunda yerleştirilmiş," dedi. "Doğruca amfiteatrın arenasını gösteriyor."</p>

  <p class="calibre1">Jack, "Amfiteatr daha sonra yapılmıştı," dedi. "Eğer bu düşündüğüm kişiyse, amfiteatrın yapım çalışmalarının başlamasından en az on yıl önce öldü."</p>

  <p class="calibre1">Costas, "Belki Romalılar amfiteatrı bilerek buraya, Andraste'nin mezarının bulunduğu yere yapmışlardır, kutsal olduğunu bildikleri için," dedi. "İsyandan sonra yerli halka güç gösterisi yapmanın bir yolu."</p>

  <p class="calibre1">Jack, "Ve gizli bir kültü saklamak için de mükemmel bir yer, hemen düşmanın burnunun dibi," dedi.</p>

  <p class="calibre1">Costas, "Savaş arabasının dingilini gördün mü?" dedi. "Kadının omuzlarının altında. Dingili de arabanın altına, kuzey güney yönünde koymuşlar, böylece ortaya bir haç çıkıyor."</p>

  <p class="calibre1">Jack homurdandı, Costas'ı tam olarak dinlemiyordu. "Demirçağın-daki arabalı definlerde dingil genellikle ayakların altına konur." Nefesini tutarak kalkana uzandı. "Gözümüzün önünde duruyormuş. Kalkanın orta kısmına koymuş."</p>

  <p class="calibre1">"Kim koymuş?"</p>

  <p class="calibre1">"Bizden önce buraya gelen biri." Jack metal silindiri almak için çabaladı. Sonra durakladı ve elini geri çekti.</p>

  <p class="calibre1">"Jack, herhalde sen mezarlardan tarihi eser almaya çekinen tek ar-keologsundur."</p>

  <p class="calibre1">"Onun mezarını bozamam."</p>

  <p class="calibre1">"Sana katılıyorum. Bu hanımı ölüm uykusundan kaldırmak istemem. Ama burada pek fazla seçeneğimiz yokmuş gibi görünüyor." Costas du-raksadı. "Fakat eğer haklıysan, bu metal silindir mezarın orijinal eşyalarından değil demektir. Ben bu riski almaya razıyım." Uzandı ve silindiri alıp Jack'e verdi. "İşte. Büyü bozuldu."</p>

  <p class="calibre1">Jack silindiri alıp dikkatle tuttu ve gözünü üstünden ayırmadan yavaş yavaş çevirdi. Bir tarafından bir zincir aşağı sarktı. Silindir, bronz levhadan yapılmış, boru haline getirmek için eklem yerinden dövülerek bükülmüş ve bir ucuna da dibini kapatmak üzere bronz bir disk eklenmişti. Dibinde kırmızı mineden bir daire vardı ve silindirin etrafına kıvrım kıvrım süslemeler yapılmıştı. Jack, o süslerin bir kurda benzediğini fark etti, soyut hayvan figürü silindire sarılmıştı ve burnu neredeyse kuyruğuna değecekmiş gibiydi. "Bu, İngiliz metal işçiliği, buna hiç şüphem yok. Yorks-hire'de bir savaşçının mezarında tıpkı buna benzeyen bir silindir bulunmuştu. Ve kurt da at gibi Iceni'nin, yani Boudica'nm kabilesinin başka bir sembolü."</p>

  <p class="calibre1">Costas, "Ya kapak?" diye sordu.</p>

  <p class="calibre1">Jack silindirin diğer ucunu dikkatle incelerken, "Bronz olduğu için fazlaca aşınmış," diye cevap verdi. "Bir tür reçineyle kapatılmış ama o da epeyce çatlamış." Parmağını hafifçe tepede birikmiş kabuğa bastırdı ve ufalanınca irkildi. "Neyse ki hamilerimiz bunu yaptığımı görmedi." İkisi de görebilsin diye silindiri eğdi. Kenarda, diptekine benzer yuvarlaktan süsten gelen kırmızı mine kalıntıları vardı. Fakat burada mine, oyma süslemeleri olan bronza kabaca kazınarak yerleştirilmiş gibi görünüyordu. Buradaki oyma köşeli ve kabaydı, dipteki kurt figüründen farklıydı. Daha çok kazınmış harflere benziyordu. Jack dikkatle baktı. Aniden donup kaldı.</p>

  <p class="calibre1">Bu bir isimdi.</p>

  <p class="calibre1">Costas, "Bingo," dedi.</p>

  <p class="calibre1">Harfler iri ve titrekti, sikkenin üzerindeki yazılar gibi dönel olarak kazınmış iki kelime vardı:</p>

  <p class="calibre1">CLAVDIVS DEDIT</p>

  <p class="calibre1">"Claudius verdi bunu," diye okuyan Jack kendinden geçmişti. "Cla-udius buraya gelmiş, şu an bulunduğumuz yere. Ve bunu Boudica'nm mezarına koymuş." Artık silindiri huşu içinde tutuyordu, isme ve kapaktaki parçalanmış mühre baktı, içinde ne olabileceğini düşünmeye bile cesaret edemiyordu.</p>

  <p class="calibre1">Costas, "Claudius bronz bir Britanya silindirini nereden bulmuş?" diye sordu.</p>

  <p class="calibre1">Jack, "Belki buraya ilk gelişinde, fetih sırasında ele geçirmiştir," dedi. "Belki de bizzat Boudica vermiştir. O da aradığımız o değerli hazinesini sonradan bunun içine saklamıştır. Herculaneum'daki Mısır işi taş silindirler bundan daha fazla dikkat çekerdi."</p>

  <p class="calibre1">Costas, "Ama bronz silindir, daha ufak taş silindirlerden birinin içine rahatça sığardı," diye mırıldandı. "Hani şu Roma'da bulduklarımız gibi. Belki burada da vardır onlardan bir tane."</p>

  <p class="calibre1">"Eğer, bu bronz silindir taş olanlardan birinin içindeyse, o zaman Claudius buraya geldikten sonra birisi kurcalamış ve açmış demektir."</p>

  <p class="calibre1">. "Biz de açacak mıyız?"</p>

  <p class="calibre1">Jack derin bir nefes aldı. "Laboratuvar ortamında olduğumuz pek söylenemez."</p>

  <p class="calibre1">"Bunu daha önce de duymuştum."</p>

  <p class="calibre1">Jack mezara girdikleri yerdeki çamurlu suya baktı; su ileri geri çalkalanıyor ve fenerlerin ışığında kahverengiye dönüşüyordu.</p>

  <p class="calibre1">"Silindirin kapağındaki mührün çürümüş olmasından endişe ediyorum. Onu tekrar suya sokacak olursak içindekini sonsuza kadar yok edebiliriz. Ve gidip sugeçirmez bir kapla tekrar gelme riskini de almak istemiyorum. Burası olduğu gibi atomlarına ayrılabilir."</p>

  <p class="calibre1">Costas, bombanın suyun üstünde kalan kuyruk kanatçıklarına bakıp, "Her an," dedi. "Hadi bitirelim şu işi."</p>

  <p class="calibre1">Jack başını salladı ve elini kapağın üstüne koydu. Gözlerini yumup içinden bir şeyler mırıldandı. Onca çabaları, bu ana bağlıymış gibi görünüyordu. Gözlerini açtı ve kapağı çevirdi. Kolayca açılmıştı. Çok kolay. Silindiri ışığa doğru eğdi ve içine baktı.</p>

  <p class="calibre1">Boştu.</p>

  <p class="calibre1">Ertesi sabah erken saatte Jack, Londra'daki St. Paul Katedrali'nin ortasında, büyük kubbenin altında, yüzü doğuya bakan yüksek mihraba dönük olarak oturuyordu. Katedral açılalı daha birkaç dakika olmuştu ve henüz kimse gelmemişti, ama Jack konuşmalarının duyulmaması için ortada bir yerleri seçmişti. Saatine baktı. Costas'la dokuzda, yani beş dakika sonra buluşacaklardı ve Jeremy de Oxford'tan döner dönmez yanlarına gelecekti.</p>

  <p class="calibre1">Jack'le Costas geceyi IMU'nun Thames Nehri'ne bakan dairesinde geçirmişlerdi. Jack, Londra kütüphanelerinde veya müzelerinde çalışmasını gerektiren bir proje olduğunda hep bu evde kalırdı. Antik mezarın yarattığı heyecan ve ardından silindirin boş çıkması ikisinde de konuşacak hal bırakmamıştı. Hayal kırıklığı hissedemeyecek kadar da uyuşmuş durumdaydılar. Jack arkasına dayanıp gerindi ve gözlerini yumdu. Hâlâ önceki günün olağanüstü keşfi yüzünden bitkindi ve sabah içtiği kahve onu çok az ayıltmıştı. Garip bir şekilde kendini yenilmiş hissediyordu; araştırmalarını sonuna kadar götürmesi ve bulduklarım yeniden gözden geçirip geçirmemesi gerektiğinden emin değildi. Son birkaç gün içinde olağanüstü keşifler yaptıklarını kabul mu etmeli, yoksa onları daha da büyük bir şeyin habercisi olarak görüp sevinmeli miydi bilemiyordu. Gözlerini açıp muhteşem kubbeye baktı, St. Peter'in Vatikan'daki bin beş yüz yıl önce yapılan Panteon'un kubbelerine çok benziyordu. Yine de buna bakarken bir taklide ya da özentiye baktığını hissetmiyordu, aksine tek bir adamm, Mimar Sör Christopher Wren'in eşsiz zekâsını görmekteydi. İç kubbe, katedrali dışarıdan bakıldığında daha da yücelten ama içeriden bakıldığında da göze hoş görünecek şekilde dıştaki oval kubbenin altına yerleştirilmişti. Jack görüş açısını daralttı. En mükemmel sanat eserlerinde sık sık rastlandığı gibi, manzara aslında göründüğü gibi değildi.</p>

  <p class="calibre1">"Günaydın Jack." Costas orta sıradaki koltukların arasından geçip gelmişti. Jack, onu merakla süzdü. Jack'in, IMU'nun evinde bulduğu balıkçı ceketlerinden birini giymişti. Orta kısmı biraz dar gelmişti ama boyu iki beden büyüktü, kollarını kasları görülecek biçimde sıyırmıştı. Teninin rengi biraz solgun görünüyordu, burnu kızarmış ve gözleri sulanmıştı. Jack'in yanındaki koltuğa yığılırken, "Sorma," dedi. Burnunu çekip mendil için ceplerini kurcalarken perişan görünüyordu. "Bulabildiğim bütün burun spreylerini aldım. Havaya uçacağım neredeyse. Hava bu kadar nemli ve soğukken insan nasıl nefes alır bilmiyorum ki." Hapşırıp burnunu çekti ve homurdandı.</p>

  <p class="calibre1">Jack, "Şehirde tehlike geçti işareti verildiğini duydum," dedi.</p>

  <p class="calibre1">"Bariyerleri kaldırıyorlar şimdi. İmha ekibi, doğruca belediye avlusundan kazarak indi, bombayı etkisiz hale getirdi ve gece yarısı kontrollü bir şekilde patlatmak üzere helikopterle nakletti. Epey şamata oldu. Kazıyı doğudan yapmalarını sağladım, yani mezara herhangi bir zarar verdiklerini sanmıyorum."</p>

  <p class="calibre1">Jack cep telefonunu gösterip, "Ben de Londra Arkeoloji Enstitü-sü'ndeki arkadaşlarımla konuşuyordum," dedi. "İşleri gerçekten zor. Mezardaki koşulları muhafaza edebilmek, çürümeyi önleyebilmek için bölgenin üstünü koruyucu malzemeyle kaplamaları gerekecek. En iyi koruma ekiplerini ayarladılar. Muhtemelen kazının yapılması aylar sürecek ama ortaya çıktığında muhteşem olacak. Mezarı olduğu yerde bırakmalarını, hemen üstüne bir müze inşa edilmesini önerdim. Tamamen yeraltında olabilir, amfiteatrdan girilir."</p>

  <p class="calibre1">"Tanrıçayı rahatsız etmek istemezler." Costas burnunu çekti. "Asla." Jack merak etmişti. "Seni de işe kattılar mı? Yani imha ekibine?" "Dalış Birimi'nin komutanı eski bir arkadaşım çıktı. İki yıl önce De-vonport'ta mayın ye bomba imha kursunda tanışmıştık. Bombadaki ikinci fitilin fazlasıyla aşındığını, nötralize edebilmek için içine kimyasal madde doldurmaları gerektiğini söyledim. Ama yardım etmeme izin vermedi. Güvenlik kuralları nedeniyle." Costas yeniden burnunu çekti. "Bu ülkenin sorunu da bu. Fazla düzenli."</p>

  <p class="calibre1">"Mesela mezarı İtalya'da mı bulmamızı tercih ederdin?" Costas'ın gözleri parladı. "Hazır konu açılmışken, St. Paul batığına ne zaman dönüyoruz? Akdeniz'de birkaç hafta geçirmek bana iyi gelir. Hatta bu soğuk algınlığı bile geçebilir."</p>

  <p class="calibre1">Jack, "Seaquest II hâlâ aynı yerde, Embraer jet de beklemede," diye yanıt verdi. "Az önce Maurice ile Herculaneum Kütüphanesi için yapılacak basın açıklamasının zamanlamasını konuştuk. Açıkçası, Jeremy bize yeni bir şeyler bulmadıkça, Claudius'un izini sürmek için buradan nereye gidilmesi gerektiğim bilmiyorum. Roma'da ve Londra'da bulduklarımız şimdiden tarihe çok büyük katkılar yaptı. Fakat o elyazmasının bulunduğu yer, bütün zamanların en büyük sırrı olarak kalabilir." Jack içini çekip tekrar kubbeye baktı. "Bana göre değil ama belli ki bir çıkmaz sokaktayız."</p>

  <p class="calibre1">Costas, Jack'in kucağında duran dizüstü bilgisayarı gösterdi. "Görüyorum ki Maria'nm Herculaneum Kütüphanesi'nde çektiği fotoğraflara bakmışsın." Islak mendilini minik görüntülerin olduğu sayfaya doğru salladı. Jack başını salladı, sonra dönüp umutlu bir ifadeyle ona baktı. Costas, "Bu bakışı tanırım," dedi.</p>

  <p class="calibre1">"Basın bülteni için fotoğraflara bakıyordum, sonra birden bir şey hatırladım. Herculaneum'da bulduğum o papirüs sayfasını, hani masadaki boş sayfaların altında duran. Historia Britannorum. Narcissus Fecit." Jack küçük fotoğraflardan birini tıkladı ve ekranda antik yazıların olduğu bir sayfa belirdi. "Neyse ki Maria bol bol fotoğraf çekmiş."</p>

  <p class="calibre1">Costas sümkürerek, "Bir şey bulacağını biliyordum," dedi.</p>

  <p class="calibre1">"O sayfayı aklımdan çıkarmıştım, çünkü askeri strateji üzerine yazılmış bir tez olabileceğini düşünmüştüm; Claudius gibi oturduğu yerden komutanlık yapan bir generalin, kendisinin de bu işleri bildiğini ve babasıyla ağabeyi kadar değerli olduğunu göstermek için yazacağı bir metin olarak görmüştüm. Belki Britanya'nın istila edilmesine yol açan olaylar, lejyon komutanlarıyla yaptığı planlama çalışmaları, bütün o sıkıcı kayıtlar filan... Fakat sonra kendimi yeniden Herculaneum'da, o odada hayal ettim. Claudius'un aklında olabilecek son şeyleri, neler yazdığım düşünmeye başladım. Vezüv'ün püskürmesinden bir iki hafta önce Yaşlı Pliny'nin villada onu ziyaret ettiğim biliyoruz. Pliny de hem eski bir asker hem de bir tarihçiydi, fakat o Britanya'da bulunduğu, o istilayı yürüttüğü halde son yıllarında onu gerçekten ateşleyen şey, yazdığı Doğal Tarih kitabı olmuştu. Kitabına koyabileceği her tür bilgi kırıntısını topluyordu."</p>

  <p class="calibre1">Costas, "Yani Judaea hakkındaki o sayfada gördüğümüz ilave notlar gibi," dedi.</p>

  <p class="calibre1">"Kesinlikle. Ve aslında Claudius'la olan ilişkisinin Pliny'ye heyecan veren tarafı da onun Britanya bağlantısıydı. Askeri harekât, istila gibi şeyler değil de, Claudius'un doğal tarihe ekleyebileceği herhangi bir şey; coğrafya, insanlar, alışılmadık cafcaflı herhangi bir şey. Pliny bunun için Claudius'un başının etini yiyordu muhtemelen. Onu, Claudius'la o odada oturmuş durmadan soru sorarken görür gibi oluyorum. Aklını zaferden, stratejiden uzaklaştırıp, Britanya hakkında bildiği bir şey var mı diye zorlayışım ve kurnaz Narcissus'un da masada oturup Claudius'un ağzından her çıkanı sabırla yazışım düşünüyorum. Ne de olsa Claudius'un Britanya'ya iki kez gittiğini biliyoruz. Birincisi zaferi için, ikincisi de püskürmeden kısa süre önce, ihtiyar bir adam olarak sırrını o mezara götürmek için. Britanya büyük bir zaferdi ve Pliny'ye bunu anlatmak hoşuna gidiyordu herhalde. Roma'mn şanı ve ailesinin şerefi için yaptığı fethi hatırlayan yaşlı generali oynuyordu.</p>

  <p class="calibre1">"Devam et." Costas şiddetle aksırdı.</p>

  <p class="calibre1">"Masadaki o sayfada yazan her şeyi okudum. Claudius'un Britanya Tarihi. Belli ki o bir giriş bölümü, bir önsözmüş." Jack ekrandaki zarif el yazısını gösterdi. "Latincesi kolay okunuyor, temiz yazılmış. Bunun için Narcissus'a şükretmeliyiz. Konu da din ve dini törenler, tam Pliny'nin bayılacağı türden şeyler yani."</p>

  <p class="calibre1">"Ve tam da bize gereken şeyler." Costas burnunu çekti. "Dünkü bütün o demirçağı, Boudica, Andraste konuşmaları... Hâlâ oldukça büyük boşluklar var."</p>

  <p class="calibre1">Jack başım salladı. "İlk bölüm sahiden şaşırttı beni. Claudius'un ziyaret ettiği büyük taş dairenin anlatıldığı son bölümdü. 'O şeyleri kendi gözlerimle gördüm,' demiş."</p>

  <p class="calibre1">"Taş daire mi? Stonehenge mi?"</p>

  <p class="calibre1">Jack, "Taşların Britanyalılar tarafından, doğudan gelen, oradaki büyük su baskınından kaçan güçlü bir ırkın anısına yerleştirildiğini söylüyor," dedi. "Taşların her biri, bir rahip kralı ve sonradan ülkeyi idare eden rahip kraliçeleri temsil ediyormuş."</p>

  <p class="calibre1">Costas heyecanla, "Karadeniz göçü!" diye bağırdı. "Atlantis rahipleri. Bu da Claudius'un yalan dolanla beslenmediğini gösteriyor."</p>

  <p class="calibre1">Jack, "Bu devler gelirken bir de anatanrıça figürü getirmişler, sonradan Britanya'da ona da tapılmış. Bu rahip kral ve kraliçelerin torunları da Kelt rahipleri, yani druid'lerdi," diye açıkladı. Sonra Latince okumaya başladı: "Praesidium posthac inpositum victis excisisque luci saevis supersti-tionibus sacri: nam cruore captive adolere araş et hominum fibris consulere doesfas haberant." Biraz durduktan sonra bu kısmı da çevirdi.</p>

  <p class="calibre1">"Kutsal görevlerinin, sunakları kurbanlarının kanlarıyla kaplamak olduğunu düşünürlerdi. Ben de taş bir dairede onları izledim, oraya dnıi-daegue circum, yani druid'ler halkası diyorlardı."</p>

  <p class="calibre1">Costas, "Son birkaç araştırma gezimizde Tolteklerle, Kartacalılarla uğraşmıştık," diye homurdandı. "Şimdi de antik Britanyalılar çıktı. Her yerde insan kurban ediliyor."</p>

  <p class="calibre1">Jack, "Sor Christopher Wren'in zamanındaki tarihçiler aslında Stone-henge'in bir druid halkası olduğunu ileri sürmüşlerdi ve sonuçta haklı çıktılar," dedi. "Çok şaşırtıcı. Fakat son noktayı koyan bu. Şunu dinle. 'Yüksek rahipleri Britanya'nın soylu ailelerinin kızları arasından seçerlerdi. Seçilmiş biriyle, Andraste denen kızla ben de karşılaştım. O kendisine Boudiça da diyordu. Iceni Kabilesi'nin prensesiydi, karşıma köle olarak getirilmişti ama Sibyl'in özgür bırakmamı emrettiği kişiydi. Cumae'li Sibyl'e göre, bu dru-id'lerin yüksek rahibesi, Sibyl'lerin on üçüncüsüydü ve tüm Britanya kabilelerinin kâhiniydi."</p>

  <p class="calibre1">Costas, "Orada dur," dedi.</p>

  <p class="calibre1">"Sayfa bitti. Bu kadar zaten."</p>

  <p class="calibre1">"Yani Savaşçı Kraliçe Boudica'nm yüksek rahip olduğunu mu söylüyorsun? Boudiça bir tür başdruid miymiş?"</p>

  <p class="calibre1">"Ben söylemiyorum."</p>

  <p class="calibre1">"Ve bu druid, Sibyl'lerden biri miymiş?"</p>

  <p class="calibre1">"Claudis öyle diyor. Ve onun bilmesi gerekirdi. Cumae'de Sibyl'in mağarasını ziyaret ettiğini biliyoruz."</p>

  <p class="calibre1">"Çünkü Sibyl, ona uyuşturucu sağlıyordu."</p>

  <p class="calibre1">Jack, "Burada olağanüstü bir şeyler dönüyor, insanların tahmin ettiği ama asla kanıtlayamadığı bir şeyler," diye mırıldanıp, bilgisayarı yanındaki koltuğa bıraktı ve gözünü mihraba dikti. "Bir an için geriye doğru iz sürelim. Ta başından başlayalım. Claudius bir Nasıralıdan bir belge alıyor."</p>

  <p class="calibre1">"Kimden söz ettiğimizi biliyoruz Jack."</p>

  <p class="calibre1">"Biliyor muyuz? O zamanlar Galilee Denizi civarında Mesih olduğunu iddia eden bir sürü insan vardı. Mesela Vaftizci Yahya. Hemen sonuçlara atlamayalım."</p>

  <p class="calibre1">Hadi Jack. Şeytanın avukatını oynuyorsun."</p>

  <p class="calibre1">"Şeytanı bu işin dışında bırakalım. Onsuz da yeterince derdimiz var zaten." Jack duraksadı. "Sonra, Claudius yaşlı bir adam olarak gizlice Britanya'ya, Londra'ya gidiyor. Elyazması belge de yanında, daha önceki Britanya ziyaretinde muhtemelen bir Iceni prensesi tarafından kendisine verilmiş olan metal bir kabın içinde." Jack çantasındaki kabarıklığa vurdu. Costas kabarıklığa, sonra da Jack'e baktı.</p>

  <p class="calibre1">Ciddi bir tavırla, "Buna yağmacılık deniyor," dedi. "Alışkanlık haline gelmeye başladı."</p>

  <p class="calibre1">"Sadece bir önlem. Bomba patlarsa diye. Mezarı gerçekten gördüğümüzü ispatlayacak bir kanıt lazımdı."</p>

  <p class="calibre1">"Bana açıklama yapmana gerek yok Jack."</p>

  <p class="calibre1">Jack, "Ve bütün iyi hazine saklayıcıları gibi, Claudius da bir ipucu bırakmıştı," diye devam etti. "Daha doğrusu bir dizi ipucu. Bazıları dostu Pliny'nin aracılığı ile."</p>

  <p class="calibre1">Costas burnunu çekerek, "Bence Claudius bizimle eğleniyormuş," dedi.</p>

  <p class="calibre1">"Bilmece bağımlısrydı, yaprakları okurdu, bütün hayatı boyunca, Sibyl'e her gidişinde yapardı bunu. Kadın, onu porsumuş parmaklarına dolamıştı tabii ki. Claudius bir bulmaca delisi, bir kriptoloji uzmanı haline gelmişti. Ve ipuçları bırakmak da hazine saklama psikolojisinin bir parçasıymış gibi görünüyor. Bir şeyi saklaman gerekiyorsa bütün zekânı kullanırsın, ama bir gün birilerinin onu bulabileceğini de düşünmen gerekir. Eğer ipuçları bırakırsan, o keşif sürecini de sen kontrol etmiş olursun. Bu da kendi ölümsüzlüğüne inanmanı sağlamanın bir yoludur."</p>

  <p class="calibre1">Costas, "Böylece Britanya'ya dönüp kadının mezarını buldu ve bize de buldurdu," dedi. "Bir şey saklamak için hep akla gelmeyecek yerler kullanılır." Hapşırdı. "Mesih'in sözlerini de ölü bir pagan rahibin eline tutuşturdu."</p>

  <p class="calibre1">Jack, "O, hikâyemizdeki sınırlardan biri," dedi. "Claudius'u motive eden şeyler... Fakat beni büyüleyen başka bir şey var. Kadınlarla ilgili bölüm."</p>

  <p class="calibre1">"Katya, Maria, Elizabeth?... Dikkat et Jack. Bu kontrol edemeyeceğin yegâne konu."</p>

  <p class="calibre1">"Geçmişteki kadınlardan söz ediyorum. Uzak geçmişteki."</p>

  <p class="calibre1">Costas, "Ana tanrıça mı?" dedi.</p>

  <p class="calibre1">Jack, "Eğer, Claudius'un söz ettiği rahiplik Neolitik çağlardan geliyorsa, o zaman ana tanrıça kültünün de kurulduğunu düşünmek için her türlü sebep mevcut," dedi. "Grek-Roma panteonunda var - Magna Mater, yani Büyük Ana, Vesta. Tapmağını hem Roma'da bulduk, hem Kelt tanrıları arasında da var. Fakat ben sadece tanrıçaları düşünmüyorum. Dinlerin yeryüzü temsilcilerini, kadın rahipleri, kâhinleri düşünüyorum."</p>

  <p class="calibre1">"Sibyl'leri mi?"</p>

  <p class="calibre1">Jack, "Bir şeyler yerine oturmaya başlıyor," diye mırıldandı. "Aslında yüzyıllardır gözümüzün önündeymiş. Virgil'in Sibyl ile ilgili kehaneti, Di-es Irae. Ve şimdi hepsini mantıklı hale getiren, dengeyi gerçeklik lehine çeviren ekstra bir bilgiye ulaştık."</p>

  <p class="calibre1">"Devam et." s</p>

  <p class="calibre1">"Hıristiyanlığın erken dönemi meselesi." Jack, düşüncelerinin onu ulaştırdığı noktayı kavrayınca ani bir heyecana kapıldı. "Hıristiyanlığın erken dönemindeki kadınlar meselesi."</p>

  <p class="calibre1">"Ne?"</p>

  <p class="calibre1">"Bu sana ne ifade etti? İlk ne düşündürdü?"</p>

  <p class="calibre1">"Bakire Meryem?"</p>

  <p class="calibre1">Jack, "Bakire kültü muhtemelen pagan inançlarmdaki ana tanrıça ile birleşmiş," dedi. "Fakat ben ilk inananları, İsa'nın müridlerini, onların kim olduklarını düşünüyorum." Çantasına uzanıp kırmızı ciltli bir kitap çıkardı. "Hatırlarsan sana erken Hıristiyanlık dönemi ile ilgili yazılı kanıtların nasıl ulaşılmaz olduğunu, elimizde İndiler dışında doğru dürüst bir şey kalmadığını anlatmıştım. Kalan ender şeylerden biri de Pliny'nin yazdıklarıydı. Dostumuz Yaşlı Pliny değil de, yeğeni Genç Pliny'nin."</p>

  <p class="calibre1">Costas yavaşça, "Hani şu Vezüv'ün püskürmesini yazan," dedi.</p>

  <p class="calibre1">Jack başıyla onayladı. "Vezüv hikâyesi Tarihçi Tacitus'a yazılan bir mektupta anlatılıyordu, olaydan yaklaşık yirmi beş yıl sonra yazılmıştı. Şimdi yine Genç Pliny karşımızda, MS 113 yılındaki ölümünden az önce yazdığı bir mektup var. O tarihte Türkiye'nin Karadeniz kıyısındaki bölgede Roma vahşiydi ve İmparator Trajan'a kendi eyaletindeki Hıristiyanların eylemlerini bildiriyordu. Pliny tam bir Hıristiyanlık hayranı sayılmazdı ama o sıralardaki resmi görüşü yansıtmaktaydı. Claudius zamanında gizli bir kült olarak başlayan, yine Doğu'dan gelme bu gizemli din, elli yıl boyunca imparatorların gerçek ilgi konusu olmuştu. Diğer büyük Doğu kültleri olan mitraizm ya da Isis inancının aksine, Hıristiyanlar siyasal-laşmıştı. Hıristiyanlığı gerçekten sahnenin ortasına yerleştiren de bu olmuştu. İleri görüşlü Romalılar; Kilise'nin, özellikle de Roma toplumunun büyük alt sınıfı olan köleleri cezp eden Hıristiyanlık dini yüzünden, imparatorluğun bölünebileceğini görebiliyorlardı. Romalılar, Sparta-cus'tan sonra hep başka bir köle ayaklanması olmasından korkmuşlardı. "Ayrıca Hıristiyanların fanatizmi, inançları uğruna ölme arzulan da dengeleri bozuyordu. Bunu başka bir inançta görmek mümkün değildi. Ve onları sahiden dehşete düşüren bir şey daha vardı."</p>

  <p class="calibre1">Costas hapşırırken, "Şu sözünü ettiğin Romalılar," dedi. "Hepsi erkek. Oysa biz kadınlardan söz ediyorduk."</p>

  <p class="calibre1">Jack başını sallayıp kitabı açtı. "Şunu dinle: Genç Pliny, İmparator Trajan'a bir mektup yazmış. Pliny, Hıristiyanlar! nasıl dava edeceği hakkında görüş istiyor, çünkü bunu daha önce hiç yapmamış. Mektupta, Hıristiyanlıktan; aşırı boyutlara ulaşmış, yoz bir kült olarak söz ediyor. İmparatorun, direnen Hıristiyanları idam ettiğini ama onun, yani yaşayan tanrının heykeline şarap sunup, tütsü yakanları bağışladığını anlatıyor. Ama imparatorun, Hıristiyanların siyasi eylemlerini ortaya çıkarmak için duabus ancillis, quae ministrae dicebanturlara işkence yapılmasını emrettiğini söylüyor. Hem ancillis, hem de ministrae kelimeleri kadın katılımcılar anlamına geliyor, fakat ministra genellikle Grekçedeki diakonos ile eşanlamlı kullanılıyor."</p>

  <p class="calibre1">Costas şaşırmıştı. "Deaconesses," dedi. "Kadın rahipler?" Jack, "İşte Romalıları gerçekten dehşete düşüren buydu," dedi. "Britanya'da da Boudica aynı etkiyi yaratmıştı. Ondan büyülenmişler, etkilenmişler ama aynı zamanda da dehşete düşmüşlerdi. Kadınlar, Ro-ma'daki olayların ardındaki gerçek güç olabiliyordu. Mesela İmparator Augustus'un karısı Livia veya Claudius'un düzenbaz karıları gibi kadınlar olayları kontrol ediyorlardı; ama Roma'da erkek egemen bir sistem vardı. Cursus honorum genç ve Yaşlı Plinyler gibi üst sınıf Romalıların girebildiği askeriyeye ve devlet görevlerine asla bir kadın alınmazdı. Tıpkı savaşçı, vahşi ve barbar bir kraliçe imajı gibi, kadınları da erkeklerle birlikte rahip olarak kabul eden bu yeni kült de ödlerini patlatıyordu. Bunlar bir de köleyse durum daha da vahimdi."</p>

  <p class="calibre1">"Ama ben Kilise'nin de erkek egemen olduğunu sanıyordum." "İşte Genç Pliny'nin mektubunun en şaşırtıcı tarafı da bu zaten. Şu tek kelime, yani deaconesses. Kilise'nin erkek egemen olarak yola çıkmadığını gösteriyor. Yolun bir yerinde, belki de Genç Pliny döneminin hemen akabinde, Hıristiyanlar arasında daha politik zihinli olan liderler, Roma'yı asla yıkamayacaklarını, kendilerinin tümüyle yok olup gitme ihtimalinin daha yüksek olduğunu fark etmiş olmalı. O zaman sistemle içeriden mücadele edersin. Bunun için de kişisel hırsları, politik kariyer amaçlan olan Romalı erkekleri ikna edersin. Sonunda imparatoru da ele geçirirsin, Pliny'den iki yüz yıl sonra Büyük Konstantin'in ele geçtiği gibi. Roma Kilisesi'nin politik gücü tümüyle erkekler üstünedir. Ama Hıristiyanlığın erken döneminde, Kilise henüz bir siyasi güç haline gelmeden önce, İsa'nın sözleri kadınlar ve erkekler tarafından eşit şekilde aktarılmaktaydı."</p>

  <p class="calibre1">"Şu Sibyl meselesini bir daha anlatsana Jack. Erken dönem Hıristiyanlıkla olan bağlantısını."</p>

  <p class="calibre1">"Tamam." Jack kitabı kapatıp tekrar kubbeye baktı ve gözlerini kıstı. "Bir kısmı kurgu, bir kısmı gerçek."</p>

  <p class="calibre1">Şiddetle aksıran Costas, "Dinliyorum," dedi.</p>

  <p class="calibre1">Jack, "Birinci yüzyılın sonunda, Roma İmparatorluğu'nun başlangıcında, Sibyl'lerin gücü azalmaktaydı," dedi. "Cumae'deki Sibyl'e göre, Napoli Körfezi'ndeki Pompei, Herculaneum, Neapolis gibi eski Grek yerleşmelerini işgal etmeye gelen Romalılar, iki yüzlü bir sikke gibiydi. Bir taraftan işine yarıyorlardı. İyileşmek ve kehanetlerini duymak üzere Phlegraean Düzlüklerine geliyorlar veya turist olarak gelip yeraltı dünyasının girişindeki ateşe ve merasime aval aval bakıyorlardı. Öte yandan, pek çok Romalı için Sibyl'in müziği sadece bir gösteriydi ve Villa Papy-ri'deki heykeller ya da gece eğlenceleri için saklanan sahte filozoflar gibi bir Grek süsü haline gelmişti. Ve, şimdi kuşkulandığımız gibi, Sibyl geçinmek için, insanların ciddiye aldığı ilahi kehanetler yerine, giderek daha fazla uyuşturucu temin etmek zorunda kalıyordu."</p>

  <p class="calibre1">Costas, "Ama şair Virgil'in ona inandığı kesin," dedi. "Şiirinde Sybil'in kehanetlerinden, altınçağm gelişinden söz ediyordu."</p>

  <p class="calibre1">Jack, "Onun, kadını gerçekten ciddiye alıp almadığını, şiirini bu şekilde süslemek için kullanıp kullanmadığını bilemeyiz," dedi. "Fakat Sibyl sözleri kendisinden daha kalıcı biri olarak görmüş olabilir, üstün başarılar elde edecek bir adam. Tıpkı bir kuşak sonra Claudius'u gördüğü gibi. Virgil'in ölümsüzleşmesini istediği dizelerini ona vermiş olabilir. Sibyl'ler kurnaz, işini bilen kişilerdi. Çoğu başarılı mistik gibi, o da her zaman müşterilerinin bir adım önünde olmaya çalışıyordu, böylece gelecek hakkında onların bilebileceğinden daha çok şey bilirdi. Muhtemelen geniş bir muhbir ve casus ağı vardı ve olup biten her şeyi duyuyordu. Palati. ne'de, Roma'mn kalbinde bulduğumuz Vesta Bakireleri mağarasını hatırla. Ve Claudius, Britanya'daki kadın rahiplerin kabile reisleri arasından, krallar arasından seçildiğini belirten sıra dışı bir cümlesi vardı hatırlarsan. Belki Cumae'deki Sibyl'ler de Vesta'lar gibi, Roma'nm en varlıklı aileleri arasından, hatta imparator ailesinden seçiliyordu. Belki Palati-ne'nin altındaki mağara eğitim gördükleri yerdi. Ve herhalde bir Sibyl'in eğitimi insanlardan, onlara fark ettirmeden özel bilgiler sızdırmak üzerineydi."</p>

  <p class="calibre1">Costas, "Bütün müşterilerinin kafaları iyiyse kolay tabii," dedi.</p>

  <p class="calibre1">Jack, "İşte Claudius da bu nedenle ona sırrını açıklamış olabilir," diye mırıldandı.</p>

  <p class="calibre1">"Peki Hıristiyanlık bağlantısı?"</p>

  <p class="calibre1">Jack heyecanla, "Burada işe kurgu giriyor," dedi. "Ama şunu bir dene. Virgil'in, Cumae'yi ziyaret ettiği dönemde, birinci imparator, yani Augustus zamanında, Sibyl'ler artık günlerinin sayılı olduğunu fark etmişti. Roma dünyayı yönetecekti ve Sibyl'ler, Romalı tanrıların panteonlarının, tıpkı büyük kentteki tapmaklar ve saraylar gibi bin yıl yaşamak üzere etraflarını saracağını tahmin ediyorlardı. Fakat onlar Doğu'ya, Yunanistan'ın ötesine de bakıyorlardı. Roma kendi içinde çatışırken kenarda bekleyecek ve sonra da bir zamanlar Büyük İskender tarafından yönetilen eski toprakları geri almak için savaşacak güçler de olacağını görüyorlardı. Sibyl'ler ilahi Doğu kültüne has tanrısal yöneticinin Roma'ya geleceğini, imparatorun yaşayan tanrı olacağını da öngörmüşlerdi. Ve başka bir şey daha görüyorlardı: Phlegraean Düzlüklerinde gizlenen köleler ve paryalar arasında. Tıpkı Yaşlı Pliny'nin Misenum'daki tayfalarında ve Augustus Barışı'ndan sonra Napoli Körfezi'ne- göç eden Doğulularda da gördüğü şeydi. Doğu'dan yeni bir din, yeni kehanetler ve bir Mesih geliyordu. Dünya artık Sibyl'lerin barınamayacağı, insanların Tanrı'nm sözlerini bilmek için kehanetlere ve rahiplere mahkûm kalmayacağı bir yer oluyordu."</p>

  <p class="calibre1">Costas, "Virgil'in yaklaşan altmçağı," diye mırıldandı.</p>

  <p class="calibre1">"Virgil zamanında, Cumae'deki Sibyl bunun yaklaştığını hissetmiş olmalı. Claudius zamanında ise biliyordu. Hıristiyanlık gelmişti."</p>

  <p class="calibre1">Costas, "Ve yeraltından gelen sesleri duydu," dedi. "Gerçek anlamdaki sesleri..."</p>

  <p class="calibre1">Jack, "MS 62'de, Napoli Körfezi'nde büyük bir deprem oldu," dedi. "Pompei'de, Vezüv püskürdüğü zaman on yedi yıldır hâlâ onarılmakta olan evlerin ne kadar hasarlı olduğunu görmek mümkün. Ve Phlegraean Düzlüklerindeki mağarasında sallanan Sibyl de herhalde kulağını yere dayamış ve bir felaketin yaklaştığını tahmin etmişti. Burada mistisizmden değil, bilimsel gözlemlerden söz ediyorum. Her şey ısınıyordu. Sülfür kokusu giderek artmaktaydı. Ve belki de, bronzçağmda Ege'deki Thera'nın püskürmesi, medeniyetin başlangıcındaki ilk püskürmeler gibi geçmiş volkanik felaketler de Sibyl'lere aktarılan antik bilgiler arasındaydı. Ve belki dile getirmese bile, bunun arkasında sahiden ilahi bir güç olduğuna inanıyordu. Kendi çağının bittiğini gösteren işaretler olarak görüyordu. Vezüv'ün püskürmesiyle, onun tanrısı Apollo da gitmiş oluyordu, sonsuza kadar yok olmuştu."</p>

  <p class="calibre1">Costas, "Hızla sahneyi terk etme zamanı," diye mırıldandı.</p>

  <p class="calibre1">Jack, "İşte bu noktada en büyük düğüm de işe karışıyor," dedi. "Onlarca yıl önce, Claudius'un imparator olduğu dönemde, Virgil, Sibyl'in kehanetinin doğrulandığını görmüştü. Bir erkek çocuğun doğuşunu, al-tmçağm yaklaştığını. Hıristiyanların Phlegraean Düzlüklerinde ortaya çıkışını. İsa'yı ve Mary Magdalene'yi duymuştu. Hıristiyanların kadınlar ve erkeklerden oluştuğunu biliyordu. Rahiplerin olmadığını da biliyordu."</p>

  <p class="calibre1">"Yine kadınlara geldik, değil mi Jack? Konuyu oraya çekiyorsun. Kadın egemenliğine..."</p>

  <p class="calibre1">"Kadın egemenliği." Jack gülümsedi. "Tanrıçalar değil, etten kemikten yapılmış gerçek kadınlar. Sibyl'in gördüğü de oydu. Roma'da, kadınların gücü azalmaktaydı.</p>

  <p class="calibre1">Vesta Bakireleri neredeyse saray duvarlarının ardına hapsedilmişti, kadınlara boyun eğdirilmek isteyen despot erkek fantezisi hüküm sürmeye başlamıştı. Artık imparatorluk kültü erkek egemendi ve sadece erkek rahipler söz sahibiydi. Sibyl'ler açısından, kendi ilahi güçleri tümüyle Apollo'dan ya da daha eski tanrılardan kaynaklanmıyordu. Bu anaerkil bir sistemdi ve kökleri taş devrine kadar, kadınların aileyi ve klanı yönettiği devirlere kadar uzanıyordu. Sibyl, Hıristiyanlıkta da anaerkilliğin devamı için bir umut görmüş olabilir."</p>

  <p class="calibre1">Costas, "Peki niye Britanya odaklı?" diye sordu.</p>

  <p class="calibre1">Jack, "Çünkü büyük değişimler çoğu zaman sınırlarda olurdu," diye cevap verdi. "Roma'da medeniyet yozlaşmaya, çürümeye başlamıştı. Hıristi*-yanlık imparatorluğun doğu sınırlarından gelmişti ve bazıları onun en büyük başarı şansını diğer sınırda, kuzeybatıda görmüştü. On yedinci yüzyıl Avrupa'sındaki dini muhaliflere Yeni Dünya nasıl göründüyse, SibyHere de Britanya öyle görünmüş olmalıydı; yani yasalardan korkmadan inançlarının peşinden gidebilecekleri bir yer olarak. Britanyalılar; Romalıların asla tamamen kontrol edemediği, kendi gizemli dinlerine inanan, son derece bağımsız, kabadayı insanlardı. Roma tanrıları orada hiçbir zaman tam anlamıyla egemen olamamıştı. Britanya kabileleri, Boudica ve ondan öncekiler gibi büyük savaşçı kraliçeler tarafından yönetiliyordu. Ve Claudius'tan öğrendiğimize göre, rahipleri, yani druid'ler de yüksek bir kadın rahip tarafından yönetilmekteydi. Eğer druid'lere kadınlar egemense, o zaman Kelt dünyasının savaşçı kabilelerini bir araya getiren de, tıpkı binlerce yıldır, tarihöncesi çağlardan beri olduğu gibi yine kadınlardı."</p>

  <p class="calibre1">"Peki Boudica, Hıristiyanlığı ne kadar tanıyordu?"</p>

  <p class="calibre1">"Roma istilasından sonra Britanya'ya ilk gidişinde Claudius bile anlatmış olabilir. Henüz onlu yaşlarındaki bu prenseste gördüğü ışık ve Britanya halkının yaşayışı, orada görüp hissettikleri yüzünden küçük prensese, en iyi öyküsünü, genç bir erkekken Judaea'ya gidişini anlatma isteği duymuştur belki. Sonra Gildas'm, yani Roma döneminin ardından yazan keşişin referansını hatırla. Hıristiyanlığı gizlice kendi eliyle Britanya'ya getiren bir imparator, Britanya'daki ilk Hıristiyanların kültürünün bir parçası olabilir. Ve Claudius zaten Cumae'deki Sibyl'in etkisi altında olduğu için, Sibyl ile druid'ler arasındaki bağlantıyı da bilmesi mümkün. Belki de Britanya'yı işgal etme kararını vermesinde Sibyl'in etkisi vardır, böylece Britanya'yı kendi dünyasına daha rahat katabilecekti. Claudius'a yapraklarla böyle bir mesaj vermiş olabilir."</p>

  <p class="calibre1">Costas, "İnsanların uyuşturucu tedarikçileri uğruna neler yaptığını görmek şaşırtıcı," diye söylendi.</p>

  <p class="calibre1">Jack, "Claudius'un ziyaretini takip eden yıllarda, Boudica, Hıristiyanlık hakkında daha çok şey öğrenmiştir," diye devam etti. "O da diğer mağlup hükümdarların çocukları gibi Roma gelenekleriyle yetiştirilmiş, Latince öğrenmişti. Belki de Roma'ya, hatta Napoli Körfezi'ne ve hatta Cumae'deki mağaraya bile gitmişti. Londra'ya döndüğünde de denizcilerin ve askerlerin Doğu'dan değişik fikirler getirdiğini duymuştu. Mitra-izm gibi, Isis'e tapınmak gibi, Hıristiyanlık gibi fikirler. Sonra, rahiplik görevi başladığında, Boudica, Hıristiyanlığın Sibyl'i olarak yüksek rahip rolü için hazırlanırken de, Roma dünyasındaki bütün Sibyl'leri birbirine bağlayan gizli bilgi ağının bir parçası, on üçüncüsü oldu. Ve o da, Cu-mae'li Sibyl'in Hıristiyanlıkta gördüğü şeyi görmüş olabilir ve Romalılara karşı ayaklandıktan sonra, gördüğü şey yüzünden o dinin müridlerine karşı kendini daha yakın hissetmiştir. Onu taciz eden, kızlarına tecavüz eden Roma ile çatışan, meydan okuyan bir din. Ve bu dinin öğretileri, yeryüzü cennetinin peşine düşülmesi Britanyalılara çok uyuyordu, çünkü onların inançları da doğayla iç içeydi ve tapmaklarla, rahiplerle fosilleş-memiş bir yaklaşımları vardı. Bu düşüncelerini ifade etmemiş olabilir, ama bu fikirlerden yararlanmaya ve anaerkilliği korumaya karar vermiş olabilir."</p>

  <p class="calibre1">Costas, "Sen, Roma Kilisesi'nden önceki Hıristiyanlıktan söz ediyorsun," diye mırıldandı. "Jeremy ile amfiteatrda anlattığınız şeyden. Kelt Kilisesi, Britanya Kilisesi. Pelagian mezhebi."</p>

  <p class="calibre1">Jack, "Ben Cumae'li Sibyl'in Claudius'tan o belgeyi buraya getirmesini bu yüzden istediğine inanıyorum," dedi. "Britanya'daki ilk Hıristiyan-lara gizli bir armağan sunmak için. St. Paul'ün gelişinden sonra Phlegraean düzlüklerinde gözünün önünde olanlara karşı onları güçlendirebile-cek bir armağan olarak."</p>

  <p class="calibre1">Costas burnunu çekerek, "Roma devlet dini haline gelen şeyin başlangıcını kast ediyorsun," dedi.</p>

  <p class="calibre1">"Claudius'un Judaea'da aldığı belgede, bizim ancak tahmin edebileceğimiz ve Sibyl'e umut veren bir şey vardı. Claudius, mağarada afyon aldığı bir anında söylemiş olmalı bunu. Sibyl o sayede Claudius'un elindeki belgenin olağanüstü değerli olduğunu ve güvenli bir yere gizlenmesi gerektiğini anlamış olmalı. Claudius'un etrafındakilerden bazılarının bu belgeyi ele geçirmek ve yok etmek için her şeyi yapabileceğini de tahmin etmiştir mutlaka."</p>

  <p class="calibre1">"Sibyl, Hıristiyanlar arasındaki ilk rahipleri görmüştü ve bunlar erkekti. Bu, onu korkutmuştu. Hıristiyanlığın da Roma'daki diğer kültlerle aynı yola gireceğini fark etmişti."</p>

  <p class="calibre1">"Haklısın."</p>

  <p class="calibre1">"Bu yüzden Claudius'u istediği şeyi yapmazsa uyuşturucu vermemekle tehdit etmişti."</p>

  <p class="calibre1">Jack gülümsedi. "Onun niye tekrar tekrar geldiğini, acılarını ancak böyle başarabildiğini biliyordu. Claudius'un kendisi o kadar emin olmayabilir. Onun tek bildiği kadının istediğini yaparsa o sisli mağarada kendini yine iyi hissedeceğiydi. Muhtemelen kadın, ona somut bir şey önermişti, yani yeraltı dünyasının girişine tekrar dönmesini sağlayan bir şey. Belki Virgil'in hikâyesindeki Aeneas gibi, onu aşağı götürüp babasıyla ağabeyini tekrar görmesini sağlamayı vaat etmişti. Bu, onun en çok istediği şeydi. Sibyl de, her iyi falcı gibi müşterisinin psikolojik durumunu gayet iyi biliyordu."</p>

  <p class="calibre1">"Onun iyi bilmeceleri sevdiğini de biliyordu."</p>

  <p class="calibre1">Jack başını salladı. "Ona bir kehanette bulundu. Yapraklar aracılığıyla bir mesaj verdi. Claudius da sevinçle bunun üstüne atladı. Bu Roma'da bulduğumuz bilmeceydi, Dies Irae. Bir felaket kehaneti ama aynı zamanda umut veriyor. Claudius, Andraste'nin kim olduğunu da, onun mezarını nerede bulacağım da biliyordu. Sibyl de onun bunları bildiğini biliyordu. Claudius bildiklerini yazdıktan sonra taş bir silindire koyup mühürledi ve Ro-ma'ya götürsün diye Pliny'ye verdi. Claudius'un tek yapması gereken kehaneti yerine getirmekti, yani elyazmasını alıp Andraste'nin yanma bırakmak. Böylece Sibyl, onu yeraltı dünyasına götürecekti."</p>

  <p class="calibre1">Costas, "Büyük olay," diye mırıldandı.</p>

  <p class="calibre1">"İş oraya gelince, Phlegraean Düzlüklerinde yeraltına açılan o cehennemin önündeki o son anlarda, dileğinin gerçekleştiğini sanmış olabilir. Gözlerini yummuştur ve belki hayalinde sadece Herculaneum'daki villada bulduğumuz o heykeller vardı. Babasıyla ağabeyinin o görüntüleri zihnine kazınmıştı herhalde."</p>

  <p class="calibre1">Costas, "Jack galiba kendine başka bir ruh eşi daha buldun," dedi. "Viking Kralı Harald Hardrada'yı bıraktın, Roma İmparatoru Claudius'a takıldın."</p>

  <p class="calibre1">Jack elindeki kitabı kapatırken, "Newfoundland'm kuzeyindeki o küçük adada, Yahudi Menora'sını ararken yaşadığım benzer hisler içindeyim yine," dedi. "O hazineyi ararken Harald bizi hayal dahi edemeyeceğimiz olağanüstü bir maceraya sürüklemişti. Şimdi de aynı şeyleri hissediyorum ama sanki Claudius bizi terk etti, bizi getirebileceği yere kadar getirdi. O ipuçlarını bulup ulaşmamızı istediği yere kadar gitmek zorundayız. Fakat bir çıkış yolu göremiyorum."</p>

  <p class="calibre1">Costas burnunu çekip, sıraların arasından kendilerine doğru yaklaşan adamı göstererek, "Ruh eşi demişken, benimki de geliyor işte," dedi. "Hem belki derdinin devasını da getiriyordur."</p>

  <p class="calibre1">Kadını arabadan sürükleyerek çıkarıp yamuk yumuk taşların üstüne fırlattılar. Gözleri bağlıydı ama nerede olduğunu biliyordu. Arabanın kapısını açtıkları anda koku burnuna çarpmıştı. Keskin sülfür kokusu genzini yakıyordu. Önünde açılan boşluğu, toprağın altındaki çukurdan yükselen sıcak havayı hissedebiliyordu. Durumun farkındaydı. Ya burada yapacaklardı ya da kendisini aşağı atacaklardı. Küçük bir kızken, onu daha sert biri yapmaya çalıştıklarında da pek çok kez gelmişti buraya. Dehşete, yakarışlara, çişini tutamayanlara ve bazen de soğukkanlılığa tanık olmuş; direnmenin boşuna olduğunu burada kabullenmişti.</p>

  <p class="calibre1">Bir el, kadını sola doğru çekip zorla taşlı yola doğru itti. Demek ki aşağı atacaklardı. İşi şansa bırakmıyorlardı. El, onu çekerek durdurdu ve sertçe gözbağını çözdü. Kadın gözlerini kırpıştırıp karanlığa baktı. Arkasında, körfezin üstünde yükselen Vezüv'ü hissedebiliyordu ama ona son bir kez bakmak için döndüğü anda, döveceklerini ve gözünü tekrar bağlayacaklarını biliyordu. Gözbağını sadece taşlı yoldan onlara zorluk çıkarmadan kraterin zeminine insin diye çözdüklerini anlamıştı, ama sonunda çıkaracaklarını umuyordu. Tek korkusu, o anı karanlıkta, körlükle ölüm arasındaki farkı algılayamadan yaşamaktı.</p>

  <p class="calibre1">Gözlerini ileriye dikti, sadece tökezleyince yola bakıyordu, elleri arkadan bantlanmıştı. Dibe ulaştılar. Birtakım ayak sesleri bekçilik etmek üzere arkada kaldı. Usul böyleydi. Eskiden, çok uzun zaman önce, bu onun işiydi. O sıralar onu ailenin daha derinlerine çekmeye çalışıyorlardı, kendilerine hizmet etmesi için başka bir yol bulmamışlardı henüz. Görüşmeyi hatırladı, Roma'dan gelen karanlık adamı, bir daha asla görmediği, asla konuşmadığı o adamı. Sonradan ara sıra gerçek olduğunu bildiği tehditlerle birlikte telefonlar, talimatlar gelmiş, Napoli'deki işi alması emredilmişti. Yıllarca bir şey olmamış ve depremle birlikte kâbus geri dönmüştü. Gece gelen telefonlar, fısıldayarak verilen talimatlar, kızma yönelik tehditlerle bilim ve arkeoloji dünyası yıkılmaya başlamıştı. Bundan kurtulmuş gibi göründüğü eski günleri düşündü. Jack'i, ondan zorla ayırmalarından bu yana geçen kayıp yılları, iki gün önce onu tekrar görüşünü ve villadaki kaçamak konuşmalarını düşündü. Ona söylemek istediği bir şey daha vardı, ama artık sadece kızı bilecekti. Yaşının tutmasına ve gerçeği anlamasına daha üç yıl vardı. O sırada öteki ayak sesleri kraterde yankılandı ve kadın ileri doğru itildi. El, onu yeniden durdurdu ve gözbağı sıkıca bağlandı. Kadın İtalyanca, "Hayır," dedi. "Böyle değil. Çocukken bunun beni ne kadar korkuttuğunu hatırlıyor musun? Ben sana bakarken. Küçük erkek kardeşime."</p>

  <p class="calibre1">Cevap gelmedi. Eller bir an için durdu ve sonra merhamet gösterdi. Gözbağı, kadının boynunda hâlâ asılı olan resmi kimlik kartına takıldı ve kart şiddetle koparılıp alındı. Kadın boynuna kamçı inmiş gibi bir acı hissetti. Bakışları kararlı bir şekilde karşıya dikiliydi ama göz ucuyla erkeğin kolundaki taze yara bandı izini fark etti. "Ne oldu sana mia caro?" diye sordu. Cevap gelmedi ve kadını ileri doğru itti. Bu sefer çok şiddetli itilmişti ve saçının topuzuna vurulmuştu. Kadın ileri doğru tökezledi. Elli adım. Sonra yirmi adım daha. Yine bir el, kadını tuttu ve sağ dizinin arkasına bir tekme indi. Kadın, kraterin zeminine çöktü, dizleri bir çatırtıyla lavlara çarpmıştı. Çok büyük bir acı hissetti ama duruşunu bozmadı, dik olarak kaldı. Bacakları bir tekmeyle ayrıldı. Ensesine soğuk bir şey dayanınca omurgasından bir ürperti geçti. Kadın, "Dur," dedi. Sesi güçlüydü, titremiyordu. "Ellerimi çöz. Tanrı'ya dua etmeliyim, in nomine patıis etfilü et spiritu sancti."</p>

  <p class="calibre1">Birkaç saniye hiçbir şey olmadı. Namlu hâlâ ensesine dayalıydı. Kadın, acaba sahiden o an mı; bu gerçekten ölüm mü; ölüm, aslında anın içinde donup kalmak mı, diye merak etti. Sonra namlu ensesinden çekildi ve kadın, metal bir konserve kutusunun yerde yuvarlandığını duydu, ardından benzin kokusu aldı. Birinin bilekleriyle uğraştığını hissetti. Kalbi daha da hızlı atmaya başlamıştı ve dizlerinin bağı çözülüyordu. Gözlerini yumup derin bir nefes aldı, pis kokuya rağmen havayı derin derin içine çekti. Kendini bırakmayacaktı. Ailesini bırakmayacaktı. Aile. Başka bir şey düşünmesi gerektiğini biliyordu, sahiden sevdiği birini, kızını düşünmeliydi ama yapamıyordu. Gözlerini açtı ve önüne baktı. Uçurum oradaydı, zifiri karanlıktı, kenarlarındaki lavlar katılaşmıştı. Bundan sonra ne olacağını biliyordu. Susturuculu Beretta silahın uluması, kan ve beyin parçacıklarının fışkırışı. Kan garip bir şekilde kalp duruncaya kadar kendi kendine fışkırıyordu. Sonra ceset uçuruma itiliyor, etrafa saçılan benzinin üzerine de sigara fırlatılıyordu. Keşke şu uçurum canlansa da beni o yutsa, diye düşündü. Bir zamanlar volkan yerin altında atan bir kalp gibi püskürmemiş miydi?</p>

  <p class="calibre1">Yeraltında kaynayan cehenneme karışmak istiyordu o da şimdi. Keşke onu da içine alıp yaksaydı.</p>

  <p class="calibre1">Bir yırtılma sesi duyuldu ve serbest kalan bileklerine bir acı saplandı. Sol elini aşağı sarkıtıp salladı, kan dolaşımının düzeldiğini hissetti. Sağ elini yavaşça göğüs hizasına kaldırıp haç işareti yaptı ve alnına dokundu. Eli titremiyordu. Buna memnun olmuştu. Sağ elini de salıverdi. Gözleri sonuna kadar açıktı ve bakışlarını uçuruma dikmişti. Ellerini birleştirdi, Jack'in büyükannesinin verdiği zarif yüzüğü hissetti, denizcilikle uğraşan atalarından kalan bir hatıraydı. Namlunun yeniden ensesine dayandığını fark etti. Başını hafifçe öne eğdi. Böylesi daha iyi Olurdu. Daha hızlı. O anda bir cep telefonu çaldı ve biri konuşmaya başladı. Duyduğu ses, ona çocukluk döneminin sıcaklığını hatırlatan, sabahları alnını okşayarak uyandırınca duymaktan mutlu olduğu bir sesti.</p>

  <p class="calibre1">"Üstat? Va bene. Arzunuz yerine getirilecek."</p>

  <p class="calibre1">Tabancanın horozu çekildi.</p>

  <p class="calibre1">Sonra hiçlik.</p>

  <p class="calibre1">Costas, Jeremy'ye yer açarken bir daha aksırdı. Jeremy, St. Paul Ka-tedrali'ne beş dakika önce varmış, ama bir kilise yetkilisi görünce doğruca onunla konuşmaya gitmişti. Şimdi de üstünde kırmızı Goretex ceketi, elinde suları süzülen şemsiyesi ve evrak çantasıyla yanlarına geliyordu. Costas ile Jack de kubbenin altındaki yerlerine yeni dönmüşlerdi, arada çabucak bir eczaneye uğramışlardı. Costas elindeki burun spreyim gürültüyle içine çekerken bir yandan da şişenin üstündeki etikete bakıyordu. Sonra birkaç tane hap çıkarıp suyla yuttu ve yana kayıp Jeremy için aralarında yer açtı. Jeremy ceketini çıkarıp oturdu, havayı kokladı, yağmur damlalarını temizlemek için gözlüğünü çıkardı, sonra yine havayı kokladı. Costas'a doğru eğilip sonra hafifçe geri kaçıldı. "Burada kötü kokan bir şey var."</p>

  <p class="calibre1">Costas nezleli sesiyle, "Sana da günaydın," dedi.</p>

  <p class="calibre1">Jeremy, "Sanki hastalık kokusu gibi," dedi. "Sahiden çok iğrenç."</p>

  <p class="calibre1">Jack, "Ah," diye araya girdi. "Vücut losyonu. Tulumlarımızı çıkarırken bulaşmış olmalı. Bir türlü çıkmaz insanın üstünden."</p>

  <p class="calibre1">Jeremy de şakayla, "Ah," diye karşılık verdi. "Nereye gittiğinizi unutmuştum. Cesetler. Ben o yüzden kütüphanelere yapışıp kalıyorum."</p>

  <p class="calibre1">Costas suratı allak bullak olmuş bir halde, "O kelimeyi kullanma," dedi. "Yapışmak filan deme."</p>

  <p class="calibre1">"Hadi gelin. Şu taraftan," diyen Jeremy eşyalarını topladı ve ayağa kalktı. Costas'tan belirgin bir şekilde uzak duruyordu. "Özel bir oda ayarladım."</p>

  <p class="calibre1">Costas, "Nereden tanıyorsun bütün bu insanları?" dedi.</p>

  <p class="calibre1">Jerenry, "Ben ortaçağ elyazmaları uzmanıyım, unuttun mu?" diye cevap verdi. "En iyi belgelerin pek çoğu hâlâ Kilise'nin elinde. Bu küçük bir dünya." Jack de dizüstü bilgisayarını çabucak toparlayıp Jeremy'nin peşinden şapellerden birine yöneldi. Jeremy, elinde ağır bir anahtar deste-siyle kenarda saygıyla dikilen cüppeli adama başıyla işaret edince, adam gelip gıcırdayan çelik kapıyı onlar için açtı. Önce Jack, sonra diğer iki adam girdiler. Ruhlar Şapeli'ne girmişlerdi, içeride Lord Kitchener'in büyük bir büstü ile İsa'nın cansız bedenini tutan bakire Meryem'in bir heykeli vardı. Jeremy, dostlarını büstün arkasına götürdü, böylece dışarıdaki kürsüden konuşmaları duyulmayacaktı. Sonra sırtını büste vererek çömeldi. Çantasından bir not defteri çıkarıp Jack'e baktı, yüzü heyecandan kızarmıştı. "Pekâlâ. Telefonda mezarı, orada bulduklarınızı anlatmıştın. İnanılır gibi değil. Şimdi de sıra bende."</p>

  <p class="calibre1">"Anlat bakalım."</p>

  <p class="calibre1">"Dün vaktimin çoğunu Oxford'ta, size söz ettiğim o ipucunun izini sürmekle geçirdim. Balliol Üniversitesi'nin arşivcisi arkadaşımdır. St. Lawrence Jewry ile ilgili yayınlanmamış tüm belgeleri gözden geçirdik ve 1670'te kilisenin Sör Christopher Wren tarafından onarıldığı dönemden bir kayıt defteri bulduk. Çoğu yeri Wren'in zaten yayınlanmış olan notlarının tekrarı gibi göründüğü için kimse o defteri ciddiye almamış. Fakat benim gözüme bir şey takıldı ve biz de daha ayrıntılı inceledik. Bu, 1685 tarihli bir zeyilnameydi. Kilisenin altındaki eski bir ölü odası temizlenmiş ve Wren'in ekibi odayı mühürlemek ve temelleri kontrol etmek için tekrar gitmiş. Odanın altında kilitli bir mezar bulmuşlar. Kapıyı kırarak açmayı başarmışlar ve içlerinden biri mezara girmiş."</p>

  <p class="calibre1">Jack ıslık çaldı. "Bingo! Bizim mezar işte. Kimmiş o, biliyor musun?"</p>

  <p class="calibre1">"Bütün ustalar ölü odasmdaymış. Kilisenin onarımı biteli beş yıl olmuş ve 1685 ziyaretinin nedeni her şeyin sağlam olup olmadığını kontrol etmekmiş. Edvvard Pierce, taş ustasıymış. Thomas Nevraan duvarcı ustası; John Longland, marangoz; Thomas Mead, sıvacı. Ayrıca Christopher Wren de, St. Paul'de çalışan bir biraderle birlikte buradaymış. Ve bir de başka bir adam varmış, benim için yeni bir isim bu. Johannas Deverette."</p>

  <p class="calibre1">Jack, "Fransız mıymış?" dedi.</p>

  <p class="calibre1">"Flaman. Kütüphaneci arkadaşım bu isme daha önce rastlamış, hakkında yeterince bilgi topladık. Protestan bir mülteci, Kalvinist, o yıl Benelüks'ten kaçıp Londra'ya gelmiş. 1685, Fransız kralının Nantes Fermanı'nı iptal ettiği ve böylece Protestanların güvenceye alındığı yıldı."</p>

  <p class="calibre1">Jack, "Bir Fransız Protestan'ının o sıralarda Londra'da ticaret yapması alışıldık bir durum," diye mırıldandı. "Wren'in en iyi bilmen bazı ahşap ustaları da onlardandı, mesela ünlü Taş Ustası Grinling Gibbons. St. Paul'ün her yerinde onun işlerine rastlayabilirsin."</p>

  <p class="calibre1">"Alışılmadık olan, Deverette'nin yaptığı iş. Karşıdaki Bodleian Kütüphanesi'ne gidip bir isim taraması yaptım ve bazı bilgilere daha ulaştım. Adam kendini Musick Meister, yani müzik ustası olarak tanıtıyor. Anlaşılan Wren, onu Grinling Gibbons'un tavsiyesi üzerine işe almış, zihinsel sorunları olan küçük oğlu Billy'yi yatıştırsın diye. Deverette, Gregorian ilahileri söylermiş."</p>

  <p class="calibre1">"Gregorian müziği." Costas hapşırdı. "Roma Katoliklerinde geleneksel olarak o müzik kullanılmaz mı?"</p>

  <p class="calibre1">Jeremy, "Bütün hikâyenin en ilginç parçalarından biri," dedi. "Anglikanlar gibi, Fransız Protestanları da Roma Kilisesi'nin yönetimim reddediyordu, ama sırf estetik nedenlerle eski geleneklere bağlı kalmış bir sürü insan vardı. Deverette'nin, daha altıncı yüzyılda kilise müziğini resmileştiren Papa St. Gregory hayattayken bile mirasta hak iddia eden uzun bir Gregorian müzisyenler zincirinden geldiğini keşfettim. Sör Christopher Wren'in o yaklaşımı paylaştığını keşfedince de şaşıp kaldım. Ama sonra mimarisini düşündüm. Şuraya bakmak yeter." Jeremy, katedralin içini gösterdi. "Pek sade bir Protestan mabedine benzemiyor değil mi? Daha çok Vatikan'daki St. Peter'in görkemine uyuyor." Bir kâğıt parçası çıkardı. "Wren'in dini görüşleri hakkında bütün bildiklerimiz burada yazanlar, ama olağanüstü şeyler var. Genç bir delikanlıyken sık sık bir arkadaşının kır evine gidermiş. Orayı 'dindarlık ve bağlılık açısından başka bir çağın yaşandığı yer' olarak anlatıyor. 'Orada bize has bu günahlardan ve saygısızlıktan kurtulur, erdemlerin hem görüldüğü hem de sevgiyle karşılandığı bir mabet bulurdum,' diyor. Şimdiye kadar Wren'i gizli bir Katolik olarak düşünen çıkmadı, ama belli ki kendisi Protestan Reformu'nun o oyun bozan görüşlerinden ötürü pişmanlık duyuyormuş."</p>

  <p class="calibre1">Jack, "Kilise müziğinin kaynağı bundan çok daha eskilere, Yahudi ayinlerine dayanmıyor mu?" dedi.</p>

  <p class="calibre1">Jeremy, "Solo söylenen şarkılar hemen hemen kesin olarak Roma Kilisesi'nin kuruluşundan öncesine kadar gidiyor," dedi. "Muhtemelen bir solistle ara ara ona karşılık veren koro yerine karşılıklı okumayla yapılan müzikti. İsa'ya ilk inananlarının gizli yerlerde toplanıp şarkı söylemesi, en eski cemaat törenlerinden biri olabilir. Bundan İndilerde bile söz ediliyor." Not defterine baktı. "Matthew, 26:30. 'İlahi söylediklerinde Zeytin Dağı'ndan iniyorlardı.'"</p>

  <p class="calibre1">Costas, "Yani şu Deverette denilen adam, Wren St. Paul Katedrali'ni yeniden inşa ederken hep burada, Londra'da mıymış?" diye sordu.</p>

  <p class="calibre1">"1685'te İngiltere'ye gelişinden itibaren hep buradaymış. Wren'in adamları St. Lawrence Jewry'nin inşaatım birkaç yıl önce bitirmişler, ama kütüphanede bulduğumuz defter 1685'in o eski mezarın bulunuş yılı olduğunu söylüyor, İşte bu kısım sahiden çok ilginç. Anlaşılıyor ki Deverette'nin başka bir tutkusu daha varmış. Tarihi eser meraklısıymış, Roma ve Hıristiyan kalıntıları toplarmış. Ayrıca Wren de adamlarının Londra'da çalışırken bulduğu eski eserlere ilgi duyuyormuş. Wren, Deverette'ye başka bir görev daha vermiş ve ilginç eserleri kurtarmasını istemiş. Yani bir tür arkeoloji bekçisi olmasını istemiş."</p>

  <p class="calibre1">Jack heyecanla, "Adamımız bu," dedi. "O mezara birinin girdiğini ve silindiri bulduğunu biliyoruz. Bu o olmalı."</p>

  <p class="calibre1">Costas öksürüklerinin arasında, "Kayıt tutmuş mu hiç?" dedi.</p>

  <p class="calibre1">"Her yere baktım. Yayınlanmış bütün Wren belgelerini, kiliselerdekileri, kendi şahsi evraklarını inceledim. Sonra aklıma bir fikir geldi ve Kew'deki Ulusal Arşiv'e gittim ve kapanmadan yetiştim. Canterbury Mahkemesi'nin kayıtlarına baktım."</p>

  <p class="calibre1">Jack heyecanla, "Vasiyetnamesini buldun," dedi.</p>

  <p class="calibre1">Jeremy başını salladı, yüzü kıpkırmızı olmuştu. "Birçok dini vasiyetnameyi artık internette bulabiliyorsun, ama onunki yanlış dosyalanan bir gruba girdiği için ancak sınıflandırması yapılabilmiş. Kütüphaneci arkadaşım anlattı. İnanılmayacak kadar şanslıydım."</p>

  <p class="calibre1">Jack, "Hadi görelim şunu," dedi.</p>

  <p class="calibre1">Jeremy kâğıtlarının arasından bilgisayarda taranmış bir görüntü çıkardı. Görüntüde, üzerinde düzgün bir el yazısıyla yirmi satır kadar yazı bulunan, sararmış bir sayfa vardı. El yazısının altında kırmızı bir mühürle imza, sonra başka imzalar görünüyordu, sayfanın altına da bir onay yazısı karalanmıştı. Jeremy okumaya başladı: "Tanrı'nın adıyla, âmin. Ben Johannes Deverette, Sör Christopher Wren'in Müzik Ustası, Şövalye, Majestelerinin ustabaşı olarak, son vasiyetimin ve ahdimin aşağıdaki gibi olduğunu bildiriyorum. Bedenimin, burada vasiyetin uygulayıcısı ve kayyum olarak söz edilen Sör Christopher Wren'in nezaretinde şatafatsız bir şekilde gömülmesini diliyorum."</p>

  <p class="calibre1">Jack, "Tanrı'm," diye mırıldandı. "Wren vasiyetinin uygulayıcısıymış. Deverette'nin sahip olduğu tarihi eserlerden haberi vardı mutlaka. Londra'da bulduğu ve Wren'in izniyle alıkoyduğu, sonra da ölümüyle birine geçmesini istediği şeylerden."</p>

  <p class="calibre1">Jeremy başım salladı. "Deverette bu vasiyetnameyi yaptıktan birkaç ay sonra ölmüş, oğlu ve mirasçısı henüz küçük bir çocuk olduğu için, eşyalarının sorumluluğunu Wren üstlenmiş. Ama bekleyin. Arada mal mülkle ilgili o bilinen laflar var ama son cümleler çarpıcı." Yüksek sesle okudu: "Bütün kitaplarımı, nota defterlerimi ve müzik aletlerimi oğlum John Everett'e bırakıyorum. Sözü geçen oğluma, ayrıca bütün ender bulunan antikalarımı, yine sözü geçen Sör Christopher Wren'in Londra'daki kazılarından edindiğim tüm buluntuları ve benim tarafımdan antik kadm rahibin elinden alınmış olan Godspelle'yi bırakıyorum. Bu son belirttiğim, gizli kalmalı, en kutsal kasada saklanmalı ve sözü geçen oğlum tarafından kendi oğluna ve mirasçısına devredilmeli, İsa adına sonsuza kadar böyle devam etmelidir. Yukarıda adı geçen Johannes Deverette'nin son vasiyeti ve ahdi olarak imzalanmış ve mühürlenmiştir. Biz, isimleri yukarıda ve kendisinin tanıklığında buraya kaydedilenler de, 1771 yılı ağustos ayının altıncı gününde buna tanıklık ederiz. Chris. Wren. Grinling Gibbons. Tanıklar."</p>

  <p class="calibre1">Costas, "Godspelle mi?" dedi. "O da nedir?"</p>

  <p class="calibre1">Jack'in kalbi deli gibi atıyordu. Sesi boğuklaşmıştı. "Jeremy birkaç dakika önce söyledi ya. Eski İngilizcede 'güzel söz' anlamına geliyor. Ve bir de İncil demek." Jack durup güçlükle yutkundu. "Yani Deverette silindirdeki ruloyu bulmuş ve okumuş olmalı."</p>

  <p class="calibre1">Costas ıslık çalmaya çalıştı. "Oyun yeniden başladı."</p>

  <p class="calibre1">Jeremy, "Adamın bunları istemesi için tek bir neden düşünebiliyorum," dedi.</p>

  <p class="calibre1">Jack de Jeremy'ye bakarak, "İlk defa Claudius'un elindeki belgeyle ilgili bir ima çıkıyor karşımıza," dedi. "Sormaya cesaret edemiyorum. Daha ileriye de gittin mi?"</p>

  <p class="calibre1">Jeremy, "Deverette'nin torunlarının izini sürmek kolay oldu," diye cevap verdi. "Fransız Protestanları oldukça güzel aile kayıtları tutmuşlar. Deverette, adını kendisi İngilizleştirmiş ve oğluna Everett denmiş. Müzik geleneği de devam etmişe benziyor, ama hayatlarını inşaatçı ve mimar olarak kazanır olmuşlar. Kuşaklar boyunca Londra'nın en önemli esnaf loncalarından biri olan Marangozlar Loncası'nın ileri gelenlerin arasındaymışlar. Lawrence Lane'de kiliseye bakan bir yerde oturmaya başlamışlar, evleriyle Deverette'nin keşifte bulunduğu antik mezarın arası sadece birkaç yüz metre."</p>

  <p class="calibre1">Costas, "Mezar bekçileri," diye mırıldandı.</p>

  <p class="calibre1">Jack sakin bir tavırla, "Şimdi her şey yerine oturmaya başladı," dedi. "Gizli mezar, ölü odasında bulduğumuz o kadınlar, ta Roma döneminden 1666'daki Büyük Yangın'a uzanan isimler... Sanırım bunlar o mezarı, mezardaki hazineyi bilen ve ona bekçilik eden gizli bir mezhepmiş. Fakat sonra Büyük Yangın zinciri bozmuş, kiliseyi de yakmış ve gizli mezarın girişini de kapatmış."</p>

  <p class="calibre1">Costas, "Cumae'deki Sibyl için Vezüv'ün püskürmesi nasıl bir sonuç yarattıysa, bu da aynı sonucu yarattı," dedi. "Yanıp kül oldu ve onların devri de kapandı."</p>

  <p class="calibre1">Jack, "Ve sonra tamamen şans eseri olarak mezar tekrar bulundu, gizli İncil yerinden alındı ve bekçilik zinciri yeniden kuruldu," diye mırıldandı.</p>

  <p class="calibre1">Jeremy, "Protestanların güçlü aile geleneği bir kez daha işimize yaradı," dedi. "Daha sonraki vasiyetnamelerde tarihi eserlere gönderme yapılmamış, ama Deverette'nin vasiyetnamesindeki orijinal mirasın gücü sonraki kuşaklara da nüfuz etmiş. Ve bir şey daha var; on dokuzuncu yüzyılın ortasında, Deverette'nin büyük büyük torunu John Everett, Yeni Pelagian'lar denen ve asi ingiliz Keşiş Pelagius'un öğretilerini yaymayı amaçlayan bir Victoria topluluğuna katılmış. Topluluk, Britanya'daki en eski Hıristiyan geleneğinin gerçek mirasçıları olduklarını iddia ediyormuş."</p>

  <p class="calibre1">Jack, "Claudius?" diye mırıldandı. "Bütün bunları gerçekten de ona bağlayabiliyor muyuz?"</p>

  <p class="calibre1">Costas, "Ve Judaea'da tanıdığı kişiye?" diye ekledi.</p>

  <p class="calibre1">Jeremy devam etti. "Everett'ler, daima St. Lawrence Jewry ve Ortaçağ Belediye Binası yakınlarında yaşayıp çalışarak, on dokuzuncu yüzyılda da Londra'nın ileri gelenlerinden olmayı sürdürmüşler. Pelagian olan John Everett, aynı zamanda Londra Belediyesi meclis üyesiymiş. Fakat sonra garip bir şey olmuş. Samuel'in en büyük oğlu Lawrence Everett de babası gibi mimarmış. Ancak babasının 1912'deki ölümünden hemen sonra Lawrence Lane'deki işini kapatmış, ailesini terk etmiş ve ortadan kaybolmuş. Bu konuda bir sürü farklı bilgi var, ama sanki Lawrence Everett, bekçilerin sonuncusuymuş ve hava saldırılarından önce hazineyi başka bir mabede götürmekle zinciri bozmuş gibi görünüyor."</p>

  <p class="calibre1">Jack, "Nereye gittiği hakkında bilgi var mı?" dedi.</p>

  <p class="calibre1">"Göçmen kayıtları, yolcu listeleri... Araştıracak çok fazla şey var. Ama umut verici bir ipucu var elimde."</p>

  <p class="calibre1">Jack, "Hep vardır zaten," dedi. "Bağımlılık yaratmaya başladığının farkında mısın?"</p>

  <p class="calibre1">"Ulusal Arşiv'de biraz daha ilerleme kaydedebilirim. Bir günümü daha alır herhalde."</p>

  <p class="calibre1">"O zaman bir an evvel başla."</p>

  <p class="calibre1">Beş dakika sonra St. Paul Katedrali'nin girişinde durmuş sağanak halde yağan yağmuru seyrediyor ve hafifleyeceği bir anı bekliyorlardı. Jack kendini bir adadaymış gibi hissediyordu ve katedralin sağlamlığı ile dışarıdaki maskelenmiş pis kokulu hava adeta kendi zihninin durumunu yansıtıyordu. Son birkaç saat içinde ortaya çıkan şaşırtıcı gerçekler, yaptıkları araştırmayı dev adımlarla ileri taşımış, bulundukları bina kadar gerçek görünmesini sağlamıştı; ama yine de hedefleri hâlâ yağmurun ötesinde kalan, asla bulunamayacak karanlık arka sokaklara gömülmüş, bir işaretti. Birden zihninde Herculaneum'daki kütüphaneyle ilgili gerçeküstü bir görüntü canlandı, akordeon gibi art arda odalar vardı, kapıları içeriyi görebileceği kadar açıktı ama hedef uzaklarda görünmez oluyordu. Şimdi tek umutlarının Jeremy'de olduğunun farkındaydı, arşivlerden bulup çıkaracağı bir şeyler onları son kapıya, Claudius'un bulmalarını istediği yere götürebilirdi.</p>

  <p class="calibre1">Costas, "Sakın bana metroya bineceğimizi söyleme Jack," diye söylendi. "Bir daha asla metroya binmeyeceğimi biliyorsun."</p>

  <p class="calibre1">Jack, Jeremy'ye göz kırpıp, "Konu açılmışken, her zaman Büyük Kanal'ı görmek istemişimdir," dedi. "Tyburn Nehri'nden temiz su taşımak için on üçüncü yüzyılda yapılan yeraltı kanalı, buradan yaklaşık üç kilometre kadar batıda. Taş sarnıçlar etkileyici geliyor insana ama bin yıl önceki Romalı kanal mühendisleri dehşete düşmüş olmalı. Kanal sızıntı yapmış ve akış yönü de yerçekimine göre hatalı yapılmış. Geriye dönüp bakarak arada yaşanan ilerlemeyi kavramak için büyük bir örnek. Ziyaret etmeye değer."</p>

  <p class="calibre1">Costas tatsız bir sesle, "Hayır," dedi. "Mümkün değil. Sen git. Ben bundan sonra sadece taksiye binerim."</p>

  <p class="calibre1">Jack sırıttı, sonra yağmurun biraz kesilir gibi olduğunu gördü ve katedralin girişinden dışarı çıktı. Tam o anda takım elbiseli genç bir adam da yine katedralin girişine sığınmış olan gruptan koptu ve gelip Jack'in yolunu kesti. Kararlı bir tavırla, "Doktor Howard?" dedi. Jack ürküp geri çekilmişti. Adam bir kâğıt uzattı. "Yarın, sabah on birde. Hayatımz buna bağlı olabilir." Sonra çabucak dönüp basamakları koşarak indi ve kentin sabah kalabalığına karışıp gözden kayboldu.</p>

  <p class="calibre1">Jack kapının altına dönüp notu okudu ve Jeremy'ye verdi. "Onu tanıdın mı?" diye sordu.</p>

  <p class="calibre1">"Emin değilim." Jeremy endişeyle basamaklardaki diğer insanları süzdü. "Seni buraya kadar izledilerse bu pek iyi haber sayılmaz Jack."</p>

  <p class="calibre1">"Biliyorum."</p>

  <p class="calibre1">Jeremy kâğıda göz attı, daktiloyla yazılmış olan metni okuyup dudaklarını büzdü. "Tam da burada, her şeyin göbeğinde." Kâğıdı Jack'e iade etti. "Gidecek misin?"</p>

  <p class="calibre1">"Başka şansımız olduğunu sanmıyorum."</p>

  <p class="calibre1">"Ben de seninle gelirdim ama oturup Everett hakkında araştırma yapmam lazım."</p>

  <p class="calibre1">Jack sakin bir tavırla, "Aynı fikirdeyim," dedi.</p>

  <p class="calibre1">"Costas'ı al yanma. Korumaya ihtiyacın olabilir."</p>

  <p class="calibre1">Jack, taş sütuna dayanmış bitkin arkadaşına baktı, sürekli aksırıyordu. Gidip Costas'ı omzundan tuttu ve basamaklara doğru çekiştirdi. Yağmur yeniden artmıştı ve Costas eriyip gidecekmiş gibi görünüyordu. Jack bir an yukarı bakıp yağmurun yüzünden akmasına neden olduktan sonra, "Hadi gel," dedi. "Sanırım ancak şu nezlen için bir şeyler yapacak halimiz kaldı."</p>

  <p class="calibre1">Ertesi sabah on bire beş kala Jack, Costas'ı da yanına almış Vatikan'daki San Pietro Meydanı'nı geçiyordu. Bazilikanın güney kanadındaki Ufficina Scavi'ye, yani arkeolojik kazılar dairesine gitmekteydiler. O sabah IMU'nun Embraer'iyle İngiltere'den havalamp, gözlerden uzak bir yerde bulunan Leonardo da Vinci Havaalanı'na inmişlerdi ve Jack takip edilmediklerinden emindi. Meydanın muazzam büyüklüğü ve etrafını çevreleyen sütunlar, ortalıkta dolanan turistlerle hacıları cüceleştiriyordu, onlar da ellerinden geldiğince dikkat çekmeden yürüyorlardı. Ujficina'ydı yaklaşınca, Jack çevrelerindeki yüzleri incelemeye başladı, bir işaret, tanıdık herhangi bir şey arıyordu. Ne beklemesi gerektiğini hiç bilmiyordu. Aniden nereden çıktığı belli olmayan genç bir adam yanında yürümeye başladı. Kot pantolon ve açık yakalı tişört giymiş, güneş gözlüğü takmıştı. "Doktor Howard?" dedi. Jack, adama baktı ve başıyla onayladı. "Lütfen beni takip edin." Jack, Costas'a göz attı ve ikisi birlikte adamın peşine düştüler. Ufficina'yı geçtikten sonra, adam Arco dele Campane'nin girişindeki İsviçreli muhafıza yaklaştı ve kimliğini gösterdi. İtalyanca olarak, "Bu iki kişi konuğumdur," dedi. "Özel bir tur." Nöbetçi başını sallayıp otomatik tüfeğini kaldırdı ve geçmelerine izin verdi. Küçük bir meydandan geçip, bazilikanın altındaki Grotto'ların güney binasına girdiler. Üçüncü odaya gelince genç adam beklemelerini işaret etti ve kilitli bir kapının önüne gitti. İngilizce olarak, "Rahatsız edilmeyeceğiz," dedi. "Ufficina, kazı çalışmaları için Grotto'ların bu kısmını kapattı. Burada bekleyin." Bir deste anahtar çıkanp kapıyı açtı ve içeri süzüldü. Jack ile Costas aniden sessizlik ve eski duvarlarla baş başa kalmışlardı.</p>

  <p class="calibre1">Costas nezleli sesiyle yavaşça, "Neler olup bitiyor, bir fikrin var mı?" dedi. "Nerede olduğumuzu anlayabildin mi?"</p>

  <p class="calibre1">"Birinci sorunun cevabı; senden fazla bir şey bilmiyorum. İkincisine gelince, bu duvarlar, dördüncü yüzyıl başlarında Hıristiyan olan İmparator Büyük Konstantin'in burada yaptırdığı ilk bazilikadan geriye kalanlar. Ondan önce burada Romalıların yarış alam vardı. Rehberimizin gözden kaybolduğu yer ise nekropol, MS birinci yüzyılda taşa oyulmuş mozolelerden oluşan bir sokak. 1940'larda başlatılan arkeolojik kazılarda bulundu. Asıl büyük buluşları St. Peter'in ileride, büyük mihrabın altındaki mezarıydı."</p>

  <p class="calibre1">Kapı açıldı ve genç adam tekrar ortaya çıktı. Jack'e de Costas'a da birer tane mum uzattı ve çakmağını çıkarıp ikisini de yaktı. "Yerdeki mumu görünce sağa sapın ve mumu söndürüp yamnıza alın," dedi. "On iki basamak aşağı indikten sonra başka bir kapının önünde yine bir mum göreceksiniz. O kapıdan girin ve arkanızdan kapatın. Ben burada dönüşünüzü bekleyeceğim. Şimdi gidin."</p>

  <p class="calibre1">Costas acı çekiyormuş gibiydi. "Yine yerin altına iniyoruz Jack."</p>

  <p class="calibre1">"Tam da sana göre bir yer. Ölüler kenti."</p>

  <p class="calibre1">"Harika."</p>

  <p class="calibre1">Jack duraksadı, bir an genç adama baktı ama konuşmak istemedi, sonra başını sallayıp kapıya doğru yürüdü, Costas da arkasmdaydı. Onlar girer girmez kapı arkalarından kapandı. Mumların zayıf ışığı dışında içerisi zifiri karanlıktı. Dışarıda hava kuru ve sıcaktı, ama aşağı doğru indikçe nemli ve serin olmaya, küf kokmaya başlamıştı. Jack basamakları dikkatle yoklayarak önden gidiyordu. Sonunda pürüzlü taş bir zemine ulaştılar. İleride duran mumu görebiliyorlardı. Mumun yanına gelince Jack söylendiği gibi alıp parmaklarıyla söndürdü ve sağa dönüp taşa oyulmuş basamaklardan inmeye başladılar. Uzun zaman önce içinde bulunanlardan arınmış antik bir mozolede olduklarını anlamıştı. Dipte sol tarafta kayaya doğru açılan taş bir kapı vardı ve o kapıdan bakınca ileride yine bir mum yandığım gördüler. Kapıdan geçtiler, Jack kapıyı kapanana kadar itti. Kapı gizli bir geçidin girişiymiş gibi, gözle görülür hiçbir iz bırakmadan yuvasına oturmuştu.</p>

  <p class="calibre1">Titreşen mum ışığında duvarlardaki nişleri ve süslemeleri fark eden Jack, "İnanılır gibi değil," diye mırıldandı. "Burası bir katakomp. Demin geçtiğimiz mozole aslında Roma döneminde yerin üstünde, mezarların bulunduğu bir sokaktı. Fakat bu daha derin kısım mutlaka o sıralarda da su seviyesinin altındaydı ve kayaya oyulmuştu. Vatikan bunu daha önce hiç açıklamadı."</p>

  <p class="calibre1">Costas, "İnsan daha başka neleri açıklamadıklarını merak ediyor," diye söylendi.</p>

  <p class="calibre1">Jack, iki tarafında dayazılar, resimler olduğunu algılayarak ilerledi. Bir tanesinin önünde durup mumu oraya tuttu. "Çok şaşırtıcı," diye fısıldadı. "El değmemiş. Katakomplara hiç el değmemiş, gömüler hâlâ burada."</p>

  <p class="calibre1">Costas, "Tam da bilmek istediğim şey," diye inledi.</p>

  <p class="calibre1">"Üstleri alçıyla kapatılıp mühürlenmiş. Bak, şu yazı okunabilir durumda. Huzur içinde." Bir süre tereddüt etti. "Çok erken dönem bir Hıristiyan gömüsü. Büyük Konstantin'den epey öncesine ait. Gizli bir gömüt yeri, Roma'da Hıristiyanların dışlandığı, suçlandığı dönemde kullanılmış. Bu inanılmaz bir buluş. Neden halka açıklamadıklarını anlayamıyorum."</p>

  <p class="calibre1">"Belki bununla ilgili bir şeydir." Costas biraz daha ilerideydi, yerdeki muma yaklaşmıştı. Jack de merakla yanma gitti. Costas, "Burası yükseltilmiş bir bölge, seramik kaplanmış," dedi. Sonra geçidin sol tarafından devam edip mumun başına çömeldi.</p>

  <p class="calibre1">Jack alçak sesle, "Bu bir mezar," dedi. "Bazen katakompların altında da bulunur. Onların bir kısmı da daha önemli kişilere ait mezarlardır."</p>

  <p class="calibre1">"Jack, halüsinasyon görüyor olabilirim. Hani şu Palatine Tepesi'nin altında senin yaşadığın deja vu gibi. Belki de gecikmiş bir nitrojen etkisidir."</p>

  <p class="calibre1">"Ne oldu ki?"</p>

  <p class="calibre1">"Şu mumun altındaki seramik. Üzerine bir yazı kazınmış. Ya gaipten bir şeyler görmeye başladım ya da sahiden daha önce gördüğümüz bir kelimenin aynısı."</p>

  <p class="calibre1">Jack, Costas'm arkasından eğilip baktı. Seramiğin kenarı boyunca asma dallarından çelenge benzeyen süslemeler kazınmıştı. Ortada Costas'ı sarsan şeyi gördü. Bu bir isimdi, kesinlikle daha önce de benzer bir çömlek parçasına kazılı olarak görmüşlerdi onu. Hem de buradan yüzlerce mil uzakta, neredeyse iki bin yıldır Akdeniz'in altında yatan antik gemi batığında görmüşlerdi. Latince yazılmış bir erkek ismiydi.</p>

  <p class="calibre1">PAVLVS.</p>

  <p class="calibre1">Olabilir miydi? Jack etrafa bakındı, geçidin genişlediğini gördü, diğer mezarlar da bu noktada toplanmıştı ama üstüne başka mezar yapılmamıştı. Sanki mezarlarda yatanlar, büyük bir saygıyla o noktaya yakın olmak istemişlerdi. Her yerde Hıristiyan sembolleri gördü; yanındaki duvarda bir kumru, bir tane balık... Sonra Costas mumu seramiğin üstüne tutunca ismin yanma hafifçe kazınmış chirho sembolünü de gördü. İsa'nın işareti.</p>

  <p class="calibre1">Elini seramiğin üstüne koyup kuşkuyla, "St. Paul'ün mezarı," diye fısıldadı. "St. Peter ve St. Paul, aynı yerde defnedilmiş, ad catacumbus, tıpkı gelenekte söylendiği gibi."</p>

  <p class="calibre1">"Evet öyle."</p>

  <p class="calibre1">Jack irkilerek geri çekildi. Ses, karşılarında, mezarın baş kısmının öbür tarafında bulunan karanlık nişten gelmişti. Jack sadece bacakları örten siyah cüppeyi görebiliyordu, adamın üst kısmı karanlıktaydı. Ses otoriterdi, İngilizceyi hafif bir aksanla konuşuyordu, muhtemelen Doğu Avrupalı birine aitti. "Bana yaklaşmaya kalkmayın.</p>

  <p class="calibre1">Lütfen mumlarınızı da söndürün. Arkanızdaki taş banka oturun." Jack bir an tereddüt ettikten sonra başıyla Costas'a işaret verdi ve söylendiği gibi oturdular. Şimdi tek ışık kaynağı mezardaki mumdu ve geri kalan her şey gölgeli bir karanlığın içinde kalmıştı. Karşılarındaki figür hafifçe döndü ve kukuletalı bir baş görür gibi oldular, elleri dizlerinin üstündeydi. "Sizi bugün buraya büyük bir gizlilik içinde çağırttım. Az önce görmüş olduğunuz şeyi görmenizi istedim."</p>

  <p class="calibre1">Costas, "Kimsiniz siz?" diye sordu.</p>

  <p class="calibre1">Adam, "Size ne adım ne de kimliğim açıklanacak," diye cevap verdi. "Bir daha sormayın."</p>

  <p class="calibre1">Jack, "Bu sahiden St. Paul'ün mezarı mı?" dedi.</p>

  <p class="calibre1">Adam, "Evet," diye karşılık verdi.</p>

  <p class="calibre1">Jack, "Ya San Paulo fuori le Mura Kilisesi?" dedi. "Orada, asmaların altında gömülü olması gerekmiyor muydu?"</p>

  <p class="calibre1">"Aslında ölümünden sonra oraya götürülmüştü fakat Peter'le şehitlik makamında birleşsinler diye gizlice buraya getirildi."</p>

  <p class="calibre1">Jack, "O zaman doğru demek ki," diye mırıldandı.</p>

  <p class="calibre1">"İkisi de İmparator Neron tarafından öldürüldüler, Caligula'nın burada yaptırdığı arenada. Peter baş aşağı çarmıha gerildi ve Paul'ün kafası kesildi. Romalılar, ilk Kilise'nin en büyük iki papazım şehit ettiler ve o pagan imparatorlar bunu yapmakla Vatikan'ın burada var olmasım sağladılar, in nominepatrisetfilii etspiritussancti, amen."</p>

  <p class="calibre1">Jack, "Bizi buraya bunu göstermek için mi getirdiniz?" dedi.</p>

  <p class="calibre1">Bir duraksama oldu ve adam yeniden döndü. O sırada mezardaki mumun alevi dalgalandı ve gölge o kadar uzadı ki birkaç saniye için adam tümüyle görünmez oldu. Sonra alev yine dikleşti. "Roma İmparatoru Claudius'un zehirlenerek ölmüş numarası yaptığını ve MS 54'te hükümranlığının bitişinden soma uzun yıllar gizlice yaşadığını artık siz de bilmelisiniz."</p>

  <p class="calibre1">Jack bildiklerinin ne kadarını belli etmesi gerektiğinden emin olmadığı için gölgelere baktı. "Siz bunu nereden biliyorsunuz?"</p>

  <p class="calibre1">"Size bildiklerimi anlatmakla Kilise'nin kutsallığına olan bağlılığımı sınıyorum." Adam sustu, sonra yanındaki gölgelerin arasından deri ciltli, antik bir cilt alıp kucağına yerleştirdi. Jack şimdi adamın güçlü, uzun parmaklı, ama fiziksel bir sorunu varmış gibi görünen ellerini görebiliyordu fakat yüzünü hâlâ görememişti. "MS 58'de, St. Paul, yoldaki ünlü gemi kazasından kurtularak Doğu'dan İtalya'ya geldi. Her şey Havarilerin Eylemlerinde anlatıldığı gibi olmuştu ama gemi Malta değil, Sicilya açıklarında batmıştı."</p>

  <p class="calibre1">Costas, Jack'e göz attı, o da sevinçli bakışıyla karşılık verdi. İkisi de konuşmadı.</p>

  <p class="calibre1">"St. Paul önce Napoli Körfezi'ne, Misenum'a geldi ve orada bulduğu Hıristiyan biraderlerle'tanıştı, bunlar da Eylemlerde anlatıldığı gibi oldu." Adam adeta fısıldar gibi konuşmasına devam ediyordu. "Çarmıha gerilişten sonra, Hıristiyanlığın ilk dönemlerindeki en önemli olay buydu. Paul, İsa'nın sözlerini kutsal topraklar dışına taşıyan ilk insan, ilk gerçek misyonerdi. Roma'ya gitmek üzere Misenum'dan ayrılırken, öğretileri ilettiği o ilk grup kendilerine concilium ecclesiasticum Sancta PaulaC) adını vermişti."</p>

  <p class="calibre1">Jack, "St. Paul Kilisesi Konseyi," diye tercüme etti.</p>

  <p class="calibre1">"Üç kişiydiler ve bugün de üç kişiler."</p>

  <p class="calibre1">Jack hayretle, "Bugün mü?" dedi. "Concilium hâlâ var mı?"</p>

  <p class="calibre1">"Kuşaklar boyunca, neredeyse tam üç yüz yıl concilium gizli bir örgüttü, Hıristiyanlık halen bir yeraltı diniyken hayatta kalma savaşı veren Kilise'ye güç desteğiydi. İlk başta Phlegraean Düzlüklerinde toplanıyorlardı ve son Sibyl de ortadan kaybolunca onun Cumae'deki mağarasını devraldılar. Daha sonra, Hıristiyanlık tutununca, concilium Roma'ya taşındı, şu an oturduğumuz bu katakomplara, St. Paul'ün şehit edilen bedeninin, inananları tarafından gizlice gömüldüğü bu yere, St. Peter'in kutsal mezarının yanına."</p>

  <p class="calibre1">Costas, "Ve bu concilium o zamandan beri toplanıyor mu?" dedi.</p>

  <p class="calibre1">"Roma İmparatorluğu Büyük Konstantin tarafından Hıristiyanlığı kabul edince, concilium'un liderleri amaçlarına ulaştıklarını gördüler ve St. Paul'ün katakompunu mühürleyip konseyi dağıttılar. Yeri de bilinmez oldu ve ancak İkinci Dünya Savaşı'nın ardından yapılan nekropol kazısında keşfedildi. Ve o zamandan beri bu oda yine bir toplanma yeri haline geldi."</p>

  <p class="calibre1">Jack, "Yani modern çağda concilium yeniden mi oluşturuldu?" dedi.</p>

  <p class="calibre1">"Hükümranlığının sonlarına doğru Büyük Konstantin tarafından yeniden oluşturuldu. Yine orijinalindeki gibi üç kişilik bir konsey kurmuş ve bunu çok büyük bir gizlilik içinde yapmıştı. Devleti Hıristiyan yapmak için çok büyük çaba harcamıştı. Bir devlet adamı ve asker olarak, Kilise'nin savunulması gerektiğini, askerleri İsa adına savaşa gönderecek, şeytana merhamet göstermeyecek, onunla hiçbir koşulda anlaşma yapmayacak bir savaş konseyi oluşturulması gerektiğini düşünmüştü. Concilium yüzyıllar boyunca büyük sapkınlıklarla, Vatikan Engizisyonu'nun yıkmayı başaramadıklarıyla savaştı. Britanya'da Pelagian'larla savaştılar, Pelagius'u cehennem ateşine gönderdiler. Reform'dan sonra Protestanlarla, neredeyse Avrupa'yı yok edecek olan o gizli terör ve cinayet savaşıyla uğraştılar. Yeni Dünya keşfedildikten sonra, concilium, karanlık geleceğini öngören eski Sibyl kehanetinden korkarak Maya, Aztek ve İnkaların yok edilmesini emretti."</p>

  <p class="calibre1">Costas, "Ve bunlar din adamlarıydı," diye mırıldandı.</p>

  <p class="calibre1">Adam, "Onlar Kilise'nin kutsallığına ve gücüne inananlardı, Roma Kilisesi'nin kurtuluş ve cennet krallığı için tek yol olduğuna inananlardı," dedi. "Büyük Konstantin sezgi sahibi bir devlet adamıydı. Kilise'nin kurtuluşunun sadakate ve kutsal savaşçıların Kilise'nin Tanrı'ya giden tek yol olduğu inancına bağlı olduğunu biliyordu. Yeniden oluşturduğu concilium'da mükemmel uygulamacılar yaratmıştı."</p>

  <p class="calibre1">Costas, "Bütün bunları kanıtlayabilir misiniz?" dedi.</p>

  <p class="calibre1">Adam elindeki defteri hafifçe mum ışığına doğru kaldırdı. "Consilium Ecclesiasticum Sancta Paula'nm kayıtları. Bir gün dünya öğrenecek. Tarih yeniden yazılacak."</p>

  <p class="calibre1">Jack, "Bütün bunların Claudius'la ne ilgisi var?" dedi.</p>

  <p class="calibre1">Adam biraz öne eğildi ve mum ışığında yüzünün hatları görünür gibi oldu. "Concilium'un karşılaştığı en büyük tehlike ve aynı zamanda en büyük korkusuydu. Sizi buraya getirtmenin sebebi de bu. Siz ve ekibiniz tahmin edemeyeceğiniz kadar büyük bir tehlike içindesiniz."</p>

  <p class="calibre1">Costas, "Bir Beretta 93 alnımıza dayandığında neler olacağını tahmin edebiliriz," dedi. "Palatine Tepesi'nin altındaki bir mağarada yaşadık bunu."</p>

  <p class="calibre1">Adam sakin bir tavırla, "Ateş etmemesi emredilmişti," dedi.</p>

  <p class="calibre1">Costas, "O zaman belki de concilium'un daha itaatkâr uşaklar bulması gerekiyordur," dedi.</p>

  <p class="calibre1">Jack, "Nasıl öğrendiniz?" diye sordu. "Concilium Roma'nın altında dalış yapacağımızı nereden bildi?" Adam sessiz kaldı ve Jack ısrar etti. "Herculaneum'daki tünelde bizi dinleyen biri mi vardı? Müfettiş Doktor Elizabeth d'Agostino muydu?"</p>

  <p class="calibre1">"Villanın dışında sizinle konuştuğundan haberimiz var."</p>

  <p class="calibre1">"Nereden biliyorsunuz?" Jack aniden tepeden tırnağa ürperdiğini hissetti. Ya Elizabeth'in, onun telefonlarına cevap vermemesinin korkudan öte bir sebebi varsa? "Nerede şimdi o?"</p>

  <p class="calibre1">"Her yerde casuslar var."</p>

  <p class="calibre1">Costas, "Seaquest //'de bile mi?" dedi.</p>

  <p class="calibre1">Adam kararlı bir şekilde, "Aradığınız şeyi bulmak için elinizden gelen her şeyi yapmanız ve onlar sizi ele geçirmeden önce bunu dünyaya duyurmanız gerekiyor," dedi. "Yerini öğrenirlerse sizi ortadan kaldırmak için ne gerekirse yaparlar. Ben elimden geleni yaptım ama onları daha fazla durduramam."</p>

  <p class="calibre1">Jack, "Doktor d'Agostino?" diye ısrar etti.</p>

  <p class="calibre1">"Dediğim gibi, ben elimden geleni yaptım."</p>

  <p class="calibre1">Costas, "Niye bize yardım etmek isteyesiniz ki?" dedi.</p>

  <p class="calibre1">Adam duraksadı. "Size Claudius'u anlatayım." Defterin baş kısmını açtı. Loş mum ışığında sadece antik yazıları görebiliyorlardı. Yazılar kenarlara doğru taşmıştı ve belli ki birkaç farklı el tarafından yazılmıştı. Herculaneum'da buldukları Pliny'nin Doğal Tarih sayfasını anımsatıyordu ama bu daha çok yıpranmış ve lekelenmişti, pek çok kez elden geçmiş gibiydi. Adam defteri tekrar kapatıp ellerini üstüne koyduktan sonra, "Bu sayfa MS birinci yüzyılda concilium'un kuruluşunu anlatıyor," dedi. "İlk üç üyeden biri Narcissus adında bir adamdı, İmparator Claudius tarafından azat edilmiş bir köleydi."</p>

  <p class="calibre1">Jack, "Yüce Tanrı'm," diye mırıldandı.</p>

  <p class="calibre1">Costas, "Şu hadım mı? Tanışmıştık onunla," dedi. "Claudius'un çalışma odasının önünde boylu boyunca yatıyordu. Sanki kafasını içeri uzatmış bir şeye uzanmak istermiş gibiydi. Azıcık yanmıştı."</p>

  <p class="calibre1">"Ah." Adam bir süre sessiz kaldı. "Narcissus'u bulmuşsunuz. İki bin yıldır merak ediyorduk."</p>

  <p class="calibre1">Jack, "Sanırım artık orada ne yaptığını tahmin edebilirim," diye mırıldandı.</p>

  <p class="calibre1">Adam, "O zaman Narcissus'un uzun süredir Claudius'un yazmanı olduğunu da biliyorsunuz," dedi. "Claudius MS 54'te Roma'dan ayrılmaya karar verdiğinde, Narcissus'u da zehirlenmiş gibi gösterdi, böylece o da efendisiyle birlikte Herculaneum'da saklanabilecek ve kitaplarına yardımcı olabilecekti. Fakat MS 58'den sonra, Narcissus'un orada kalmaya devam etmesi için bir sebep daha çıktı. Claudius'un felç tedavisi için Sibyl'in mağarasına yaptığı gece ziyaretlerinde o da hep yanında olurdu. Narcissus, Hıristiyanların Phlegraean Düzlüklerinde saklandığım biliyordu ve kendisi de orada St. Paul'le tanıştıktan sonra Hıristiyan olmuştu. Narcissus, Claudius'un gençken Judaea'ya gittiğini, orada Mesih'le tanıştığını ve kıymetli bir belgeyle döndüğünü de biliyordu. Paul, İsa'yla hiç karşılaşmamıştı vt Narcissus'tan İsa'dan kalmış yazılı bir belgenin olduğunu duyunca şaşırmıştı. Narcissus'tan o belgeyi bulup, sonraki durağı olan Roma'da kendisine teslim etmesini istedi. Tabii sonra tarih Paul'ün karşısına dikildi ve şehit edildi, Narcissus da belgeyi hiç bulamadı. Claudius, ona karşı bile çok kurnazca davranıyordu. Fakat belge hakkındaki söylentiler Phlegraean Düzlüklerindeki Hıristiyan biraderler arasında inanılmaz boyutlara ulaştı ve Claudius'un İsa'ya dokunmuş olduğu söylentisi yayıldı. Concilium'un diğer iki üyesi bu durumun otoritelerine karşı yarattığı tehlikeyi gördü ve o belgeyi bulup yok etsin diye Narcissus'a yalvardılar. Onun sahte bir belge olduğuna, bir sapma olduğuna, sadece Sibyl'e yaptığı ziyaretlerden sonra kafayı bulmuş Claudius'un uydurduğu bir masal olduğuna inanıyorlardı. Sonunda, Narcissus bir gece Claudius'u Sibyl'in mağarasında bıraktı ve Herculaneum'a döndü, niyeti çalışma odasını ve tüm kitapları yakmaktı. O da 24 Ağustos 79 gecesiydi."</p>

  <p class="calibre1">Costas, "O oda dışında her yerin alevler içinde kaldığı gece," diye mırıldandı.</p>

  <p class="calibre1">Adam, "Concilium'un, Narcissus'ün başarılı olup olmadığını bilmesine imkân yoktu. Fakat püskürme sonucunda Herculaneum tümüyle ortadan kalkınca tehlikenin de sonsuza kadar yok olduğunu düşündüler," diye devam etti. "Kuşaklar boyunca o belge, Kilise'yi yıkmaya çalışan sahteciliğin ilki olarak, kâfirlik olarak kabul edildi ve yok edilişi de concilium'un pek çok zaferinin birincisi sayıldı. Sonra, on yedinci yüzyılda, Roma'nın düşüşünün üstünden bin yıldan fazla zaman geçmişken, Bourbon Kralı Napolili Charles, Herculaneum'da kazı yapmaya başladı ve uğursuz bir gerçek ortaya çıktı. Herculaneum püskürme esnasında yok olup gitmemişti. Mucizevi bir şekilde korunmuştu. Daha da beteri, ilk keşfedilen ve araştırılan yerlerden biri Calpurnius Piso'nun villası, yani Villa Papyri'ydi. Concilium, Claudius'un orada saklandığını biliyordu. Sonra, bundan da kötü bir şey oldu ve pek çoğu kömürleşmiş ama bazıları okunur durumda olan kitaplar, parşömenler bulunmaya başladı. Concilium harekete geçmek zorundaydı ve iki yüzyıldan uzun bir süredir, Villa Papyri'de kazı yapılmasını önlemek için bütün gücünü kullanıyor. Concilium'un elinde bütün Herculaneum'u baştan başa kazacak veya kazı yapılmasını önlemeye yetecek kadar çok para ve imkân var. Ya da öyle sanıyorlardı. Tam MS 79'da olduğu gibi, doğal afet yine araya girdi. Geçen ay meydana gelen deprem, on sekizinci yüzyılda mühürlenmiş olan ve concilium'un daha fazla antik belgenin ve hatta Claudius'un gizli odasının bulunmasına yol açacağını bildiği o tüneli ortaya çıkardı. Bütün dünya basınının gözü oradayken bir araştırma yapılmasını önlemeye imkân yoktu. Şeytan işi, hâlâ gün yüzüne çıkabilirdi. İşte o sırada sizin ekip ortaya çıktı."</p>

  <p class="calibre1">"Vay canına." Costas mezara oturdu ve aniden ne yaptığını fark edip, bacağında alçı tozlarıyla ayağa fırladı. "Bu birkaç şeyi açıklıyor."</p>

  <p class="calibre1">Jack, "Ama sizin kim olduğunuzu ve bunları bize niye anlattığınızı açıklamıyor," dedi. "Concilium'un üyelerinden biri misiniz?"</p>

  <p class="calibre1">Bir sessizlik oldu, sonra adam öncekinden daha sakin bir tavırla tekrar konuştu. "Uzun yıllar boyunca Cizvit misyoneriydim. Bir keresinde, Yucatân'daki Peten Gölü'nde bir kanoyla giderken bir aydınlanma anı yaşadım. İnsan küçük bir kayıkla suyun üstündeyken, yaşadığı o an dışındaki her şeyi unutup, kendini o anın duygularına kaptırabiliyor." Adam duraksadı ve Jack başını salladı, ama huzursuz olmuştu. "Galilee Denizi'ndeki İsa'yı düşünmeye başladım. Denizin onun cennet krallığı olduğunu, başkalarına da, tıpkı kendisi gibi cenneti bulabileceklerini söylediğini düşündüm. Cennet krallığının yeryüzünde, etrafımızda olduğunu anlattığını."</p>

  <p class="calibre1">Jack, "Ve bu sizi concilium'la. ters mi düşürdü?" diye sordu.</p>

  <p class="calibre1">"Komşunu sev, çünkü böylesi ondan nefret etmekten daha kolaydır. Öbür yanağını uzat, çünkü bu direnmekten daha kolaydır. Zihnini önyargılardan arındır ve enerjini cennet krallığını bulmaya ada. İsa'nın mesajı buydu. Concilium'un kutsal bir sebebi vardı, ama bu çağrıya önem vermiyordu. Sapmaları bulalım, küfürleri bulalım derken her şey tüketildi ve amaç ortadan kalktı. Yöntemleri çürüdü. Ve şimdi o üçlünün içinde karanlık bir köşeyi dönmüş olan, tutkularına direnemeyen biri var. Şeytan onu ele geçirdi. Geçmişte başkalarının da başına gelmişti."</p>

  <p class="calibre1">"Kim o? Ve siz, bizi nereden biliyorsunuz?"</p>

  <p class="calibre1">"Daha önce de concilium'un dikkatini çekmiştiniz. Sözünü ettiğim kişi aynı zamanda tapınaktan kaybolan Yahudi hazinesini, yani felag'ı koruyan İskandinav kardeşlik cemiyetinin üyesi."</p>

  <p class="calibre1">Jack öfkeyle, "Ve Peder Patrick O'Connor'u öldüren cemiyetin," dedi. "Hem dostumdu, hem de kendini adamış bir din adamıydı. Anlaşılan concilium uğruna boğazlanmış."</p>

  <p class="calibre1">"Concilium tarafından kullanılan yöntemlerin kaba olması sık karşılaşılan bir durumdur. Fakat şimdi, Tanrı'ya ulaşmakla ilgisi olmayan karanlık güçlere karışmış görünüyorlar." Adam durdu, tekrar gölgelerin arasına çekildi, sesi fısıltının azıcık üstündeydi. "Peder O'Connor benim de dostumdu. Yıllar önce henüz çırakken burayı, yani St. Paul'ün mezarını ikimiz bulmuştuk. Concilium'un istemediği kadar derinlere dalmıştı. Şu an elimde duran defterden haberi vardı. Gerçekle yüzleşmemiz gerektiğine inanıyordu. Ve artık ben de buna inanıyorum."</p>

  <p class="calibre1">Jack, "Kendinizi çok büyük bir tehlikeye atıyorsunuz," diye mırıldandı.</p>

  <p class="calibre1">"Sizi korumak için elimden gelen her şeyi yaptım. Ben ortaya çıkana kadar, anlattığım her şeyi gizli tutacağınıza yemin etmelisiniz. İçeriden çalışmaya devam etmem lazım. Ve siz de anlamak zorundasınız. Mesih'in kendi sözleri bulunursa concilium memnun olacak. Bu sözlerin, onların inandığı gibi, sahte olduğu kanıtlanırsa, o zaman da bunları yayanları, böyle bir küfrü tekrarlayanları yok etmek üzere savaş köpekleri ortaya salınacak. Dikkatli olmamz lazım. Beni bulmaya da çalışmayın. Gidin şimdi."</p>

  <p class="calibre1">Yarım saat sonra, Jack'le Costas St. Peter'in kubbesinin yanındaki terasta oturmuş su içiyor ve aşağıdaki Bernini'nin muhteşem meydanını seyrederek öğleden sonra güneşinin tadını çıkarıyorlardı. Meydanı çevreleyen yarım daire şeklindeki sütunların üstünden, Roma imparatorlarının Tiber Nehri kıyısındaki mozolesini, St. Angelo Şatosu'nu hayal meyal seçebiliyorlardı. Daha güneyde de antik kentin kalbini ve Palatine Tepesi'ni görüyorlardı. Costas dirseklerinin üstünde geriye yaslandı, yüzünü güneşe çevirip, güneş gözlüğünün ardındaki gözlerini kapamıştı. "Kıyaslanacak olursa, yükseklerde olmayı yerin altında olmaya tercih ederim," diye söylendi. "O rutubetli yeraltı gezilerinden sahiden bıktım." Dönüp Jack'e baktı. "Güveniyor musun o adama?"</p>

  <p class="calibre1">"Eh, arılattıklarının büyük kısmı bizim zaten tahmin ettiğimiz şeyler, geri kalanı da yerine oturuyor. Ama emin değilim."</p>

  <p class="calibre1">"Ben peşime silahlı haydutlar takan kimseye güvenmem. Sana söylemem lazım Jack. Ben o adama güvenmiyorum. Bence bu, dikkatle hazırlanmış bir oyun. Bize doğruluğu kanıtlanabilecek, makul bir şeyler anlatıp güvenimizi kazanacak, sonra da bildiklerimizi öğrenecek."</p>

  <p class="calibre1">"Elizabeth'le ilgili soruma cevap vermedi. Endişeleniyorum."</p>

  <p class="calibre1">"Belki Hiebermeyer ile Maria bulabilirler."</p>

  <p class="calibre1">"Belki." Jack derin derin iç geçirip tekrar kente baktı. "Neyse, eğer sahiden bir şey bulursak kıyamet kopacak."</p>

  <p class="calibre1">Costas, "Ya da daha ileri gitmezsek," dedi. "Her iki durum da kötü haber olabilir. Ben concilium'un dünyaya bildiklerimizi açıklamamızı isteyeceğini düşünemiyorum. Eğer o adam bizimle bir oyun oynuyorsa, bize bütün bu hikâyeyi anlatarak idam fermanımızı da imzalamış demektir. Bize anlatarak bir risk aldı, ama eğer anlattıklarının yarısı doğruysa, bizi susturmak da bir işaretine bakar."</p>

  <p class="calibre1">"Adam hakkında en kötüsünü düşünüyorsun."</p>

  <p class="calibre1">"Şeytanın avukatlığım yapıyorum, ama uyanık olmalıyız Jack. Ve sadece bizden söz etmiyorum. Oyuna kattığımız her kişiyle tehlike listesi de büyümüş oluyor. Hiebermeyer ile Maria herhalde listenin en başındadır. Şu arkadaşın Elizabeth var. Jeremy de bizimleyken görüldü, hani şu Londra'da sana mesajı veren adam tarafından. Tanrı bilir katedraldeki konuşmamızın ne kadarını duydu. Daha dikkatli davranmamız lazım."</p>

  <p class="calibre1">"Reuters'teki dostum sadece telefon mesafesinde. İlk tehditte, Herculaneum görüntüleriyle birlikte bir basın açıklaması yollarız."</p>

  <p class="calibre1">"Şu concilium hakkında yeterince somut kanıt yok Jack. Bu durumda, her şeyi biz uyduruyormuşuz gibi görünebilir. Her günkü komplo teorilerinden biri haline dönüşebilir. Ve bütün araştırmacı gazeteciler de böyle bir konuya girmeden önce iki kere düşünür."</p>

  <p class="calibre1">Jack, "Adamımızın söylediği kişi olması tek umudumuz," diye mırıldandı. "Bir de Jeremy'nin Londra'dan bir şeyler getirmesi."</p>

  <p class="calibre1">Costas homurdanarak sırtüstü uzandı. Jack ise hâlâ hayretle az önce dinlediklerini düşünüyordu. Havaalanına gitmek için daha bir saatleri vardı ve o da son gelişmeleri Hiebermeyer'e ve eski akıl hocaları Profesör Dillen'e iletmek üzere cep telefonunu aldı. Hepsinin tamamen gerçek olduğuna ikna olana kadar, onlara anlatılanların kıyısında dolandı. Şimdi yapbozun pek çok parçası yerine oturmuş gibi görünüyordu ama karşı karşıya oldukları şeyin büyüklüğü daha yeni ortaya çıkmaya başlamıştı. O an için yapabilecekleri bir şey olmadığını bildiği için, tekrar aşağıdaki manzaraya odaklanmaya çalıştı. Jeremy, İngiltere'deki araştırmasından çıkan olası tüm izleri elden geçirene kadar, peşine düşebilecekleri bir ipucu yoktu ellerinde. Costas'a göz attı. Cep telefonunu cebine yerleştirirken, "Birkaç gün önce St. Paul'ün gemisinin ebatlarını sormuştun," dedi. "Şu meydanın ortasına bir baksana."</p>

  <p class="calibre1">Costas yerden kalktı ve korkuluğun üstünden bakti. "Dikilitaşı mı diyorsun?"</p>

  <p class="calibre1">Jack, "İmparator Caligula tarafından Mısır'dan getirilmişti, arenanın ortasını süslesin diye, yani Peter ile Paul'ün idam edildikleri yerin," dedi. "Yirmi beş metre uzunluğunda, en az iki yüz ton ağırlığında. Böyle bir taşa bakmak, St. Paul'ü taşıyan zahire gemisi de dahil, büyük Roma gemilerini kavramak için en iyi yol. Dikilitaşı taşıyan gemi sonunda</p>

  <p class="calibre1">Claudius tarafından Ostia'daki yeni limanında çimentoyla doldurulup, dalgakıran oluştursun diye batırıldı. Bugün de hâlâ orada. Yaşlı Pliny Doğal Tarih'te söz ediyor."</p>

  <p class="calibre1">Costas, "Sevgili Yaşlı Pliny," diye mırıldanıp tekrar güneşin altına uzandı. Jack, kubbenin terasına gelen diğer insanlara baktı, gözleri kuşkulu bir görüntüye karşı tetikteydi, aşağıdaki katakompta uyarıldıktan sonra dikkati artmıştı. Adam doğru söylüyor olabilirdi. Jack'in takip edildiklerineinanmak için bir sebebi yoktu ve muhtemelen burada kentin herhangi bir yerinde olacaklarmdan daha güvendeydiler. Biraz gevşedi ve korkuluktan tekrar baktı. İhtişamı, pagan Roma'smın en büyük anıtlarına eşdeğer olan meydanı kuşbakışı taradı. Meydandan geçen insanlara baktı. Sanki bilgisayarda yaratılmış bir Hollyvrood filmi gibi, Roma'yı aslında olduğu haliyle değil de insanların hayal ettiği biçimde seyrediyordu. Sanki yakından bakılsa aşağıdaki insanların etten kemikten canlılar değil, çöp adamlar olduğu, sadece mimari süslemelerden ibaret olduğu, uçucu ve anlamsız olduğu anlaşılacaktı. Jack cüzdanım alıp Herculaneum'da bulduğu Claudius sikkesini sardığı kâğıt parçasını çıkardı. Sonra sikkeyi eline alıp yukarı doğru tuttu, sütunların arasından gördüğü meydanın manzarası kapandı.</p>

  <p class="calibre1">"Benim buluşum! Almışsın ha. İyi insan. Eğer bıraksak bir daha kimsecikler görmeyecekti." Costas, Jack'e ve sikkeye bakıyordu.</p>

  <p class="calibre1">"Ödünç aldım."</p>

  <p class="calibre1">"Ya, tabii."</p>

  <p class="calibre1">Jack, "Yine Claudius'u düşünüyordum," dedi. "Tarihi, eşi benzeri olmayan kişilikler şekillendiriyor, süreç değil. Şu aşağıda, meydanda yürüyenler gerçek insanlar, kendi özgür iradesi olan bireyler ve bütün bunlara göre ikinci planda değiller." St. Peter'in kubbesini ve alanı çevreleyen devasa sütunları gösterdi. "Orada bütün bunlardan daha muhteşem şeyler yaratabilecek veya yok edebilecek birileri var. Tarihi yapan bireysel kararlar, hevesler. Ve insanlar eğleniyor. Baksana Claudius bizi nerelere getirdi."</p>

  <p class="calibre1">"Akla gelen ilk kelime eğlence olmasa gerek Jack." Costas döndü. "Dur bir bakayım. Ölü sıçanlar, lağım, vücut losyonu, fosil haline gelmiş bir Vesta Bakiresi, dehşet verici bir kızıl saçlı kraliçe..."</p>

  <p class="calibre1">"Ama patlamamış bir bomba buldun."</p>

  <p class="calibre1">"Etkisiz hale getirmeme bile izin vermediler."</p>

  <p class="calibre1">Jack'in cep telefonu çaldı ve sikkeyi hemen cebine sokuşturdu. Telefonu açıp birkaç dakika dikkatle dinledikten sonra, kısaca bir şeyler söyledi ve kapatıp tekrar cebine koydu. Yüzüne büyük bir tebessüm yayılmıştı.</p>

  <p class="calibre1">Costas, "Ee?" dedi. "Yine o bakış var suratında."</p>

  <p class="calibre1">"Jeremy'ydi. Bir içgüdüye dayanarak internetten bulabildiği uluslararası ölüm kayıtlarını incelemiş. Everett'in 1912'de ortadan kaybolmuş olabileceği tüm yerleri taramış: Avustralya, Kanada, ABD. Şimdiki haberi seveceksin. IMU'üun Embraer'i yakıt almaya başladı bile."</p>

  <p class="calibre1">"Söyle bakalım, sevinecek miyim sahiden?"</p>

  <p class="calibre1">"Güney Kaliforniya'ya en son ne zaman gitmiştin?"</p>

  <p class="calibre1">Jack bilinci açılsın diye uğraşıyordu ve başını yasladığı pencere yüzünden uçağın titreşimlerini algılamaya başlamıştı. Çeşitli görüntüler, son birkaç gün içinde yaptıkları olağanüstü keşiflere ait anılar zihninde dönüp durmaktaydı. Antik gemi batığındaki chirho sembolü, kazınmış olan St. Paul adı. Tünelden iblis gibi kafasını uzatıp, onu Herculaneum'daki kayıp odaya yönelten Anubis başı. Daha da karanlık mekânlar, Sibyl mağarası, Roma'daki yeraltı labirenti, Londra'nın altındaki mezarından görmeyen gözlerini üstüne diken maviye boyanmış kafatası. Görüntüler hem canlı hem bulanıktı, parça parçaydı ama bir biçimde birbirine bağlıydı. Bir kısır döngüye yakalanmış gibi tekrar tekrar gözünün önünden geçiyorlardı. Kendini yeraltındaki Aeneas gibi hissediyordu, ama ona destek olacak Sibyl yoktu, sadece o ışığı bulmak için mücadele ettikçe daha da aşağı çeken, kendi yarattığı karanlık labirente hapsetmek isteyen kötücül bir güç vardı. Jack kendini huzursuz ve yenilmiş hissediyordu ve gözünü açıp Costas'm güven veren figürünü karşıdaki koltuğa kıvrılmış görünce rahatladı. Kafasının içindeki dayanılmaz duygunun uçağın alçalmaya başlamasıyla ortaya çıkan hava basıncı olduğunu fark etti ve dengesini sağlamak için burnunu kapattı. Embraer'in uğultusu zihnindeki görüntüleri silip attı ve gerçek hayata döndü. Uzanıp camdan dışarı baktı.</p>

  <p class="calibre1">"Kötü rüya mı gördün?" Jeremy yanındaki koltuğa çöktü ve çalıştığı defterin kenarım kıvırıp kapattı.</p>

  <p class="calibre1">Jack homurdandı. "Sanki bütün malzemeler hazır ama ortada yemek yok. Bu yolculuk ya tamam ya devam dedirtecek. Eğer bugün bir yere ulaşamazsak seçenek kalmadı demektir." Derin bir nefes alıp kendini yatıştırdı ve merakla Jeremy'nin defterine baktı. "Kriptoloji mi?"</p>

  <p class="calibre1">"Çocukluk meraklarımdan biri. Birinci Dünya Savaşı sırasında Müttefikler tarafından kırılan bütün Alman şifrelerini toplamıştım. Şimdi eski hızıma ulaşmaya çalışıyorum sadece. Bazı erken dönem Hıristiyan akrostişlerine bakarken oldu."*</p>

  <p class="calibre1">Jack çenesindeki sakalları kaşıyarak, "Sende arkeolog özellikleri olduğu belli," dedi. "Maria haklıymış. Belki de ben de vazgeçip her şeyi sana teslim etmeliyim."</p>

  <p class="calibre1">Jeremy düşünceli bir tavırla, "Belki yirmi yıl sonra olabilir," diye cevap verdi ve Jack'e sırıttı. "Böylece bir Süre özel kuvvetlerde çalışmak, sonra dalgıçlıkla, silahlarla ve helikopterlerle ilgili her şeyi öğrenmek, bütün korkularımı yenmek ve en önemlisi, şu karşımızdaki saygıdeğer meslektaşım idare etme becerisi kazanmak için yeterli zamanım olur."</p>

  <p class="calibre1">Costas o sırada horlaymca Jack gülmeye başladı. "Onu kimse idare edemez. Buraların patronu odur."</p>

  <p class="calibre1">"Mesele şu ki, yirmi yıla kadar dünyanın bütün sırları zaten çözülmüş olur."</p>

  <p class="calibre1">Jack başını salladı. "Yeni Dünya ilk kolonicilere nasıl göründüyse, geçmiş de ona benziyor. Hepsini keşfettim samyorsun, sonra bir köşeyi dönüyorsun ve ufukta başka bir El Dorado" ışıldıyor. Ve bak bugün neredeyiz. Büyük sırların bazıları hep olacak, yarısı çözülecek öbür yarısı sürekli seni cezp edecek."</p>

  <p class="calibre1">Jeremy, "Bazen en iyi yol budur," dedi. "Viking destanlarını hatırlıyor musun? Açık uçlar her zaman bağlanmaz, erdem her zaman ödüllendirilmez. Her zaman klasik bir son istemeyiz."</p>

  <p class="calibre1">"Ve benimleyken her zaman klasik bir son elde edemezsin," diyen Jack güldü. "Öğrendiğim başka bir şey de, bulduğun hazine çoğu zaman aradığın şey olmaz."</p>

  <p class="calibre1">"İşte orada." Uçak keskin bir manevra yaptı ve Jeremy üç bin metre kadar aşağıdaki kıyıyı gösterdi. "Pilottan Los Angeles'a kuzey yönünden yanaşmasını istedim, Malibu'yu görebileceğimiz şekilde. Oldukça etkileyici."</p>

  <p class="calibre1">Costas, "Plajlar," diye mırıldandı. "İyi sörf yapılır mı?" New York'un JFK Havaalam'ndan beri uyuyordu, ondan önceki okyanus aşırı uçuşun büyük bölümünü de uyuyarak geçirmişti. Kış uykusundan yeni kalkmış gibi görünüyordu. Alnını pencerenin kenarına dayayıp uykulu gözlerle aşağıya baktı.</p>

  <p class="calibre1">Jeremy, "Fena sayılmaz," dedi. "Bildiğimden değil elbette. Ben buradayken tezim üstünde çalışıyordum."</p>

  <p class="calibre1">"Doğru." Costas hâlâ nezleli gibi konuşuyordu ama soğuk algınlığının en kötü kısmını atlatmıştı. "Burada ne işimiz olduğunu anlamak için sabırsızlanıyorum Jeremy, ama şikâyetim yok."</p>

  <p class="calibre1">"Sen ölü gibi uyurken Jack'e bütün hikâyeyi anlattım. Everett'i Kaliforniya Eyalet Ölüm Kayıtları'nda buldum. Doğum yeri ve tarihi aynı, kimlik konusunda bir kuşku yok. Buranın kuzeyinde, Santa Paula'da yaşamış, 1912'de İngiltere'yi terk ettikten sonra gelmiş. Villa Getty'de çalışan bir arkadaşımı aradım. Anlaşılan bize çok daha fazlasını anlatabilecek. Başlangıçta Everett, dini bütün bir Roma Katolikiymiş, yani mezhep değiştirmiş."</p>

  <p class="calibre1">"Ha?" Costas gözlerini ovuşturdu. "Ben bütün bunların İngiliz Kilisesi ile, Pelagian mezhebiyle ilgili olduğunu sanıyordum."</p>

  <p class="calibre1">"Bu ziyarette bu meseleyi çözeceğimizi umuyorum."</p>

  <p class="calibre1">"Yani sörf yapmaya gitmiyoruz."</p>

  <p class="calibre1">Jack kararlı bir tavırla, "Yeni ipuçları çıktı Costas," dedi. "Jeremy tam bir araştırma yapmış."</p>

  <p class="calibre1">Jeremy, "Şimdi görebilirsiniz," dedi. "Villa Getty. Şu tepelerin arasında, denize bakıyor."</p>

  <p class="calibre1">Jack, sahil yolunun hemen yanındaki birkaç binaya baktı. Birden, tekrar Herculaneum'a gitmiş de iki yüz yıl önce Kari Weber tarafından bulunmuş Villa Papyri'ye bakıyormuş gibi hissetti. Denize doğru uzanan geniş, sütunlu avluyu, sırtını vadiye dayamış villayı görebiliyordu.</p>

  <p class="calibre1">Jeremy, "Tek büyük farkı, konumu," dedi. "Herculaneum'daki villa kıyıya paraleldi, avluyla ana binalar da denize bitişikti. Onun dışında Villa Getty'de tümüyle Weber'in planına sadık kalınmış. Fantastik bir tasarım, ancak Amerikan bonkörlüğüyle ve vizyon sahibi biri tarafından yapılabilir. Aynı zamanda dünyanın en güzel müzelerinden biri ve en iyi çalışmalarımı yaptığım yer. Aşağıda bizi başka neler beklediğini yaşayıp görmek lazım."</p>

  <p class="calibre1">Üç saat sonra Villa Getty'nin ana avlusundaki ışıltılı dikdörtgen havuzun basındaydılar. Fazla göze batmadan batı kanadındaki küçük bir kapıdan girmişlerdi ve şimdi de güzelim bahçedeki heykeller gibi kıpırdamadan duruyor, güneşin ve manzaranın tadını çıkarıyorlardı. Bir Roma destanının film setine girmiş gibiydiler, ama burada, geniş panoramalı tarihi filmlerde pek görülmeyen ayrıntılar vardı. Havuz neredeyse elli metre uzunluğundaydı, villanın önündeki sütunlu girişten sahil yoluna doğru uzanıyordu. Havuzun iki ucunda, Villa Papyri'de bulunan antik bronz heykellerin kopyalan vardı, sarhoş bir Silenus ile uyuyan bir keçi ilah. Onların karşısında oturan Hermes o kadar canlıydı ki, sanki her an havuza atlayacakmış gibi geliyordu. Havuzla avluyu çevreleyen sütunlu girişin arasında, mermeri sanki doğanın bir uzantısıymış gibi gösteren ağaçlar ve çiçek tarhları yer alıyordu. Onların etrafı da yine bitkilerle kaplıydı. Bütün bahçe, dış dünyanın insan becerisiyle koza gibi örülmüş ve korunmuş derli toplu bir versiyonuydu. Sütunlarla ağaçları yansıtan havuz, ancak sundurmanın iç kısmından görebildikleri duvar resimleri gibi aldatıcı bir manzara yaratmaktaydı. Jack, volkana doğru uçarlarken Costas'a göstermiş olduğu Vezüv duvar resimlerini hatırladı, antik Roma'mn bütün pastoral düşlerini yansıtan bir görüntüydü. İki bin yıl önceki o kader gününde ortaya çıkan gerçekliğin üstünü örten ince bir tül gibiydi.</p>

  <p class="calibre1">Jeremy, "Her şey otantik," dedi. "Plan, Weber'in on sekizinci yüzyılda tünellerde gördüğü villanın orijinal kayıtlarına dayalı. Heykeller de o sırada bulunanların bire bir kopyaları. Bitkiler bile aynı, nar ağaçları, defneler, palmiyeler Akdeniz'den getirtilmiş."</p>

  <p class="calibre1">Jack gözlerini kapatıp tekrar açtı. Kaliforniya tepeleri de Akdeniz'in sevdiği o güzel sadeliğine sahipti ve bitkilerden yükselen kokularla deniz onu geriye götürmüştü. Villa, geçmişin bir yorumu değil, ışıkları ve gölgeleriyle mükemmel bir benzeriydi; insanlarla yaşıyor, nefes alıyordu. Pek az tarihi benzetme onda bu duyguları uyandırmıştı ve burada her şeyin doğru olduğunu hissediyordu. Bol renkli ve gerçeğe uygun villaya bakarken, hayalinde Herculaneum'un kazılmış binaları, fotoğrafın negatifi gibi canlanıyordu. Ölüme, bedenin aniden bir kabuk haline gelişine, renklerin griye dönüşüne tanık olduğu zamanları hatırladığını fark etti. Herculaneum rahatladıktan sonraki o ana fazla yakındı, eski iskeletler gibi, zamanla çürüyüp ağarmış yerlere göre dayanılması daha zordu. Hâlâ dumanları tüten ve suları sızan yanık bir kent cesedi gibiydi, korkunç bir kazada yanmış bir kurbana benziyordu. Burada, Villa Getty'de ise sanki birisi hâlâ soğumamış olan cesede bir doz adrenalin şırınga etmiş ve mucizevi bir şekilde hayata döndürmüş gibiydi, sanki antik kent yeniden nefes almaya ve baş döndürücü bir berraklıkla parlamaya başlamıştı.</p>

  <p class="calibre1">Costas başını sallayarak, "Sadece Kaliforniya'da böyle şeyler olur," dedi. "Hollywood birkaç kilometre ötede ise insan bunu bekliyor zaten."</p>

  <p class="calibre1">Jeremy, "Villa 1974'te açıldığında aşırtıcı bir tepki olmuştu," dedi. "Birçok eleştirmen olumsuz yazılar yazdı. Romalılar burada pek iyi tanınmıyor. Tek bilinen Pontius Pilate, sefahat düşkünü imparatorlar ve Hıristiyanların aslanlara atılması. Burası herkesi 'şaşkına çevirdi. Renkleri, parıltısı, zevki. Bazı bilim insanları otantik olmadığını bile iddia ettiler."</p>

  <p class="calibre1">Jack, "Burada yapılan, sanatı orijinal haliyle kullanmaktan ibaret," dedi. "Ve bu da modern anlayış için bir şok olabilir. Yunanistan ve Roma'yı yağmalayan Avrupalı aristokratlar, neoklasik kır evlerinde heykelleri kaidelere yerleştirmekle bunu başardıklarını sandılar, ama onların klasik tarz anlayışı Pompei ve Herculaneum'un renkli gerçekliğinden çok, Yunanistan'ın ağarmış kalıntılarına dayanıyordu. Burada ise, daha büyük bir bütünün parçaları olan şu bronzlarla, kendisi başlı başına bir sanat eseri olan villayla, gerçek durumu görüyorsun. Klasik ekol bilim insanları fazlasıyla uzun bir süre, modern anlayışlarıyla bu şeylere tapındılar, kendi tekellerinde gördüler. Eleştirmenlerin hoşlanmadığı şey, villanın bu tapınılan heykellerin önemsizliğini göstermesi ve her şeyin aslında çok daha havai ve eğlenceli olduğunu ortaya koyması. Gerçek de böyleydi zaten."</p>
</body>
</html>
