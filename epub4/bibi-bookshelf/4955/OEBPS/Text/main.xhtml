<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span style="font-weight: bold; text-indent: 1.5em; font-size: 1em; line-height: 1.2;"><br /></span></p>

  <h1 class="calibre1"><span style="font-weight: bold; text-indent: 1.5em; font-size: 1em; line-height: 1.2;">Giriş</span><br /></h1>

  <p class="calibre1"><span class="calibre2">24 Ağustos MS 79</span></p>

  <p class="calibre1">Yaşlı adam uçurumun kenarına doğru aksak adımlarla ilerlerken, azat ettiği kölesi de kolundan sıkıca tutmuş düşmesini engelliyordu. O gece kırmızı bir dolunay vardı. Kraterden dumanlar yükselirken, Vulcan'ın alevleri sanki ölülerin dünyasını yaşayanlarınkinden ayıran o incecik sınırı yakıyormuş gibi parlıyordu. Yaşlı adam aşağıya bakınca, sıcaklık yüzünü yalayarak geçti ve dudaklarında o keskin sülfür tadını hissetti. Hep atlayacakmış gibi oluyor, ama hep vazgeçiyordu. Virgil'in sözlerini ve buraya gelirken yolda gördükleri mezara yazılmış olan şiiri hatırladı. Facilis descensus Avemo. Yeraltı dünyasına inmek kolaydı, ama oradan çıkmak o kadar kolay olmuyordu.</p>

  <p class="calibre1">Geri döndü ve yüzünü gizlemek için kukuletasını başına geçirdi. Arkalarındaki Vezüv'ün karanlık kütlesi körfezin üstünde heyula gibi dimdik duruyordu. Dağın eteklerinde nöbetçi gibi yan yana duran Herculaneum ve Pompei kasabaları vardı. Toprağın sarsıntıyla yarılıp, keskin sülfür kokusunun adeta dayanılmaz hale geldiği, dumanlara fazla yakın uçan kuşların ölüp çevreye yayıldığı gecelerde, Vezüv'ün muazzam gövdesi insana güven veriyordu. Ve gelip, ağzı açık, aval aval bu manzaraya bakan ama asla daha ileri gitmeyen ve her an avlarının üstüne atlamaya hazır vaziyette sinsi sinsi dolanan felaket habercileri, deliler ve şarlatanlar da buradan hiç eksik olmazlardı. Şimdi de onlardan biri, saçı başı darmadağınık bir Grek, yanlarındaki sunağın üstüne çıkmış, ellerini niyaz edercesine açmış ve yana yakıla büyük veba salgınından, Roma'nın yanacağından, gökyüzünden kan yağacağından, Vezüv'ün aşağısındaki toprakların alevler içinde kalacağından söz ediyordu. Azat edilmiş köle, dilenciyi kabaca kenara itti ve yaşlı, adam kızgınlıkla söylendi. Burası, tanrıların arzularını anlamak için kehanete ihtiyaç duyulacak türden bir yer değildi.</p>

  <p class="calibre1">Birkaç dakika sonra, sadece sakatlarla lanetlilerin bildiği ve yaşlı adamın, seksen yıldan uzun bir zaman önce çocukken getirildiği bir kaya çatlağından içeri süzüldüler. Yaşlı adam burada durmuş ağlayıp titrerken, başı da hıçkırıklarla seğiriyordu ve yaşadığı dehşeti hâlâ hatırlıyordu. Tedavi olamayacaktı belki ama onu getirenler yaşlı adamı teselli etmişler ve bu da ona kendisini bir daha Roma'da görmek istemeyenlere meydan okuma cesaretini vermişti. Aslında şimdi bile o korkudan kurtulamıyordu, ama adını söyleyerek kendi kendini güçlendiriyordu. Tiberius Claudius Drusus Nero Germanicus. Kim olduğunu hatırla... Niye burada olduğunu hatırla...</p>

  <p class="calibre1">Ağır ağır aşağı indiler, yaşlı adam sakat bacağını sürükleyerek arkadan yürürken, elleriyle önündeki köleye abanıyordu. Çoğu geceler çatlağın tepesindeki açıklıktan gökyüzü görünüyordu, fakat bu gece kayaya oyulmuş basamaklar, onları da içine alıp yutacakmış hissi veren burgu burgu dumanla kaplıydı. Karanlık köşeler yanan meşalelerle aydınlatılmıştı ve diğer yerlerde ise dışarıdan yansıyan turuncu ışıklar oynaşıyordu. Krater zeminin üstündeki düz çıkıntıya ulaştılar ve yaşlı adam yukarıdan seçemediği şeyi görmek üzere uzandı. Döne döne yükselen gazlar kayalık zemin üzerindeki boşlukta yüzer gibiydi, sanki alevleri söndüren ve içine düşen her şeyi yutan, görünmez bir zehirdi. Arkada bir yerde Hades'in girişi vardı. Cenneti ararken canlarını yitirenlerin kavruk iskeletleri o alevli deliğin etrafına saçılmıştı. Yaşlı adam bir an için kayadaki kızıl yarıkların göz gibi parladığını gördü ve sonra da muazzam bir kitlenin dışarı akıp, krater zeminde kıvranan devasa kollara, bacaklara ve gövdelere benzer şekiller oluşturarak katılaşmasını izledi. Ürperdi ve yine Virgil'i düşündü. Sanki ölümlü hayatı burada bırakmak için seçilenler, yine de gelişimini tamamlayamayan, sürekli değişen oluşumlardı. Doğanın yapmaya başladığı ama asla bitirmediği oluşumlardı ve sürekli ebediyete mahkûm bir şekilde devler, titanlar ve tanrılar halinde yeniden doğmak üzere deviniyorlardı.</p>

  <p class="calibre1">Manzara, buharların arasında bir düş gibi yok oldu ve yollarına devam ettiler. Yaşlı adam soluk soluğa kölenin ardında sürükleniyordu. Bugünlerde sık sık yaşadığı gibi görüşü daralıp bulanıklaştı ve durup gözlerini ovuşturduktan sonra kısarak ileri baktı. Sonra bir geçide, yerdeki bacalardan yükselen sarı dumanla kuşatılmış çıkıntılı bir yola ulaştılar; dumanlar geçidin iki yanında kaynayıp fokurdayan, yukarı doğru uzanan çamurun üstünde yoğunlaşıyordu. Ona, bunların günahlarının bedelini öderken kaçmaya çalışan acılı ruhlar olduğu söylenmişti; tıslayan gazlar onların soluklarıydı ve mezarlarından çıkmış hayaletler gibiydiler. Yaşlı adam bunu daha önce de, lejyondaki komutanları onu, cesetleri attıkları çukurlara götürdükleri zaman görmüştü; katliamdan sonra haftalarca toprağın altında kalmış olan cesetler sürekli değişiyordu. Yaşlı adam midesinin nasıl bulandığını hatırlayarak suratını buruşturdu ve volkanik püskürtülerin arasından geçip ilerideki karanlığa doğru devam ettiler.</p>

  <p class="calibre1">Nereden çıktığı anlaşılmayan eller ona doğru uzanıyordu ve geçidin iki yanında dizilen hayaletleri hissedebiliyordu; bazıları çürümüş uzuvlarıyla onları kraterin kenarına çekiyorlardı. Yaşlı adamın kölesi kollarını uzatmış, avuçlarıyla onları itiyor, efendisinin gelebilmesi için arkasında yer açıyordu. Yaşlı adam kısık sesle söylenen bir şarkı duydu; önce bir solist söylüyor, sonra ona cevap veren bir sürü ses ona eşlik ediyor, ardından düşen sonbahar yapraklarının rüzgârla sürüklenmesini andıran bir hışırtı sesi yükseliyordu. Tekrar tekrar aynı sözleri söylüyorlardı. Domine Iumius. Tanrı'm, geleceğiz. Claudius'un da onların arasında yürüyeceği, onlardan biri olacağı vakit gelecekti. Ama şimdi ona doğru yaklaşırken elleriyle o işareti yapıyor, yani parmaklarını çapraz tutuyorlar ve adını, sonra da onun dokunduğunu bildikleri birinin adını fısıldıyorlardı. Dostu Pliny yaşlı adamın kıyafet değiştirmesine yardımcı olmuş ve körfezin başındaki deniz üssünde tayfalarının arasında kaybolmuş, karanlık geçitlerde ve tavernaların arka odalarında birbirine dolanmış erkeklerle kadınlar görmüş, yeni bir rahipliğin, yani havari adı verilenlerin konuşmalarım duymuştu. Şair Virgil bunu önceden bildirmişti. Bilgeliği öbür dünyaya göçenlerin mesajlarında arayan Virgil, tam yüzyıl önce bu yoldan geçerken, şöyle kehanet etmişti: Bir erkek çocuk doğacak. Altın bir ırk yükselecek. Huzur içinde, korkusundan arınmış bir dünya... Ama yine de şeytana uymanın pusuda beklediği, erkeklerin kendilerini halkla Tanrı'nın sözü arasında bir yere yükselteceği, dehşet ve çekişmelerin tekrar egemen olabileceği bir dünya...</p>

  <p class="calibre1">Yaşlı adam bakışlarını inançla önüne indirdi ve topallayarak yürümeye devam etti. Yirmi beş yıldır, dağın eteğindeki villasında, mütevazı bir tarihçi olarak yaşıyordu. Yirmi beş yıldır, dünyanın gelmiş geçmiş en büyük imparatorluğunun kralının, Roma'daki sarayında zehirlenerek öldüğü ve bir gece asla geri dönmemek üzere ruhlara karıştığı sanılıyordu. Bir tanrı olarak değil bir insan olarak yaşamış olan bir imparatorun... Bunca yıldır yaşamasını, izleyip beklemesini sağlayacak kadar kıymetli bir hazinesi ve büyük bir sırrı olan imparatorun... Bu sırrı ondan başka çok az kişi biliyordu. Dostu Pliny. Güvendiği ve şimdi de yanında olan kölesi Narcissus. Ama ötekiler de ona karşı garip bir saygı gösteriyor, ağzından çıkan her kelimeye sanki bir kehanetmiş gibi önemsiyorlardı. Yaşlı adam kendi kendine mırıldandı. Bu gece, çok eskiden bir deniz kıyısında, ona çok güvenen birine verdiği sözü yerine getirecekti. Tarihi biçimlendirmek, imparator olarak asla elde edemeyeceği şeyleri elde etmek ve Roma'yı daha uzun ömürlü kılacağını bildiği bir efsane yaratmak için bu son şansıydı.</p>

  <p class="calibre1">Birden yalnız kaldı. Geçit ilerideki karanlık bir mağarada, çukurdan yükselen ısının, içeriden gelen ürpertici soğukla karşılaşıp titrek bir serap yarattığı yerde kayboluyordu. Yaşlı adam her zaman cebinde taşıdığı zarları alıp çevirerek tedirginliğini yatıştırmaya çalıştı. Ona, mağaranın, her birinde bir ses yankılanan yüz tane girişi olduğu söylenmişti. Yaşlı adamın yanında sığ bir havuz vardı ve elini onun sağaltıcı sularına sokup yüzüne su çarptı. Karşısında alçak bir taş masa duruyordu ve yüzeyini kaplayan kitleden kahverengi boğucu duman kümeleri yükseliyordu. Masanın düzgün kenarlarını kavrayıp gözlerini sıkıca yumdu, hevesle öne uzandı ve dumanı ciğerlerine kadar çekti, öksürüp öğürdüğü halde dışarı bırakmadı. Pliny buna opium bactrium diyordu, yani imparatorluğun doğusundaki Bactria'dan, Büyük İskender'in fethettiği soğuk ve kasvetli dağların vadilerinden getirilen afyon hülasasıydı. Ama burada, buna Düşler Tanrısı Morpheus'un armağanı denmekteydi. Dumanı tekrar içine çekti ve tüm bedenine yayılan çarpıcı etkisini, ağrıyı bastıran gücünü hissetti. Artık eskisinden daha çok, neredeyse her gece ihtiyaç duyuyordu buna. Havada yüzüyormuş gibi yüzü yukarı dönük, kolları iki yana açılmış olarak geri çekildi. Bir an için kendini öbür tarafta, uzun süre önce şifa aradığı Galya yakınındaki o denizin kıyısında hissetti. Dostları Herod, Cypros, sevgili Calpurnia'sı ve Nasıralı ile birlikte gülüp içki içtiği; kaderini bilen ve bugünü önceden gören o kişiyle tanıştığı ana dönmüştü.</p>

  <p class="calibre1">Gözlerini açtı. Mağaradan; kıvranıp debelenen, Anka kuşuna benzeyen ve sanki onu gördüğü düşten uyandırmak için gelen şey yaklaşmaktaydı. Şekil netleşti ve yaşlı adam kendi boyu kadar havaya dikilmiş, yassı kafalı; tıslayarak dilini dışarı çıkarıp duran ve iki yana savrulan dev bir yılan gördü. Pliny, bunların Morpheum tarafından yaratılan halüsinasyonlar olduğunu anlatmıştı; ama yılan alçalıp ayaklarının etrafına dolanınca, yaşlı adam derisinin ipeksi parıltısını hissetti ve keskin küflü kokusunu aldı. Sonra yılan kayarak mağaranın yanındaki bir çatlağa girdi ve peşinden, sülfürü, Morpheum'u ve yılanı bastıracak kadar güçlü bir koku ortaya çıktı. Sanki serin bir rüzgâr bir mezarı yalamış ve çok eski bir çürüğün kokusunu ortaya çıkarmıştı. Karanlıkta zar zor seçilen bir şey kıpırdadı. O gelmişti.</p>

  <p class="calibre1">"Clau-Clau-Claudius."</p>

  <p class="calibre1">Önce hafif bir inilti, sonra alaycı bir kahkahaya benzer ses ve sonra da yok olup gidene kadar mağaranın bütün geçitlerinde yankılanan bir iç çekiş... Claudius umutla karanlığı taradı, başı dönüyordu. Apollo, ona avucuna alabildiği kum tanesi kadar hayat bağışladığı için, insan takvimine göre yedi yüz yıl yaşadığı, ama birlikte olma isteğini geri çevirince Apollo'nun onun sonsuz gençliğim elinden aldığı söylenirdi. Apollo sadece genç bir kadın sesine sahip olmasına izin vermişti, böylece kendisi büzülüp çürüdükçe gençliğinin sesi ona işkence edecek, terk ettiği ölümsüzlüğünü hatırlayacaktı. Ve şimdi onların sonuncusuydu, Yeryüzü Tanrıçası Gaia'nın kehanetlerinin, on üç tanenin sonuncusuydu. Roma'nın kuruluşundan da önce gizlendiği ininde, önüne gelen herkese büyü yapmış ve bilmeceleriyle imparatorları dize getirmişti.</p>

  <p class="calibre1">"S-Sibyl." Claudius sessizliği böldü, sesi titrek, sülfür yüzünden boğuktu. "Söylediğin gibi yaptım. Roma'da Vesta rahibeleri için bana verdiğin emirleri yerine getirdim. Ve sonra on üçüncüye, Andraste'ye ulaştım. Onun kabrine gittim. Ona götürdüm. Kehanet tamamlandı."</p>

  <p class="calibre1">Taşıdığı torbayı indirince; çil çil altınlar, gümüşler, bu gece için sakladığı ve üzerinde portresi olan sikkeler ortalığa saçıldı. Masamn önüne düşen bir ışık huzmesi, buhar kümelerinin altındaki geçidin yıpranmış taş yüzeyini açığa çıkardı. Yerde kelimeler oluşturacak şekilde dizilmiş meşe yaprakları vardı, ama yapraklara çizilmiş Grek harfleri güçlükle okunuyordu. Claudius ellerinin ve dizlerinin üstüne çöküp mesajı okumaya çalıştı. Aniden esen sert bir rüzgâr yaprakları havalandırıp dağıttı. Yaşlı adam haykırdı, sonra başını ağır ağır öne eğdi ve dudaklarından çaresizlik dolu sözler döküldü. "Atam Aeneas'ı ölmüş babası Anchises'i görmeye götürdün. Truva'dan sonra buraya geldi, Roma'yı kurmadan önce yeraltı dünyasını arıyordu. Benim tüm isteğim de babam Drusus'u görmekti. Sevgili kardeşim Gerrrianicus'u... Oğlum Britannicus'u... Charon beni istediği yeregötürmeden önce onları cennette bir kez görmek istemiştim."Peşinden bir inilti daha duyuldu, bu seferki daha alçaktı, sonra aynı anda her geçitten geliyormuş gibi bir feryat yükseldi, sanki mağaranın yüz ağzı birden Claudius'un kulaklarında yankılanıyordu." Gazap ve dehşetin yükseliş günü Yeryüzü ile cennetin külleri tükenecek! Clau-Clau-Claudius'un sözleri ve Sibyl'in gerçeği işe yaramayacak!" Claudius ayağa kalkmaya çalıştı, ama bedeni korkuyla bükülüyor, titreyip kıvranıyordu. Işık havuzuna bir daha baktı. Yapraklar artık bir kum tümseğine dönüşmüştü, kenarlarından kum tanecikleri süzülüyordu. Yukarıdan bir yerden dökülen son serpintiyi, saydam bir perde gibi inen titrek ışık izledi. Sonra her şey hareketsiz kaldı. Etrafına bakındı ve yılanın kavını atarak önüne bırakıp gittiğini fark etti; yılan, krater zemininin üstünden zehre doğru süzülüyordu. Virgil'in altınçağının gelişiyle ilgili sözlerini hatırladı yine. Ve yılanlar ölecek...</p>

  <p class="calibre1">Claudius zihninin berraklaştığını hissetti ve mağaranın önündeki serabın yok olduğunu gördü. Birdenbire, gitmekten başka çaresi kalmadığını anladı, onu uzun süredir buraya ve Sibyl'e çeken özlemi bir kenara bırakacak, Pliny ile planladıkları işi tamamlamak ve o deniz kıyısında verdiği sözü tutmak için Vezüv'ün eteğindeki villasına dönüp işini bitirecekti. Gitmek üzere döndü, ama ensesinde tüylerini diken diken eden bir dokunuş hissetti. Yine admı fısıldayan bir ses duyar gibi oldu, ama bu kez inanılmayacak kadar yaşlı bir erkeğin sesiydi ve yaklaşmakta olan çıngıraklı bir yılan gibi tıslıyordu. Dönüp bakmaya cesaret edemedi. Kayaların üstünde aksayarak, sürünerek ilerlemeye çalıştı, bir yandan da deli gibi Narcissus'u arıyordu. Kraterin ağzından yukarıya bakınca dağın karanlık gölgesini görebiliyordu, zirvesinde yanan bir tacın mücevherleri gibi parıltılar çıkıyordu. Tepede bulutlar toplanıyor, kararıyor, adeta yanıyormuş gibi turuncu ve kızıl parıltılar saçıyordu. Claudius büyük bir korkuya kapıldı, sonra da sanki bütün anılan ve düşleri ilerideki girdap tarafından çekilip yutulmuş gibi ani bir zihin açıklığı hissetti. Adeta hayatının ikinci yarısında, yani Roma'dan kaybolduktan sonra tuttuğu geçmişi, büküp katladığı ama onu hep bekleyen geçmişi, artık yerinde duramaz olmuştu.</p>

  <p class="calibre1">Yola devam etti. Arkasında onu ileriye, krater zeminden yükselen sülfürlü pusa doğru iten meşum bir varlık hissediyordu. Yine zarlarını yakalayıp cebinden çıkardı ve elinden düşürdü, zarların kayada fıkırdayarak yuvarlanıp durduğunu duydu. Ümitsizce bakındı ama bir şey görmedi. Sonra çukurun iki yanında hayali şekiller belirdi, artık yalvarmıyor, sessiz bir ordu gibi onu takip ediyorlardı, gökten kar gibi yağan küller, közlerle bezenmişlerdi. Yaşlı adam ağzının kuruduğunu, susuzluktan ölecek hale geldiğini hissetti. Vezüv'ün tepesinde bir ateş halkası gördü, halkadan çıkan alevler kasabalara doğru iniyordu. Sonra görüntü kratere doğru inen girdap tarafından yutuldu ve giderek daralan çıkış dışında her şey kayboldu. Claudius, çığlıklar ve boğuk bir kükreme sesi duydu, karanlıkta art arda meşale gibi tutuşan bedenler gördü. Gittikçe yaklaşıyordu. Artık ölümcül bir kesinlikle bilmekteydi. Sibyl sözünde durmuştu. Aeneas'm ayak izlerim takip edecekti.</p>

  <p class="calibre1">Ama bu kez geri dönüş olmayacaktı.</p>

  <h1 class="calibre1" id="sigil_toc_id_1"><a id="bookmark1"></a><span class="calibre2">Günümüz</span></h1>

  <p class="calibre1">Jack Howard kendini şişme botun içine bırakıp sırtını pontonlardan birine dayadı ve bacaklarını da takma motora doğru uzattı. Hava o kadar sıcaktı ki, neredeyse kıpırdamak mümkün değildi ve terler yüzünden aşağı süzülüyordu. Güneş sabah pusunu yakıp geçmiş ve ortalığı acımasızca kavurmaya başlamıştı, Jack'in karşısındaki kayanın yüzeyinden yansıyan ışık göz kamaştırıcıydı. Kalker kayalar parçalanıp kayalık burna doğru uzanan mezar ve tapmaklara benzer formlar oluşturmuştu. Jack kendini Seurat'ın resimlerinin birinin içine girmiş gibi hissediyordu, sanki etrafındaki hava bütün düşünce ve eylemleri olanaksız bırakan sayısız parçaya bölünmüş ve onları şu anın içinde dondurmuştu. Kafa derisinin yandığını hissederek parmaklarını gür saçlarından geçirdi ve uzun kollarını iki yandan sarkıttı. Gözlerini yumup derin bir nefes aldı, dalış tulumlarının, motorun kokusunu ve tuzun tadını hissederek hiç kıpırdamadan yattı. Hoşuna gitmişti.</p>

  <p class="calibre1">Gözlerini açıp yan tarafa baktı, birkaç dakika önce suya bıraktığı turuncu şamandırayı kontrol etti. Deniz cam gibi durgundu, sadece kayanın yüzeyine çarptığı yerlerde küçük küçük dalgalar oluşuyordu. Elini denize uzatıp öylece bıraktı. Su berrak, yüzme havuzu gibi pırıl pırıldı ve Jack derinlerdeki çıpa zincirini, aşağıdaki dalgıçlardan yükselen hava kabarcıklarını bile görebiliyordu. Buranın bir zamanlar akla hayale sığmayacak bir şiddete, doğanın en büyük zalimliğine, tarifsiz bir insanlık trajedisine sahne olduğuna inanmak güçtü. Tarihin en ünlü gemi batığı. Jack, onu düşünmeye bile cesaret edemiyordu. Yirmi yıldır buraya gelmek istiyordu. Parçaları ilk birleştirmeye başladığı andan beri bu düşünce zihnini kemirmiş, giderek saplantı haline dönüşmüştü. Yıllardır dünyanın dörtbir yanında yapılan araştırma ve keşiflerle sınanan sezgileri onu nadiren yanıltırdı. Bu sezgiler, katı bilimsellikten, kararlı bir biçimde tek bir yönü göstermeye başlayan bulguların üst üste konmasından kaynaklanıyordu.</p>

  <p class="calibre1">Uluslararası Denizcilik Üniversitesi 'ni kurmayı ilk hayal ettiğinde de burada, Akdeniz'in kalbindeki Sicilya'da, Capo Murro di Porco'da oturuyordu. Yirmi yıl önce yetersiz bir bütçeyle, oradan buradan topladıkları ekipmanla dalış ve arkeoloji tutkularının peşine düşmüş bir grup öğrencinin başındaydı. Şimdi ise milyonlarca dolarlık bütçesi ve ailesinin güneybatı İngiltere'deki arazisinde, yani Hovvard'lann kuşaklar boyu yaşadığı deniz kıyısında, babasının Jack'in kurduğu kuruma tahsis ettiği bir kampusu vardı. Dünyanın dörtbir yanında özel müzeleri, sanat eseri niteliğindeki araştırma gemileri, lojistik işini devrettiği sıra dışı bir IMU Uluslararası Denizcilik Üniversitesi ekibi vardı. Ama bazı şeyler çok fazla değişmemişti. Hiçbir maddi güç en büyük keşifleri yapacağınız ipuçlarını, her şeye değecek olağanüstü hazineleri satın alamazdı. Yirmi yıl önce Kaptan Cousteau'nun dalgıçlarının, o gözü pek kâşiflerin bıraktığı heyecan verici izlerin peşindeydiler ve işte şimdi de elinde aynı yıpranmış günlükle yine aynı yerdeydi. Ama esas bileşenler hep aynıydı; yani önseziler, içgüdüler, keşif heyecanı, o her şeyin birdenbire bütünleşiverdiği an, en üst seviyede adrenalin hücumu...</p>

  <p class="calibre1">Jack, dalgıç tulumunu beline kadar indirip saatine baktı. Islanmak için sabırsızlanıyordu. Denize bir göz attı. Pete ile Andy, yani dalış noktasını belirlemek için gönderilen dalgıçlar şamandırayı suyun altına çekince, yüzeyde hafif bir girdap oluştu. Jack, şamandıranın, geçen teknelerin pervanelerinden uzak kalacak kadar derinde, ama tek başına dalan bir dalgıcın, bağlanma noktası olarak sarkan ağırlıklı halata tutunmasını sağlayacak kadar da yüzeye yakın olduğunu görebiliyordu. Şimdiden daha ötesini hayal etmeye cesaret etmiş ve bölgeyi, saldırı planlayan bir saha komutam gibi gözden geçirmeye başlamıştı. Araştırma gemileri Seaquest II, batıya uzanan burnun civarındaki korunaklı koylardan birine demir atabilirdi. Burun da basamak basamak denize inen kayalık zeminiyle güzel bir kamp yeri olurdu. Jack başarılı bir sualtı kazısı için gerekli tüm koşulları aklından geçirdi, her yerin kendi özel olanakları olduğunu biliyordu. Buldukları her şeyi Siraküza'daki arkeoloji müzesine göndermeleri gerekiyordu ve Sicilya otoritelerinin bunları başarıyla sergileyeceğinden de emindi. IMU da, Tunus yakınlarındaki kendi Kartaca müzesi ile sürekli bir işbirliği yapacak, hatta belki de turistler için paket turlar organize edecekti. Böyle konularda pek hata yapmazlardı.</p>

  <p class="calibre1">Jack saatine bir daha göz atıp suya baktı ve zamanı seyir defterine kaydetti. İki dalgıç dekompresyon noktasındaydılar. Yirmi dakika kalmaları lazımdı. Sol avucuyla denizden aldığı suyu başına serpti ve suyun gür saçlarının arasından boynuna kaydığını hissetti. Arkasına yaslanıp uzun bacaklarını bottan sallandırarak gevşedi ve mükemmel sessizliğin tadını çıkardı. Daha sadece altı hafta önce Yucatân'da bir sualtı mağarasının kenarında, sıra dışı bir keşfin yorgunluğunu ve coşkusunu yaşamıştı. Ama acı kayıplar da olmuştu ve Jack eve dönüş yolculuğunun büyük kısmım, o en ağır bedeli ödeyenleri düşünerek geçirmişti. Karadeniz'de kaybolan çocukluk arkadaşı Peter Howe'yi düşünmüştü. Peter'ın korkunç ölümü ile onları teselli eden kısa süreli dost Peder O'Connor'u düşünmüştü. Hedefe ulaşmak için ödün vermeden çabalarken sayısız hayat kaybedilebileceğini bilmek en büyük çıkmazdı. Jack, en büyük arkeolojik buluntuların, geçmişten gelen bu güzel armağanların, çok az kişinin hayal edebileceği güçleri harekete geçirebildiğini biliyordu. Fakat burada her şeyin diğerlerinden farklı olacağından emindi. Burada sadece saf geçmiş ve el değmemiş arkeolojik bir alan vardı ve ancak konudan haberdar olanları heyecanlandırıp cezp edecek bir keşifti bu.</p>

  <p class="calibre1">Cam gibi durgun denize baktı, kayalık yamacın titrek bir mavilikle gözden kayboluşunu seyretti. Zihni hızla çalışıyor, heyecandan kalbi küt küt atıyordu. Olabilir miydi? Bu gerçekten de dünyanın gelmiş geçmiş en ünlü gemi batığı olabilir miydi? Yani St. Paul batığı?</p>

  <p class="calibre1">"Orada mısın?"</p>

  <p class="calibre1">Jack doğruldu ve bottaki diğer adamı hafifçe dürttü. Önce bir kıpırdanma oldu, sonra da bir homurtu duyuldu. Costas Kazantzakis, Jack'ten otuz santim kadar kısaydı ama efsanevi Yunan denizcilerinin ve sünger avcılarının o inanılmaz güçlü yapısına sahipti. Jack gibi o da beline kadar soyunmuştu ve çıplak göğsü terden parlıyordu. Vücudu botun şeklini almış gibiydi, bacaklarını Jack'in önündeki boşluğa uzatmış, başını pruvadaki havluların arasına gömmüştü. Ağzı hafifçe aralıktı ve arkadan bağlı, parlak, şık bir güneş gözlüğü takmıştı; böyle hırpani görünümlü birinde komik görünen bir aksesuvardı bu. Bir elini suya sarkıtmıştı, dekompresyon noktasındaki regülatörlere uzanan hortumları tutuyordu, öteki eli ise botun ortasındaki oksijen tüpünün vanasındaydı. Jack, kendisi için IMU başmühendisi olmaktan çok daha fazlasını ifade eden arkadaşına sevgiyle gülümsedi. Costas dünya batsa bile ona her zaman yardım etmeye hazır, hep yanmda olurdu. Jack, onu bir daha dürttü. "On beş dakikamız kaldı. Emniyet noktasında olduklarını görebiliyorum."</p>

  <p class="calibre1">Costas yeniden homurdandı ve Jack, ona bir şişe su uzattı. "İçebildiğin kadar iç. Kavrulup kalmanı istemeyiz."</p>

  <p class="calibre1">"Aferin sana dostum." Costas, IMU'nun İngiltere'deki genel merkezinde kaldığı birkaç yıl içinde komik bir şekilde yanlış kullandığı bazı deyimler öğrenmişti ama hâlâ</p>

  <p class="calibre1">Amerikan aksanıyla konuşuyordu; çünkü bütün okul ve üniversite yıllarını Birleşik Devletler'de geçirmişti. Uzanıp şişeyi aldı ve sesli bir şekilde yarısına kadar içti.</p>

  <p class="calibre1">Jack, "Bu arada gözlüğün de güzelmiş," dedi.</p>

  <p class="calibre1">Costas soluk soluğa, "Jeremy verdi," dedi. "Yucatân'dan döndüğümüzde ayrılık hediyesi olarak. Çok etkilenmiştim gerçekten."</p>

  <p class="calibre1">"Ciddi olamazsın."</p>

  <p class="calibre1">"Ben de onun ciddi olduğundan emin değildim. Neyse, işe yarıyor." Costas şişeyi geri verip tekrar bota serildi. "Anıların mı canlandı?"</p>

  <p class="calibre1">"Sadece güzel bölümleri"</p>

  <p class="calibre1">"Adam gibi mühendisler var mıydı? Yani, o zamanki ekibinde?"</p>

  <p class="calibre1">"Hatırlarsan Cambridge Üniversitesi'nden söz ediyoruz. En zeki ve en ilginç çocuklar... Çocuklardan biri gittiği her yere portatif bir karatahta götürür ve yanından geçen her Sicilyalıya sabırla Wankel çarkım anlatırdı. Oldukça eksantrikti. Ama bunlar sen ortaya çıkmadan önceydi."</p>

  <p class="calibre1">"Biraz eski Amerikan usulü bilgi aldık ama en azından MIT'te bize gerçek dünyayı öğrettiler." Costas uzanıp şişeyi yeniden aldı ve biraz daha su içti. "Her neyse, şu senin batık, Yirmi yıl önce burada kazı yaptığın. İyi bir şeyler çıkmış mıydı?"</p>

  <p class="calibre1">Jack, "Tipik bir Roma ticaret gemisiydi," diye cevap verdi. "Yaklaşık iki yüz tane amfora, Afrika Çölü'nün kenarında, buraya göre güneyde kalan Tunus'tan zeytinyağı ve balık sosu yüklenmiş. Ve geminin mutfağında büyüleyici seramik kaplar var. Yaklaşık olarak MS 200 yıllarını saptayabildik. Ve inanılmaz bir şey keşfettik."</p>

  <p class="calibre1">Yüksek tondan çıkan bir horultudan sonra Jack bir daha tekmeleyince Costas toparlanıp suya devrilmekten kurtuldu. Gözlüğünü alnına kaldırıp kızarmış gözleriyle Jack'e baktı. "Ha, ne?"</p>

  <p class="calibre1">"Güzellik uykunu alman gerektiğini biliyorum, ama neredeyse vakit geldi."</p>

  <p class="calibre1">Costas bir daha homurdanıp yavaşça dirseğinin üstünde doğruldu ve uzamış sakallarını ovuşturdu. "Güzellik diye bir seçeneğim olduğunu sanmıyorum." Yan oturur pozisyona gelip gözlüğünü çıkardı ve gözlerini ovaladı. Jack dikkatle arkadaşını süzdü. "Yorgun görünüyorsun. Biraz ara vermen lazım. Yucatân'dan döndüğümüzden beri durmadan çalışıyorsun ve döneli neredeyse bir ay oldu."</p>

  <p class="calibre1">"Bana habire oyuncak getirmekten vazgeçmen lazım."</p>

  <p class="calibre1">Jack kibarca, "Benim sana getirdiğim, yönetim kurulundan mühendis kadrosunu genişletme kararıydı. Yeni personel al. İşleri devret," diye hatırlattı.</p>

  <p class="calibre1">Costas, "Sen konuş sadece," diye söylendi. "Son on yılda içine girmediğin bir tane IMU projesi söylesene bana."</p>

  <p class="calibre1">"Ben ciddiyim."</p>

  <p class="calibre1">"Tabii tabii." Costas gerinip yorgun bir şekilde gülümsedi. "Tamam, Yunanistan'da, amcamın havuzunun başında bir hafta geçirmek hiç fena olmaz. Bu arada kusura bakma, daldım galiba. Önemli bir buluştan söz ediyordun."</p>

  <p class="calibre1">"Şu an bulunduğumuz yerin tam altında, Pete ile Andy'nin dalış noktası olarak belirlemeleri gereken yerdeki küçük bir girintiye gömülüydü. Antik bir tahta sandığın kalıntılarıyla, mühürlü teneke kutular... Kutularda yüzden fazla küçük, tahta şişe bulduk, içlerinde kimyon ve tarçın dahil pek çok baharat ve merhem vardı. Bu kadarı bile yeterince şaşırtıcıydı ama sonra bir de koyu renkli, reçineli geniş bir parça bulduk, yaklaşık iki kiloydu. Önce geminin su geçirmesini önlemek için ahşap bloklara sürdükleri yedek reçine sandık. Fakat laboratuvar analizlerinde çok ilginç bir sonuç çıktı."</p>

  <p class="calibre1">"Ee... "</p>

  <p class="calibre1">"Antikçağda lacrymae papaveris, yani haşhaş çiçeğinin gözyaşları denen papaver somniferum'du. Yapışkan, sütlü bir madde ve haşhaşın çanağından elde ediliyor. Bizim afyon dediğimiz şey."</p>

  <p class="calibre1">"Şaka yapıyorsun."</p>

  <p class="calibre1">"Romalı yazar Pliny, Doğal Tarih kitabında bundan söz ediyor."</p>

  <p class="calibre1">"Hani şu Vezüv'ün patlamasında ölen adam mı?"</p>

  <p class="calibre1">"Evet. Pliny yazı yazmadığı zamanlarda Misenum'da, yani Napoli Körfezi'ndeki büyük donanma üssünde bulunan Roma filosundan sorumluydu. Kendi denizcileriyle Mısırlı ve Suriyeli tacirlerden, o Doğu'dan getirilen bütün ürünlerin özelliklerini öğrenirdi. Hepsi de en iyi haşhaşın, Pers İmparatorluğu'nun doğu ucundaki büyük dağların eteklerine kurulmuş Bactria'dan geldiğini anlatıyordu. Yani bugünkü Afganistan'dan"</p>

  <p class="calibre1">"Ciddi misin?" Costas artık tamamen uyanmıştı ve duyduklarına inanamıyormuş gibi görünüyordu. "Haşhaş?... Afganistan'dan?... Doğru mu duydum? Burada MS birinci yüzyıldan söz ediyoruz, yirmi birinci yüzyıldan değil, öyle değil mi?"</p>

  <p class="calibre1">"Doğru."</p>

  <p class="calibre1">"Yani antik uyuşturucu kaçakçılığı?"</p>

  <p class="calibre1">Jack güldü. "O sıralarda haşhaş yasadışı sayılmıyordu. Bazı antikçağ yöneticileri, kullananları kör ettiği için yasaklanmasından yanaydı, ama o zamanlar henüz haşhaştan eroin imal edilmiyordu. Muhtemelen alkolle karıştırılıp içecek haline getiriliyordu, hani on sekizinci ve on dokuzuncu yüzyıllarda Avrupa'da moda olan afyon tentürü gibi. Ayrıca tohumlar ezilip tablet haline de getiriliyordu. Pliny, kitabında uyku getirdiğini ve baş ağrılarım geçirdiğini söylüyor, yani morfinin ağrı kesici özelliklerini biliyorlarmış. Ayrıca ötanazi için de kullanılıyormuş. Pliny, belki de dünyada ilk kez bilinçli olarak aşırı doz uyuşturucu kullanılarak gerçekleştirilen bir ölümden söz ediyor, Publius Licinius Caecina adında bir adam dayanılmaz acı veren bir hastalığa yakalanmış ve bu yöntemle öldürülmüş."</p>

  <p class="calibre1">Costas, "Yani aslında bulduğun şey bir ilaç sandığıydı," dedi.</p>

  <p class="calibre1">"İlk başta öyle sanmıştık. Fakat sandıkta küçük bronz bir Apollo heykeli de olması çok şaşırtıcıydı."</p>

  <p class="calibre1">"Apollo mu?"</p>

  <p class="calibre1">Jack başını salladı. "Biliyorum. Tıbbi kalıntılar bulunduğunda daha çok Şifa Tanrısı Asclepius'un heykeline rastlanır. Birkaç yıl sonra, Misenum'un hemen kuzeyinde, Vezüv'ün de görüş alanı içinde kalan aktif volkanik bölgedeki Cumae'de yer alan Sibyl Mağarası'nı ziyaret ettim. Apollo kehanetler tanrısıydı. Sülfür ve şifalı otlar kötü ruhları kovmak için kullanılıyordu ve belki bu karışıma afyon da ekleniyordu. Bütün bu mistik törenlerin kimyasal olarak desteklenip desteklenmediğini merak etmeye başlamıştım."</p>

  <p class="calibre1">Costas, "Duman olabilir," diye mırıldandı. "Afyonu tütsü gibi yakıyorlardır. Duman, sıvıyı içmekten daha çabuk etki edebilir."</p>

  <p class="calibre1">Jack, "İnsanlar böyle yerlere, yani Sibyl'e ve öteki kâhinlere şifa bulmak için gidiyorlardı," dedi. "O dönemde din pek kişisel huzur getirmiyor, genellikle sıradan insanları dışlıyor ve günlük konulardan oldukça uzak kültlere ve ayinlere dönüşüyordu. Sibyl ve onun gibilere bir tür huzur, psikolojik rahatlık sağlıyordu. Ve Sibyl de bunu bildiği için bunun üstüne oynuyor olmalıydı. Antik yazıtlardan öğrenebildiğimiz kadarıyla bu dinlerin içinde pek çok kehanet yer alıyordu ve bir kısmı yapraklara yazılıyordu. Ancak hepsi de anlaşılması zor, öfke dolu ve neye delalet ettiği belirsiz mesajlardı. Fakat belki bundan fazlası vardı. Belki bazı insanlar sahiden şifa buluyorlardı ve onlar için teskin edici oluyordu."</p>

  <p class="calibre1">"Ve son derecede bağımlılık yapan bir şifa, Sibyl'in işleri iyi olmalıydı. Şükran duyan hastalardan sürekli bir gelir akıyordu."</p>

  <p class="calibre1">"Böylece ben de küçük gemimizin bir eczacı ya da doktor taşımadığını; gemide, değerli haşhaş yükünü İtalya'daki kâhinlerden birine götüren bir tüccar olduğunu düşünmeye başladım, hatta belki de bizzat Cumae'ye Sibyl'e götürüyordu."</p>

  <p class="calibre1">Costas sakallarım ovuşturup, "Romalı bir uyuşturucu taciri," dedi. "Babaların da babası, Napoli Mafya'sı buna bayılırdı."</p>

  <p class="calibre1">Jack, "Bunu anlasalar arkeolojiye biraz saygı duymayı öğrenirlerdi," dedi. "Organize suç, Napoli'deki arkeolojik çalışmaları yürüten dostlarımız için büyük bir sorun."</p>

  <p class="calibre1">Costas, "Senin eski kız arkadaşlarından biri de orada çalışmıyor muydu?" diyerek sırıttı.</p>

  <p class="calibre1">"Elizabeth'ten yıllardır haber almadım. Son duyduğumda hâlâ müfettişti, yani zincirin oldukça küçük halkalarından biriydi. Neler olduğunu hiç öğrenemedim. O İngiltere'de doktorasını benden önce bitirdi ve İtalyan hükümeti ile yapmış olduğu anlaşma gereği geri dönmek zorunda kaldı. Bana, Napoli'ye asla dönmeyeceğine dair yemin etmişti ama sonra döndü ve benimle bütün bağlantısını kesti. Sonra ben de peşini bıraktım. Neredeyse on beş yıl önceydi bütün bunlar."</p>

  <p class="calibre1">"Şimdi konumuz bu değil." Costas yana döndü. "Afyona dönelim. Nereden tedarik edilmişti?"</p>

  <p class="calibre1">"Beni düşündüren de o." Jack, botun dibindeki ekipmanın üstüne küçük ölçekli, su geçirmez bir Akdeniz haritası serdi, köşelerini dalış ağırlıklarıyla sabitledi. Parmağını haritanın ortasına götürdü. "Biz şuradayız. Sicilya Adası'nda. Tam Akdeniz'in göbeğinde, antik ticaret yolunun ortasında. Tamam mı?"</p>

  <p class="calibre1">"Devam et."</p>

  <p class="calibre1">"Küçük Roma ticaret gemimiz, kuzey Afrika'dan aldığı zeytinyağı ve balık sosu yüküyle şu yamacın dibinde yatıyor. Yazın rüzgârlı dönemlerinde Roma'ya üç, belki dört kez tekrarlanan bir yolculuk. Aşağı yukarı... Çoğunlukla Tunus, Malta, Sicilya, İtalya kıyılarını takip ederek gidiyorlardı."</p>

  <p class="calibre1">"Uzun mesafeli bir seyir değil."</p>

  <p class="calibre1">"Doğru." Jack parmağını haritanın ucuna götürdü. "Ve burası da Mısır, İskenderiye Limanı, Açık denizin ötesinde, bin beş yüz mil doğumuzda. Her şey, uyuşturucu sandığının oradan geldiğini gösteriyor. Sandık Mısır akasyasından yapılmış. Bazı şişelerde Koptik dilinde yazılmış notlar var. Ve afyonun, Mısır'ın Kızıldeniz limanları üzerinden Akdeniz'e taşınmak üzere yüklendiğinden emin gibiyiz. MS birinci yüzyılda, egzotik Doğu'dan gelen baharat ve uyuşturucu ticareti zirveye ulaşmıştı."</p>

  <p class="calibre1">Costas, "St. Paul dönemi," diye mırıldandı. "Burada bulunma sebebimiz."</p>

  <p class="calibre1">"Doğru." Jack parmağını Mısır'dan kuzey Afrika kıyısı boyunca kaydırdı. "Şimdi, afyonun Afrika kıyıları boyunca İskenderiye'den Kartaca'ya nakledilmesi ve sonra da bizim küçük batığımızla Sicilya'nın kuzeyine götürülmesi sadece bir ihtimal."</p>

  <p class="calibre1">Costas başını salladı. "ABD Donanması'ndayken Akdeniz Rehben'nde gördüğüm uyarıyı hatırlıyorum. Denizden karaya esen güçlü rüzgârlarla ilgiliydi. Mısır ile Tunus arasındaki çöl halindeki kıyı şeridi denizciler için daima, ne pahasına olursa olsun kaçınılması gereken bir ölüm tuzağı olmuştur."</p>

  <p class="calibre1">"Kesinlikle. İskenderiye'den Roma'ya gitmek üzere ayrılan gemiler önce kuzeye, Türkiye'ye veya Girit'e doğru gidip sonra batıya dönerek İon Denizi üstünden İtalya'ya gelirdi. Bizim afyon yüklü gemi için en olası senaryo da; aynı taşımacılığı yapan gemilerden biriyle İon Denizi'nden Sicilya'ya doğru giderken güneybatıda şiddetli rüzgâra kapılmış olmaları... "</p>

  <p class="calibre1">Costas şaşırmış görünüyordu, sonra aniden gözleri parladı. "Anladım! Üst üste binmiş iki batık arıyoruz!"</p>

  <p class="calibre1">"Bu ilk olmayacak. Aynı kayalığa veya burna çarparak batmış ve üst üste binmiş, hatta birbirine karışmış düzinelerce gemi enkazının bulunduğu batıklara dalmıştım. Bu fikir aklıma gelince, başka ipuçları aramaya başladım. Şuna bir bak." Jack yanındaki sandığa uzandı ve havluya sarılı ağır bir nesne çıkardı. Elindekini Costas'a uzattı. Costas pontonlardan birine oturup havluya sarılı nesneyi kucağına koydu ve dikkatle açmaya başladı.</p>

  <p class="calibre1">"Dur tahmin edeyim," diyerek ümitle Jack'e baktı. "Antik sembollerle kaplı altın bir disk, muhteşem bir kayıp kenti bulmamızı sağlayacak?"</p>

  <p class="calibre1">Jack sırıttı. "Pek sayılmaz, ama bu da kendi çapında en az o kadar kıymetli."</p>

  <p class="calibre1">Costas son katmanı da açtı ve nesneyi eline aldı. Yaklaşık yirmi beş santim uzunluğunda, tepesi kesik, koni şeklinde, ağır bir cisimdi. Yüzeyinde metalik sürtünme izleri vardı ve tepesinde içinden ip geçirilecek halka şeklinde bir uzantısı bulunuyordu. "İskandil kurşunu mu?"</p>

  <p class="calibre1">"Doğru bildin. Derinlikleri ölçmek için iple sarkıtılan bir kurşun. Dibine bir bak."</p>

  <p class="calibre1">Costas dikkatle kurşunu baş aşağı çevirdi. Dibinde iki buçuk santim derinliğinde bir girinti vardı, sanki kurşun çan gibi oyulmuştu ve onun da altında belirgin biçimde bir oyuk daha görülüyordu. Costas tekrar Jack'e baktı. "Haç mı?"</p>

  <p class="calibre1">"Fazla heyecanlanma. O kısım zift veya reçine dolu oluyordu, çünkü deniz dibindeki çökeltiden örnek almak için kullanılıyordu. Eğer büyük bir halice doğru giriyorsan, kumun görünümü bir rota belirleme bilgisi olarak iş görürdü."</p>

  <p class="calibre1">"Bu altımızdaki batıktan mı çıktı?" '</p>

  <p class="calibre1">Jack uzanıp iskandil kurşununu geri aldı ve adeta saygıyla elinde tuttu. "Antik bir gemide bulduğum ilk önemli nesneydi. Uyuşturucu sandığını bulduğumuz yarığa gömülmüş vaziyetteydi. O sıralar aklım bir karış havada olduğu için, önemli bir buluntu olduğunu anlamıştım. Bu antik ticari gemilerde iskandil kurşununun standart bir demirbaş olduğunu düşünmüştüm."</p>

  <p class="calibre1">"Peki şimdi?"</p>

  <p class="calibre1">"Şimdi kesinlikle sıra dışı olduğunu biliyorum. O günden bu yana yüzlerce Roma batığı bulundu, ama sadece birkaç tane iskandil kurşunu çıktı. Çünkü bunlar pahalı malzemelerdi ve sadece sürekli olarak geniş bir halice giriş yapan gemilerde kullanılıyordu. Yani karanın görünmesinden çok önce, alüvyon kumlarına saplanıp kalma ihtimali olan gemilerde."</p>

  <p class="calibre1">"Yani Nil gibi mi demek istiyorsun?"</p>

  <p class="calibre1">Jack heyecanla başını salladı. "Burada incelediğimiz şey, büyük bir İskenderiye hububat gemisine ait bir malzeme, mütevazı bir amfora gemisine değil." İskandil kurşununu özenle yerine yerleştirip plastik bir torbada duran eski, siyah ciltli defteri çıkardı. "Şimdi de şunu dinle." Defterin işaretli sayfasını açıp aradığı yeri bulmak için baktı ve okumaya başladı.</p>

  <p class="calibre1">"Fakat on dördüncü gece geldiğinde, Adriyatik Denizi'nde ileri geri dalgalanırken, tayfalar aynı yere doğru sürüklendiklerini tahmin ettiler ve iskandil attılar ve yirmi kulaç buldular; kısa bir süre sonra bir daha iskandil attılar ve on beş kulaç buldular. Ve kayalara oturmayalım diye kıçtaki dört demiri bırakıp gün boyu dua ettiler."</p>

  <p class="calibre1">Costas fısıldadı. "İndiler!"</p>

  <p class="calibre1">"St. Paul'ün Eylemleri, Bölüm 27." Jack'in gözleri parlıyordu. "Ve bil bakalım başka ne var. Şu an bulunduğumuz yerden doğruca açık denize çıktığımızda, dipteki eğim de artıyor ve su derinleşiyor, ama güneye doğru gidildiğinde yaklaşık üç yüz metre boyunca uzanan, hemen hemen kırk metre derinliğinde bir kumluk plato görülür."</p>

  <p class="calibre1">Costas, "Bu da yirmi kulaç eder," diye mırıldandı.</p>

  <p class="calibre1">Jack, "Yirmi yıl önceki dalışımızın son gününde, kaçırdığımız bir şey oldu m u diye son bir keşfe çıkmıştık," dedi. "Son olarak gördüğüm şey, iki tane kurşun gemi demiri gövdesiydi, kesinlikle de tahta çıpalarda ağırlık olarak kullanılan Roma tarzındaydılar. Bizim kuzey Afrika amfora batığımızın döneminde, çıpalar demirden yapılıyordu, o yüzden de bunların kıyıdan uzaklaşmaya çalışan daha eski bir gemiden olduğunu anlamıştık."</p>

  <p class="calibre1">"Sonra?"</p>

  <p class="calibre1">"Daha da güzelleşiyor."</p>

  <p class="calibre1">"Ben de öyle ummuştum."</p>

  <p class="calibre1">Jack okumaya devam etti. "Ve demirleri denize bırakırken dümen halatlarını da çözdüler ve yelkeni rüzgârla şişirip kıyıya yöneldiler. Fakat iki denizin buluştuğu yerde gemiyi karaya oturttular ve pruva sıkışıp hareketsiz kaldı, ama kıç taraf dalgaların şiddetiyle parçalanmaya başladı."</p>

  <p class="calibre1">Costas, "Yüce Tanrı'm," dedi. "Uyuşturucu sandığı ve iskandil kurşunu ön tarafta depolanmıştı. Kıç tarafta ne vardı?"</p>

  <p class="calibre1">Jack, "Bekle," diye sırıttı ve çantadan bir klasör çıkardı. "İki bin yıl atladık. Tam olarak Ağustos 1953'e geldik. Kaptan Cousteau ile Calypso'ya."</p>

  <p class="calibre1">"Ben de onlar ne zaman işe karışacak diye merak ediyordum."</p>

  <p class="calibre1">Jack, "Bizi öncelikle bu noktaya getiren bu ipucuydu," dedi. "Bütün bu kıyılar boyunca dalmışlardı. Başdalgıç bu burun hakkında bak neler yazmış. 'Kaya yüzeyindeki bir yarığa sıkışmış kırık amforalar gördüm, sonra demirden bir çıpa vardı, dibe gömülmüştü ve belli ki paslanmıştı, üzerinde de amfora kırıkları duruyordu.' İşte bizim bulduğumuz da buydu, o Roma amfora batığı. Ama dahası var. İkinci dalışlarında *des amphores grecques, en basprofound' görmüşler."</p>

  <p class="calibre1">Costas, "Yani derin sularda Grek amforaları," diye mırıldandı. "Nerede olduğuna dair bir ipucu var mı?"</p>

  <p class="calibre1">Jack, "Tam arkamızdaki kayada bulunan çatlakta," dedi. "Yetmiş, belki de seksen metre derinliğe kadar daldıklarını tahmin ettik."</p>

  <p class="calibre1">Costas, "Tam Cousteau'nun çocuklarına göre," dedi. "Dur tahmin edeyim. Hava kompresörü, çift hortumlu regülatörler ve ne basınç sayacı, ne de batmaz sistem."</p>

  <p class="calibre1">Jack özlemle, "O zamanlar dalgıçlık, gerçekten dalgıçlıktı," dedi. "Karma gaz, işin bütün keyfini kaçırmamıştı daha."</p>

  <p class="calibre1">"Tehlike hâlâ orada, sadece eşiği daha derinde"</p>

  <p class="calibre1">"Yirmi yıl önce o amforaları bulmak için dalış yapmaya gönüllü oldum ama ekip doktoru kabul etmedi. Sadece hava kompresörümüz vardı ve elli metre derinlikten fazlasına dalmama konusunda ABD Donanmasının emirlerine kesinlikle uymamız gerekiyordu. Ne helikopterimiz, ne destek gemimiz vardı ve en yakın rekompresyon odası birkaç saat mesafedeki ABD askerî üssünde bulunuyordu."</p>

  <p class="calibre1">Costas botun dibinde duran iki karma gaz tüpünü, sonra ufukta silueti görünen ve onlara doğru yaklaşmakta olan gemiyi gösterdi. "Sanat eseri gibi dalış ekipmanı ve Seaquest IFde tam donanımlı rekompresyon ünitesi. Modern teknoloji. Ben buna inanıyorum." Jack'in elindeki eski günlüğü işaret etti. "Neyse, Grek amforaları, Bu bizim dönemden önce değil miydi?"</p>

  <p class="calibre1">"O sırada öyle düşünmüştük. Ama aklıma takılan bir şey vardı, amforaları kendi gözümle görene kadar emin olamadığım bir şey." Jack sandıktan bir mandallı pano çıkarıp Costas'a uzattı. "Bu, Alman bilim insanı Heinrich Dressel tarafından geliştirilmiş bir amfora tipolojisi. Dressel, on dokuzuncu yüzyılda, Roma ve Pompei amforalarını inceleyerek bu tipolojiyi oluşturmuş. Sol üst taraftaki çizimlere bak, iki ile dört numara arasına."</p>

  <p class="calibre1">"Sivri uçlu sapları olan amforalara mı?"</p>

  <p class="calibre1">"Evet. Cousteau zamanında, dalgıçlar bu tür sapı olan tüm amforaları Grek olarak tanımlardı, çünkü bu klasik dönemde Greklerin yaptığı bilinen şarap amforalarının şekliydi. Ama daha sonra, bu biçimdeki amforaların Grek kolonilerinin kurulduğu, sonradan Roma'nın eline geçen batı Akdeniz bölgelerinde de yapıldığını öğrendik. İtalya'nın güneyinden, Sicilya'dan, İspanya'nın kuzeybatısından, yani öncelikle Grekler tarafından kalkındırılmış olan belli başlı şarap üretim bölgelerinden söz ediyoruz." Duvara dizili sivri saplı amforaların olduğu siyah beyaz bir fotoğraf gösterdi ve Costas dikkatle baktı.</p>

  <p class="calibre1">"Şarap deposu mu? Taverna mı? Pompei mi?"</p>

  <p class="calibre1">Jack heyecanla başını salladı. "Pompei değil Herculaneum, yani Vezüv patlayınca lavların içine gömülen diğer şehir. Burada yer alan yol kenarındaki bir bar, tam MS 24 Ağustos 79'daki haliyle korunmuş."</p>

  <p class="calibre1">Costas bir süre konuşmadı, sonra gözlerini kısarak Jack'e baktı. "Söylesene, St. Paul batığının tarihi kaçtı?"</p>

  <p class="calibre1">"En iyi tahminle MS 58 baharı ya da bir iki yıl sonrası."</p>

  <p class="calibre1">"Şimdi de bana fotoğrafı ahlat."</p>

  <p class="calibre1">Claudius'un ölümünden birkaç yıl sonrası, Neron dönemi. Romalıların Judaea'yı fethedip Yahudi Menora'sını(,) çalmasından yaklaşık on yıl öncesi."</p>

  <p class="calibre1">"Ah, şimdi tamam" Costas yorgun bir tebessümle Jack'e bakıp yeniden gözlerini kıstı. "Neron. Hıristiyanları aslanlara atan o iğrenç sefih, değil miydi?"</p>

  <p class="calibre1">Jack başını salladı. "O dönem tarihte bu şekilde de yer alır. Ama aynı zamanda antikçağın en güzel, rahat zamanı, Roma İmparatorluğu'nun yükselişiydi. Vezüv yakınlarındaki Campania'nın zengin üzüm bağlarından elde edilen şaraplar, o Grek tarzı amforalarla dünyanın her yerine ihraç ediliyordu. Hatta güney Hindistan'daki en ileri Roma karakollarında bile bu şaraplara ve o sandıktakine benzer baharatlarla ilaç kalıntılarına rastlandı. Ayrıca Britanya'da da bulundular. Tam o dönemde büyük bir İskenderiye hububat gemisinde bulmayı bekleyeceğin şekildeydiler. Yeni Ahit'te Havarilerin Eylemlerinin anlatıldığı bölüme göre, o gemide St. Paul'le birlikte iki yüz yetmişten fazla insan vardı ve başlıca içecekleri de sulandırılmış şaraptı."</p>

  <p class="calibre1">Costas, "Son soru," dedi. "Hatırladığıma göre, St. Paul'ün gemi batığının Malta'da bulunduğu sanılıyordu. Nasıl oldu da Sicilya'ya geldi?"</p>

  <p class="calibre1">"Yirmi yıl önce hiç aklıma gelmemesinin nedeni de bu zaten. Sonra üzerlerinde düşünüp coğrafi olarak hayali bir resim çizdim."</p>

  <p class="calibre1">"Garip bir önseziye kapıldım demek istiyorsun."</p>

  <p class="calibre1">Jack sırıttı. "Onun gibi bir şey. Tek bakmamız gereken İnciller ve Havarilerin Eylemleri bölümü idi. St. Paul batığından söz eden ve bunu doğrulayan başka kaynak yoktu. Doğru mu?"</p>

  <p class="calibre1">"Her şey inançtan ibaretti."</p>

  <p class="calibre1">"Bir anlamda işin özü de bu. İnciller ve Yeni Ahit; ilk kilise döneminde İsa'nın peygamberliğini ya da kilisenin İsa'nın peygamberliği hakkındaki görüşlerini yaymak için seçilmiş bir grup belgeydi. Bazı İnciller İsa'nın yaşamının hemen ardından, görgü tanıkları ve çağdaşları tarafından yazılmıştı, bazıları ise somadan kaleme alındı. Hiçbiri de, bırak coğrafi bilgi vermeyi, bizim bildiğimiz anlamda tarihi doküman olarak bile yazılmadı. Bu yazıtları bir araya getirenler için, Paul'ün gemisinin aslında hangi adanın açıklarında battığı muhtemelen çok az önem taşıyordu."</p>

  <p class="calibre1">"Bütün bunlar, Yunan Ortodoks ailem tarafından beynime kazınmıştı. Eylemler, Paul'ün batan gemisinden kurtulan arkadaşı Luke tarafından yazılmış."</p>

  <p class="calibre1">Jack başıyla onayladı. "Herkese öyle öğretildi. Eylemler bölümü bize, Paul'e iki erkeğin yoldaşlık ettiğini anlatıyordu: Küçük Asya'dan Luke ile Selanik'ten bir Makedonyalı."</p>

  <p class="calibre1">"Aristarchos."</p>

  <p class="calibre1">Jack, "Ben farklı inançla yetiştirildim," diye sırıttı. "Bu kısmı senin bilmen lazım"</p>

  <p class="calibre1">Costas, "Ben de ancak ana hatlarını anlatabilirim sana," dedi. "Paul, Judaea'da tutuklandıktan sonra, bu ikisi Caesarea'nın kuzeyinden, Türkiye'nin güneyindeki Myra'ya(") yapılan yolculukta ona katıldı ve Roma'ya giden bir İskenderiye gemisine nakledildiler."</p>

  <p class="calibre1">Jack, "Evet, bize öyle anlatıldı," dedi. "Ama ayrıntıları ayıklamamız lazım. Bu da İndileri tarih kitabı gibi algılama meselesine getiriyor bizi. İndilerin birincil amacı bu değildi. Günümüzde bazı bilim insanları, aslında Eylemlerin, İsa'dan otuz kırk yıl sonra başka birileri tarafından, belki de bir görgü tanığının anlattıklarına dayanılarak yazıldığını düşünüyor. Ve bir de metinlerin çevrilmesindeki sorunlar var. Antikçağ yerleşimlerinde bulduğumuz parçalar dışında İndiler de öteki klasik metinlerle aynı süreçlerden geçmiş. Elenmiş, sadeleştirilmiş, tercüme edilmiş, metnin parçası haline gelen yorumlarla, ek açıklamalarla bezenmiş, din otoriteleri tarafından ilaveler yapılmış ve kopya edenlerin işgüzarlıkları ya da ihmalleriyle değiştirilmiş."</p>

  <p class="calibre1">"Yani ayrıntıları kenara koy diyorsun."</p>

  <p class="calibre1">"İhtiyatlı yaklaş diyorum."</p>

  <p class="calibre1">"Bu lafı pek sever oldun bugünlerde."</p>

  <p class="calibre1">Jack güldü. "Eylemlerin elimizdeki en eski parçası yaklaşık olarak MS 200 tarihine ait, yani Paul'den neredeyse 150 yıl sonrasına ve içinde hikâyenin sadece ilk kısmı yer alıyor. Gemi batığını içeren ilk versiyon ise birkaç yüzyıl sonrasına ait. Ortaçağda Grekçeden Latinceye çevrilmiş, sonra da on yedinci yüzyıl İngilizceye çevrilmiş ve arada sayısız yazmanın elinden geçmiş. Bu da beni, örneğin Melita gibi bir kelimede ihtiyatlı davranmaya zorluyor, acaba sahiden Malta anlamında mı kullanıldı diye. Bazı antik versiyonlarda ise Mytilene olarak geçiyor, bu da İndilerin Grek yazmanlarına daha tanıdık gelen bir Ege adası."</p>

  <p class="calibre1">Costas ciddi bir tavırla, "Hazine avı 101," dedi. "Her zaman haritanı doğrulat."</p>

  <p class="calibre1">"St. Paul gemi batığı belki de tarihte ilk kez bilgi sahibi olarak peşine düşeceğimiz bir batık, ama pek çok diğeri gibi o da tuzaklarla dolu. Bunlardan kaçınmak, zihnini tüm olasılıklara açık tutmak ve her şeyin kendiliğinden yerli yerine oturmasını beklemek zorundasın, bir şeyleri önceden varılmış sonuçlara göre anlamaya çalışmak hata olur. Sanırım, buradaki son dalışımdan sonraki yıllarda, ta ki bu düşünce aklıma gelene kadar ben de bunu yapıyordum."</p>

  <p class="calibre1">Costas, "İşte bu yüzden sen arkeologsun ben de mühendisim," dedi. "Bu düşünceleri nasıl bulduğunu bilmiyorum."</p>

  <p class="calibre1">"Ben de o yüzden teknik meseleleri ve sualtı araçlarını sana bırakıyorum." Jack, Costas'a gülümseyip yine doğu ufka doğru baktı. "Havarilerin Eylemlerinde, yerin Malta olduğunu destekleyen başka hiçbir şey yok ve adada yaşanan tek olay Paul'ün yerli bir adama şifa vermesi. Sicilya çok daha mantıklı görünüyor. Ormanların sağ tarafında yer alıyor, kuzeydoğu rüzgârı yüzünden rotasından çıkan bir hububat gemisinin batması için çok daha uygun bir yer. Hatta Eylemler, hemen şu burnu döndükten sonra karşına çıkan Siraküza'dan bile söz ediyor, Paul ile yandaşları gemi kazasından sonra Roma'ya yaptıkları son yolculukta birkaç gün orada kalmışlar. Havarilerin Eylemlerine göre, Malta'da bekleyen başka bir tahıl gemisine halat vermişler, ama bence o geminin Siraküza'daki Büyük Liman'da demirli olması ihtimali daha yüksek!"</p>

  <p class="calibre1">"Yani iki bin yıllık İncil bilimi yanılıyor ve Jack Howard'ın içgüdüleri mi doğruyu söylüyor?"</p>

  <p class="calibre1">"Özenle kanıtların süzgecinden geçirilmiş içgüdüleri ve bu kanıtlar da..."</p>

  <p class="calibre1">Costas, "Kesin bir şekilde tek bir sonucu gösteriyor," diye tamamladı. "Ya, ya tabii İçgüdü" Jack'e sırıtıp yapmacık bir tevekkülle konuşmaya başladı. "Tamam. Beni ikna ettin. Ve şimdi de yanımızdaki kayada bulunan çatlağa, sana göre batığın bulunduğu yeri gösteren işarete bakıyorum. Onun Grek alfabesindeki yirmi ikinci harfe benzediğini de fark etmiş miydin? Haç gibi olan hani" Costas sırıttı. "Hazır inanç konularına dalmışken, sakın bu küçük işareti görmediğini söyleme bana."</p>

  <p class="calibre1">Jack kayayı dikkatle inceledikten sonra güldü. "Tamam. Buna da bakarım. Aradan yirmi yıl geçince insan olanları farklı gözle görüyor." Dirseklerinin üstünde geriye kaykıldı ve başını salladı. "Bütün bu parçaları bir araya getirmemin bu kadar uzun sürmesine inanamıyorum."</p>

  <p class="calibre1">"Aklında başka sorunlar vardı."</p>

  <p class="calibre1">"Evet, ama bu hepsinin en büyüğü olabilirdi." Jack doğrulup Costas'a doğru eğildi, yüzü heyecanla parlıyordu. "Bu gemi batığını St. Paul'e bağlayacak en küçük bir şey, onu daha önce hiç görmediğimiz kadar büyük bir hazineye dönüştürecektir. Şimdiye kadar hiç kimse, İncil'de geçenlerin yaşamıyla ve İndilerin arkasındaki gerçekle bu kadar doğrudan ilgili bir şey bulmadı. Çok az kişinin yeryüzü cennetindeki krallığa, pagan dininin sıradan insanlara sunmadığı bir düşe inandığı bir döneme bakıyoruz. Kiliselerden, papazlardan, suçluluk duygusu ve günah çıkarmalardan, engizisyonlardan ve kutsal savaşlardan önceki zamana... Bütün bunları sıyırıp atarsan, İsa'nın sözlerinin özüne, kitleleri ona çeken şeye ulaşırsın."</p>

  <p class="calibre1">"Senin bu konuda bu kadar tutkulu olduğunu hiç bilmezdim."</p>

  <p class="calibre1">"İnsanların kendi kaderlerini ellerine alabilecekleri ve mutlulukla güzelliği yeryüzünde arayabilecekleri düşüncesi, insanın yücelebileceği kadar yücelmesi üzerineymiş gibi görünüyor. Eğer insanları yeniden bu düşünceye döndürecek ve bunun özüne ulaştırıp yansıtmalarını sağlayacak bir şey bulabilirsek, insanlığa hizmet etmiş olacağız."</p>

  <p class="calibre1">"Kutsal inek Jack. Biz sadece hazine avcısıyız sanıyordum."</p>

  <p class="calibre1">Jack sırıttı. "Arkeoloji sırf müze doldurmak demek değildir."</p>

  <p class="calibre1">"Biliyorum. Katı gerçekler demektir."</p>

  <p class="calibre1">"Bir gemi kalıntısı; Batı tarihinin en etkin figürleriyle direkt bağlantı kurmanızı sağlarken, Pompei ve Herculaneum gibi şehirlerin yaşadığı dönemi de bizi ulaştıracak bir zaman kapsülü olabilir. Dünyanın imgelemini değiştirebilir."</p>

  <p class="calibre1">Costas dönüp gerindi. "Ama önce onu bulmamız lazım. Ve heyecandan söz etmişken, ziyaretçilerimiz var." Başıyla deniz yüzeyinde belirmeye başlayan kabarcıkları gösterdi ve iki dalgıcın birkaç metre altlarında ortaya çıkışını izlediler. Dalgıçlar aynı anda yüzeye çıkıp tamam işareti yaptılar. Jack, seyir defterine saati not ettikten sonra Costas'a baktı. "Burası bir dayanak noktası," diye devam etti. "Her ne bulursak bulalım, daha şimdiden oldukça ilginç olan hikâyeye bir ekleme yapmış olacağız. MÖ 415'te, Atinalılar Siraküza'ya saldırmak için bu noktada toplanmıştı. O olay, Yunan medeniyetim adeta yerle bir eden Isparta savaşının kilit olaylarından biriydi. 1943 Temmuz'unda başka bir dünya savaşında, Husky Operasyonu'nda yine gündemdeydi. Büyükbabam silahlı ticaret gemisi Empire Elaine'nin komutanı olarak buradaydı, monitöründen on beş inçlik mermilerle başımızın üstünden kıyıdaki düşman mevzilerini bombalayan Majestelerinin Erebus adlı gemisini izliyordu."</p>

  <p class="calibre1">Costas, "Burası senin kanına işlemiş olmalı," dedi. "Britanya tarihindeki bütün ünlü deniz olaylarında bir Hovard hazır ve nazır oluyor sanki."</p>

  <p class="calibre1">"Geçmişini bilselerdi birçok İngiliz ailesi aynı şeyi söyleyebilirdi."</p>

  <p class="calibre1">"Görecek başka bir şey kaldı mı?"</p>

  <p class="calibre1">"SAS'ın° bir yan kolu olan Özel Hava Filosu, üstümüzdeki yamaca paraşütle inmiş ve İtalyan sahil korumanın silahlarını denize atıp onları teslim olmaya zorlamıştı. Buraya ilk daldığımızda bölge cephane kaynıyordu."</p>

  <p class="calibre1">Costas ellerim ovuşturdu. "İşte bunu sevdim. Gerçek arkeoloji. Bizim ihtiyar çanak her an havaya uçabilir."</p>

  <p class="calibre1">"Şimdilik gözümüzü ödülden ayırmayalım. Bomba imha etme oyununu sonra da oynayabilirsin."</p>

  <p class="calibre1">Costas sırıtarak soluk alma cihazının besleme hortumunu kaldırdı. 'Tak ve yükle." Hortumu yuvasına oturtup Jack'in de aynı işlemi yapmasını izledi.</p>

  <p class="calibre1">"Tamam." Jack donanımım kontrol etmek için başım öne eğdikten sonra Costas'ı inceledi. "Hazır mısın?" dedi. "Yani derinlere dalmaya?"</p>

  <p class="calibre1">Costas gözlerini yukarı kaldırıp abartılı bir şekilde iç geçirdi. "Bir düşüneyim. Son dalışımız Yucatan ormanlarının altındaki bir yeraltı geçidine olmuştu, bir tür Maya cehennemine doğru sürükleniyorduk. Ondan önceki de yuvarlanan bir buzdağının içindeydi. Ah, ondan da önce patlamaya hazır bir volkandaydık."</p>

  <p class="calibre1">"Bu kadarı yetti mi demek istiyorsun, yoksa birine daha dayanabilirim mi?"</p>

  <p class="calibre1">Costas kendi bin yarda taramasını yaptı, sonra bezgin bezgin gülümsedi ve dalış tulumunu yukarı doğru çekiştirmeye başladı. "Sen söyle."</p>

  <p class="calibre1">"Donanımı tamamlama zamanı."</p>

  <p class="calibre1">Maurice Hiebermeyer, geçidin duvarına yaslanıp nefes alışını düzenlemeye çalışırken önünde uzanan girintili çıkıntılı deliğe baktı. Pes etmeyecekti. Eğer Bourbon Kralı Napolili Charles koca göbeğiyle bunu yapabildiyse kendisi de yapabilirdi. Bir kez daha elleriyle dizlerinin üstünde durup, başındaki lambayla deliği aydınlattı ve bütün vücuduyla ileri fırladı; sert başlığı tavana çarpmış ve tulumunda yırtıklar oluşmuştu. Tekrar durmak zorunda kaldı, şişenin boynuna sıkışmış bir mantar gibiydi. Bu iyi değildi. Gözlük camları da toz toprak içinde kalmıştı. İnanamıyordu. Herculaneum'daki Villa Papyri, İtalya'da henüz kazısı yapılmamış olan en büyük hazineydi. Vezüv'ün MS 79 yılındaki püskürmesi sonucunda derinlere gömülmüş, on sekizinci yüzyılda Napolili Bourbon kralı tarafından yeniden keşfedilmiş ve o zamandan beri pek ellenmemişti. Sonra bir deprem olmuş, hemen uluslararası bir destek sağlanmış ve villanın bu kadar derinine ulaşabilen ilk arkeolog olarak kendini burada bulmuş ama şimdi de sıkışıp kalmıştı. Ağlayacak gibiydi. Şimdi havalı matkap getirip deliği genişletmeleri gerekecekti. Bu da, daha fazla gecikme, daha fazla düş kırıklığı demekti. Zaten şimdiden programın iki hafta gerisindeydiler, kazı iznini alabilmek için bürokrasinin çarkları arasında günlerce uğraşmışlardı. Bir yandan Kızıldeniz kıyısındaki yeni kazısı tam gaz ilerlerken kıymetli zamanını kaybetmeyi göze alamazdı.</p>

  <p class="calibre1">Sonra onu gördü.</p>

  <p class="calibre1">Nefesini tutup, anadiliyle, yani Almanca fısıldadı. "Mein Gottn<a href="../Text/Section0004.xhtml#ack1" id="dip1">[-]</a> Hayır, bu mümkün değil." Uzandı ve düzgün yüzeye dokundu. Bir hayvanın uzun burnu "Evet ta kendisi" Eli aşağı düştü ve ağzı açık bakakaldı.</p>

  <p class="calibre1">Ölülerin koruyucu tanrısı</p>

  <p class="calibre1">On sekizinci yüzyıldan kalma tünelin gri benekli duvarı birkaç adım ötede, olsa olsa otuz santim derinliğinde, sığ bir çukur oluşturacak şekilde alçalıyordu. Çukurun ortasından bir baş çıkıyordu, kararmış ve toprak kaplanmıştı ama sivri kulakları ve meydan okurcasına dikilmiş uzun burnu gayet belirgindi.Gölgelerin arasında dolanan, karanlıklarda pusuya yatan, ölümün örtüsünü koruyan. Hiebermeyer, koyu sürmeli, sabit bakışlı gözlere bir süre baktıktan sonra, gözlerini sıkıca yumdu ve dudaklarının arasında sessizce bir isim tekrarladı. Burada, bilinmeyenin eşiğinde, akla hayale sığmaz bir dehşet ve ölüm ortamında, cehennem ateşlerini kendi gözleriyle görmüş olanların arasında. Anubis. Gözlerini tekrar açtı ve heykelin göğsünde üç dikey sütun halinde aşağı doğru uzanan hiyeroglif yazıları gördü, metni hemen tanımıştı. Bir insan ölümünden sonra ötede kalır ve eylemleri dizi dizi ardında birikir. Varlık sonsuza kadar oradadır ve oraya günahsız olarak varabilen için bir tanrı gibi orada olacaktır. Hiebermeyer heykelin ardında uzanan boşluğa baktı. Kısacık bir an için onlar adına üzüntü duydu, öte dünyaya bu şekilde inananlara, ölümden sonraki hayatla ilgili parçalanmış düşleriyle bizzat ölümün krallığını yaratanlara acıdı. Daha önce olduğu gibi, bir arkeolog olarak asıl görevinin ölümsüz olmak için yanıp tutuşan bu insanlara, bir tür ölümsüzlük kazandırmak olduğunu hissetti.</p>

  <p class="calibre1">"Maurice." Arka taraftan boğuk bir ses gelmişti.</p>

  <p class="calibre1"><br /></p>

  <p class="calibre1">"Maria."</p>

  <p class="calibre1">"Biraz rahatla."</p>

  <p class="calibre1">Muazzam bir sarsıntı olunca Hiebermeyer ileri fırladı ve tuhaf bir şekilde, tünel girişini dolduran taş yağmurunun araşma yuvarlandı. Şiddetle öksürmeye başladı ve hemen boynuna asılı toz maskesini taktı. Yüzünü buruşturarak bacaklarını çekti, sonra da dar tünelin içinde çömeldi.</p>

  <p class="calibre1">"Pardon." Delikte Maria'nm yüzü belirmişti, başında kask, yüzünde ise koruyucu gözlük ve toz maskesi vardı, saçını atkuyruğu yapmıştı. Güçlü ve tatlı bir sesi vardı, İngilizceyi biraz İspanyol aksanıyla konuşuyordu. "İnsanları hazırlıksız yakalamanın daha iyi sonuç verdiğine tanık oldum hep. Çünkü kasılırlarsa bir işe yaramıyor."</p>

  <p class="calibre1">"Bunu o kadar sık mı yapıyorsun?"</p>

  <p class="calibre1">"Ben de birkaç kez deliklere sıkıştım." Maria kolayca süzülüp Hiebermeyer'in yanına çömeldi, ikisinin bedeni tüneli tümüyle dolduruyor, başları da neredeyse tavana değiyordu. "Umarım bir yerine bir şey olmamıştır. Birkaç çürük, bürokratların karşısına dizilip havalı matkap için yalvarmaktan iyidir diye düşündüm."</p>

  <p class="calibre1">"Ben de aynen öyle düşünüyorum." Hiebermeyer acıyla sol bacağını ovuşturdu. "Elimizdeki izin ancak bu eski tüneli takip etmemizi sağlıyor, yeni tüneller kazmamıza izin yok. Depremle oluşan bu deliği genişletmek bile ölümcül bir suç sayılıyor. Delilik bu!" Tozların arasından arkaya baktı. "Şu anda yaptığımız şeyi fark etmezler umarım."</p>

  <p class="calibre1">"Yakında anlarlar."</p>

  <p class="calibre1">Hiebermeyer homurdandı, sonra koruyucu gözlüğünü çıkardı ve camlarım temizlerken düşünceli bir tavırla Maria'ya baktı. "Zaten, oturup ofiste seninle çalışmayı tercih ederim. Dünya çapında bir uzmandan, çok çarpıcı bir ortaçağ elyazmaları kursu... Muhteşem. Ve tam da sana imparator Claudius'un Mısır'da açtırdığı taşocaklarıyla ilgili doktora tezimi okumak üzereydim."</p>

  <p class="calibre1">Maria inledi. "Aslında burada olman gerekiyor Maurice. Yani yerin altında. Unutma, buradaki depremden sonra Jack'e telefon geldiğinde ben de Seaquest'deydim. Bir Mısır uzmanı bul demişti. Yeraltı mezarlarına, tünel açmaya, Krallar Vadisi gibi şeylere aşina birini."</p>

  <p class="calibre1">Hiebermeyer, "Ah, Krallar Vadisi," diyerek iç geçirdi. Bir yandan da Maria'nın farkında olmadan başını çakalın burnuna iyice yaklaştırmasını izliyordu. "Ama haklısın. Ait olduğum yerdeyim. Olağanüstü. Yeni bir dostumuz da var."</p>

  <p class="calibre1">"Ha?"</p>

  <p class="calibre1">"Başını yavaşça çevir bak."</p>

  <p class="calibre1">Maria söyleneni yaptı ve sonra bağırarak geri çekildi. "Dios mia. Aman Tanrı'm."</p>

  <p class="calibre1">"Merak etme. Sadece heykel."</p>

  <p class="calibre1">Maria tünelin giriş kısmına yığılıp kalmıştı ama her şeyi görebilecek bir yerdeydi. "Bu bir köpek," diye fısıldadı. "Bir kurt. İnsan bedeni üstünde"</p>

  <p class="calibre1">"Sakin ol. Isırmaz."</p>

  <p class="calibre1">"Özür dilerim. Biraz sinirim bozuldu." Maria derin bir nefes alıp öne eğildi ve heykele yakından baktı. "Bu mümkün değil," diye mırıldandı. "Hiyeroglifler ha? Yani bu şey Mısır'a mı ait?"</p>

  <p class="calibre1">Hiebermeyer kesin bir tavırla, "Anubis," dedi. "Gerçek boyutta Mısır ölüm tannsı, siyah sabuntaşından. Hiyeroglifler de Merikare Kurallarından kopya edilmiş. MÖ üçüncü bin yıla ait bir metin, ama dipteki o kabartma şekil, MÖ altıncı yüzyılda hüküm süren Yirmi Altıncı Hanedan'ın kraliyet arması. Nil deltasındaki kraliyet başkenti Saîs'ten geldiğini duysam hiç şaşırmazdım."</p>

  <p class="calibre1">Maria, "Aklıma bir şey geldi," dedi. "Orası Atinalı Solon'un yüksek rahibi ziyaret ettiği yer değil miydi? Hani Atlantis efsanesini kayıtlara geçirdiği yer?"</p>

  <p class="calibre1">"Jack'le konuştuğun belli oluyor."</p>

  <p class="calibre1">"Artık Uluslararası Denizcilik Üniversitesi'nde doçent olarak görev yaptığımı biliyorsun herhalde, değil mi? Tıpkı senin gibi. Hep birlikte üniversite günlerine dönmüş gibiyiz. Seaquest Il'ylc Yucatân'dan dönerken o hikâyeyi anlattı bana. Çok etkilendim. Gerçekten yeniden toparlanmamı sağladı."</p>

  <p class="calibre1">Hiebermeyer tozların arasından ona baktı. "Bunu söylemek için garip bir zaman gibi gelebilir ama neler hissettiğini gayet iyi anlıyorum. Yani Yucatân'da kaçırılmak, işkenceler, İskoçya'daki dostun O'Connor... Sen Napoli'ye gelmek üzere yola çıkınca Jack telefon edip olanları anlattı. Daha önce konuyu açmadım çünkü hiç sırası gelmedi. Şimdi de değil. Biliyorsun."</p>

  <p class="calibre1">"Biliyorum." Maria doğrulup kollarında tozları silkeledi. "Jack, sana anlattığını söylemişti. Teşekkür ederim Maurice. Hassasiyetin için. Kapatalım bu konuyu."</p>

  <p class="calibre1">Hiebermeyer bir şey söyleyecekmiş gibi oldu, sonra başını salladı. "Demek Atlan tis... "</p>

  <p class="calibre1">"Jack'le Costas, Karadeniz'e dönüp bölgede gördükleri bir Grek batığını çıkarmayı düşünüyorlar, galiba üç sıra kürekli bir kadırgaymış."</p>

  <p class="calibre1">Hiebermeyer homurdandı. "Jack, bana biraz zaman tanışa keşke. Ona çok daha uygun bir şey var elimde. İşimiz ona yeni ipuçları göstermek olacak sanıyordum. Aylardır bu konuyu açmaya çalışıyorum." Bezgin bir şekilde içini çekip heykele baktı. "Ama şimdi buradaki keşfimize dönelim. Grek Tarihçi Herodot da Sais'i ziyaret etmiş ve bunun gibi heykellerle, Mısır'ın dörtbir yanından getirilmiş daha eskiçağlara ait firavun ve pek çok tanrı heykeliyle çevrili Neith Tapmağı yakınındaki bir gölden söz etmiştir. Roma döneminde, Sai's kumlara gömülmüş ve terk edilmişti ama Roma gemileri oraya yanaşıp değerli taşlarını ve heykellerini alabiliyordu."</p>

  <p class="calibre1">"Yani buranın yağmalanmış olduğunu mu söylüyorsun?"</p>

  <p class="calibre1">"Ben taşınmış kelimesini tercih ederdim. Bu villayı yapan Romalılar bütün Akdeniz'den ve ötesinden, tarihte var olmuş birçok farklı kültürden önemli sanat eserlerine erişme imkânına sahipti. Günümüzdeki özel koleksiyoncular ya da müzeciler gibiydiler. En güzel bronz Grek heykellerinin bazıları, on sekizinci yüzyılda yapılan kuyu açma çalışmaları esnasında, yine tam da bu villada, bulunduğumuz yerden birkaç metre ötede bulunmuştu. Bazı Romalılar Anubis'i, Cerberus'la, yani yeraltı dünyasındaki Styks Nehri'nin bekçisi ile bir tutardı, fakat çoğu için o bir alay konusuydu, havlayan bir köpekten başka bir şey değildi. Muhtemelen bu heykeli sadece tarihi bir eser ve ilginç bir sanat eseri olarak görüyorlardı."</p>

  <p class="calibre1">Maria kısık bir sesle, "Bilmiyorum," dedi. "Tarihin hem içinden hem dışından bize bakıyormuş gibi ve tam bir bekçiye benziyor." Hiebermeyer'e baktı. "Batıl inançların var mıdır Maurice? Yani, Kral Tut'un mezarı, mumyanın laneti gibi?"</p>

  <p class="calibre1">"Hayır." Hiebermeyer kesin konuşmuştu. "Ben sadece toprağı kazan bir arkeologum."</p>

  <p class="calibre1">"Hadi ama Maurice. Bu en azından heyecanlandırmıştır seni. Okuldayken durmadan Mısır'dan söz ederdin, unuttun mu? Hem de hiç durmadan. Kabul et."</p>

  <p class="calibre1">Hiebermeyer çakal heykeline baktı ve yüzünde ender tebessümlerinden biri belirdi. Tabii ki heyecanlandım. Muhteşem bir şey, Yazının geri kalanını da görmek için sabırsızlanıyorum." Avucunu cilalı sabuntaşma dayayıp tünele doğru baktı. "Fakat sahiden de yolun sonu olduğunu düşünüyorum. Bu heykel geçen geceki depremle açığa çıkmış olmalı ve herhalde ilk gören de biziz. Fakat mühürlenmeden önce tünelde buraya kadar gelen başkaları da olabilir. Güvenlik görevlileri ilk depremden sonra buraya gelmişlerdir. Eğer bir şey buldularsa şimdiye kadar çoktan karaborsaya düşmüştür bile. Başka bir şey bulabileceğimizi sanmıyorum."</p>

  <p class="calibre1">"Bu kadar karamsar olmana inanamıyorum!" Maria sahiden kızmış gibiydi. "Buna asla izin vermemişlerdir. Nerede olduğumuzu unuttun mu? Herculaneum'daki Papyri'deyiz. Çok eski papirüs rulolarının çıkabileceği yegâne kütüphane ve bu duvarların ardında daha çok şey olduğunu herkes biliyor. Herhangi birinin içeri dalıp onları çalmasına izin veremezsin."</p>

  <p class="calibre1">Hiebermeyer, "Aynı zamanda da arkeolojide yaşanan en büyük hayal kırıklığı," dedi. "Neredeyse bulunan bütün rulolar Philodemus'a, yani kalıcı nitelikte teorileri olmayan üçüncü sınıf bir filozofa aitti. Ciddi bir edebi eser olmadığı gibi çoğu Latince bile değildi." Gözlüğünü yeniden taktı. "Villadaki çalışmanın neden bitirildiğini hep merak etmişimdir."</p>

  <p class="calibre1">"Bir sürü sebebi var; yapıyla ilgili sorunlar, yukarıdaki modern binaların temelini zayıflatma korkusu, Herculaneum'un ortaya çıkarılmış asıl kısmına kaynak temin etme zorunluluğu, bürokrasi, ekonomik imkânsızlıklar, yolsuzluk. Yani ne istersen... "</p>

  <p class="calibre1">"Bir daha dene."</p>

  <p class="calibre1">"Tabii bir de, kömürleşmiş papirüsleri saklayıp, koruma ve okuma konusunda da büyük sorunlar var. Napoli'de papirüslerin okunduğu laboratuvara yaptığımız ziyareti hatırlıyor musun? Hâlâ on sekizinci yüzyılda bulunan şeyler üstünde çalışıyorlar. Ve yeni kazılar yapıp, var olabilecek diğer parşömenlere ulaşmaları gerektiğine karar vermeleri lazım. Burası en iyisini hakediyor. Kutsal bir yer."</p>

  <p class="calibre1">"Kesinlikle." Hiebermeyer parmaklarını şıklattı. "Söylediğin son şey kesinlikle doğru, Burası kutsal bir yer. Ve tıpkı diğer kutsal yerler gibi, İsrail'deki Ölü Deniz Yazıtları mağaraları gibi, insanlar burada neler olduğunu öğrenmek için can atıyor ama bir yandan da korkuyorlar. Ve inan bana, İtalya'da, MS birinci yüzyılda yazılmış daha fazla belgeye ulaşılmasına karşı çıkan son derece güçlü bir yapı var."</p>

  <p class="calibre1">O anda havadaki tozlar bulanır gibi oldu ve önce belirgin bir sarsıntı hissedildi, ardından da ileride bir yerde çöken bir duvarın sesi duyuldu. Maria ellerini tünelin zeminine koyup korkuyla Hiebermeyer'e baktı. Hiebermeyer hemen sivri uçlu, avuç içi kadar bir alet çıkardı ve onu tünelin duvarına dayayıp, göstergeyi takip etti. Sarsıntı giderek azalıyordu. "Artçı şok, dün gecekinden biraz daha büyük olabilir ama muhtemelen endişelenecek bir şey yok," dedi. "Bunların olacağını söylemişlerdi. Unutma, etrafımızdaki duvarlar volkanik akıntı yüzünden oldukça sağlam durumda,</p>

  <p class="calibre1">Pompei'deki gibi kül ve süngertaşıyla kaplı değil. Büyük kısmı betondan bile daha sağlam. Emniyetteyiz."</p>

  <p class="calibre1">Maria sakin bir tavırla, "Peşimizden tünele girenler var, seslerini duyuyorum,"</p>

  <p class="calibre1">dedi.</p>

  <p class="calibre1">"Ah evet. Yönetimdeki şu esrarengiz hanım. Jack'in eski bir arkadaşıymış, biliyor muydun? Yani, yakın arkadaşı demek istiyorum. Sen gittikten sonra doktorasını tamamlarken ve ben de çoktan Mısır'da çalışmalara başlamışken beraber olmaya başlamışlar. Nedense konuşmuyorlar. Fenerin ışığını görebiliyorum Yapılacak en iyi şey... "</p>

  <p class="calibre1">Maria, "Hayır bilmiyordum," dedi ve başını kaldırıp çakalın burnuna baktı. "Her neyse, Anubis onları engelleyecek."</p>

  <p class="calibre1">Hiebermeyer, "Anubis muhtemelen bütün projeyi engelleyecek," dedi. "Büyük bir keşif olarak kabul edilecek ve tünelde araştırma yapma kararlarını da haklı çıkaracak. Tabii bize verdikleri izni geri alıp burayı kapatacaklar. Burada bulunmamızın tek nedeni, depremden sonra birinin tünelin varlığını basma sızdırmış olması ve arkeoloji otoritelerinin de bir gösteri yapmaktan başka çaresinin kalmaması."</p>

  <p class="calibre1">"Yine karamsarlaştm."</p>

  <p class="calibre1">"Güven bana. Uzun zamandır bu oyundayım. Burada çok daha büyük güçlerin varlığı söz konusu. Bunlar geçmişten korkan, onun üstünü örtmek için elinden gelen her şeyi yapacak olan kişiler. Kurulu düzeni, hizmet ettikleri kurumlan sarsabilecek her şeyden ödleri patlıyor. Bunu herkes bilir; bazen tarihi gerçeklere onları korumak üzere oluşturulmuş kurumlar tarafından set çekilir."</p>

  <p class="calibre1">Maria, "Uzun zamandır kayıp olan bir kütüphanede bulunabilecek fikirler gibi," diye mırıldandı.</p>

  <p class="calibre1">Maurice, "Biz burada MS birinci yüzyıldan söz ediyoruz," diye fısıldadı. "Tanrı'mızm ilk onlu yıllarından. Düşünsene bir."</p>

  <p class="calibre1">"Düşündüm zaten."</p>

  <p class="calibre1">"Onlar bizi durdurmadan önce tünelde biraz daha ilerleyip neler bulabileceğimize bakıp bakmamak sana bağlı. Mısır'da beni bekleyen bir kazım var. Senin de dinlenmeye ihtiyacın var."</p>

  <p class="calibre1">"Bir kez dene."</p>

  <p class="calibre1">"Bunu anlaştık diye yorumluyorum."</p>

  <p class="calibre1">Maria, "Hazır şansımız varken bir kez deneyelim," dedi. "Sen kendi hazineni buldun, ben de benimkini bulmak istiyorum."</p>

  <p class="calibre1">Hiebermeyer osilatörü tulumunun ön cebine koydu, gürültülü bir şekilde hapşırdı ve Maria'ya baktı. "Jack'in sende ne gördüğünü anlayabiliyorum. Her zaman, Orford'taki Ortaçağ Çalışmaları Enstitüsü'nden ayrılıp onunla çalışmanı isterdi ve kendinden bir şeyler katacağını söylerdi."</p>

  <p class="calibre1">Maria, onu susturacak bir ifadeyle baktıktan sonra heykelin önüne kadar emekledi. Tozlar azalıyordu ve ileride, sarsıntıyla tünel duvarından kopan başka bir parçanın bıraktığı beyaz izi seçmeye başlamışlardı. Başlıklarındaki fenerlerin ışığı oraya yönelince, tam ortada duran karanlık bir nesne gördüler. Hiebermeyer ileri doğru atılıp Maria'ya döndü, yüzü heyecanla parlıyordu. "Tamam, Anubis'i geçtik ve hâlâ sapasağlamız."</p>

  <p class="calibre1">"Batıl inançlar mı yoksa, Maurice?"</p>

  <p class="calibre1">"Hadi gidip bir bakalım."</p>

  <h1 class="calibre1" id="sigil_toc_id_2"><span class="calibre2">MS 23 Ağustos 79</span></h1>

  <p class="calibre1">Claudius titreyen elleriyle tuttuğu kadehten şarap içti, sonra gözlerini kapatıp ve en kötü kısmı geçene kadar sütuna tutundu. Bu gece Phlegraean Düzlüklerine gidip, Sibyl'in mağarasının önünde son kez duracaktı. Ama ondan önce yapılacak işler vardı. Mermer bankın üstünde iki yana yalpaladı, bir yandan kayıp gitmesin diye bütün gücüyle harmanisini tutuyordu. Sonra tökezleyip olanca ağırlığıyla dirseklerinin üstüne düştü. Acı ve hayal kırıklığıyla yüzünü buruşturdu, artık kurumuş gözyaşlarının akmasını dileyerek öğürdü. İşin doğrusu hareket kabiliyetini yitiriyordu. Neredeyse hiçbir şey hissedemez olmuştu.</p>

  <p class="calibre1">Zorlanarak kalktı ve bulanık gözlerle, villanın sütunlu girişine dizili Grek ve Mısır tanrı heykellerinin üstünde, körfezde parlayan aya baktı. Ona en yakın olan çakal başlı heykel dağı çerçeveliyormuş gibiydi, kulakları ve burnu ay ışığında parlıyordu. Villanın taraçasmdaki mevkiden, yakından tanıdığı ama asla gitmediği Herculaneum'un çatılarını görebiliyordu. Akşamın yumuşak ve hafif seslerini, yükselip alçalan konuşmaları, kahkahaları, müzik seslerini ve kıyıyı döven dalga seslerini duyabiliyordu.</p>

  <p class="calibre1">İhtiyacı olan her şeye sahipti. Her zaman tercih ettiği Vezüv yamaçlarından gelen koyu kırmızı şaraba ve onun için aşağıdaki arka sokaklardan getirilen, hâlâ, bunun sebebini düşünmekten vazgeçtikten yıllar sonra bile ona uçucu zevkler veren kızlara...</p>

  <p class="calibre1">Ve tabii bir de afyonu vardı.</p>

  <p class="calibre1">Koklayıp burnunu buruşturdu ve sonra başını kaldırıp baktı. Kâhinler haklı çıkmıştı. Bu gece gökyüzünde farklı bir şeyler vardı.</p>

  <p class="calibre1">Claudius Neapolis'in üstünden, körfezin batısındaki Misenum'daki deniz üssünde bulunan eski Grek kolonisine baktı. Dağın gölgesi körfezi karartıyordu ve tek seçebildiği iç kısma yakın demirlemiş olan birkaç ticaret gemisi olmuştu. Hızlı giden kadırgaların bıraktığı parlak izleri görmeye alışıktı ama bu gece hiçbir şey göremiyordu. Pliny neredeydi? Pliny mesajını almış mıydı? Claudius, Misenum'daki Roma filosu komutanının ne yaptığını biliyordu. Filo, Claudius'un büyükbabası Mark Antony'nin yüzyıl kadar önce Actium'daki yenilgisinden beri harekete geçmemişti. Pax Romanan Claudius kendi kendine başını salladı. Kendisi, Tiberius Claudius Drusus Neron Germanicus, İmparator olarak bu barışın sürmesine yardım etmişti. Masadaki yarısı boşalmış sürahiye baktı. Pliny çabuk gelse iyi olacaktı. Bu gece söylemek zorunda olduğu şey salim kafa gerektiriyordu. Vakit geçiyordu.</p>

  <p class="calibre1">Kendine bir kadeh daha doldurmak için uzandı, şarabın taşıp mermer zeminde yıllardır duran geniş kırmızı lekeye doğru sızmasına izin verdi. Küçük odasının arka tarafını ve ay ışığında parlayan duvara dizili balmumu heykelcikleri görebiliyordu. Geçmişinden sakladığı bir tek onlar vardı; atalarının heykelcikleri. Babası Drusus'u sevgiyle hatırladı ve sevgili ağabeyi Germanicus'u. Balmumuna dönen teniyle Claudius çoktan onlarla olduğunu hissetmeye başlamıştı. Augustus çağını, Tiberius ile Caligula'nm ve sonra da Claudius'un ardılı Neron'un sefahatleriyle sonsuza kadar lekelenmiş olan altınçağı görmüş olacak kadar yaşlıydı. Bazen, daha kasvetli anlarında, genellikle de şaraptan sonra, zamanın tıpkı Roma'yı tahrip ettiği gibi kendisini de bir canavara dönüştürdüğünü düşünürdü; ağır ve amansız bir tahribatla yapıyordu bunu. Sanki ona bu rahatsızlığı veren tanrılar, onu aşağıdaki alev çukuruna atmadan önce fiziksel işkencenin son aşamasına kadar dayanmasını istemişlerdi.</p>

  <p class="calibre1">Başını sallayarak düşüncelerinden sıyrıldı, acıyla öksürdü ve tekrar villanın balkonundan, Herculaneum'un çatılarının tepesinden etrafa bakındı. Roma'daki işi bitip de bir yazar ve bilim insanı olduğu eski yaşamını şiddetle arzuladığında sahte bir zehirlenme olayı hazırlayıp oradan kaçmıştı. Eski dostu Calpurnius Piso da kendi villasına bir ekleme yaptırıp ona burada bir yuva hazırlamıştı; neredeyse çeyrek asırdır saklandığı, denize ve dağa bakan bir yuva. Roma'da çoktandır gideremediği hiçbir özlemi yoktu ve bir bilim insanının ihtiyaç duyacağı her şeye sahipti. Daha fazla şükretmesi gerektiğini biliyordu ama kızgınlıkları da vardı. Calpurnius'un büyükbabası, okunmaz zırvalardan oluşan kütüphanesiyle her zaman insana sekte vuran Grek Filozof Philodemus'un hamiliğini yapmıştı. Ve sonra zavallı Calpurnius Piso, Neron'a karşı kurduğu komplo başarılı olmayınca, villayı Claudius'un kim olduğunu bile bilmeyen, onu etraftaki tüm aristokrat evlerinin önünde dilenmeye kalkan diğer Grek şarlatanlardan biri zanneden kıskanç yeğenine bırakıp, tam da burada, bizzat Claudius'un gözleri önünde intihar etmeye zorlanmıştı. Aslında bu, tam Claudius'un istediği bilinmezliği sağlamıştı ama bir o kadar da küçük düşürücüydü.</p>

  <p class="calibre1">Fakat diğer hepsini bastıran bir anısı vardı. Yıllar önce bir öğleden sonra karşılaştığı o balıkçı... Kendisi ona bir söz vermişti ve balıkçının öngördüğü her şey olmuştu. Ama şimdi Claudius'un kontrolü dışındaki güçler üstüne çökmekteydi. Claudius, onun yıkılmasına izin vermeyecekti.</p>

  <p class="calibre1">"Ave Princeps."n</p>

  <p class="calibre1">Claudius irkildi. "Pliny? Sevgili dostum. Beni böyle selamlamamanı söylemiştim. Almanya'daki lejyonlarımda genç bir süvari subayı olduğun günlerden beri tanırız birbirimizi. Filo ile görüşmek için geldiğinde seni buraya çağırmıştım ve o günden beri benim en yakın arkadaşım oldun. Ben Princeps olmayı daha sen gencecik bir adamken bıraktım. Eski bir asker ve bir amiral olarak benim seni saygıyla selamlamam lazım. Ama her ikimiz de Roma yurttaşıyız, ne bir eksik ne bir fazla, bugünlerde önemli olan tek şey de bu."</p>

  <p class="calibre1">Pliny hemen Claudius'un yanına gelip yerine oturmasına yardım etti, kupasını alıp şarap doldurdu. Kupayı Claudius'a verip, kendine de bir tane doldurduktan sonra resmi bir tavırla havaya kaldırdı. "Tanrılar doksanıncı yaşını kutsasın!"</p>

  <p class="calibre1">"O üç hafta önceydi." Claudius elini önemsemezce salladı ve şefkatle ona baktı. Pliny bir Romalı için fazlasıyla uzundu, ama zaten kuzeydeki Verona'dan, Keklerin ülkesinden geliyordu. Harmani yerine süslü bir kırmızı tunik ve deniz subaylarına has şeritli çizmeler giymişti ve güçlü, adil bir havası vardı. Claudius'un ona gıpta ile baktığı özellikleri vardı; madalyalı bir savaş gazisiydi, doğal bir liderdi, ciltler dolusu kitap yazmış olağanüstü bir bilgindi ve şimdi de yeni bir ansiklopedi yazıyordu. Claudius, onun gevelediklerini durdurmak için yumruğunu sıktı. "Bana kitabı getirdin mi?"</p>

  <p class="calibre1">"İlk yirmi cildini, Biraz gecikmiş de olsa doğum günü armağanım Princeps. Bundan daha iyi bir fırsat olamaz, çalışmalarımı okumak için daha titiz bir okur düşünemiyorum." Pliny gururla kapımn yanındaki deri tomarı gösterdi, özenle şaraptan uzağa koyduğu tomarda pek çok parşömen vardı. "Britanya'nın sizinle birlikte gözden geçirmek istediğim bazı flora ve fauna ayrıntıları ve elbette Jud aea bölümünde ayırmamı istediğiniz boş kısım. Onun dışındakiler tamamlandı. Bir Grek tarafından yazılmamış dünyanın ilk doğa tarihi."</p>

  <p class="calibre1">Claudius odadaki yarısı boş rafları ve yerde duran parşömen tomarlarını gösterdi. "En azından artık onları koyacak yerim var. Narcissus öteki parşömenleri kutulayıp kaldırmama yardım etti. Asla kitap atmayı beceremedim ve ihtiyar Calpurnius'a söyleyecek cesareti asla gösteremedim ama şu Philodemus'un yazdıkları için kâğıt harcamaya bile değmez."</p>

  <p class="calibre1">"Nereye koymamı istersiniz? Yani benim kitaplarımı. İsterseniz raflara yerleştirebilirim sizin için."</p>

  <p class="calibre1">"Bırak kapının yanında kalsınlar. Narcissus yarın kütüphanemde yer açacak. Seninkiler onur bölümünde yer alacak. Bütün o Grek zırvaları kalkacak."</p>

  <p class="calibre1">"Narcissus hâlâ bütün yazılarınızı kaleme alıyor mu?"</p>

  <p class="calibre1">"Bana hizmet edebilmek için kendini hadım ettirdi zavallı, biliyorsun. Genç bir köleyken yaptırdı bunu. Onu her halükârda özgür bırakacaktım."</p>

  <p class="calibre1">Pliny ihtiyatlı bir tavırla, "Ben olsam Narcissus'a asla o kadar güvenmezdim,"</p>

  <p class="calibre1">dedi.</p>

  <p class="calibre1">"Hadım edilmiş birine her zaman güvenebilirsin."</p>

  <p class="calibre1">"Kusuruma bakmayın ama bu da sizin zaafınız. Kadınlar ve özgürleştirilen köleler."</p>

  <p class="calibre1">"Kesinlikle zayıf noktam değil. Bir tanrı olabilirim ama zaafım yoktur." Claudius boğuk bir sesle kıkırdadı ve yeniden ciddileşti. "Evet, Narcissus biraz esrarengizdir. Roma Başmuhafızlığı'nı elinin tersiyle itip, kendimi yok edişimde benimle suç ortaklığı yaparak, münzevi bir ihtiyarın kölesi olmayı neden yeğlediğini bazen merak ediyorum. Ama o da kendini ölmüş gibi göstermese zaten Neron, onu idam edecekti. Narcissus, Britanya'da kârlı işler çevirmiştir. Kurnaz bir adamdır. Ve köleyken kapılmış olduğu o garip inançları var bir de. Çok dindar biri ve bana da her zaman çok sadık olmuştur." Claudius aniden gülümseyip sendeleyerek ayağa kalktı ve Pliny'nin kolunu yakaladı. "Kitaplar için çok teşekkür ederim dostum," dedi. "Okumak her zaman en büyük eğlencem olmuştur. Ve benim yazdığım Britanya tarihine de çok büyük yardımı dokunacak." Masaya tutturulmuş açık parşömeni gösterdi, bir kenarında şarap lekesi vardı. "Bilincim kapanmadan çalışsak daha iyi olacak. Uzun bir gün oldu."</p>

  <p class="calibre1">"Görebiliyorum."</p>

  <p class="calibre1">İki adam masaya eğildi, ay ışığı mermere kızılımsı bir parıltı veriyordu. Ağustos sonu için fazlasıyla sıcaktı ve balkonu yalayan rüzgâr bile, Afrika'dan gelen siroko kadar sıcak ve kuruydu. Claudius bazen büyük ansiklopedi yazarı Pliny'nin, kendisinin Britanya konusundaki uzmanlığını ve eğer ona zafer denebilirse kazandığı o boş zaferi abartıp abartmadığını merak ediyordu. Elbette Claudius orada bulunmuştu, bir savaş filinin üstünde dondurucu dalgaların arasından çıkıvermişti; düşman korkusundan değil ama başarısız olup da ailesinin adına leke sürmek korkusundan titriyordu. Yine de Britanya onun tek emperyal kazanımı, tek zaferiydi ve kendini o eyaletin ilkçağlardan başlayan tarihini yazmaya adamıştı. Ve ada etrafında ilk kez dolaşan antikçağ kâşifi Pytheas'ın günlüklerinden, Hıristiyanlıktan önceki rahiplerin söküp aldığı ve insanın kanını donduran kelle avcılığı hikâyelerine kadar okunacak ne varsa okumuştu. Nihayet onu bulmuştu, yani soylu bir ailenin prensesini, Sibyl'in aramasını söylediği, savaşçı kraliçeyle birlikte yükselip düşecek olan kızı...</p>

  <p class="calibre1">Claudius aniden, "Söylesene," dedi. "Rüyanda sahiden babamı gördün mü?"</p>

  <p class="calibre1">Pliny, "Cermen Savaşları Tarihi'm o yüzden yazdım," diye cevap verdi ve Claudius'a daha önce defalarca anlattığı hikâyeyi tekrarladı. "Ren Nehri'nde bir süvari alayının komutanı olarak karargâh kurmuştum. Bir gece uyandım ve başımda Romalı bir generalin hayaleti duruyordu. Yemin ederim Drusus'tu. Saygıdeğer babanız. Benden anılarını kalıcı hale getirmemi istiyordu."</p>

  <p class="calibre1">"Ben onu hiç tanımadan öldü." Claudius, babasının büstüne göz attı ve ıstırapla ellerini birleştirdi. "Zehirlenmiş, tıpkı sevgili ağabeyim Germanicus gibi. Keşke ben de onun efsanesini sürdürebilseydim, lejyonları Germanicus gibi yönetebilseydim, adamların sadakatini kazanabilseydim."</p>

  <p class="calibre1">Pliriy endişeyle Claudius'a bakarak, "Ama bunları yaptınız zaten," dedi. "Britanya'yı hatırlayın."</p>

  <p class="calibre1">"Hatırlıyorum." Claudius oturduğu yere yığıldı, sonra da cılız bir tebessümle gülümsedi. "Sorun da bu zaten." Masadaki bir sikkeyle oynamaya başladı, üzerinde kendi portresi vardı. Pliny daha önce onun bu parayı defalarca çevirdiğini görmüştü ama bu sefer parmaklarının arasından kayıp kapının yanındaki parşömenlere doğru yuvarlanmasına izin vermişti. Sonra sinirli bir şekilde iç çekip kalkacakmış gibi yaptı, ama yeniden yerine çöktü ve suratını asıp ellerine baktı. "Orada benim için bir tapmak yaptılar biliyorsun. Ve şimdi de bir amfiteatr yapıyorlar, bunu da duymuş muydun? Londinium'da. Yazın gizlice onun mezarına gittiğimde gördüm."</p>

  <p class="calibre1">Pliny, "Bana bunu bir daha anlatmayın Princeps, lütfen," dedi. "Kâbus görmeme neden oluyor. Ya Roma? Roma'daki kazanimlarınız? Çok güzel şeyler, inşa ettiniz Claudius. İnsanlar size minnettar."</p>

  <p class="calibre1">Claudius, "Kimsenin onları gördüğü yok," dedi. "Hepsi yerin altında, suyun altında. Sana Palatine Dağı'nm altına yaptığım gizli tüneli anlatmış mıydım? Hemen evimin altındakini, Apollo emretmişti onu yapmamı. Sybil'in mağarasmdaki yapraklı bilmeceden anlamıştım bunu. Dur bakayım hatırlayabilecekmiyim"</p>

  <p class="calibre1">Pliny sakin bir tavırla "Ve Judaea," dedi. "Yahudilere karşı bütün imparatorlukta bir hoşgörü ortamı yarattınız. Herod Agrippa'ya Judaea krallığını verdiniz."</p>

  <p class="calibre1">Claudius, "Sonra da öldü," diye mırıldandı. "Sevgili dostum Herod Agrippa. Rezil yeğenim Caligula yüzünden Roma, onu bile bozdu."</p>

  <p class="calibre1">Pliny, "Başka şansınız yoktu," diye devam etti. "Herod Agrippa'nın yerine geçirecek kimse olmayınca mecburen Judaea'yı bir Roma eyaleti yaptınız."</p>

  <p class="calibre1">"Ve açgözlü, rüşvetçi valilerin eline bıraktım. Hem de Cicero yüz yıl önce eyalet yönetimi üzerine onca uyarıda bulunmuşken." Claudius acı bir sesle, "Tarihin öğrettiği dersler," diye ekledi. "Onları nasıl öğrendim bak."</p>

  <p class="calibre1">"Yahudi Ayaklanması kaçınılmazdı."</p>

  <p class="calibre1">"İronik, öyle değil mi? Roma'nın Yahudilere karşı hoşgörülü davranışı benimsemesinden on beş yıl sonra, o onları yeryüzünden silip atmak için elinden geleni yaptı."</p>

  <p class="calibre1">"Tanrılar öyle istemişti."</p>

  <p class="calibre1">"Hayır istemediler." Claudius içkisinden uzun, titrek bir yudum aldı. "Son geldiğinde sözünü ettiğin tapınağı hatırlıyor musun? Vespasian'ın beni tanrılaştırmak için Roma'da yaptırdığı tapmak. Ben de bir tanrıyım, unuttun mu? Tanrı'yım ama bu tanrı Yahudilerin yok edilmesini istemedi. Sen ilahi adalet de istersen."</p>

  <p class="calibre1">Pliny parşömeni çabucak kıvırıp, üstüne şarap sıçramasın diye masanın yanındaki heybeye soktu, sonra çekinerek başka bir parşömen çıkardı. "Bana Judaca hakkında bir şeyler anlatacaktınız. Başka zamana mı kalsın?"</p>

  <p class="calibre1">"Yok. Şimdi."</p>

  <p class="calibre1">Pliny hevesli ve kararlı bir tavırla parşömeni açıp köşelerinden metal iğnelerle sabitledi. Claudius parşömene yazılmış olanlara ve ortadaki boş kısma göz attı. Pliny, "Söyleyin o zaman," dedi. "Bu yeni Yahudi mezhebi hakkında ne düşünüyorsunuz?"</p>

  <p class="calibre1">"O yüzden gelmem istedim." Claudius derin bir soluk aldı. "Mesih'in, Christos'un müridleri... Onları, Phlegraean Düzlüklerine yaptığım ziyaretlerimde tanıdım. Tam Nasıralının kendisini izlemesini isteyeceği türden insanlar. Sakatlar, hastalar, toplumdışına itilmişler... Bunlar mutluluğa o kadar hasret kalmış insanlar ki, bu hasretleri bulaşıcı hale geliyor ve başkalarının da kendi mutluluklarını hayatın yüklerinden arınarak bulmalarına yol açıyorlar."</p>

  <p class="calibre1">"Bütün bunları nereden biliyorsunuz?"</p>

  <p class="calibre1">"Çünkü ben de onlardan biriyim."</p>

  <p class="calibre1">"Onlardan biri misiniz?" Pliny kulaklarına inanamamış gibiydi. "Siz Yahudi misiniz?"</p>

  <p class="calibre1">"Hayır!" Claudius dudak büktü, başını iki yana salladı. "Bir sakatım. Toplumdışına itilmiş biriyim. Şifa bulmak için ona giden biri."</p>

  <p class="calibre1">"Bu adama mı gittiniz? Ama Doğu'ya hiç gitmediğinizi sanıyordum."</p>

  <p class="calibre1">"Herod'un tek yapmaya çalıştığı buydu. Sevgili dostum Herod Agrippa, yardım etmeye ve beni Roma'dan uzaklaştırmaya çalıştı. Judaea'da mucizevi bir şifacı, bir Nasıralı olduğunu duymuştu, Yahudilerin Kralı David'in soyundan olduğu söylenen biri. O, Doğu'ya yaptığım tek ziyaret oldu. Sıcak yüzünden titremelerim daha da artmıştı."</p>

  <p class="calibre1">"Yani geziniz boşa çıktı."</p>

  <p class="calibre1">"Göl kıyısındaki birkaç saat dışında" Claudius'un gözlerinde aniden derin bir üzüntü belirmişti. "Nasıra kenti büyük bir iç denizin kenarında, "Galilee Denizi diyorlar ona. Suları tuzlu değil, ama sahiden muazzamdır ve kademe kademe derinleşiyor."</p>

  <p class="calibre1">"Çok ilginç." Pliny hızla yazıyordu. "Biraz daha anlatın."</p>

  <p class="calibre1">"Hem bir marangozdu hem de tekne ustasıydı. Herod, ben ve kadınlarımız onun teknesiyle suya açıldık, balık tutup, şarap içtik. Sevgili Calpurnia'mla birlikte, karımın pençelerinden uzaktaydım. Neredeyse Nasıralıyla aynı yaştaydık ve genç erkeklerle kadınlar vardı ve hiç olamayacağımı sandığım bir şekilde neşeliydim. Göle şarap döktüm ve o da suyu şaraba çevirip balıkları öyle yakalamak konusunda bir şaka yaptı."</p>

  <p class="calibre1">"Ama mucize olmadı."</p>

  <p class="calibre1">"Balık tuttuktan sonra güneş batana kadar kıyıda oturduk. Herod sabırsızlandı ve zevk peşinde koşmak üzere kente döndü. Nasıralı ile ben baş başa kaldık."</p>

  <p class="calibre1">"Neler dedi?"</p>

  <p class="calibre1">"Derdime katlanmam gerektiğini, bunun beni koruyacağını ve hayal etmekten bile ürkeceğim bir büyüklüğe ulaştıracağını söyledi. Ne demek istediği hakkında hiçbir fikrim yoktu. Ben; sakat Claudius, İmparator Tiberius'un utanç verici yeğeni, Roma'da zor katlanılan kişi, bütün diğer genç erkekler lejyonlarda zafer kazanırken kaçıp saklanan ve görevini inkâr eden adam..."</p>

  <p class="calibre1">Pliny, "Sizi bir bilim insanı ve geleceğin imparatoru olarak görmüştür," diye mırıldandı. "Kaderinizi biliyormuş Princeps. Zeki bir adammış."</p>

  <p class="calibre1">"Ben kadere inanmıyorum. Ve yine aynı şeyi yaptın. Princeps'miş."</p>

  <p class="calibre1">Pliny ses çıkarmadan ona baktı. "Ya adamın kendi geleceği? Yani Nasıralmm?"</p>

  <p class="calibre1">"Bu konuda da konuştu. Bir gün ortadan kaybolacağını ve ondan sonra bütün dünyanın kendisini tanıyacağını söyledi. Onu kullanıp aldatacak kişilerin ağına düşmemesi için uyardım. Ona tavsiyem bu oldu. Nasıralı olağandışı bir konumdaydı ve insanların neler yapabileceğinin farkında olup olmadığını bilmiyordum. Herhangi bir çarmıha gerilme olayını gördüğünden bile kuşkuluydum."</p>

  <p class="calibre1">"YaHerodAgrippa?"</p>

  <p class="calibre1">"Nasıralı, yorumculara değil aracılara ihtiyacı olduğunu söylediğinde Herod hâlâ yammızdaydı. Herod bu kişiler için Grek dilinde bir kelime kullandı: apostollaı, yani havariler. Herod doğru sözlü, dobra bir adamdı ve çok iyi bir dosttu. Nasıralmm görüşleriyle ilgilenmiyordu ama benim etkilendiğimi görebiliyordu ve bana çok düşkündü. Güç sahibi olduğu takdirde Nasıralıya hoşgörü göstermeye karar vermişti."</p>

  <p class="calibre1">Pliny, "Ama galiba o adam idam edildi?" dedi.</p>

  <p class="calibre1">"Çarmıha gerildi, Kudüs'te. Amcam Tiberius'un saltanatının son yılında. Nasıralı kendini kurban olarak sunacağını söylemişti bana. Kendi idamını, çarmıha gerilişini mi öngörmüştü bilemiyorum. Ama benim tanıdığım adam ölmek isteyen biri değildi. Yaşama sevinciyle doluydu. Fakat Sami ırkında, Yahudilerdeki insan kurban etme efsanelerini konuştuk. Kendi tarihini ve halkına nasıl ulaşacağını biliyordu. Sanırım onun kastettiği kurban etme işi sembolikti."</p>

  <p class="calibre1">Pliny dalgın dalgın, "Büyüleyici," diye mırıldandı. "Galilee Denizi mi demiştiniz? Ölü Deniz değil mi? O denizin oldukça tuzlu olduğuna inanıyorum." Tüyünü, yanma koymuş olduğu mürekkep kabına batıra batıra parşömende bıraktığı son, daracık hoşluğa yazıyordu. "Bu, Judaea bölümüme muhteşem bir katkı sağlayacak. Teşekkür ederim Claudius."</p>

  <p class="calibre1">"Bekle. Dahası var. Daha onu sana vermedim bile." Claudius ayağa kalktı ve eskiden Philodemus'un kütüphanesi olan kitaplığa doğru seke seke ilerledi, orta rafta kalmış olan son parşömenleri de kenara itip arkadaki karanlık girintiye ulaştı. Sonra yalpalayarak masaya döndü, yığılırcasınaa oturdu ve küçük tahta parşömen kılıfını Pliny'ye uzattı.</p>

  <p class="calibre1">Soluk soluğa, "İçinde," dedi. "Senin olmasını istiyorum."</p>

  <p class="calibre1">"Akasya, bilmeliydim." Pliny tahtayı kokladı. "Doğu kıyılarında yetişen kavruk ağaç, Yahudiler akasya ağacı diyor." Tüpün kapağını açtı ve elini yavaşça içine sokup yaklaşık otuz santimetre karelik küçük bir parşömen rulosu çıkardı. Philodemus'un papirüsleri kadar eski olmasa da, sararmıştı ve mürekkebin bir kısmı kristalize olup yüzeye bulaşmıştı. Pliny parşömeni yüzüne yaklaştırıp mürekkebi kokladı. "Muhtemelen sülfat değil," diye mırıldandı. "Gerçi bugünlerde havada çok fazla sülfür olduğu için emin olmak zor."</p>

  <p class="calibre1">Claudius, "Kokuyu alıyor musun?" diye sordu, "Ben de sadece kendim alıyorum ve Phlegraean Düzlüklerinden getirdim sanıyordum."</p>

  <p class="calibre1">"Katran." Pliny mürekkebi yeniden kokladı. "Kesinlikle katran."</p>

  <p class="calibre1">Claudius, "Mantıklı geliyor," dedi. "Galilee Denizi'nin yüzeyi yağlı ziftle kaplıydı. Gözümle gördüm."</p>

  <p class="calibre1">"Sahi mi?" Pliny metnin kenarına bir not yazdı. "Çok ilginç. Mürekkeple deneyler yaptığımı biliyor musunuz? İskenderiyeli ajanım bana Arabistan'daki sadece bir tür ağaçtan toplanan urları yolluyor. Ağaçtan sızan sıvıyla minicik böcekler tarafından yapılıyormuş bu urlar. Onları ezip su ve reçineyle karıştırıyorum, sonra da demir ve Misenum kıyısında bulduğum sülfür tozunu ekliyorum. Harika bir mürekkep ortaya çıkıyor, simsiyah ve hiç dağılmıyor. Artık onunla yazıyorum. Baksanıza. Şunda kullanılandan çok daha iyi Eminim ki o is ve hayvan derisinden elde edilen zamk karışımıdır. Keşke insanlar bunu kullanmasa. Çünkü bunların Philodemus'un yazdıkları kadar dayanamayacağından korkuyorum."</p>

  <p class="calibre1">"Sadece onu bulabilmiştim." Claudius bir yudum şarap içip, elinin tersiyle ağzını sildi.</p>

  <p class="calibre1">"Seyahatteyken kendi mürekkebimi yapmak zorunda kalıyordum."</p>

  <p class="calibre1">"Bunu siz mi yazmıştınız?"</p>

  <p class="calibre1">"Parşömenle sözüm ona mürekkep denen karışımı ben sağladım."</p>

  <p class="calibre1">Pliny papirüsü açtı ve masanın yapışkan yüzeyine serdiği bezin üstüne yerleştirdi. Papirüste ne Yunanca ne de Latince muntazam yazılar vardı. Satırlar, yazmaya alışık olmayan birinin özeniyle yazılmıştı. "Nasıralı mı?"</p>

  <p class="calibre1">Claudius'un yüzü seğirdi. "Görüşmemizin sonunda, o gece denizin kıyısında. Bunu alıp götürmemi ve zamanı gelene kadar saklamamı istedi. Aramice okuyabiliyor musun?"</p>

  <p class="calibre1">"Tabii ki. Bana Fenike dilini çok güzel öğretmiştiniz ve birbirlerine benzediklerinden eminim."</p>

  <p class="calibre1">Pliny yazılara göz gezdirdi. En altta bir isim vardı. Hemen onun üstündeki birkaç satırı okudu, başını kaldırıp baktı, sonra aynı satırları tekrar okudu. Bir an odada derin bir sessizlik oldu. Claudius alt dudağı titreyerek gözünü dikmiş Pliny'ye bakıyordu. Balkondan gelen sıcak bir esinti beraberinde keskin bir sülfür kokusunu içeri taşıdı ve uzaklarda bir yerden kıyıya vuran dalga seslerine benzer bir ses duyuldu. Claudius gözünü, parşömeni bırakıp endişeyle ellerini kaldıran Pliny'den ayırmamıştı.</p>

  <p class="calibre1">"Eee?"</p>

  <p class="calibre1">Pliny, ona baktı ve dikkatle konuştu. "Ben bir asker ve belgeciyim. Gerçekleri, kendi gözümle gördüklerimi veya konusunda uzman olanların bana anlattıklarını kayda geçiririm. Bu belgede de onu yazan ve altına adını koyan kişinin otoritesi olduğunu görebiliyorum."</p>

  <p class="calibre1">Claudius uzanıp Pliny'nin bileğini yakalayarak, "Sakla onu," dedi. "Bulabileceğin en güvenli yere kaldır ve sakla. Fakat o son satırları Doğal Tarih'ine al Şimdi tam sırası"</p>

  <p class="calibre1">"Kopya çıkardınız mı?"</p>

  <p class="calibre1">Claudius önce Pliny'ye sonra parşömene baktı ve aniden eli titremeye başladı. "Bana bir baksana. Felçliyim. Kendi adımı bile yazamıyorum. Ve bunun için bir yazmana, hatta Narcissus'a bile güvenemem." Ayağa kalktı, parşömeni de alıp kitaplığın yanındaki papirüs sayfalarla eski balmumu tablet dolu karanlık girintiye gitti ve sırtı Pliny'ye dönük olarak güçlükle çömeldi. Birkaç saniye ortalığı karıştırdıktan sonra, tekrar ayağa kalkıp elinde silindir şeklinde taş bir kılıfla döndü. "Bu muhafazalar Mısır'daki Sai's'ten gelmişti, bilirsin," dedi. "Calpurnius Piso, Neith Tapınağı'nı yağmalarken bunları da çalmış. Anlaşılan içlerinde antik Mısır hiyerogliflerinin bulunduğu parşömenler varmış ama hepsini yakmış. İhtiyar budala." Claudius taş silindiri bırakıp, bronz saplı, siyah bir maddeyle dolu tabağı aldı ve bir mumun üstüne tuttu, her zamankinin aksine elleri titremiyordu. Havaya yayılan zengin aromalı koku, kısa bir süreliğine sülfür kokusunu bastırdı. Claudius tabağı yerine bırakıp tahta bir ıspatula aldı ve kılıfın etrafını reçineyle sıvadı, soğuşun diye biraz bekledi ve sonra silindiri Pliny'ye uzattı. "İşte oldu. Mühürlendi, tıpkı yaprakların bana emrettiği gibi, ilahi kehanete uygun olarak."</p>

  <p class="calibre1">Pliny, "Bu belge," diye ısrar etti. "Niye bu kadar acil?"</p>

  <p class="calibre1">"Çünkü onun tahmin ettiği şey olmak üzere." Claudius yine ürperti geçirdi, elinin titremesini durdurmak için gözle görülür bir çaba harcıyordu. Anlamlı bir bakışla Pliny'yi olduğu yere mıhladı. "Nasıralı yazdıklarının gücünü biliyordu. Ama bir daha asla yazmayacağını söyledi. Günün birinde, sözlerinin bir tür kutsal emir sayılacağını anlattı. Kendine inananların, sözlerini kutsal bir özdeyiş gibi vaaz edeceklerini, fakat sözlerinin zamanla çarpıtılacağım, birilerinin, bu dünyada güç sahibi olmak için onları kendi istediği gibi değiştireceğini söyledi. Nasıra'da etrafı cahillerle çevriliydi. Yazdıklarını yazıyla arası iyi olan birine bırakmak istiyordu."</p>

  <p class="calibre1">Pliny, "Bir peygamberin yazılı sözleri," diye mırıldandı. "Ruhban sınıfının isteyeceği son şey olur genelde. Bu onları işsiz bırakır."</p>

  <p class="calibre1">Claudius, heyecanlanarak, "O yüzden o maskara Sibyl bilmecelerle konuşuyor," dedi. "Sadece kâhinler yorumlayabilsin diye. Ne saçmalık."</p>

  <p class="calibre1">Pliny, "İyi ama niye ben?..." diye sordu.</p>

  <p class="calibre1">"Çünkü ben onları basarmam. Çeyrek yüzyıl önce ölmüş olmam gerektiğini unuttun mu? Fakat artık senin Doğal Tarih bitmek üzere ki bu harika Senin yetkin de</p>

  <p class="calibre1">var. İnsanlar seni hep okuyacak. Çalışman, yazılmış en büyük eser olacak ve Roma'nın dışına taşacak. Senin tarafından kayda geçirilmiş olanları ebedi ün bekliyor."</p>

  <p class="calibre1">"Beni onurlandırdınız Princeps." Pliny başını eğdi, mutluluğu gözle görülebiliyordu. "Ama yine de tam olarak anlayamadım."</p>

  <p class="calibre1">"Nasıralı sözlerinin öncelikle başkaları tarafından vaaz edilmesi gerektiğini söyledi. Ama öyle bir zaman gelecek ki sözleri kulaktan kulağa yayılırken buna inanmaya hazır yeterince insan olacak ve onun sözleri öğretmenler tarafından anlatıldığında insanlar o sözleri doğrudan duymaya hazır hale gelecekler. Bu zamanın benim hayatta olduğum bir dönemde olacağını söyledi. Zamanın geldiğini anlayacağımı söyledi."</p>

  <p class="calibre1">Pliny, "Bir concilium," diye mırıldandı. "Bir concilium, bir ruhban sınıfı oluşturuyorlar. Uyarısı da bunun içinmiş."</p>

  <p class="calibre1">"Phlegraean Düzlüklerinde. Onlar da tam bu kelimeyi kullanıyorlardı. Concilium. Sen nereden bildin?"</p>

  <p class="calibre1">"Çünkü Misenum'da tayfalarımın arasında söylendiğini duymuştum."</p>

  <p class="calibre1">Claudius, "Sana şu Phlegraean Düzlüklerindeki Christos'a inananlardan söz etmiştim," diye devam etti. "Giderek daha çok insan katılıyor aralarına, concilium'a. Bir kyriakum Roma'dan Tanrı'nın evinden söz ediyorlar. Daha şimdiden görüş ayrılıkları var, hizipler var. Bazıları İsa böyle dedi, diyor bazıları şöyle. Bilmece gibi konuşuyorlar. Safsata haline geliyor, tıpkı Philodemus gibi. Ve kendilerine peder, diyen adamlar var."</p>

  <p class="calibre1">Pliny, "Rahipler," diye mırıldandı. "Bu bilgileri başka kimsenin bilmemesini tercih eden adamlar."</p>

  <p class="calibre1">"Ben Roma'da imparatorken, biri buraya gelmişti, Tarsus'tan bir Yahudi havari, adı Paul'dü. Sibyl'e, kılık değiştirerek yaptığım ziyaretlerden biriydi ve onun konuşmasını duydum. Phlegraean Düzlüklerinde müridler bulmuştu, birçoğu bugün de hâlâ oradadır. Yine de bu insanların hiçbiri, hatta Paul bile, Nasıralıyı tanımıyordu, hiçbiri ona benim kadar yaklaşamamıştı. Benim tanıdığım adam onlar için şimdiden bir tür tanrı." Claudius durdu, sonra dikkatle Pliny'ye baktı. "Bu parşömenin korunması gerekiyor. Doğal Tarih 'e ne yazacağın ise tümüyle sana kalmış."</p>

  <p class="calibre1">"Onu saklayacağım."</p>

  <p class="calibre1">"Daha kötüsü de var." Claudius aniden umutsuzluğa kapıldı. "Afyon beni konuşturuyor, zihnimi bulandırıyor, sonradan hatırlayamayacağım şeyler söyletiyor. Benim kim olduğumu biliyorlar. Artık ne zaman gitsem dumanların arasından çıkıp bana uzanıyorlar."</p>

  <p class="calibre1">Pliny, "Daha dikkatli olmalısınız Princeps," diye mırıldandı.</p>

  <p class="calibre1">"Buraya da gelecekler. Tüm çalışmalarım, bütün elyazmalarını. Her şeyi tahrip edecekler. O yüzden sana veriyorum bunu. Kendime güvenmiyorum."</p>

  <p class="calibre1">Pliny bir an düşündü, sonra üzerinde çalıştığı Doğal Tarih parşömenlerini alıp rafa kaldırdı. "Bunun için yarın gelirim. Bir gecelik burada, güvende olur ve bana Judaea hakkında diğer şeyleri de anlatırsanız onları da eklerim. Geri geleceğim. Yarın akşam ziyaret etmem gereken biri daha var burada. Hatta belki bu akşam Onu görmek için ne zamandır sabırsızlanıyorum. Siz de gelir misiniz benimle?"</p>

  <p class="calibre1">"Bazen kendi başıma yapıyorum. Fakat bugünlerde giderek daha çok sevgili Calpurnia'mı düşünür oldum. Böyle zevkler benim için geçmişte kaldı Pliny."</p>

  <p class="calibre1">Pliny biraz da kendisiyle konuşuyormuş gibi, "Bu gece en hızlı kadırgamla Roma'ya gideceğim ve sabah burada olacağım. Sizi tekrar gördükten sonra eserime bazı eklemeler yapacağım ve kopyalamaları için Roma'daki yazmanlara göndereceğim," diye mırıldandı. "Doğal Tarih nihayet bitmiş olacak. Zaten bana Britanya hakkında anlatacağınız başka bir şey yoksa bitti demektir." Bir an parmaklarıyla masada tempo tutarak düşündü ve sonra Claudius'un ona verdiği silindire vurdu. "Ve sanırım bunu koyacağım yeri de biliyorum." Silindiri harmanisinin altındaki bir keseye soktu, sonra raftan Doğal Tarih'ia Judaea bölümünü aldı, masaya yayıp köşelerini tutturdu ve birkaç satır yazdı, bir an durup parmağıyla satırları dağıttı, sonra çizgilerin içine bir not yazdı. Claudius seyretmiş ve onaylar casma homurdanmıştı. Pliny parşömenin iki ucunu gevşek bir şekilde birleştirip hızla tekrar rafa kaldırdı, aniden zamanı ve o gece ziyaret edeceği kadını hatırlamıştı. Tam o anda kapıya vuruluyor gibi bir hışırtı oldu ve sıradan bir harmani giymiş, elinde iki tane yün pelerin bulunan yaşlı, kambur bir adam ortaya çıktı.</p>

  <p class="calibre1">Claudius* "Ah, Narcissus," dedi. "Ben hazırım."</p>

  <p class="calibre1">Pliny, "Sibyl'e mi gidiyorsunuz?" diye sordu.</p>

  <p class="calibre1">"Son defa. Söz veriyorum."</p>

  <p class="calibre1">"O zaman son bir şey Princeps."</p>

  <p class="calibre1">"Evet?"</p>

  <p class="calibre1">"Bunu sizin sadık bir dostunuz ve tarihçi bir müridiniz olduğum için yapıyorum. Gerçekleri, bildiğim şekilde korumak ve başka hiçbir şeyi önemsememek görevimdir."</p>

  <p class="calibre1">"Ama?"</p>

  <p class="calibre1">"Siz? Bu sizin için niye bu kadar önemli? Şu Nasıralı yani?"</p>

  <p class="calibre1">"Ben de dostlarıma sadığım. Bunu bilirsin. Ve o da dostlarımdan biri."</p>

  <p class="calibre1">"Tayfalarım yeryüzünde bir cennet krallığından söz ediyorlar, iyilik ve merhametle insanların bunu bulabileceğini söylüyorlar. Siz de bu tür şeylere inanıyor musunuz gerçekten?"</p>

  <p class="calibre1">Claudius konuşmaya başlar gibi oldu, ama durdu, sonra nemlenmiş ve yılların etkisiyle kınşmış gözleriyle Pliny'ye baktı. Uzanıp dostunun koluna dokundu ve hafifçe gülümsedi. "Sevgili Pliny, kendini unutuyorsun. Ben bir tanrıyım unuttun mu? Tanrıların cennete ihtiyacı olmaz."</p>

  <p class="calibre1">Pliny de gülümsedi ve başıyla selam verdi. "Princeps."</p>

  <ul class="calibre8"></ul>
</body>
</html>
