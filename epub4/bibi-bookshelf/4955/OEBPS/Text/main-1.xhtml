<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1"><a id="bookmark0"></a><span class="calibre2">Günümüz</span></h1>

  <p class="calibre1">Jack ile Costas, Sicilya'nın güneydoğusunda demirledikleri Zodiac botun sekiz metre altında duruyorlardı; ekipmanları, kaya yüzeyini suyun otuz metre altına kadar aydınlatan güneş ışınlarını yansıtmaktaydı. Jack dalış ipinin birkaç metre ötesinde hiç çaba harcamadan salmırken, başının üstündeki olağanüstü manzarayı seyrediyordu. Seaquest //'den havalanan Lynx helikopteri birkaç dakika önce gelmişti ve pervanesi botun siluetinin üstünde tam bir hale oluşturmaktaydı. Jack ortada kalan boşluktan yer değiştiren iki dalgıcın titrek görüntülerini seçebiliyordu, dalgıçlar ağır ağır ve dikkatle aşağı indiriliyordu. Jack pervanenin suda yarattığı titreşimleri algılıyordu ama motorların sesini başlığı ve kulaklığı emiyordu. Costas'ın sahadan ayrılan dalgıçlara verdiği talimatları dinliyordu, Costas bütün IMU malzeme deposunu tek tek sayıyormuş gibiydi.</p>

  <p class="calibre1">Costas, "Tamam Jack," dedi. "Andy inmeye hazır olduğumuzu söylüyor. Şov zamanı diye Seaquest /Fde çalışan lojistikçilerle konuşmak istemiştim sadece."</p>

  <p class="calibre1">Sesi tuhaf bir şekilde metalik geliyordu, gaz karışımında bulunan helyumun, ses üzerindeki etkilerini gidermek için tasarlanan modülatör yaratıyordu bunu. Jack suda dik pozisyona geldi ve dalış ipine doğru palet çırptı. Regülatöründeki körüklü ikiz hortumlar, kendini Cousteau'nun zamanındaki dalgıçlar gibi hissetmesine neden oluyordu ama benzerlik o kadarla sınırlıydı. Costas'a yaklaşınca, arkadaşının sırtındaki sarı konsolu inceledi. Konsolun kapalı gövdesinde, oksijen ve gaz karışımı dolu tüplerle kapalı devre soluk alma cihazı bulunuyordu. Körüklü hortumlar bir başlığa ve tam kapalı maskeye ulaşıyor, ağızlık takmak zorunda kalmadan nefes almalarını ve konuşmalarını sağlıyordu.</p>

  <p class="calibre1">Costas, "Daha önce de söylediğim gibi," dedi. "Bir şey bulana kadar lambalarımız kapalı kalacak."</p>

  <p class="calibre1">Jack başını salladı. Gözleri karanlığa alıştığında, gemi batığını saptamak için tek bir ışık huzmesinden daha geniş bir görüş açısına sahip olacaklarını biliyordu. "Dalış profili?" diye sordu.</p>

  <p class="calibre1">"Maksimum derinlik seksen metre, maksimum kalış süresi yirmi beş dakika Daha derine inebiliriz ama Seaquest II yerini alıp rekompresyon odası çalışır hale gelene kadar bu riski almak istemiyorum. Ve acil durum düzeneğini de unutma." Solu num cihazı bozulacak olursa bunu, gazı doğruca tüplerin üstündeki monifolttan dağıtacak olan ahtapot regülatör gösterecekti.</p>

  <p class="calibre1">"Anlaşıldı. Dalış patronu sensin."</p>

  <p class="calibre1">"Umarım bir daha sefere okyanusun dibinde parlayan bir hazine gördüğün zaman da hatırlarsın bunu. Ya da bir buzdağının içindeyken" Costas dalış bilgisayarındaki bir tuşa bastı ve vizöründen Jack'e baktı. "Gitmeden önce son bir şey daha"</p>

  <p class="calibre1">"Neymiş o?"</p>

  <p class="calibre1">"İsa'nın dokunduğu her şeyin altın tozu gibi olduğunu söyledin. İnsanlar, dalmayı becerdikleri ilk günden beri bu St. Paul batığını arıyor olmalı, yani Cousteau'dan bile önce. Arkeolojinin sunacağı en büyük ödüllerden biri Niye biz?"</p>

  <p class="calibre1">"Atlantis için de böyle demiştin. Birkaç şanslı fırsat ve biraz geniş düşünmek, Her zaman sadece bunlara ihtiyacım olmuştur."</p>

  <p class="calibre1">"Ve biraz da dostlarının yardımına"</p>

  <p class="calibre1">"Ve biraz da dostlarımın yardımına" Jack can yeleğindeki hava boşaltma vanasını tuttu. "Gidiyor muyuz?"</p>

  <p class="calibre1">"Gidiyoruz."</p>

  <p class="calibre1">Birkaç saniye sonra Costas her zamanki tarzıyla, fıçıyla Niagara Şelalelerini aşıyormuş gibi derinlere doğru dalmaya başlamıştı. Jack çok daha zarif bir şekilde, kolları, bacakları havada süzülürcesine, ağırlığını hissetmemenin ve önünde açılmaya başlayan manzaranın tadını çıkarıp, kendi soluklarını dinleyerek onu takip etti. Her şey tam hatırladığı gibiydi; yirmi yıl önce saatler boyu süren ölçme, kayıt tutma, batığın planını inceleme ve kazının bir sonraki aşaması için yer belirleme çalışmaları neticesinde zihnine kazınmış olan girintiler, çıkıntılar tıpatıp aynıydı. Costas teknoloji konusunda haklıydı. Sualtı arkeolojisi de, tıpkı fiziğin tek bir kuşakta Marie Curie'den partikül fiziğine geçişi gibi, son yirmi yılda dev adımlarla, hoplaya zıplaya ilerlemişti. O zamanlar ölçümler bin bir güçlükle elle yapılırdı; şimdi ise lazerli telemetreler ve dijital fotogrametrilerle, dalgıçlar yerine uzaktan kumandalı araçlar kullanılarak yapılmaktaydı. Eskiden aylarca süren bir iş şimdi birkaç günde halledilebiliyordu. Dalmanın sıkıntıları bile büyük ölçüde giderilmişti, E tipi tulumlar, su katmanları arasındaki ısı farhlıklarına karşı koruma sağlıyordu. Ama dalış teknolojisi geliştikçe dalınabilecek derinlik noktaları değişiyor, yeni tehlike eşikleri oluşuyordu. Bedel ödemek hâlâ söz konusuydu, hatta riskler daha büyüktü. Jack her zaman araştırma sınırlarını zorlayan biri olmuştu ama işin içine başkalarını da katmadan önce ödülün buna değeceğinden emin olması gerekiyordu.</p>

  <p class="calibre1">Tam altlarında, Pete ile Andy'nin dalış ipini, kendisinin yirmi yıl önce iskandil kurşununu bulduğu gediğe bağladıklarını gördü, yine o noktadan çıkan, üstü yosun kaplı bir ip kıvrılarak daha derinlere, doğru uzanmaktaydı. Aniden zamanda geriye gitmiş gibi o ipe bakakaldı. Bu, onca yıl önce kendisinin bağladığı ipti ve sanki yarım kalmış işini bitirmek üzere geri dönmesini beklermişçesine tam bıraktığı yerdeydi. İpi Costas da görmüş ve her nasılsa deniz dibine saplanmaktan son anda kurtulmuştu. Jack'in yanma gelmesini bekledi, sonra ikisi birlikte, ipin yanında ağır ağır palet çırparak elli metre derindeki en son düzlüğe indiler. Roma gemi batığından saçılan amforaların yuvarlandığı en son nokta burasıydı. Düzlüğün üstünde yüzerken, aşağıdaki çökeltinin içinde yaklaşık iki met' re boyunda, ortasında dikdörtgen şeklinde bir delik olan boruya benzer bir şey ortaya çıktı.</p>

  <p class="calibre1">"Eski dostum." Jack sesinin normal çıkması için başlığının yan tarafındaki düğmeyi çevirdi. "Roma gemisinin çıpasınm son dalışımda gördüğüm gövdesi, yaklaşık elli metre ötede, düzlüğün kıyısında aynısından bir tane daha olacak. Açıkta demirlemek için iki çıpa kullanan bir gemiden beklendiği gibi, birini sağlamlaştırmak için ötekini atmışlar. Onları pusula kerterizi olarak kullanabiliriz."</p>

  <p class="calibre1">"Anlaşıldı."</p>

  <p class="calibre1">İpin üstünde yüzdüler ve az sonra Jack'in hatırladığı ikinci çıpayı da gördüler, bir yarığın üst kısmına sıkışmış olarak duruyordu. Jack bulunduğu yerden, ipin ucunun bir sırttan aşağı sarkıp, yirmi yıl önce dalmaya cesaret edebildiği en derin yere doğru indiğini görebiliyordu. Mağaraların içinde, insanlığın olağanüstü eserlerini ararken takip ettiği dalgıç, emniyet iplerinin sonu gibiydi. Durmadan öteki tarafa geçtiler ve kaya yamacının dibinde, deniz yatağının cansız bir kum çölü halini aldığı yere doğru indiler. Jack, kenarda çürümüş bir makineli tüfek fişekliği gördü, bir uçaksavar topundan çıkma top güllelerinin kenarına asılı kalmıştı. Bu İkinci Dünya Savaşı kalıntılarını daha önce de gördüğünü hatırladı. Costas yavaşladı ve yüzdürme kompansatörünün boşaltma vanasına uzandı.</p>

  <p class="calibre1">Jack, "Aklından bile geçirme," dedi.</p>

  <p class="calibre1">Costas ümitle, "Sadece bakıyordum," dedi ve palet çırparak uzaklaştı. Az ileride kum, bir ufku olmayan, mavi gri bir çöl halinde sonsuzluğa doğru uzanıyordu. Küçük bir kaya uzantısının üstünde elli metre kadar daha yüzdükten sonra kumulun hafifçe tümsek oluşturduğu bir dalgalanma gördüler. Tümseğe yaklaştıkça giderek daha anormal görünmeye başlıyordu, sanki bir deniz yaratığı çökeltinin altında saklanıyormuş gibi, kabartı, ortadaki tümsekten dörtbir yana doğru on metre kadar uzanmaktaydı. Costas derin bir soluk aldı. "Aman Tanrı'm. Jack, bu bir uçak."</p>

  <p class="calibre1">Jack, "Bunlardan birine rastlayacak mıyız diye merak ediyordum," diye mırıldandı. "Bu bir saldırı planörü, İngiliz Horsa Bak, yüksek kanatların gövdenin üstünden kırıldığı yer görülüyor. 1943'te SAS'lar İtalyanların tepelerine inerken, İngilizler bir de hava indirme tugayı göndermişti. Tüm Sicilya işgalinin yegâne büyük başarısızlığıydı ve çok korkunç bir olaydı. Planörler sert bir rüzgâra karşı çok erken uçurulmuş ve onlarcası asla kıyıya varamamıştı. Yüzlerce adam boğulmuştu. Cesetleri de buralarda olmalı."</p>

  <p class="calibre1">Costas alçak sesle, "Oraya kesinlikle gitmek istemem," dedi.</p>

  <p class="calibre1">Jack, "Yukarıda insan bazen savaşların hiç olmadığına inanır," dedi. "Her şey temizlenmiş ve sterilize edilmiştir, ama suyun altındakiler olduğu gibi kalır. İnsan çarpılıyor."</p>

  <p class="calibre1">"Derinlik yetmiş beş metre." Kumdaki son gölgelerin üstünden geçerken Costas tümüyle bilgisayarına odaklanmıştı. "Zaman cephesinde durum çok iyi görünmüyor Jack. Kendimizi sahiden zorlamak istemiyorsak, maksimum on dakika."</p>

  <p class="calibre1">"Anlaşıldı."</p>

  <p class="calibre1">"Bunu, deniz yatağında devasa bir haç aramayacağız diye yorumluyorum."</p>

  <p class="calibre1">Jack vizörünün içinden sırıttı. "Keşke o kadar kolay olsaydı. O zamanlar haç bir Hıristiyanlık sembolü müydü, onu bile bilmiyoruz. Eğer o St. Paul gemisinin batığıysa, çarmıha gerilişten yirmi, belki de yirmi beş yıl sonrasından söz ediyoruz demektir. Bilinen çoğu Hıristiyanlık sembolü, yani haç, balık, çıpa, kumru, Grekçe chirho harfleri ancak bir yüzyılsonra ortaya çıkmaya başlamıştı ve o zaman bile sadece gizli olarak kullanılıyordu. Hıristiyanlığın başlangıç dönemi arkeolojisi inanılmayacak kadar çetindir. Ve unutma ki Paul'ün, Roma'nın muhafazası altında bir mahkûm olması gerekiyor. Yanında kutsal emanetler taşıması pek mümkün görünmüyor."</p>

  <p class="calibre1">Jack derinlik sayacına baktı. Yetmiş yedi metre. Derine indikçe, kompansatörün tulumuna sürekli hava basarak suyun basıncını dengelediğini hissedebiliyordu. Yirmi yıl önce ölümden bir adım ötede olduğu derinlikte bulunduğunun fazlasıyla farkındaydı ve mutluydu. Nitrojen sarhoşluğunun sersemletici etkisini, elli metrenin altında, tehlike noktasındayken kompresörle verilen havanın o yoğun, şurubumsu tadını hatırlıyordu. Gaz karışımını solumak, alkolsüz şarap içmek gibiydi, bütün beklentiler karşılanıyor ama bir bulanıklık yaşanmıyordu. Jack, o narkoz etkisini özlediğini fark etti, zihni fazla açıktı şimdi. Bu derinliklere berrak zihinle inmek başka tür bir mutluluktu. Zekâsının son derece açık olduğunu, dikkatini araştırmaya verebildiğini hissediyordu, sağduyusu az ilerideki tehlike eşiği yüzünden keskinleşmişti, sanki yine acemi bir dalgıç olmuş gibi o anın tadını çıkarıyordu.</p>

  <p class="calibre1">Costas, "Kafayı yemiş olmalılar," dedi.</p>

  <p class="calibre1">"Cousteau'nun çocukları mı?"</p>

  <p class="calibre1">"Bu derinliğe geldiklerine inanamıyorum."</p>

  <p class="calibre1">Jack, "Ben inanabiliyorum," diye yanıt verdi. "Ben de o kuşağın son temsilcileriyle, son kalanlarla daldım. Fransız Donanması'ndan kalma sağlam tiplerdi. Damarları genişlesin diye dalmadan önce şarap içerler ve regülatöre bağlanmadan önce son olarak bir nefes dolusu Gauloise çekerlerdi. Derine dalmak, içkiye dayanıklılık müsabakası gibiydi. Gerçek erkeklerin yapacağı bir işti"</p>

  <p class="calibre1">"Dal ve öl."</p>

  <p class="calibre1">Sonra karanlığın içinde Jack onları gördü. Önce bir tane, sonra bir tane daha Kumun içine yarı gömülü vaziyette, çökeltiyle kaplanmış ve başka bir şeyle karıştırılmasına imkân olmayan amforalar. Amforaların oluşturduğu dizi, Costas'la ikisinin geldiği kayalık yüzeyle aynı doğrultuda ilerliyordu, ama amforalar çökeltiye gömülmüşlerdi ve biçimlerini anlamak oldukça güçtü. Grek de olabilirlerdi, Roma da. Jack daha fazlasını öğrenmek zorundaydı. Derinlik sayacına baktı. Seksen metre. Peşinde Costas olduğu halde en yakındaki amforanın üstüne doğru yüzdü. Aniden önüne başka bir uçurum çıktı, ama bu sefer aşağıda kumlu bir çıkıntı yoktu, sadece mürekkep gibi bir karanlık vardı. Bilinmeyenin kıyısına ulaşmışlardı, burası uzay boşluğu kadar ürkütücüydü. Muazzam kanyonlar ve dağ sıraları boyunca Akdeniz'in en derin çukurlarına doğru iniyordu, aşağıdaki derinlik beş bin metreden fazla olmalıydı. Yolun sonuna gelmişlerdi. Jack üstündeki ivmeyle kenardan birkaç metre öteye geçti, altlarındaki uçsuz bucaksız boşluk yüzünden zihni durmuş gibiydi.</p>

  <p class="calibre1">"Yapma bunu Jack." Costas sakin bir sesle konuşmuştu, helyum düzeyi arttığı için sesi bozuk geliyordu. "Derin deniz cihazı ile gelip birkaç yüz metre aşağıyı da kontrol edebiliriz. İşi güvenli bir şekilde yapalım."</p>

  <p class="calibre1">"Buna değip değmeyeceğini gösterecek kadar kanıt bulamadık." Jack'in sesi fazla mesafeli, fazla duygusuz geliyordu. Hayal kırıklığını bastırmak için çok çaba harcıyordu. "Cousteau'nun dalgıçlarının günlükte anlattıkları, o çıkıntıya dağılmış olan amforalar olmalı. O yamaçtan daha derine inmiş olmalarına imkân yok. Kompresör açısından ölümcül noktaya çoktan girdik zaten." Ağır ağır döndü, o arada da başlığındaki lambanın ışığını yaktı. Artık kaybedecek bir şey yoktu. Parıltı kör ediciydi ve etraflarının ne kadar karanlık olduğu anlaşılıyordu. Işığı kaya yüzeyinde gezdirdi, yer yer, doğal ışıkta görülmeyen kızıl ve turuncu bitkiler ortaya çıkmıştı. Bu derinlikte çok az yaşam vardı. Işığı yukarı doğru çıkarıp sonra tekrar aşağıyı taradı.</p>

  <p class="calibre1">Bingo.</p>

  <p class="calibre1">Yamacın uzantısı yüzünden yukarıdan seçilmeyen dar bir çıkıntı görmüştü. Yirmi, belki otuz tane az önce gördüklerine benzeyen nesne yığılıydı. Amforalar...</p>

  <p class="calibre1">Heyecanla, "Buldum!" dedi. "Yaklaşık on metre altımızda."</p>

  <p class="calibre1">Costas da Jack'in yanına yüzüp lambasını yaktı ve aşağıya baktı. "Bir enkaz yığınına benziyor," diye mırıldandı. "Kumlu bir vadi Muhafaza açısından iyi bir ortam olabilir"</p>

  <p class="calibre1">Jack coşkuyla, "Geminin kıç tarafı olmalı," dedi. "Pruva yamaca bindiriyor, kıç da suya batıp amforaları saça saça buraya gömülüyor. En önemli tarihi eserler bu kısımda olmalı, ambarlar, kişisel eşyalar, gemiyi anlatacak her şey."</p>

  <p class="calibre1">"Amforaların biçimini görebiliyor musun?"</p>

  <p class="calibre1">"Mümkün değil. Oraya inmem lazım."</p>

  <p class="calibre1">"Jack, bunu yapabiliriz, ama dalış profilini yenilemem lazım. Bunu yapmayı da kesinlikle istemiyorum. Yaparsam, Seaquest IJ gelmeden ve hiçbir önlem almadan dekompresyon ölçeğimizi genişletmiş olacağız. Güvenlik tedbirlerinin bile yararı olmaz. Üstelik fazladan sadece on dakikamız var"</p>

  <p class="calibre1">Jack, "Sadece dalmak bile bir risktir," diye mırıldandı "Ama riski hesaplayabilirsen güvenle yapabilirsin. Sen hep böyle dersin ve şu anda da riski hesaplamış bulunuyorsun"</p>

  <p class="calibre1">"Yeni dalış teknolojileri ve sınırları zorlamak hakkında dediklerini hatırlıyor musun? Eh, şu anda tam bu durumdasın işte"</p>

  <p class="calibre1">"Ben senin donanımına güvenirim, sen de benim içgüdülerime. Bu hayatımızda yapacağımız en büyük keşif olabilir"</p>

  <p class="calibre1">"Bekleyebiliriz. Artık geri gelmek için yeterli kanıt bulduğumuz kesin"</p>

  <p class="calibre1">"Bekleyebiliriz."</p>

  <p class="calibre1">"Ben senin arkam kollayayım, sen de benimkini."</p>

  <p class="calibre1">"Hep böyle yapmışızdır."</p>

  <p class="calibre1">"Yapalım o zaman."</p>

  <p class="calibre1">Yamaç boyunca inmeye başladılar. Costas bileğindeki bilgisayarı yeniden programlarken, Jack de ışığıyla aşağıdaki amfora yığınını tarıyordu.</p>

  <p class="calibre1">Kumluk tepeye ulaşmalarından hemen önce heyecanla bağırdı. "Greko İtalik. Bak, sivri saplan, köşeli gövdeyi görebilirsin. MS birinci yüzyıl, İtalyan tipi, Vezüv Yanardağı yakınlarındaki Campania'dan. İşte bu! İstediğimiz şeyi bulduk. MS birinci yüzyıl ortalarından kalma bir gemi batığımız var."</p>

  <p class="calibre1">Costas, "Dokuz dakikamız daha var," dedi. "Onu da programa ekledim ve bu zamanı da kullanabiliriz." İkisi birlikte kumluk tepeye inip amforaların yanma diz çöktüler ve lambalarıyla ortamı taramaya başladılar. Işık, amforaların kırmızı rengini ortaya çıkarıyor ve havada asılı parlak çökeltiyi yansıtıyordu. Jack, amforaların altında çökeltiden çıkan başka nesneler gördü, bunlar yaklaşık bir metre uzunluğunda külçelere benziyordu. Biraz daha yaklaşıp çökeltiyi eliyle sıyırdı, sonra da bıçağını çıkarıp dikkatle kazımaya başladı. Heyecanla, "Tam düşündüğüm gibi," diye mırıldandı. "Kurşun külçeleri."</p>

  <p class="calibre1">"Şunun üzerinde yazılar var."</p>

  <p class="calibre1">Jack bıçağını kılıfına sokup Costas'a doğru yüzdü, sonra daha iyi görebilmek için eliyle çökeltiyi dağıttı. TI. CL. NARC. BR. LVT. EX. ARG. Bir an sessizlik oldu. Sonra Jack, "İnan bana bu, Tiberius Claudius Narcissus," diye mırıldandı.</p>

  <p class="calibre1">"Tanıyor musun bu adamı?"</p>

  <p class="calibre1">"İmparator Claudius'un kölelerinden biri. Özgür bırakılınca imparatorun ilk iki adını almıştı, yani Tiberius Claudius. Claudius'un sekreteriydi ve başbakanlarından biri olmuştu, ama Claudius'un karısı Agrippina kocasını zehirledikten sonra onu da öldürdü."</p>

  <p class="calibre1">"Bunun bize ne yararı olacak?"</p>

  <p class="calibre1">"Özgür bırakılan köleler o dönemin sonradan görme zenginleriydi. Aristokratlar gibi ticarete ve sanayiye yatırım yapmalarını engelleyen bir züppelikleri yoktu. Tıpkı on dokuzuncu yüzyılda olduğu gibiydi. Narcissus'un parmaklarını Roma'daki bazı pastalara bulaştırdığını biliyoruz, bunların bir kısmı da oldukça çamurluydu. Bu külçe ne kadar kurnaz biri olduğunu gösteriyor."</p>

  <p class="calibre1">"BR, Britanya anlamına mı geliyor?"</p>

  <p class="calibre1">"Evet. LVT de, Britanya'daki başlıca kurşun madenlerinin bulunduğu Derbyshire'deki Lutudarum'u ifade ediyor. EXARG, ex argentariis demek, yani kurşun gümüş alaşımları. Öteki külçeyi kazırken tahmin etmiştim."</p>

  <p class="calibre1">Costas, "Yüksek kalite kurşun," dedi. "Kükürtlü kurşundan elde ediliyor, gümüş üretiminin yan ürünlerinden biri. Daha az katışıklık, oksitlenecek daha az malzeme, daha parlak. Haklı mıyım?"</p>

  <p class="calibre1">"Doğru. Pompei'deki kurşun boruların analizinden, İngilizlerin Akdeniz'e kurşun ihraç ettiğini öğrenmiştik. Ancak varlıklı bir gemi sahibi, gövdeyi kaplamak için gemisinde kurşun bulundururdu. İskandil kurşunumuz da oldukça saftı, kararmamıştı ve tahminime göre yolun bir yerinde bu metalden yapılmıştı."</p>

  <p class="calibre1">"Çok ilginç ama hâlâ ne anlama geldiğini çözemedim."</p>

  <p class="calibre1">"Britanya MS 43 yılında Romalılar tarafından işgal edildi, kurşun madenleri de MS 50'de işletilmeye başlandı. Düzenbaz ihtiyar Narcissus işe tepeden müdahale edip, modern bir maden spekülatörü gibi, kârlı bir sözleşme kapmış. Bu külçeler ellilerin başından olmalı. Bu da bizi St. Paul batığının sihirli tarihine daha çok yaklaştırıyor."</p>

  <p class="calibre1">"Anladım."</p>

  <p class="calibre1">Dahili haberleşme sisteminde bir cızırtı oldu ve ardından, Seaquest ZFden mesaj bırakıldığını gösteren bir sinyal sesi geldi. Jack, "Sen bak," dedi. "Benim dikkatimi vermem gerekiyor." Başlığındaki dış ses düğmesini kısıp enkaz alanının birkaç metre üstüne yükseldi, o arada Costas bir amforanın yanma çömelmiş mesajı dinliyordu. Jack lambasıyla devrilmiş amfora yığınlarını taradı, Costas'la ikisinin ancak birkaç dakikası kaldığının farkındaydı. Beklediğinden fazlasını, çok daha fazlasını bulmuşlardı ve büyük bir sevinçle artık kazının devam edebileceğini düşünüyordu. Birdenbire, buradaki her şey kutsal bir anlam kazanmış, ortam eski bir kazı yeri olmaktan çıkıp olay yeri haline, iç içe geçmiş kanıtlar yumağına dönüşmüştü; buradaki her bir nesne, her bir ilişki çok kıymetli ipuçları barındırıyor olabilirdi. Başlığının içinde son üç dakika uyarısı yanıp söndüğünde, Costas'ı almak üzere yeniden inişe geçmişti.</p>

  <p class="calibre1">Costas, "A ha," dedi. "Eski dostun Maurice Hiebermeyer. Sen, onun Mısır'da mumyalara dalmış olduğunu sansan da İtalya'daki bir delikten çıkıverdi."</p>

  <p class="calibre1">Jack, "Maurice mi?" dedi. "Şimdi olmaz."</p>

  <p class="calibre1">"Acilmiş, öyle diyor. Vazgeçecek gibi değil."</p>

  <p class="calibre1">Jack, "Maria ile Herculaneum'daki Roma kalıntılarını inceliyorlardı," dedi. "Bir deprem olmuş ve bazı kazı alanları açılmış. Onların incelediği bölgeye bakan yetkililerle sorunları vardı, belki geçici olarak bir durdurma filan olmuştur. Aylardır Büyük İskender'le ilgili bir papirüs yüzünden başımın etini yiyordu. Son defasında, büyük Konstantinopolis kuşatmasından kalan bir topu çıkarırken yakalamıştı beni. Gerçekten zamanlaması mükemmel Telsizciye söyle dekompresyon sırasında konuşurum onunla.'"</p>

  <p class="calibre1">Israrlı bir sinyal sesi gelince Costas bilgisayarına baktı. "Sarı alarmdayız Jack. İki dakika, maksimum"</p>

  <p class="calibre1">"Anlaşıldı. Gitmeye hazırım."</p>

  <p class="calibre1">"Jack."</p>

  <p class="calibre1">"Ne var?"</p>

  <p class="calibre1">"Önümdeki şu amfora, Üstünde birtakım yazılar var"</p>

  <p class="calibre1">Jack o anda tam Costas'ın üstündeydi ve amforanın geniş kısmına yazılmış harfleri rahatça görebiliyordu. EGTERRE. "Latince bir mastar, 'gidecek' anlamında standart kullanılan bir ihracat terimi."</p>

  <p class="calibre1">"Yok. O değil. Altında. Kazınmış işaretler." Jack yanına inerken, Costas eliyle amforanın yanını hafifçe temizledi. "Koca bir asteriks, belki bir yıldız."</p>

  <p class="calibre1">Jack, "Buna da oldukça sık rastlanır," diye mırıldandı. "Canı sıkılan tayfalar, yolcular amforaların üstüne karalamalar yapıp oyalanırdı. Eğer bu uzun bir yolculuksa, bunlardan bir sürü bulacağız demektir. Fakat uzaktan kumandalı cihazı kullanan çocuklardan, buraya ilk geldiklerinde fotoğrafını çekmelerini isteyeceğim."</p>

  <p class="calibre1">Costas kısık bir sesle, "Aristarchos," dedi. "Yani Grek alfabesi okuyabiliyorum"</p>

  <p class="calibre1">Jack huzursuz bir tavırla, "Muhtemelen bir tayfadır," dedi. Bilgisayarına bakınca telaşlanmış gibiydi. "O zamanlar çok sayıda Yunanlı tayfa vardı. Muhtemelen atalarından biridir." Aniden nefesini tuttu. "Ne dedin sen?"</p>

  <p class="calibre1">"Aristarchos. Kendin bak."</p>

  <p class="calibre1">Jack çömelip amforaya yakından baktı. Yaygın bir isim. Harfler belirgin ve muntazamdı, bir tayfanın çiziktirdiği harflere benzemiyordu. Ama olabilir miydi? Bunu düşünmeye bile cüret edemezdi. Selanikli Aristarchos?</p>

  <p class="calibre1">Costas heyecanla, "Bir tane daha var," dedi. "Aynı elden çıkmışa benziyor. Galiba Loukas, Jack. Havarilerin Eylemlerini hatırlıyorum. Paul'ün iki yoldaşını."</p>

  <p class="calibre1">Jack'in zihni hızla çalışıyordu. Loukas. Luke. İsimlerin üstüne kazınmış yıldız şekline tekrar baktı. "Yanılmışım," dedi boğuk bir sesle. "Hepimiz yanılmışız."</p>

  <p class="calibre1">"Ne demek istiyorsun?"</p>

  <p class="calibre1">"Bu sembol. Bu yıldız değil. Bak, dikey çizgi tepede kıvrılıp ilmek gibi oluyor. Bu Grek alfabesindeki R harfi ve X de Grek alfabesindeki Ch. Yani bu chirho sembolü. Demek ki bunu birinci yüzyılda kullanmışlar." Jack kendi söylediklerine inanmakta güçlük çekiyordu. "Christos'un, yani Yunanca Mesih kelimesinin ilk iki harfi," diye fısıldadı.</p>

  <p class="calibre1">"Bence daha da güzelleşiyor. Hem de çok." Costas, Lukas kelimesinin altındaki çökeltiyi de temizlemiş ve ortaya üçüncü bir yazı çıkmıştı. Harfler ilk yazıldığı zamanki kadar netti. İkisi birden ağızları açık bakakaldı.</p>

  <p class="calibre1">Paulos.</p>

  <p class="calibre1">Tarsuslu Paul, yani Evangelist Aziz Paul, bundan yaklaşık iki bin yıl önce, daha o zamandan Mesih olarak kabul edilen kişinin sembolünün altına kendisinin ve yoldaşlarının adlarını kazımıştı.</p>

  <p class="calibre1">Jack'le Costas aynı anda yerden hız alarak, yaklaşık yüz metre yukarıdaki yüzeyden yansıyan güneş ışınlarının yarattığı donuk ışığa doğru yükselmeye başladılar. Jack adeta trans haline girmişti; Costas'a bakıyor ama onu görmüyordu, gözünün önünde iki bin yıl önce, Sezar döneminde, yolcularını karşı konulmaz bir şekilde tarihin içindeki yerlerine götüren Akdeniz'deki büyük tahıl gemisinin güvertesi vardı.</p>

  <p class="calibre1">Costas da sersemlemiş gibiydi. "Anladığım kadarıyla işe koyulduk galiba?"</p>

  <p class="calibre1">dedi.</p>

  <p class="calibre1">Jack boynunun ağrısını gidermek için bir anlığına başlığını kaldırınca, arkasında çalışan Rolls Royce türbinin kükreyişi birdenbire tüm duyularını uyuşturdu ve hemen başlığını yeniden takıp, gürültü azalana ve mikrofon tekrar devreye girene kadar kulak koruyucularına bastırdı. Fiziksel yorgunluğuna rağmen gevşeyemeyecek kadar heyecanlıydı, bir gün önce yaptıkları keşfin sevinciyle oraya dönmek için sabırsızlanıyordu, çünkü onları bekleyen yeni ödülün büyüklüğünün farkındaydı. Hiebermeyer çok az şey söyleyebilmişti, ama o kadarı bile Jack'in bunun gerçek olduğunu anlamasına yetmişti. Tekrar saatine baktı. Lynx helikopterle bir saatten uzun bir süredir kuzeye doğru uçuyorlardı. Sicilya'daki Messina Boğazı'nda bulunan Seaquest'ten şafak sökmeden önce havalanmışlardı ve Jack otomatik pilotu dalgaların hemen üstünden uçacak şekilde ayarlamıştı. Altimetreyi dikkatle takip etmesi gerekiyordu ve bu onu uyanık tutuyordu. Dalıştan sonra yüzeye çıkmalarının üstünden on iki saat bile geçmemişti ve kan dolaşımlarında hâlâ, fazla yükseldikleri takdirde tehlikeli biçimde yayılabilecek nitrojen, bulunuyordu.</p>

  <p class="calibre1">Tekrar kontrol etti, sonra otomatik pilotu devre dışı bırakıp helikopterin el kumandalarını ve pedallarını çalıştırdı, Lynx'i otuz derece kuzey doğuya çevirdi, böylece kıyıya doğru uçmaya başlamışlardı. Otomatik pilotu yeniden devreye alıp arkasına yaslandı ve koltukların arasındaki bilgisayar ekranında incelediği görüntüye döndü. Bu birlikte büyüdüğü bir görüntüydü, büyükbabasının bir araya getirdiği ve şimdi Cornwall'daki IMU yerleşkesindeki bir binada bulunan sanat koleksiyonunun, yani Howard Galerisi'nin en nadide parçasıydı. Bu, Goethe tarafından Vezüv'ün 1787'deki püskürmelerinden biri sırasında yapılmış minyatür bir suluboya çalışmaydı. Arka zeminde düz gri bir gökyüzü, ön planda ise kasvetli, sarı bir deniz görülüyordu. Ortada yanardağın karanlık kütlesi, altındaki kıyı şeridinde de, volkanın püskürmesiyle ilk kez yeryüzünden silinmiş olan antik Roma kentlerindekine benzer düz damlı binalar vardı. Soyut bir resim gibi görünse de, volkanın üstündeki kızıl ve sarı fırça darbeleri, Goethe'nin tanık olduğu olayın vahşi gerçekliğini ortaya seriyordu. Jack, kokpitin camından karşıda uzanan körfeze baktı. Sanki suluboya resmin bir versiyonunu görür gibiydi, ayrıntılar hemen altlarındaki sis tabakasının içinde eriyip kaybolmuştu.</p>

  <p class="calibre1">Yardımcı pilot koltuğundaki Costas kestiriyordu, ama Jack rotayı ayarlarken o da döndü. Güneş gözlüğü başlığından kayıp burnuna inince irkilerek uyandı.</p>

  <p class="calibre1">Jack, iç haberleşme sisteminden, "Gazlan boşaltabildin mi bari?" diye sordu.</p>

  <p class="calibre1">Costas uykulu bir sesle, "Sakın beş yüz metrenin üstüne çıkarma bizi," diye cevap verdi. "Şu nitrojen baloncukları şirin ve küçük kalsınlar istiyorum."</p>

  <p class="calibre1">"Merak etme. Yakında inmiş olacağız."</p>

  <p class="calibre1">Costas esneyip iç geçirdi. "Teiniz hava ve göz alabildiğine açıklık. Canım bunları istiyor."</p>

  <p class="calibre1">"O zaman dostlarını daha dikkatli seçmeliydin." Jack sırıttı, sonra helikopterin burnunu birkaç metre aşağı indirdi. Sis tabakasını yardılar ve serap gerçeğe dönüştü. Altlarında adalar ve anakara bütün çıplaklığıyla görünüyordu, güneşten kavrulan kayalar masmavi denizin ortasında sere serpe yayılıyordu. Doğuda ise kent uzanmaktaydı ve ötede, körfezin bitip güneşin doğduğu noktada patlayan turunculuğun içinde, sisin az çok gizleyebildiği bir leke halinde beliren bir gölge vardı.</p>

  <p class="calibre1">Jack, "Napoli Körfezi," dedi. "Medeniyetin potası."</p>

  <p class="calibre1">Costas ağzını kocaman açarak esneyip, "Medeniyet," dedi. "Dur bir bakayım. Acaba mafyanın uyuşturucuyla salladığı yeryüzü parçası olmasın?"</p>

  <p class="calibre1">Jack, "Onları unut ve geçmişe bak," dedi. "Biz buraya arkeoloji için geldik, günümüzün karmaşasına bulaşmaya değil."</p>

  <p class="calibre1">Costas homurdandı. "Bu bir ilk olur."</p>

  <p class="calibre1">Jack önlerindeki olağanüstü manzaraya bakıyordu ve Akdeniz'in diğer kentlerinde ya da İstanbul'da ve Kudüs'te olduğu gibi tarihin içine dolduğunu hissediyordu. Bu tür kentlerde üst üste binen medeniyet katmanları hâlâ gözler önündeydi; farklı kültürler bir yandan kendilerine has özelliklerini ortaya koyuyor, bir yandan da o yerin sunduğu yerleşim imkânları ve kaynaklar dolayısıyla ardışık kültürlerle sarmal haline geliyordu. Napoli Körfezi de Avrupa'ya çeşitli fikirlerin yayılmasına neden olan büyük merkezlerden biriydi, Grekler MÖ dokuzuncu ve sekizinci yüzyıllarda batıya ilk geldikleri zaman buraya yerleşip Etrüsklerle demir ticareti yapmışlardı, o zamanlar Roma bataklıkta kurulmuş birkaç kulübeden ibaretti. Alfabenin batıya ilk geldiği yer olan Gumae, Neapolis, Pompei, bütün bu yerler yeni Yunan'm, yani Magna Graecia'nın merkezleri haline gelmişti. Ticaretle ve Campania bölgesinin zengin tarım ürünleriyle besleniyorlardı. Jack, Vezüv'ün yamaçlarına baktı ve aniden gözünün önüne dünkü keşifleri geldi. Costas'a döndü. "Enkazdaki şarap amforalarını hatırlıyor musun? Buradan geliyorlardı."</p>

  <p class="calibre1">"Zengin volkanik toprak, üzüm bağları için fevkalade."</p>

  <p class="calibre1">Jack, "Ve büyük Grek etkisi," dedi. "MÖ dördüncü ve üçüncü yüzyıllarda Roma egemenliğine geçtikten sonra bile burası zenginler için bir tür Costa del Sol gibiydi, Grek kültürü hâlâ güçlüydü. İnsanlar Pompei ve Herculaneum'un örnek Roma kentleri olduğunu sanır, ama aslında Romalıların gelişinden yüzyıllar önce de vardılar. MS 79'da hâlâ çok kozmopolit kentlerdi, insanlar Yunanca kadar yerli lehçeleri ve Latince konuşuyorlardı. Ve Napoli Körfezi; sadece Yunanistan'dan değil, Doğu'dan, Yakındoğu'dan, Mısır'dan ve ötesinden gelen her şeyin, egzotik ticaret mallarının, yeni sanat eserlerinin, yabancı hükümet temsilcilerinin, felsefe ve dinde yeni görüşlerin buluştuğu en büyük limandı."</p>

  <p class="calibre1">Costas, "Biraz da volkandan söz etsene," dedi.</p>

  <p class="calibre1">Jack, bilgisayarın tuşlarına basınca Goethe'nin suluboyası kayboldu ve yerine bir volkanın püskürmesini uzaktan gösteren siyah beyaz bir görüntü geldi. Devasa bir kara bulut kütlesi, kentin üzerinde kötü bir yaratık gibi asılı kalmıştı. Jack, "Mart 1944, İkinci Dünya Savaşı sırasında," dedi. "Müttefiklerin, dün bizim daldığımız yere indirme yapmasından dokuz ay sonrası. Müttefikler hâlâ Roma'ya ilerliyorlar ve Napoli kurtanlalı daha birkaç ay olmuş. Vezüv'ün en son büyük püskürüşü bu"</p>

  <p class="calibre1">Costas ıslık çaldı. "Savaş tanrıları cehennemden kaçmış gibi görünüyor."</p>

  <p class="calibre1">"İnsanlar da o sırada öyle düşünüyordu, ama neyse ki sadece muazzam bir gaz ve kül püskürmesi oldu ve sonra yarık kapandı. O zamandan beri önemli bir püskürme yaşanmadı, ama 1980'de birkaç bin kişinin ölümüne, yüz binlerce kişinin evsiz kalmasına yol açan büyük bir deprem oldu. Son sismik hareketler de epeyce endişe yaratmıştı."</p>

  <p class="calibre1">"Üç hafta önceki"</p>

  <p class="calibre1">"O yüzden geldik buraya."</p>

  <p class="calibre1">Costas, "Ya antik dönemlerde?" dedi. "Yani, şu MS 79'daki püskürme?"</p>

  <p class="calibre1">Jack, bilgisayar tuşlarına yeniden bastı ve ekranda başka bir resim belirdi. "Roma döneminden kalma Vezüv'ün tek görüntüsü bu. Pompei'deki bir duvar resminden çıkarıldı. Hayali bir resim, sol tarafta üzümlerle bezenmiş şarap tanrısı var, ama yine de dağın yeşilliklerle kaplı olduğunu ve yamaçlarındaki bağlan görebilirsin. Vezüv, bronzçağından beri tümüyle uykudaydı ve Romalılar, onu sadece, verimli topraklarında dünyanın hiçbir yerinde bulunmayan üzümler yetişen, inanılmaz güzellikte bir yer olarak biliyorlardı. MS 79'daki püskürme, fiziksel olduğu kadar psikolojik anlamda da tam bir şoktu. Pompei, Herculaneum, Stabiae, volkanın etrafındaki villalar yerle bir oldu, ancak sonra Campania'da tekrar hayat belirtileri oldu. Ama yine de bu olayın yüzyıllar boyu süregelen psikolojik etkileri, daha yıkıcı oldu. Modern bir örnekleme yapmak zor, ama San Andreas'm patlayıp Hollywood'u yuttuğunu ve Los Angeles'i harap ettiğini bir düşün. Pek çok kişi bunu kıyametin gelişine yorardı."</p>

  <p class="calibre1">"Yani neler olacağı hakkında hiçbir ipucu yoktu ellerinde?"</p>

  <p class="calibre1">"İpuçları oradaydı, şimdi gittiğimiz yerde, ama onları dağla bağdaştırmalarını gerektiren bir sebep yoktu."</p>

  <p class="calibre1">Jack helikoptere kuzeye doğru geniş bir yay çizdirdi ve Costas aşağıdaki çıplak araziye baktı. "Neden buraya döndük?"</p>

  <p class="calibre1">"Görmeni istediğim bu topraklar. Vezüv'den yaklaşık yirmi beş kilometre ötede, Napoli Körfezi'nin kuzeybatı kıyısmdayız. Roma döneminde bu arazide büyük ölçüde volkanik faaliyet vardı ama Pliny bile bunu Vezüv'le bağdaştırmayı akıl edemedi. Buraya Phlegraean Düzlükleri, yani ateş tarlaları diyorlardı. Şunu dinle. Virgil, yani Roma'nın ulusal şairi Virgil'in Aeneid eserinden bir alıntı. Metni ekrana getirdim. 'Derin, engebeli bir mağara vardı, muazzam büyüklükte ve çok genişti, suları kara bir göl ve karanlık bir orman tarafından korunuyordu. Bu gölün üstünde hiçbir kuş uçamazdı, o kara çenelerden yükselip gök kubbeye yayılan soluk öyle zehirliydi.'</p>

  <p class="calibre1">Şimdi dışarı bak. Bu Avernus Gölü, kuşsuz göl anlamına geliyor. Şurada da günümüzün en aktif krateri Sulfaterra'yı görebilirsin. Virgil'in söz ettiği yer burasıydı. Ve kıyı boyunca yükselen bitkilerin arasında antik Cumae'nin, yani ilk Grek yerleşim merkezlerinden birinin kalıntılarını seçebilirsin."</p>

  <p class="calibre1">"Sibyl'in bulunduğu yer."</p>

  <p class="calibre1">"Kesinlikle. Bazı kaynaklara göre, mağarasının dibindeki bir kafeste asılı dururmuş, asla tam olarak görünmezmiş ve hep etrafı dumanlarla kaplı olurmuş."</p>

  <p class="calibre1">"Bir sürü masal."</p>

  <p class="calibre1">Jack sırıttı. "Roma döneminde Phlegraean Düzlükleri şimdikinden çok daha fazla turist çeken bir yerdi. Yeraltı dünyasının girişiydi, kükürt gazı, buharlar ve islerle kaplıydı. İnsanlar, Napoli'nin yanından geçen bu yola Virgil'in mezarını görmeye gelirdi. Ve Sibyl de hâlâ buradaydı, en azından püskürmeden önce. Augustus ve diğer imparatorlar ona danışırlardı. Claudius da Sibyl'e giderdi."</p>

  <p class="calibre1">"Yani Grek kolonileri ilk Sibyl'i mi yanlarında getirmişlerdi?"</p>

  <p class="calibre1">"Hem evet hem hayır"</p>

  <p class="calibre1">Costas inledi. "Gerçekler Jack. Gerçekler..."</p>

  <p class="calibre1">"Tüm bunların her şeyi gören bir kâhinden kaynaklandığını anlatan belgelere göre, Grek dünyasında on üç tane Sibyl olduğu varsayılıyor. Cumae bölgesi, arkeolojinin bu resme eklediği birkaç yerden biri. 1930'larda, Romalıların Sibyl'in mağarası betimlemelerine uyan olağanüstü bir yeraltı odası gün ışığına çıktı. Yaklaşık elli metre uzunluğunda, yamuk bir koridor, yan galerilerinden ışık alıyor ve kayanın içine oyulmuş dikdörtgen biçiminde bir odayla son buluyor. VirgilAeneid'de burasını; Truva kahramanı Aeneas'm Sibyl'e danıştığı ve İtalya'daki kolonisinin bir gün Roma İmparatorluğu olup olmayacağını sorduğu yer olarak anlatıyor. Ve Sibyl, onu babası Anchises'i görsün diye buraya yeraltı dünyasına indiriyor."</p>

  <p class="calibre1">Costas altlarında dumanlan tüten krateri gösterdi. "Yani ateş tarlalarını, Phlegraean Düzlüklerini mi kastediyorsun?"</p>

  <p class="calibre1">"Eskiçağlarda muhtemelen buralarda açık volkanik bacalar vardı. Eğer öyle bir yer varsa Dante'nin cehennemi de orası olabilir. Yaratılışın ve yok oluşun aynı korkunç kazanda kaynadığı bu tür yerler, insanları daima çekmiştir. Yeraltı dünyasının bir hayaletine benzeyen Sibyl için de burası mükemmel bir ortamdı. Ona danışmak isteyenler de muhtemelen fokurdayan çamurların, volkanik püskürtülerin arasından geçiyorlar ve kadının mağarasına gelene kadar korkuyla titremeye başlıyorlardı."</p>

  <p class="calibre1">Costas düşünceli bir tavırla, "Hafızam beni yanıltmıyorsa, Aeneas, bronzçağmın sonunda, Truva Savaşı'ndan kaçan bir Truva prensiydi," dedi. "Demek ki Virgil, Sibyl'in Greklerin ya da Romalıların gelişinden çok öncesinden beri burada olduğunu düşünüyormuş."</p>

  <p class="calibre1">"Cumea Sibyl'i ile ilgili bugünkü tüm mitolojik bulgularımız onun Grek olduğunu, özellikle de Tanrı Apollo ile ilişkisini gösteriyor. Fakat Grekler onu yanlarında getirip, tarihöncesinden beri İtalya'da zaten olan bir tanrıçayla veya kâhinle özdeşleştirmiş olabilirler. Greklerle Romalılar, Britanya'ya kadar, kendi tanrılarım onlara benzeyen yerel tanrıların yerine geçirmeyi alışkanlık edinmişlerdi.</p>

  <p class="calibre1">"Yani burada çok daha yaşlı bir dişi ilah olabilirdi."</p>

  <p class="calibre1">"Dostumuz Katya'nın bu konuda bir teorisi var. Onun Moskova Paleografi Enstitüsü'ndeki ekibi, Atlantis sembollerini yayımlamaya hazır hale geldi. Atlantis'in neolitik dönemdeki ana tanrıçasını hatırlıyor musun?"</p>

  <p class="calibre1">"Onu nasıl unutabilirim? Çürüklerin bir kısmı hâlâ geçmedi"</p>

  <p class="calibre1">"Eh, neolitik dönemde en azından tarım yapmaya başlanan dönemlerde bütün Avrupa'da şişman tanrıça heykelciklerine tapınıldığmı biliyoruz. Arkeologlar yıllarca tarihöncesi bir ana tanrıça kültü, kabilelerle halklar arasındaki sınırları aşan bir kült üzerine spekülasyon yaptılar. Katya da bu kültün varlığının nedeninin, ilk tarım üreticilerini batıya götüren kadın ve erkeklerden oluşan güçlü bir ruhban sınıfı olduğunu düşünüyor; bunların torunlarının da kültü bronzçağı boyunca ve klasik döneme kadar koruduklarına inanıyor. Hatta kuzeybatı Avrupa'daki eski Kelt rahiplerinin de buna dahil olduğunu düşünüyor."</p>

  <p class="calibre1">Costas, "Hatırladım," diye mırıldandı. "Atlantis'ten. Hani şu koni şapkalı büyücüler Yüzüklerin Efendileri."</p>

  <p class="calibre1">Jack, "Tolkien'in Gandalf ı da Kral Arthur hikâyelerindeki Merlin gibi, tümüyle aynı gelenekten alıntı olabilir," dedi. "Doğaüstü güçleri olduğuna inanılan, bir krallıktan ötekine geçen, sınır tanımayan adamlar. Şifacılar, arabulucular, kâhinler..."</p>

  <p class="calibre1">Costas yine Phlegraean Düzlüklerine baktı. "Bütün kültürlerin onlara ihtiyacı varmış gibi görünüyor," diye mırıldandı.</p>

  <p class="calibre1">"Ana tanrıçalar da çeşitli kılıklarda karşımıza çıkıyor. Roma tanrıçası Ceres, Yunan tanrıçası Deme ter. Magna Mater, yani Büyük Ana"</p>

  <p class="calibre1">"Her yeni kültür kendi cilasını vuruyor, ama altında aynı bildik heykel var."</p>

  <p class="calibre1">"Ve aynı çekicilik, aynı gizem, Ben sana gerçekleri bildiğimiz şekliyle aktarıyorum. Bir yanım ise, tüm Sibyl'lerle ilgili mantıklı açıklamalara meydan okuyan başka şeyler olduğunu düşünmeden edemiyor. Onlarla ilgili öyle güçlü bir şey var ki, yüzyıllar boyunca etraflarındaki gizemi koruyorlar, Romalılar gibi en mantıklı; ulusları bile kendilerine çekebiliyorlar. Bu her ne ise Sibyl'lerin de inandıkları bir şey."</p>

  <p class="calibre1">"Batıl inançların olduğunu söyleme sakın Jack."</p>

  <p class="calibre1">"Öyle bir şey demiyorum. Fakat eğer Sibyl'ler kendilerine inanmışlarsa ve dünyayı şekillendirme gücüne sahip başka insanlar, imparatorlar da onlara inanmışsa, ciddi olarak ele almamız gereken bir durum ortaya çıkıyor demektir."</p>

  <p class="calibre1">Costas homurdandı, sonra vizöründen artık tam hizasına gelmiş oldukları kıyı şeridini süzdü. "Burası neresi şimdi?"</p>

  <p class="calibre1">"Pozzuoli. Romalılar döneminde Puteoli'ydi."</p>

  <p class="calibre1">"Yani Aziz Paul oraya mı gidiyordu? Sicilya'dan sonra, batan gemiden kurtulduktan sonra?"</p>

  <p class="calibre1">"Havarilerin Eylemlerine göre, o ve yandaşları bir İskenderiye gemisiyle Siraküza'dan yelken açtılar ve Puteoli'de durdular. Burası antikçağda Roma'nın hububat limanıydı. Yanında da Misenum'daki donanma limanı vardı." Jack ekrana tıkladı. "Sözler şunlar: 'Orada kardeşler bulduk ve yedi gün onlarla birlikte olduk.'"</p>

  <p class="calibre1">"Kardeşler? Yani inanmış Hıristiyanlar mı? İşkenceden, zulümden ne haber?"</p>

  <p class="calibre1">Jack başını kuzeye çevirdi. "Phlegraean Düzlükleri. Mükemmel sığınak. Muhtemelen hep toplumdışı olanlarla, dilencilerle, uyumsuzlarla dolu oluyordu."</p>

  <p class="calibre1">"Ve sonra Paul, Roma'ya gitti. Neron da kafasını kestirdi."</p>

  <p class="calibre1">"Yeni Ahit tam öyle demiyor aslında, ama geleneksel olarak inanılan bu."</p>

  <p class="calibre1">"Sonuçta gemiyle birlikte batsa onun için daha iyi olacakmış."</p>

  <p class="calibre1">"Öyle olsaydı, Batı tarihi şimdikinden çok farklı olabilirdi." Jack helikopteri sancağa doğru yatırıp, sonra burnunu körfezin doğusundaki lekeye çevirdi. "Hâlâ İsis'e, Mithras'a ve hatta büyük ana tanrıçaya tapıyor olabilirdik."</p>

  <p class="calibre1">"Ha?"</p>

  <p class="calibre1">Jack motor kolunu kavrayıp hava trafik ekranına göz attı ve otomatik pilota geçti. "O gemi batığının tarihi önemi sahiden çok büyük, sadece kaybolanlar yüzünden değil, kurtulanlar yüzünden de. Hatırlasana, İsa'nın yaşadığı süre boyunca peygamberliği Judaea'yla, esasen de kendi yurdu olan Galilee ile sınırlı kalmıştı. Sözlerinin yurtdışında yaşayan Yahudilere, sonra da Yahudi olmayanlara yayılması ölümünden sonra gerçekleşmiş gibi görünüyor. Paul, misyonerler kuşağının öncülerinden biriydi. O olmasa, Hıristiyanlığı kabul edenlerin çoğu başka kültler tarafından baştan çıkarılabilirdi. Sözünü ettiğimiz zamanlarda, Roma İmparatorluğu yayılıyordu ve Pax Romana, yani büyük Roma barışı yapılmıştı. Ve Akdeniz'de yeni fethedilen ülkelerden dönen askerlerle Misenum ve Puteoli gibi limanlara gelen denizciler, imparatorluğa yeni kültler, yeni dini fikirler taşıyordu. Mısır tanrıçası İsis, Pers tanrısı Mithras, tarihöncesi dönemlerden gelen ana tanrıça; bunlardan herhangi biri tek tanrılı dinin özünü sağlayabilir, sıradan insanlara Grek ve Roma tanrılarında ve ayinlerinde bulmaya can attıkları şeyi verebilirdi. Bu dinlerden herhangi biri ciddi olarak ele alınmış olsa, Hıristiyanlığı ortadan kaldırabilirdi."</p>

  <p class="calibre1">Costas, "Püf," dedi. "Ben de çarmıha gerilişle birlikte iş bitti sanıyordum."</p>

  <p class="calibre1">Jack, "Aslında o sadece başlangıçtı," dedi. "Ve işin şaşırtıcı yanı, Paul'ün İsa'yı hayattayken tanıdığını gösteren hiçbir kanıt yok. Paul, Şam'a giderken sadece İsa hakkında fikri olan Küçük Asyalı bir Yahudiydi ve bu çarmıha gerilişten sonraydı. Ve bildiğimiz kadarıyla Paul'ün Kilise'nin kuruluşunda diğer herkesten fazla katkısı olabilir. İsa'nın Mesih olarak, yani Grekçe Christos olarak tanınmasında onun muazzam bir katkısı varmış gibi görünüyor. Hıristiyan kelimesi de muhtemelen ilk kez onun seyahatleri sırasında ortaya çıkmıştı ve haça gönderme yapıyordu. Sanki İsa'nın ölümünden, onu şahsen tanımış olan insanlardan bir kuşak sonra, işin odak noktası İsa'nın kendisinden, göğe yükselen İsa'ya çevrilmişti, sanki o da tanrı gibi tapınılmak üzere bir kaidenin üstüne yerleştirilmişti."</p>

  <p class="calibre1">Costas, "İnsanlar onu anlıyordu," dedi. "Kimse bir insana tapmazdı."</p>

  <p class="calibre1">Jack, "Kesinlikle," dedi. "İmparatorların ölümlerinden sonra tanrılaştırıldığı, imparatorluk kültünün Roma İmparatorluğu'nda muazzam bir birleştirici faktör olduğu bir dönemdi. Ve bütün iyi misyonerler gibi, Paul de sözleri yaymak için ne yapacağını gayet iyi bilen zeki bir uygulamacıydı; kuşaklar boyu süregelen düşünce ve inançların birleşerek, dünyayı aydınlatacak bir ışığa dönüşmesi gerektiğini anlamış olmalıydı."</p>

  <p class="calibre1">"Yani bütün bunların burada, Napoli Körfezi'nde gerçekleştiğini mi söylüyorsun?"</p>

  <p class="calibre1">"Havarilerin Eylemlerinde, Paul, MS ellilerin sonlarına doğru, yani çarmıha gerilişten sadece yirmi küsur yıl sonra buraya geldiğinde, burada İsa'ya inanlar olduğunu söylüyor. Fakat Paul, bu insanların düşüncelerini İsa'nın yeryüzündeki cennet krallığı mesajından, İsa'nın kendisine çevirerek onları gerçek Hıristiyanlara dönüştüren kişi olabilir. Paul ilk Batı Kilisesi'ni belki Phlegraean Düzlüklerinde, kraterlerle sülfür dumanlan ardına gizlenmiş bu yerde kurmuş olabilir. Muhtemelen onlara neye inanmaları gerektiğini ve nasıl yaşamaları gerektiğini anlatıp İncil'i vermişti."</p>

  <p class="calibre1">"Acaba ne kadarı orijinaldi?"</p>

  <p class="calibre1">"Ne demek istiyorsun?"</p>

  <p class="calibre1">"Eh, Paul hayattayken İsa'yı tanımamıştı, onunla asla karşılaşmamıştı. Ve İsa da hiç yazılı bir şey bırakmadı, öyle değil mi? İnsan merak ediyor."</p>

  <p class="calibre1">"Paul kendisine vahiy geldiğini, göğe yükselen İsa'yı gördüğünü iddia ediyordu."</p>

  <p class="calibre1">"Ben bütün bu safsatalarla büyüdüm hatırlarsan. Yunanlı bir Ortodoks aileden geliyorum. Güzel yanlarına, törensel kısmına bayılırım. Ama ben mantıklı bir insanım</p>

  <p class="calibre1">Jack. Eğer bilimsel gerçeklere dayalı bir yol izleyeceksek o zaman ben de varım. Bu Hıristiyanlığın ilk dönemi hikâyesi hani şu çocukların çiçek dürbünlerine benziyor, durmadan değişen mercekler ve prizmalar var. Ben gerçekleri, somut verileri, o sırada yaşamış olanların yazdığı sözleri, kesinlikle değişikliğe uğramamış metinleri görmek istiyorum. Bildiğim kadarıyla, elimizde somut veri olarak sadece dün Akdeniz'in dibinde bulduğumuz şu amforaya kazınmış isimler var."</p>

  <p class="calibre1">"Anladım." Jack sırıttı ve otomatik pilotu devre dışı bıraktı. "Spekülasyon bitsin, gerçekler konuşsun."</p>

  <p class="calibre1">"Acaba yaşlı Sibyl ne düşünüyordu bütün bunlar hakkında?"</p>

  <p class="calibre1">"Ne demek istiyorsun?"</p>

  <p class="calibre1">"Hıristiyanlık hakkında. Yeni bir dine inananlar, gelip tam da burnunun dibinde toplanmıştı."</p>

  <p class="calibre1">Jack, "Tamam. Son bir spekülasyon daha," dedi. "Önce somut veriler. Roma'nın son dönemlerinde, Cumae kenti Hıristiyan dininin yayıldığı bir yer haline gelmişti. Tapmaklar kiliseye dönüştürülmüş, Sibyl'in mağarası da definler için tekrar kullanılır olmuştu. Adeta katakomp" mezarlarla dolmuştu."</p>

  <p class="calibre1">"Peki spekülasyon kısmı? Hadi izin veriyorum."</p>

  <p class="calibre1">"Sibyl'in İsa'nın gelişini önceden bildirdiğine dair çok eskilere dayalı bir Hıristiyan inancı var. Virgil'in, Vezüv'ün püskürmesinden yaklaşık İlk Hıristiyanların kayaları oyarak veya yeraltmı kazarak uzun dehlizler biçiminde yaptıkları, ölülerini gömdükleri veya tapınak olarak kullandıkları mezar yüz yıl önce yazdığı şiirlerde, Cumae'li Sibyl'in sonçağm da biteceği ve bir erkek çocuğun doğumuyla altmçağın başladığı kehanetinden söz ediliyor. Daha sonraki Hıristiyanlar bunu Mesih'e ait bir kehanet olarak kabul ediyorlar. Ve sonra bir de Dies Irae, yani Gazap Günü var. 1970'e kadar Katoliklerin ölüler için okudukları ilahilerde kullanılan ortaçağdan kalma bir dua. Sen uyurken ben de ona bakıyordum tekrar. İlk satırlarında 'Dies irae! Dies illa Solvet saeclum in favilla teste David cum Sibylla!' diyor. Yani, gazap günü ve dehşet yaklaşıyor! Cennet ve yeryüzü küllere karışacak, David'in sözü ve Sibyl'in kehaneti gerçekleşmeyecek! Genelde bunun ortaçağdan, on üçüncü yüzyıldan kaldığı düşünülüyor ama arkasında antik bir kaynak olabilir, şu an için bilmediğimiz bir kaynak."</p>

  <p class="calibre1">Costas, "Sibyl o mağarada kesinlikle kulağını yere yapıştırmıştır," dedi.</p>

  <p class="calibre1">"Devam et."</p>

  <p class="calibre1">"Eh, o mısra da tam kıyamet vahyi gibi görünüyor. Yani, cennet ve yeryüzü küllere karışıyor. Bana volkanik püskürmeden söz ediliyormuş gibi geldi."</p>

  <p class="calibre1">"Tümüyle spekülasyon." Jack, Costas'a gülümseyip elini helikopterin kumanda koluna götürdü. Düşünceli bir halde ön camdan dışarı baktı. Sibyl'in büyük bir şey olacağını bilmesi bir tesadüftü. Birkaç yıl önce, MS 62'de korkunç bir deprem olmuş ve Pompei'nin büyük kısmını yerle bir etmişti. Belki Sibyl tarzı kehanetlerde bulunmak, Phlegraean Düzlüklerini yakından takip etmeyi de içeriyordu, kehanetler yeraltı dünyasının kaprislerine dayanıyordu. Pekâlâ, da akla yakındı. O gizem, o güç, sadece birkaç kişinin tekelinde olan somut bilime dayalı olabilirdi. Jack tekrar Costas'a döndü. "Sibyl günlerinin sayılı olduğunu öğrenmiş olabilirdi. Çoktandır bir antikaya dönüşmüş, turistik bir malzeme haline gelmişti. Artık ona danışmak için gelenler ve sunulan armağanlar giderek azalıyordu. Ve o da Vezüv'ün neler yapmak üzere olduğunu gayet iyi biliyordu."</p>

  <p class="calibre1">Costas, "Ve gitmek için böyle bir patlamadan daha iyi bir yol olamazdı," diye</p>

  <p class="calibre1">ekledi.</p>

  <p class="calibre1">"Kesinlikle. Belki Sibyl bu düşünceyi burada, Phlegraean Düzlüklerinde yaşayan Hıristiyanlara da yaymıştı. Bu düşünceye inanç Hıristiyanlar arasında yüzyıllar boyu devam ettiği halde, İsa'nın öğretisinde cennet krallığının bir kıyametle geleceğine dair net bir veri yok. Belki de kaynağı buraya, MS 79'daki cehennemde hayatım yitiren Hıristiyanlara dayanıyordur. Onların o son anlarında zihinlerinden neler geçtiğini düşünmekten hoşlanmıyorum. Yirmi yıl önce Paul, onlara İncil'i getirdiğinde, bir volkanik püskürmeyle yanıp kül olarak sonlarının geleceğini tahmin ettiklerini hiç sanmıyorum."</p>

  <p class="calibre1">"Spekülasyon üstüne spekülasyon Jack."</p>

  <p class="calibre1">"Haklısın." Jack sırıttı ve helikopterle daireler çizmeyi kesip rotasını doğuya çevirdi ve doğmakta olan güneşe karşı kıyı boyunca ilerlemeye başladılar. "Bazı somut veriler bulma zamanı geldi. Alana geliyoruz."</p>

  <p class="calibre1">"Anlaşıldı." Costas güneş gözlüğünü gözüne indirip doğuya doğru baktı. "Ve hazır, ateş ve külden söz açılmışken, karşıda ölü bir volkan görüyorum."</p>

  <p class="calibre1">Sabah güneşi aşağıdaki Roma kentinin arka sokaklarının, karanlık köşelerini ortaya sermeye başlarken, Jack de arkeolojik bölgeyi çevreleyen korkuluğa dayanmış, karşısındaki olağanüstü manzarayı seyrediyordu. Her dalıştan sonra olduğu gibi yine kendini yorgun hissediyordu. Bedeninin hâlâ fazla nitrojeni atmaya çalıştığını biliyordu, ama o duygu bir yandan da müthiş bir rahatlamadan kaynaklanıyordu. On iki saat içinde, meslek hayatının en önemli keşiflerinden birini yapmış ve dünyanın en ünlü arkeoloji alanlarından birine, çocukken yaptığı ilk ziyaretinde üzerinde silinmez izler bırakan o yere gelmişti: Herculaneum. Kavurucu bir öğleden sonraydı, ama Jack hamamdaki soğukluğu, yani frigidarium'u bulmuştu. Bir saatten uzun süre o serin, karanlık yerin bir köşesinde oturup nemli duvarlardan buharlaşan damlaların sesini dinlemiş ve iki bin yıl önce o hamamı kullanan insanları hayal etmişti. Herculaneum şimdi daha bakımsız görünüyordu yıllardır ihmal edilmişti ama fazla değişmemişti ve hâlâ Jack'in soluğunu kesiyordu. Burada, Maria ile Maurice'nin önceki gün ortaya çıkardıkları tünelde iki yüzyıldan beri kazı yapacak ilk arkeologlar olduklarına inanamıyordu.</p>

  <p class="calibre1">"Sana yazılı mesaj var Jack." Costas bakmadan cep telefonunu uzattı. Sırtını korkuluklara dayayıp çömelmiş ve bütün dikkatini kucağındaki dizüstü bilgisayarının ekranında görünen karmaşık şemaya vermişti. "Maria'dan."</p>

  <p class="calibre1">Jack mesajı okuyup homurdandı. "Bir yarım saat daha, belki biraz daha az. İyi haber şu ki, işlem tamamlanmış." Costas'la birlikte helikopterden indiklerinden beri bir saatten fazla süredir bekliyorlardı. Bu süreyi Costas'a arkeolojik alanı göstererek geçirmişlerdi ama ikisi de bürokratik işlemlere alışık olmadıklarından gecikme giderek huzursuzluk yaratmaya başlamıştı.</p>

  <p class="calibre1">Costas telefonu geri alıp gözlerini kısarak Jack'e baktı. "Bunu yaptığımıza hâlâ inanamıyorum. Rüşvet veriyoruz. Adeta The French Connection filminden bir sahne."</p>

  <p class="calibre1">"Al sana Napoli," dedi Jack. "Haydutlar ülkesi."</p>

  <p class="calibre1">"Güya paramız bu alanı koruma çalışmalarına harcanacak." Costas arkasını döndü ve tahrip olmuş bir antik duvarın üstündeki tozlu çatıyı gösterdi. "Tıpkı buraya önceden pompalanan öteki dış kaynaklar gibi yani."</p>

  <p class="calibre1">ack, "IMU'nun yönetim kuruluna karşı açık oldum," dedi. "Bunu aşmanın yolu yok. Eğer burada çalışmak istiyorsan parayı söküleceksin."</p>

  <p class="calibre1">"Bildiğin rüşvet yani"</p>

  <p class="calibre1">"Yönetim kuruluna tam olarak böyle demedim, ama aşağı yukarı o anlama gelecek bir şeyler söyledim," diye cevap veren Jack yeniden saatine baktı. "Şimdi onlar elektronik havaleyi onaylayana kadar beklememiz lazım. Sen bir süre daha kendi işine bakabilirsin. Ben MS birinci yüzyıla döneceğim." Jack sit alanına doğru dönüp derin bir soluk aldı ve ağır ağır bıraktı. Çocukken dünyayı dolaştığı sırada sıra dışı bir hayal gücü geliştirmişti, birkaç görüntüyü kullanarak, adeta transa geçer gibi kendini uzak geçmişe götürebiliyordu. Fakat burada buna pek ihtiyacı yoktu, çünkü geçmiş olağanüstü bir açıklıkla, neredeyse bütün ayrıntılarıyla karşısında duruyordu.</p>

  <p class="calibre1">Zamanm baskısı ve çarpıtmaları bir yana bırakılırsa, Herculaneum en nadir arkeolojik alanlardan biriydi; pek çok arkeolojik kalıntının aksine üzerinde başka katmanlar oluşmamıştı. Burada, MS 79 yılındaki kent o kadar iyi korunmuş durumdaydı ki, içinde yaşamak mümkünmüş gibi görünüyordu. Düz damlı yapılar, kazı alanının dışındaki modern banliyö evlerinin hemen hemen aynısıydı; Jack'in bakışları damlardan, arka planda yükselen Vezüv'ün kararmış konisine kaydı. Manzara, doğanın yenilmez gücüne boyun eğen insanoğlunun resmiydi. Aşağıya, antik kıyıdaki depolara baktı, orada ölüm korkusuyla birbirine sarılmış gruplar halinde iskeletler bulunmuştu. Sonra başını kaldırıp aynı insanların birkaç dakika öncesine kadar, günlük yaşamın hengâmesi içinde koşturdukları ve yiyip içip konuştukları villalara baktı, her şey o son dehşet anlarında terk edildiği şekliyle duruyordu. Burada hem olağanüstü bir açıklık hem de karanlık bir nokta olduğunu hissetti. Bu bölgenin o son anlardan önceki tarihini tahmin etmek, animasyon bir film izlemek gibiydi. İlk sahneler gayet belirgin ve açıktı ama sonrakiler bulanıkİaşıyor ve görüntülerde insanlar gölgeler ülkesine karışıyordu; ortada sadece eşyalar kalıyor ve insanlar arka planda zar zor seçilen uçucu formlara dönüşüyordu.</p>

  <p class="calibre1">Jack, burada çalışan arkeologların çözmesi gereken sorun bu, diye düşündü, derinlik kazandırmak, saatlerce, günlerce, yıllarca geriye giden hikâyeler ortaya çıkarmak. Ve yine de, insanoğlunun ölüme, normalliğin son anlarına ve bunun neye benzeyeceğine duyduğu merak yüzünden son kıyamet sahnesi hep orada olacak. Daha önce Costas'la birlikte Roma evlerinin içini gezerken garip bir huzursuzluk hissetmişti, sanki aslında evlerinden hiç ayrılmamış insanların mahremiyetine saygısızlık ediyorlardı. O evlerde hâlâ hayatın sıradan eylemlerini algılayabiliyor, özel kokuları ve ev halkının seslerini duyabiliyordu. Burada olan her neyse çok çabuk olmuştu, Pompei'dekinden bile çabuk. Ve o yüzden ortam hâlâ şok durumunda; cehennemin zincirleri çözüp kopmadan bir an öncesinde donup kalmış vaziyetteydi. Herculaneum'un makarası hâlâ boşalıyor gibiydi, sanki son birkaç haftada olan depremler, iki bin yıl önceki kıyamet gecesinde başlayan bir sinir seğirmesiymiş gibiydi.</p>

  <p class="calibre1">"Korkunç bir manzara" Costas gelip arkasında durmuş ve Jack aniden daldığı düşüncelerden sıyrılmıştı. "Geçmiş, bugün ve başlangıç... Hepsini birden anlatıyor."</p>

  <p class="calibre1">Jack yorgun bir tebessümle gülümsedi. "Bunu senin de görmene sevindim."</p>

  <p class="calibre1">Costas, "Yani bunların hepsi katılaşmış çamur," dedi.</p>

  <p class="calibre1">"Volkandan çığ gibi lav, kül, süngertaşı yuvarlanırken etraftan toplanan her</p>

  <p class="calibre1">şey."</p>

  <p class="calibre1">"Piroklastik akıntı mı?"</p>

  <p class="calibre1">Jack, "Hani afyon hakkında yazan Pliny'yi hatırlıyor musun?" dedi.</p>

  <p class="calibre1">"Evet. Şu işkolik amiral. Her nasılsa bir de ansiklopedi yazacak zaman bulmuş</p>

  <p class="calibre1">olan."</p>

  <p class="calibre1">"Eh, işte onun on yaşındaki yeğeni Pliny de o gün buradaymış, amcasının Misenum'daki donanma üssüne yakın olan evinde kalıyormuş. Genç Pliny püskürmeden kurtulmuş, amcası kurtulamamış. Yıllar sonra da Yaşlı Pliny'nin nasıl öldüğünü merak eden tarihçi Tacitus'a bu konuda bir mektup yazmış. Bu, belki de amcasının ansiklopedisinden bile daha önemli bir belge haline gelmiş. Çünkü sadece Vezüv'ün püskürmesi hakkında eşsiz bir görgü tanıklığı değil, aynı zamanda modern çağlara kadar, bir volkanik patlama hakkında yapılmış en iyi bilimsel gözlem."</p>

  <p class="calibre1">"Soya çekim herhalde. Amcası onunla gurur duyardı." Costas, Jack'in çantasından kapağı aşınmış, küçük, kırmızı bir kitap çıkarmasını izledi. "Sonu gelmez bir kaynağın var galiba. O dönemden bu kadar çok yazılı eser bulunduğunu bilmiyordum."</p>

  <p class="calibre1">Jack başıyla karşılarındaki kalıntıları gösterip, "Beni de bulunamamış olanlar bütün gece uyutmadı," dedi. "O yüzden burası çok umut veriyor bana. Ama oraya gitmeden önce şunu dinle. Herculaneum'la Pompei'nin neden bu şekilde göründüklerim anlamak çok önemli." Yanardağla bölgenin arka planda görülmesini sağladıktan sonra kitaptaki işaretli kısımları okumaya başladı. "Genel görünüş iyi bir fıstıkçamma benzeterek tanımlanabilir, çünkü bir tür gövde üstünde epeyce yükseldikten sonra dallara ayrılmıştır, bence bunun sebebi ilk patlamayla yukarı doğru fırlaması ve sonra basınç azalınca desteksiz kalmasıdır, aksi takdirde kendi ağırlığıyla aşağı çöker ve dışarı yayılıp giderek dağılırdı." Jack parmağını sayfanın altına kaydırdı. "Sonra da küllerin inişini tanımlıyor: 'Alevlerin kavurduğu süngertaşı parçalarının ve kararmış taşların ardından geldi.' Daha sonra karanlığın herhangi bir geceye göre çok daha kesif ve koyu olduğunu söylüyor ve Vezüv'ün üstünde geniş alev tabakalarının olduğunu ve çeşitli noktalarda parlayan alevler göründüğünü belirtiyor."</p>

  <p class="calibre1">Costas, "Klasik bir kül ve süngertaşı serpintisine benziyor," dedi. "Ama ilk kısım, hani şu kendi üstüne çöken kısım tam bir piroklastik akıntı."</p>

  <p class="calibre1">"İşte iki bölge arasındaki fark bu, Pompei gökyüzünden yağan, zehirli gazlarla karışık serpintinin altına gömüldü. Sonradan, bazı çatılar serpintinin dışında kaldı ve o yüzden bugüne o kadar iyi korunamadan geldi. Herculaneum ise heyelan altında kaldı, tonlarca kaynayan lavla ve volkanik maddeyle kaplandı. Her dalgada binalar biraz daha gömüldü, çatıların üstünde on metrelik bir yığılma oluştu."</p>

  <p class="calibre1">"Cehennem gibi bir şey Jack. Ve ilk Hıristiyanlar, yani senin Phlegraean Düzlüklerinde yaşadığını düşündüğün insanlar buna tanık oldu. Her bir proklastik akıntıda kraterin kenarında oluşan ateş halkaları dehşet verici bir hızla dalga dalga iniyordu."</p>

  <p class="calibre1">"Genç Pliny de bütün bunları Misenum'daki villadan, Cumae'nin, Sibyl'in mağarasının sadece bir buçuk kilometre kadar güneyinden izliyordu. Aşağı yukarı aynı bakış açısından."</p>

  <p class="calibre1">Costas, "Post travmatik stres sendromu," dedi.</p>

  <p class="calibre1">"Tekrar söyle bakayım?"</p>

  <p class="calibre1">Costas, "Post travmatik stres sendromu," diye yineledi. "Cehennem ateşi, lanetlenme takıntısı. Bunu biraz düşündüm. Eğer burası Hıristiyanlığın Batı'ya yayılma noktasıysa, o zaman bu deneyimden etkilenmiş olmaları gerekir, öyle değil mi? Havadayken püskürmenin psikolojik etkilerinden söz etmiştin. İnsan cehennemi görürse öyle çabucak unutmaz. Zaten o Phlegraean Düzlükleri denen yerde tüten dumanlar arasında, pagan yeraltı dünyasının girişinde yaşıyorlardı. Bunun üstüne bir de volkanik püskürme eklenince bayağı bir kıyamet görmüş olursun, yanılıyor muyum?"</p>

  <p class="calibre1">"Senin gibi mantıklı biri için oldukça fantastik bir düşünce. Hıristiyanlık teolojisini yeniden yazmayı düşünmüş müydün hiç?"</p>

  <p class="calibre1">"Yok." Bir an ikisi de sessiz kaldı, önlerindeki Roma deposunun penceresinden içeri bakıyorlardı, batmış bir geminin küçük penceresinden içeri bakmak gibi ürkütücü ve karanlıktı. Costas, "Burada kurtulan olmamış," diye mırıldandı. "Kimse dayanamamış."</p>

  <p class="calibre1">Jack düşünceli bir tavırla, "Hangisinin daha beter olduğunu bilmek zor," dedi. "Pompei'deki aşırı sıcak gazın içinde boğulmak mı, yoksa Herculaneum'da diri diri gömülmek mi?"</p>

  <p class="calibre1">Costas, "Şu anda güneşli Napoli Körfezi'nde bulunmak," diye mırıldandı. "Bugün burada ya kapkaççıların saldırısına uğrarsın ya da bir arabanın altında kalıp öbür dünyayı boylarsın."</p>

  <p class="calibre1">Jack, "O kadar çabuk karar verme," dedi. "1944'teki püskürmenin fotoğrafını hatırlıyor musun? Sismologlar onlarca yıldır bu konuda karamsarlar ve depremler de pek hayra yorulmuyor."</p>

  <p class="calibre1">Costas elini siper edip gözlerini kısarak volkanın zirvesine baktı, güneş çıplak yamaçlardan yansımaya başlamıştı. "Pliny burada mıymış? Yani yaşlı olanı? Herculaneum'da mıymış?"</p>

  <p class="calibre1">"Yeğenine göre, patlamaya bir bakmış ve bir savaş gemisine atladığı gibi körfezin bu tarafından, dağın eteklerinden volkana doğru gitmeye başlamış. Herhalde bir kadını kurtarmak için kahramanlık etmek istemiş."</p>

  <p class="calibre1">Costas, "Pek çok büyük adamın başını yakan hareket," diyerek içini çekti.</p>

  <p class="calibre1">"Ümitsiz bir durummuş. Buraya ulaştığında kıyı molozlarla ve buzul gibi sürüklenen süngertaşlarıyla tıkanmış haldeymiş. Fakat o geri dönmek yerine kadırgasını Stabiae'ye yöneltmiş, yani Pompei'nin ötesinde, tam kül serpintisinin altında kalan başka bir kente. Orada çok fazla kalmış ve dumandan boğulmuş."</p>

  <p class="calibre1">"Shakespeare türü bir aşk trajedisine benziyor. Belki de aşk acısı yüzünden yaşamı bırakmıştır."</p>

  <p class="calibre1">Jack, "Sanmıyorum," dedi. "Pliny öyle yapmazdı. Kız arkadaşının sonunu görünce başka bir şeyin peşine düşmüş olmalı. Püskürmeye gerçekten yaklaşmak istemişti bence. Onu hayal edebiliyorum, elinde not defteri, koklayarak sülfürü tanımlıyor, kıyıdan süngertaşı örnekleri topluyor. En azından Doğal Tarih'i bitirebilmişti."</p>

  <p class="calibre1">"Bunca işin arasında muhtemelen yanmaya koşuyordu zaten."</p>

  <p class="calibre1">Jack gözlerini devirdi, sonra kazı alanına inen rampada bir erkekle bir kadın gözüne ilişti. "Güzel," dedi. "Sonunda harekete geçiyoruz galiba." Dayandığı korkuluktan ayrılıp saçlarını düzeltti. Maria çöl çizmeleri, haki kargo pantolon ve gri bir tişört giymişti, uzun siyah saçlarını arkada toplamıştı. Biçimli ve güçlü bir fiziği vardı ve bu görünüm ona uyuyordu. Maurice Hiebermeyer onun birkaç adım gerisinden geliyordu ve cep telefonunu kulağına bastırıyordu. Maria'dan azıcık kısa, çok daha topluydu ve garip bir safari kıyafeti giymiş, ayağına da yıpranmış deri pabuçlar geçirmişti. Kırmızı suratı heyecanlıydı, telefonda konuşurken küçük, yuvarlak gözlüğünü itip duruyordu. Şortu dizinin hemen altına kadar iniyordu ve düşecekmiş gibiydi, sanki mucizevi bir şekilde havada duruyordu.</p>

  <p class="calibre1">Jack, Costas'a, "Bir şey söyleme," diye mırıldandı. "Hiçbir şey." Kendisi de ifadesiz bir yüz takınmaya çalışıp Costas'a göz attı. "Neyse, sırıtabilirsin. En son ne zaman aynaya bakmıştın? Altı aydır ilk kez denizaltından çıkıyormuş gibisin."</p>

  <p class="calibre1">Hiebermeyer yanlarına gelmeden durup telefonu gösterdi ve arkasını döndü, Maria ise gelip ikisiyle de kucaklaştı. Sarılırken Jack gözlerini kapattı. Onu görmeyi, sesini duymayı, aksanını özlemişti. Menorah'yı ararken birbirlerine çok yakınlaşmışlardı. Ve Jack araştırma bittiğinde o eski boşluğu hissetmişti. Hepsinin ötesinde, onun iyi olduğunu, Napoli'de Hiebermeyer'e katılmasını önermekle doğru bir iş yaptığım görmek istiyordu. Maria koyu renk gözleriyle Jack'e anlamlı bir bakış fırlattı. "5eaquesften ayrılalı altı hafta oldu ama bana çok daha uzun geldi."</p>

  <p class="calibre1">Ona ilgiyle bakan Costas, "Arkadaşlığı özlemişsindir," dedi.</p>

  <p class="calibre1">Maria onlardan uzaklaşıp kazı alanına bakarak, "Her şeyi arkamda bırakmak için sahiden çok uğraştım," dedi. "Bu sabah Jeremy'den yazılı bir mesaj aldım ve ilk kez Yucatân'da geçirdiğimiz o korkunç anları düşündüm. Benim için bu yeni projeye odaklanmak, gidip Enstitü'deki ortaçağ elyazmalarıma dönmekten çok daha iyi oldu. Jeremy de Oxford'da her şeyin üstesinden geliyor. Zaten o da böyle bir fırsat kolluyordu, öğrenci olduğu halde direktör gibi hizmet etmek istiyordu ve bu konuda çok başarılı."</p>

  <p class="calibre1">Jack, "Onu gerçekten tam zamanlı olarak IMU'ya almak istiyorum,"dedi "Vikinglerin peşinde iz sürerken sadece birkaç ay birlikte çalıştık ama daha şimdiden vazgeçilmez biriymiş gibi görünmeye başladı. Uygun birini görür görmez tanırım ve Jeremy daha IMU mühendislik laboratuvarından içeri adım atıp Costas'la sualtı araçları hakkında konuşmaya başladığı an anlamıştım bunu."</p>

  <p class="calibre1">Costas, "Yeni dalış arkadaşım nasıl?" diye sordu. "Dalış dersinden yıldızlı pekiyilerle geçirdiğimi anlattı mı sana? Doğuştan dalgıç sahiden"</p>

  <p class="calibre1">"Şu sıralar boğazına kadar Hereford Katedrali'ndeki kayıp kütüphaneye gömülmüş durumda. Müthiş bir şey keşfetti Jack. Başka bir erken dönem harita buldu, galiba Fenikelilere ait. Onu sana göstermek için sabırsızlanıyor. Ve Costas, bir de yeni bir dalış aletiyle ilgili fikirleri varmış. Ben tek kelimesini bile anlamadım."</p>

  <p class="calibre1">"Sahi mi?" Costas heyecanlanmıştı, "Eğer arkasında Jeremy varsa gerçekten iyi olmalı." Cep telefonunu çıkarmak için elini uzattı ama Jack kolundan yakaladı.</p>

  <p class="calibre1">"Şimdi olmaz. Kötü zamanlama."</p>

  <p class="calibre1">Costas pişman olmuş gibi duraksadı, "Sadece bir soracaktım."</p>

  <p class="calibre1">"Fazla iş üstlenmek yok, unuttun mu? Şimdilik elimizdeki işe odaklanalım."</p>

  <p class="calibre1">"Tamam patron,"</p>

  <p class="calibre1">Maria, "Beni önerdiğin için teşekkür ederim Jack," dedi. "Burada bulunmak sahiden bir ayrıcalık ve birçok bakımdan insanın gözünü açıyor. Ama işin başından beri sen de burada olmalıydın"</p>

  <p class="calibre1">Jack gülümseyerek, "O zaman eski dost Maurice ile vakit geçirme zevkini hiç tadamazdın," dedi. "Onu Cambridge'ten beri görmediğini biliyorum."</p>

  <p class="calibre1">Maria yanlarına yaklaştı. Yüzünde bir soru ifadesiyle Jack'e bakarak, "Çok değerli bir insan," diye fısıldadı. "Öyle değil mi?"</p>

  <p class="calibre1">Jack de ona anlayışlı bir ifadeyle bakıp hemen, "Çok değerlidir," diye yanıt verdi. "Hatırlarsan, Cambridge'te hepimiz bir araya gelmeden önce de arkadaştık onunla. İlk gerçek maceralarımı daha çocukken onunla yaşamıştım. Biliyorsun Mısır'da bazı haklı gerekçelerle Tanrı muamelesi görüyor. Rahatlıkla tanıdığım en iyi saha arkeologu diyebilirim. Ve her şeye rağmen, bütün diğer arkeolojik bölgelerin daha değersiz olduğunu düşünen o Mısır uzmanlarından da değildir. Çok zeki ve bilgilidir, bütün dönemleri ve yerleri ayrıntılı olarak bilir. Dalış kıyafeti içinde görmek mümkün değilse de, IMU için mükemmel bir danışmandır."</p>

  <p class="calibre1">Maria, "Ya şortuna ne diyeceksin?" diye fısıldadı.</p>

  <p class="calibre1">"Ah" Jack, arkası dönük olan Hiebermeyer'e bakıp tebessümünü bastırmaya çalıştı, "1940'lardan kalma gerçek Alman Afrika Birlikleri üniforması. Mısır'a ilk kez giderken bu kıyafet uygun görünüyordu. Ona mezuniyet hediyesi olarak almıştım. O da bana İngiliz Ordusu malı sırt çantamı vermişti. Hep yanımda taşırım." Jack omzuna asılı eski çantaya vurdu, "Benim kabahatim. Kusura bakma."</p>

  <p class="calibre1">Maria, "Pantolon askısı olsa iyi olurdu," diye fısıldadı. "Bilirsin, hani şu deri şortlarla kullanılanlardan"</p>

  <p class="calibre1">Costas göz kırparak, "Jack'in dediği," diye araya girdi. "Maurice'nin seni beğendiği"</p>

  <p class="calibre1">Jack, "Senin tanıdığın Cambridge günlerinden bu yana çok gelişti" dedi.</p>

  <p class="calibre1">Maria, "Ona Tanrı gibi davranmamı istemesin de," diye fısıldadıktan sonra geri çekilip normal bir tonda konuşmaya devam etti. "Her neyse, şimdi Jack Hovvard'ın yerinde olmanın ne demek olduğunu anlıyorum. Umarım işinize engel olmamışımdır"</p>

  <p class="calibre1">Costas, "Biz de güverteye uzanmış güneşleniyor sayılmazdık," dedi. "Dün ne bulduğumuzu duyana kadar bekle"</p>

  <p class="calibre1">Hiebermeyer giderek sinirleniyordu, gözlerini yukarı dikip yumruğunu sallamaya başlamıştı, sonra birden durup karşı tarafı dinlemeye başladı ve rahatlamış gibi göründü. Başıyla Maria'ya doğru bir hareket yapıp cep telefonunu kapattı ve yaklaşıp Jack ve Costas ile tokalaştı. "Vaktinizi boşa harcadığımı sandım." Sesi stresten dolayı biraz boğuklaşmış, Alman aksanı daha da belirginleşmişti. "İnanamıyorum. Tek yaptığım dün sizi aramak için dışarı çıkmaktı. Bizi tekrar içeri bırakmadılar."</p>

  <p class="calibre1">Jack, "Belirli biri var mı?" diye sordu. "Arkeoloji camiasına biraz baskı yapabilirim."</p>

  <p class="calibre1">"Sorun yaratanlar arkeologlar değil, alanın nöbetçileri ve onların maaşını veren her kimse o. O kişi, arkeoloji bürokrasisinin tepesinde ve ipler de onun elinde. Zaten hep ürkek, boynu eğik olmuşlardır, hatta bazı eski meslektaşlarım bile. Şahsen tanıdıklarım var ve bazen gözlerinde gerçek bir korku beliriyor. Daha önce hiç böyle bir şey görmemiştim. Çok kaygan bir zeminde yürüdüğümüzü hissediyorum"</p>

  <p class="calibre1">Sırt çantasını omzuna vurup kemerini bağlayan Maria, "Herkes hazır mı?" diye sordu ve rampaya yöneldi. "Maurice ile ben burada işlerin nasıl yürüdüğünü zor yoldan öğrendik. Aslında gideceğimiz yer hemen hemen yüz metre batıda ama önce alandan çıkıp birtakım arka sokaklardan geçmemiz lazım. Onlarla girişte buluşacağız." Costas'm kamera çantasına baktı. "Değerli eşyalarınıza da göz kulak olun tamam mı? Nerede bulunduğumuzu unutmayın"</p>

  <p class="calibre1">Yirmi dakika sonra Jack'le diğerleri modern Ercolano kentinin karanlık bir arka sokağının sonundaki alçak kapının önünde duruyorlardı. Gelmiş geçmiş en büyük arkeolojik keşiflerden biri olan Villa Papyri'nin yanık kalıntılarının üstündeydiler. Villanın büyük kısmı hâlâ bulundukları sokağın altında gömülüydü. Ara sokağın giderek daralan duvarları ve Hiebermeyer ile Maria'nm anlattıkları yüzünden Jack'in tedirginliği daha da artmıştı ama villaya yaklaştıkça heyecanı da artıyordu. Öğle güneşi ortalığı iyice ısıtmıştı ve duvarın karşısındaki gölgelik yerde toplandılar. Manzara, birkaç yüz metre ötede, antik Herculaeum'da kazılan sokağa şaşılacak kadar benziyordu ve bir an için Jack zaman ve mekân duygusunu yitirip, geçmişte mi yoksa bugünde mi olduğunu anlayamadı. Yakındaki bir sokaktan geçen Vespa motosikletin vızıltısı ve etraflarından yükselen modern kokular yüzünden kendine geldi. Sokağın kenarları çöp doluydu ve kapının yanındaki nişe kullanılmış şırıngalar atılmıştı.</p>

  <p class="calibre1">Maria, "Bastığınız yere dikkat edin," dedi. "Burası bağımlıların gizlice uyuşturucu kullanmak için bayıldığı bir yer"</p>

  <p class="calibre1">Costas, "Afyon," dedi. "Plus ça change"</p>

  <p class="calibre1">Maria merakla ona baktı. Jack, "Sonra," dedi. "Çok ilginç haberlerimiz var. İnanılmaz bir keşif. Ama önce burada yapmamız gereken işi bitirelim."</p>

  <p class="calibre1">Kapı açıldı ve silahlı bir nöbetçi ortaya çıktı. Hiebermeyer, adamları sakinleştirmek için bir şeyler söyledi, adam kuşkuyla Jack'i ve Costas'ı süzdü. Başını sallayıp homurdanarak Hiebermeyer'in uzattığı izin belgelerini aldı ve onu sokağa doğru itip kapıyı suratına kapattı.</p>

  <p class="calibre1">Hiebermeyer dişleri kenetlenmiş olarak, "Her seferinde böyle oluyor," dedi. "Hep yeni biri çıkıyor ve hep belgeleri görmek istiyorlar. Sonra da geri vermiyorlar ve gidip Napoli'den yeniden çıkartmam gerekiyor. Maria'nın içeri girmesine izin vermeleri tam iki hafta sürdü."</p>

  <p class="calibre1">Costas, "Nasıl dayanıyorsun anlayamadım" dedi.</p>

  <p class="calibre1">Jack, "Sabır 101," dedi. "Arkeolojiye giriş dersinin zorunlu kısmı"</p>

  <p class="calibre1">"Senin o dersten nasıl geçtiğini hayal bile edemiyorum Jack."</p>

  <p class="calibre1">"Benim yerime sınava girsin diye Maurice'ye rüşvet verdim."</p>

  <p class="calibre1">Kapı tekrar açıldı ve nöbetçi başıyla bir işaret yaptı. Hiebermeyer içeri daldı ve ötekiler de peşinden gidip küçük, gri bir avluya doluştular. Görevli, makineli tüfeğiyle başka bir girişi gösterdi. Costas adama dik dik bakınca görevlinin bakışları donuklaştı.</p>

  <p class="calibre1">Jack dişlerinin arasından, "Yapma," dedi. Daha onlar ne olup bittiğini anlayamadan nöbetçi yanlarına gelmiş ve Costas'a yandan bir darbe indirip duvara dayamıştı. Jack, Costas'ı kolundan yakaladı ve Maria ile Hiebermeyer'in peşinden öteki girişe sürükledi. Nöbetçi yerinden kıpırdamadan gözleriyle onları izledi ve sonra yürüyüp uzaklaştığını duydular. Geçtikleri giriş onları başka bir dar sokağa çıkarmıştı.</p>

  <p class="calibre1">Costas kolunu kurtarıp Jack'i itmeye çalışırken, öfkeden köpürmüş bir halde, "Kimse bana böyle davranamaz" dedi.</p>

  <p class="calibre1">Jack, Costas'ı daha da sıkı tutup çekiştirirken, alçak sesle, "Sakin ol," dedi. "Değmez. Üniformasına güvenen küçük bir adam işte"</p>

  <p class="calibre1">Maria, "Bir de tüfeğindeki otuz adet dokuz milimetrelik mermiye," diye mırıldandı.</p>

  <p class="calibre1">Jack'in eli gevşeyince, Costas, Hiebermeyer'e, "Buralarda yıldız muamelesi gördüğünü sanıyordum," diye hırladı. "Seçkin yabancı arkeolog, en önemli kazı bölgelerinden birinde çalışmak üzere Mısır'dan koşup gelmiş."</p>

  <p class="calibre1">Hiebermeyer alçak sesle, "O işin halka dönük yanı," dedi. "O eşikten geçtikten sonrası ise bambaşka bir hikâye. Buraya film ekibi bile almıyorlar. Burası iki yüz yıldır kapalı ve bir yerlerde birileri öyle kalmasını istiyor."</p>

  <p class="calibre1">"Villalardan hiçbiri halka açılmamış mı?"</p>

  <p class="calibre1">"Yoğun uluslararası lobi faaliyetlerinden sonra, birkaç yıl önce küçük bir bölüm büyük gösteriyle açılmıştı. Girişini az önce geçtik. İlk kez insanlar on sekizinci yüzyıl kazılarından bazılarını ziyaret etme imkânı buldu. Bunu büyük bir şova dönüştürdüler, hatta kurdeleyi kesmek için Prens Charles Londra'dan geldi. Kaç tane bilim insanının ve hayırseverin burada çalışmak için uğraştığını tahmin edemezsin. Fakat bizim açımızdan bu gelişme karışık bir lütuf oldu. Yetkililere büyük bir kazanım olduğunu gösteren bir tablo çizme imkânı verdi, dikkatler en acil ihtiyaçlardan başka yöne çevrildi, yani kazılar başlatılmamış oldu."</p>

  <p class="calibre1">Costas, "Yani geçen ayki deprem bu yeni tüneli açmamış olsa, biz de burada olmayacaktık" dedi.</p>

  <p class="calibre1">"İmkânı yoktu"</p>

  <p class="calibre1">"Doğal afete şükürler olsun"</p>

  <p class="calibre1">"Burası için bunu söyleyebilirsin"</p>

  <p class="calibre1">Sokağın sonuna vardıklarında Maria alçak sesle, "Garip," dedi. "Sanki burada olmamızdan hiç hoşlanmıyorlar ve bizi engellemek için var güçleriyle uğraşıyorlar. Maurice'nin tüneldeki zehirli gazları temizlesin diye bir aspiratör ayarlaması bile bir asır sürdü. Fakat basın bültenlerinde, Maurice büyük yıldız. Bütün yerel gazetelerde adı geçiyor. Sonra, biz içeri girince de, sanki bütün sit alanım uzun bir süre kapatmalarını sağlayacak bir şey bulmamızı istiyorlar."</p>

  <p class="calibre1">Hiebermeyer, "Bunun sebebi şu an ulaştığımız yer," dedi. "Eminim ki bu bizi son içeri alışları. Sebebini birkaç dakika sonra anlayacaksınız. Tamam. İşte gidiyoruz. Uslu olun." Bir köşeyi döndüler ve büyük bir evin temeli gibi üstü açık derin bir çukurun kenarına geldiler. Duvarlar, Herculaneum'daki ana kazı alanında olduğu gibi gri volkanik çamurdandı ve eskiçağlarda örülmüş duvarların ufalanıp parçalandığını ve ucu dışarı çıkan tuhaf Roma sütununu görebiliyorlardı. Çukurun öbür ucunda yarım düzine erkek işçi ile elinde not panosu olan bir kadın bazı araçların etrafında toplanmışlardı. İki silahlı nöbetçi de diğer bir köşede turlayarak sigara içiyordu. Nöbetçiler yarı otomatik silahlarını doğrultup kuşkuyla Hiebermeyer'in yanındakileri süzdüler. Hiebermeyer ise derin bir soluk alıp kibar bir şekilde başını salladı ve enerjik bir tavırla grubu çukurun zeminine doğru götürdü. "Buradaki nöbetçiler, geceleyin kazı alanının yağmalanmasını önlemek için," dedi.</p>

  <p class="calibre1">Costas, "Şaka gibi," dedi. "Bu adamlar sokaktaki uyuşturucu çetelerinden toplanmışa benziyor."</p>

  <p class="calibre1">Maria telaşla, "Alçak sesle konuş," dedi. "Bütün bunların ardında, nöbetçileri bile denetim altında tutan başka bir güç var ve bunun mafya olduğunu sanmıyorum" Sonra öne geçti, antik duvar taşlarının arasından çukurun öbür tarafındaki ahşap bir yapıya doğru ilerlemeye başladı, belli ki o yapı da bir tür girişi gizlemekteydi. Onlar geçerken bütün işçiler bir an durup baktılar ama kadın kasten görmezden geldi. Esmer bir Napoliliydi, dalgalı siyah saçları ağarmaya başlamıştı. Üzerinde kot pantolonla bol beyaz bir tişört vardı. Boynunda resmi görevli kimliği asılıydı ve başına turuncu bir kask geçirmişti. Onlar geçerken güneş gözlüğünü gözüne indirdi.</p>

  <p class="calibre1">Hiebermeyer, "Bu da yetkili makamları temsil eden koruyucu meleğimiz," diye mırıldandı.</p>

  <p class="calibre1">Costas, "Selam sabah yok mu?" diye sordu.</p>

  <p class="calibre1">"Mümkün değil. Düşmanla kaynaşmamak konusunda kesin emir almışlar."</p>

  <p class="calibre1">Jack cep telefonunu kurcalarken, "Doktor Elizabeth d'Agostino," diye mırıldandı. "Eski bir dostum" Sonra telefonu çantasına soktu.</p>

  <p class="calibre1">Hiebermeyer, "Bu o," diye fısıldadı. "İşini biliyor ama birisi kesinlikle insani ilişkiler kurmasını yasaklamış"</p>

  <p class="calibre1">Maria, "Merhaba demeyecek misin Jack? 11 dedi.</p>

  <p class="calibre1">Jack, "Suları bulandırmak istemiyorum" diye mırıldandı. "Bir geçmişimiz var." Kadına tekrar göz attı, sıkıntılı gibiydi, sonra tekrar Maria'ya baktı. "Dediğin gibi, burada yürü denince yürümek lazım. Daha sonra iki laf etmeye çalışırım."</p>

  <p class="calibre1">Costas, Hiebermeyer'e baktı. "Resmi görevliler tünelde yanınıza geliyor mu?"</p>

  <p class="calibre1">"Hayır. Çökme olur diye korkuyorlar. Tam bir kazı yapılmasına izin vermemelerinin resmi açıklaması da bu. Daha fazla tünel açılması çökme tehlikesi doğurur ve yukarıdaki modern kente zarar verir. En iyisi tüneli tekrar iki yüz yıllığına mühürlemek diyorlar"</p>

  <p class="calibre1">"Ya gayri resmi olarak?"</p>

  <p class="calibre1">"Dün, onların istediği şeyi bulur bulmaz, Doktor d'Agostino ile o işçiler bir anda içeri doluştular. Heykeli dışarı çıkarmaya çalıştıklarını sandım. Ama biz tünelde daha ileri giderken kadın yanımızda değildi ve az sonra bunu neden kendi başlarına denemediklerini anlayacaksınız." Hiebermeyer ahşap yapının kapısını yokladı ve eliyle nöbetçilerden birini çağırdı. "Gelip kilidi açmasını beklememiz lazım," diye homurdandı. Nöbetçi, onu görmüştü ama kasıtlı bir şekilde öteki nöbetçiyle konuşmaya devam etti ve bir şey yapmadı. O arada işçiler elektrikli bir matkap çalıştırdı ve onları işitme mesafesinin dışında bıraktı. "Nöbetçiler ne istediğimi gayet iyi biliyor. Ama kendi canları isteyince yapıyorlar."</p>

  <p class="calibre1">Costas pişmanlık dolu bir sesle, "Villa Papyri'ye hoş geldiniz," dedi.</p>

  <p class="calibre1">Jack, "Bu kadar kötü olacağını tahmin etmemiştim," diye mırıldandı.</p>

  <p class="calibre1">Hiebermeyer, "Burada çok iyi arkeologlar var," dedi. "Yönetimde yakın dostlarım da bulunuyor. Ellerinden geleni yapıyorlar. Ama sistemle boğuşmaları gerekiyor. Bazıları da o arada sisteme uyum sağlıyor, sistem tarafından yutuluyor. Burada şu insanların bile baskı altında oldukları ve zorlandıkları görülüyor, sanki daha büyük bir gücün boyunduruğu altınaa girmişler. Diğerleri ise yolda vazgeçmiş ve elimine edilmiş."</p>

  <p class="calibre1">Costas şaşkın bir sesle, "Yani temizlenmiş mi?" dedi. "Burada sahiden yapıyorlar mı bunu?"</p>

  <p class="calibre1">"Genellikle o kadar dramatik değil, ama bazen o da oluyor. Bir araba kazası, bir tekne kazası, Genellikle daha sıradan şeyler. Tehdit, rüşvet, gözdağı, maddi baskılar. İnsanlar dürüstse burada kolayca alaşağı edilebilir."</p>

  <p class="calibre1">Costas başını sallayarak, "Dürüstse," diye tekrarladı.</p>

  <p class="calibre1">Hiebermeyer, "Ama tepeye kadar ulaşan ve orada kalmayı başaran iyiler de var," dedi "Şimdiki müdür, yani şu bayanın patronu da onlardan biri. Bir yerlerden gelen her türlü baskıya rağmen bize izin vermese şimdi burada olamazdık. Söylemeye gerek yok, sürekli korumalarla geziyor, ama zaten Napoli'de devlet memurları için pek alışılmadık bir şey değil bu durum"</p>

  <p class="calibre1">Costas, "Ben hâlâ mafyanın buradan ne isteyebileceğini anlamış değilim,"</p>

  <p class="calibre1">dedi.</p>

  <p class="calibre1">"Mafyanın işin içinde olduğundan hâlâ emin değilim. Bilen varmış gibi de görünmüyor. Ancak tahmin yürütebilirsin. Sadece tarihi eser kaçakçılığı değil, zaten burada o işlerin döndüğünden emin olabilirsin. Ayrıca arkeolojiye dayalı turizmden de muazzam bir gelir elde ediliyor."</p>

  <p class="calibre1">Costas, "Arkeoloji demişken, buradaki hikâye ne?" diye sordu.</p>

  <p class="calibre1">Hiebermeyer birden canlandı. "Her şey 1750'de başladı. Kari Weber adında, İsviçreli bir askeri mühendis Herculaneum'daki kazıların başına geçti. Birkaç hafta sonra da bir kuyu kazısı çalışmasında mermer bir döşeme keşfetti, muhtemelen şu an bulunduğumuz yerin yakınlarında. Sonunda bütün buranın altına tüneller kazdılar ve Weber burada, ellerinde daha önce hiç görmedikleri kadar kocaman bir villa olduğunu anladı.</p>

  <p class="calibre1">Heykeller, mozaikler, her şey parçalandı ve yağmalandı. Sonra kömürleşmiş rulolar bulmaya başladılar. Ne olduklarını anlamadılar ve ister inanın, ister inanmayın, kazı çalışmalarındakiler onları bile çıra niyetine alıp götürdü. Sonra bunların papirüs olduğunu idrak ettiler. Nihayet, okunabilir halde olanların çoğunun, pek tanınmayan Grek Filozof Philodemus'a ait olduğu anlaşıldı."</p>

  <p class="calibre1">Jack, "Muhtemelen bu evin zengin sahibinin koruması altındaydı," dedi. "Filozofların uğuruna inanan biri, Öyle olsun ya da olmasın, bir de her zaman büyük bir soru işareti olan Latin kütüphanesi vardı."</p>

  <p class="calibre1">Costas, "Peki şu gireceğimiz tünel, hani depremle ortaya çıkan?" diye sordu.</p>

  <p class="calibre1">"Weber'in adamları tarafından açılan ilk tünellerden biriydi, villada kütüphanenin bulunduğu yere açılıyor. Daha Weber görevdeyken mühürlenip kapatılmıştı."</p>

  <p class="calibre1">"Sebebini bilen var mı?"</p>

  <p class="calibre1">"O sebebi bulmak için buradayız."</p>

  <p class="calibre1">Costas, "Buranın kime ait olduğunu biliyor muyuz?" diye sordu.</p>

  <p class="calibre1">Jack, "Volkanik patlamaya kadarki dönemin güzelliği de bu," dedi. "Romalı tarihçiler, yani Tacitus, Suetonius, Pliny ve başka pek çok tarihçi sayesinde elimizde birçok soylunun adı var"</p>

  <p class="calibre1">Hiebermeyer heyecanla araya girdi. "İncelemeye başlayın. Yetkilileri depremin bu alandaki etkisi konusunda uyaran, bu hendekteki katılaşmış çamur duvarın çöken kısmı oldu, şurası. Nöbetçimiz sigarasını bitirene kadar oraya da bir bakabiliriz"</p>

  <p class="calibre1">Yığının içindeki taşları ayıklamakta olan işçilerin yanından geçip tünel duvarında bir bölümün yıkılmasıyla oluşan boşluğa geldiler. Elizabeth d'Agostino mandallı panosuyla sadece birkaç metre ötede durmuş, boynunda kendisininkine benzer bir kimlik asılı olan bir adamla hızlı hızlı bir şeyler konuşuyordu, muhtemelen adam da müfettişti. Jack, kadınla göz göze gelmeye çalıştı ama başaramadı. Moloz yığınına doğru giderken Hiebermeyer, Jack'e, "Bütün bunları temizlemeleri aylar sürecek," diye fısıldadı. "Geciksin diye her türlü bahaneyi uyduracaklar. Sahiden büyük birileri, buranın kapatılmasını istiyor ve bence istediklerini elde edecekler."</p>

  <p class="calibre1">"Biz yardım etmezsek olmaz."</p>

  <p class="calibre1">Hiebermeyer kaşındaki teri silip, alçak sesle, "Burada üç büyük güç işbaşında," diye devam etti. "Birincisi volkan, ikincisi mafya, yani organize suç"</p>

  <p class="calibre1">Jack, "Üçüncüsü de Kilise," dedi.</p>

  <p class="calibre1">"Doğru."</p>

  <p class="calibre1">Costas yüksek sesle, "Patlamaya hazır bir karışım," dedi ve müfettişin onlara baktığını fark edince öksürdü.</p>

  <p class="calibre1">Hiebermeyer, "Meğer Mısır'da arkeoloji yapmak çocuk oyuncağıymış," diye mırıldandı. "Bazen bir patlama daha olsa da burayı sonsuza kadar kapatsa diye düşündüklerine inanıyorum. Öyle görünüyor ki, ne ortaya çıkacak büyük can kaybı, ne bütün bu alanın ve arkeolojik bulguların yok olması, ne de turizmden gelen para, burada bulunabilecek şey kadar tehlikeli değil. Bu ne olabilir bilmiyorum, ama birileri bir şeyden korkuyor. Kilise'de güç sahibi olan birilerinin büyük bir sırrın açığa çıkmasından, onların otoritesini sarsacak antik bir belge bulunmasından korktuklarından şüpheleniyorum. Baksanıza, İsrail'de Ölü Deniz Yazıtları ortaya çıkmasın diye ne kadar engelleme yapıldı. Vezüv bir daha püskürecek olursa buradaki tehlike sonsuza kadar ortadan kalkar."</p>

  <p class="calibre1">"Bu olmadan önce, kapıları açık tutmaya yetecek bir şey bulduğunuzu umalım."</p>

  <p class="calibre1">Hiebermeyer, gözünü Jack'e dikip, "Çok şaşıracaksın," diye fısıldadı. "Bulduğumuz şeyi görünce. İnan bana." Üzerine koruyucu örtülmüş bir masanın başına geldiler ve Hiebermeyer dönüp yüksek sesle, "Kasklarınızı takın," dedi. "Güvenlik kuralları."</p>

  <p class="calibre1">Costas inadına, "Onlardan Napoli'de de bulunuyor mu?" diye sordu. Müfettiş tekrar onlara baktı ve Jack bakışlarıyla Costas'ı uyardı. İkisi de turuncu kasklarını takıp ötekilerin peşinden gittiler. Maria yine öne geçti ve diğerleri de iki sıra halinde yaklaşık beş metre derinliğindeki boşluğa girdiler. Yükseklik giderek azaldı ve sonunda Maria çömelmek zorunda kaldı. Costas, Jack'in yanında emeklerken elini üstlerindeki engebeli gri yüzeye sürdü.</p>

  <p class="calibre1">Jack, "Ne demek istediğimi anladın mı?" dedi. "Kaya gibi sert."</p>

  <p class="calibre1">"Burayı kazmak kâbus gibi bir şey olmalı."</p>

  <p class="calibre1">"İşte geldik." Hiebermeyer eliyle işaret etti. Önlerindeki sertleşmiş çamurdan düzgün yüzeyli bir duvar parçası çıkmıştı, cilalı beyaz yüzeyindeki mavi ve yeşil damarlar görülebiliyordu.</p>

  <p class="calibre1">Jack yüzeyi zevkle okşarken, "Cipollino,"n diye mırıldandı. "Yunanistan'dan gelen Euboean mermeri. Çok güzel. Bu villada hiçbir masraftan kaçınılmamış."</p>

  <p class="calibre1">Hiebermeyer kaskmdaki lambayı yaktı ve duvarın üstündeki yazıyı gördüler. Üç satır halindeydi ve mermere derin bir şekilde kazınmıştı. Koyu renkle ve büyük harflerle yazılmıştı.</p>

  <p class="calibre1">HB0YAHKAI0AHM02AEYKI0NKAAII0PNI0N</p>

  <p class="calibre1">AEYKIOY YION ÜEESftNA</p>

  <p class="calibre1">TONAYTOKPATOPAKAlIlATPftNATEETlOAEûS</p>

  <p class="calibre1">Costas heyecanla, "Grekçe!" dedi.</p>

  <p class="calibre1">Hiebermeyer, "Bu tür yazılar genellikle kalıp halindedir," dedi. "Aynılarını Mısır'da da bulabilirsiniz, Romalılardan önce Greklerin hüküm sürdüğü dönemden kalmadır. Burada 'Konsey ve halk, Leukios'un oğlu, kentin hâkimi ve yöneticisi Leukios Kalpornios Peison'u selamlar' yazıyor."</p>

  <p class="calibre1">Costas, "Hâkimi ve yöneticisi," diyerek ıslık çaldı. "Yani mafya patronu muymuş?"</p>

  <p class="calibre1">Jack sırıttı. "Hatırlıyorum bunu. Yunanistan'da da vardı. Calpurnius Piso, Ege'deki Samothrace Adası'nın Romalı valisiydi. Bunu anı olarak yanında getirmiş olmalı."</p>

  <p class="calibre1">Maria, "Bir gemi dolusu heykel ve öteki sanat eserleriyle birlikte," diye mırıldandı. "Maurice, on sekizinci yüzyılda burada bulunanları gösterdi. Napoli Müzesi'nde. Muhteşem buluntular, inanılır gibi değil."</p>

  <p class="calibre1">Hiebermeyer, "Calpurnius Piso muhtemelen hakkında daha çok şey bildiğimiz birinin babası veya büyükbabası, yani İmparator Claudius ile Neron döneminde yaşamış olan," dedi. "Anlaşılan Calpurnius Piso özellikle Claudius'a sadıkmış ama Neron'a karşı başarısız bir komploya karışmış. Sonra bu eve çekilmiş ve bileklerini kesip intihar etmiş. Bu olayın tarihi MS 65, yani Claudius'un ölümünden on bir yıl sonra, Vezüv'ün püskürmesinden de on dört yıl önce. Volkan püskürdüğünde burada kimin oturduğunu bilmiyoruz ama herhalde başka bir aile üyesinindi yoksa bu yazı burada kalmazdı. Belki bir yeğen, bir kuzen, suikast girişiminden sonra Neron'un elinden kurtulabilen biri... "</p>

  <p class="calibre1">Jack, Hiebermeyer'e bakarak, "Yani bu da durumu netleştiriyor," dedi. "Burası gerçekten de Calpurnius Piso'nun eviymiş. Arkeoloji açısından bir küçük adım daha. Tebrikler Maurice."</p>

  <p class="calibre1">Tekrar açık avluya döndüler. Hiebermeyer kaskını çıkardı ve başıyla damların ardında yükselen dağı gösterdi. "Beni tebrik etme Jack. Bunu yapan volkandı biz değil. Bu yazı deprem sayesinde ortaya çıktı. Böylece yetkililer başka şeylerin ve eski kazı alanının da ortaya çıkmış olabileceğinden kuşkulandılar ve tünel girişini gördüler."</p>

  <p class="calibre1">Costas elindeki tozları çırparken, "Burada Roma'dan ziyade Grek havası var," dedi. "Hiç bilmiyordum."</p>

  <p class="calibre1">Jack, "Katmanlar var," dedi. "Önce Napoli Körfezi'nde koloni kuran Grekler, sonra da Yunanistan'ı fethedip yerleşen Romalılar. Yunanistan'a gelen Roma generalleri, Delphi ve Olympia gibi yerlerdeki bütün büyük eserleri yağmaladılar ve pek çok Grek sanat eseri Roma'da, genellikle de Roma abidelerinin arasında ortaya çıkmaya başladı. Ardından, Calpurnius Piso gibi zengin özel koleksiyoncular kendi getirdiklerini ortaya çıkardılar, bunların bazıları önemli eserlerdi ama çoğunlukla şeylerdi. Sonra, bizim konuştuğumuz dönemde, yani imparatorluk döneminin başlarında, Grek zanaatkarlar, tıpkı on dokuzuncu yüzyılda Çinli çömlekçilerin veya Hintli mobilya ustalarının Batı tarzına göre imalat yapması gibi, özellikle Roma pazarı için üretim yapmaya başladılar. O yüzden de Pompei ve Herculaneum'da içerikten ziyade tarz olarak bol bol Grek eserleri görülüyor."</p>

  <p class="calibre1">Costas kararlı bir şekilde, "Ben bir heykele bakarım," dedi. "Ya hoşlanırım ya da hoşlanmam ve etiketinde de ne yazdığına hiç bakmam."</p>

  <p class="calibre1">"Oldukça mantıklı." Jack güldü. "En gerçekçi değerlendirme şekli. Fakat buradaki durumu sahiden kavraman lazım, bu yerlerin güzelliği oradan geliyor. Romalıların sanatı nasıl kullandıklarım, nasıl değer verdiklerini görebilirsin. Onlar için ellerindekinin hakiki bir Grek eseri ya da güzel bir taklit olmasının önemi yoktu, çünkü neticede bunların hepsi sadece dekorasyondu. Romalılar için asıl önemli olan atalarının portreleri, çok hayranlık duydukları erdemleri canlandıran, ailenin devamlılığını vurgulayan görüntülerdi. O portreler genellikle ortada durmaz, özel bir odada saklanırdı ve geleneksel olarak balmumu ve ahşaptan yapıldıkları için bugüne kadar gelebilen pek olmadı. Romalılar çok kötü eleştirilere maruz kaldılar, çünkü klasik Grek sanatını göklere çıkaran Victoria dönemi sanat tarihçileri, çoğunlukla anlamı anlaşılmadan öylece galerilere, müzelere sıralanmış antik heykellerden başka bir şey görmediler. Bu da özensizliğin, zevksizliğin, kabalığın alameti sayıldı. Buraya gelince, hiçbir şeyin gerçeğin önünde olmadığını anlarsın. Bu dönemle ilgili söyleyebileceğimiz en doğru şey Greklerin sınır tanımaz sanat anlayışlarıdır.</p>

  <p class="calibre1">Hiebermeyer kasketini tekrar başına geçirip keyifle, "Bu da bizi burada bulunuş nedenimize getiriyor," dedi.</p>

  <p class="calibre1">Nöbetçinin nihayet yerinden kalkışını, ahşap kapıya gidişini ve büyük bir iş yaparmış gibi kilidi açışını izlediler. Hiebermeyer alçak sesle, "Antik dönemin en büyük kayıp kütüphanesi," dedi. "Ve arkeolojideki en büyük kara deliklerden biri. Ama şu ana kadar."</p>

  <p class="calibre1">Jack, Hiebermeyer'in ardından antik villaya giren tünelde çömeldi. Daha şimdiden dışarıdaki kavurucu sıcağın üstüne iyi gelen bir serinlik hâkimdi. Tam önlerinde bir metre eninde, elektrikle çalışan bir aspiratör ve onun arkasında da, girişin önündeki geçici ahşap yapıdan bir bobine kadar uzanan esnek bir hortum, sit alanın üstündeki duvardaki prizin ucunda son buluyordu.</p>

  <p class="calibre1">Hiebermeyer, "Dün tünelden çıktıktan sonra, onları engellemek için buraya girmenin tehlikeli olacağını söyledim," dedi. "Ama sahiden de içeride metan, karbonmonoksit türü zehirli gazlar artıyor. Bu gazlar, tünelin açılmasıyla birlikte daha fazla oksijene maruz kalan organik maddelerin çürümesiyle oluşuyor."</p>

  <p class="calibre1">Costas umutla, "Ceset yok mu?" dedi.</p>

  <p class="calibre1">Hiebermeyer, "Buradakiler ya iskelet haline gelmiş ya da yanıp kül olmuş," diye cevap verdi. "Genellikle," diye de ekledi.</p>

  <p class="calibre1">Maria, "Ne kadar beklememiz gerekiyor?" diye sordu.</p>

  <p class="calibre1">"Birkaç dakika daha, sonra fanı da içeri alıp parmaklıklara ulaştığımızda yeniden çalıştıracağız."</p>

  <p class="calibre1">Jack durdu. "Galiba Kartaca'dan beri ilk defa üçümüz birlikte çalışıyoruz." Costas'a döndü. "Üçümüz birlikte öğrenciydik ve Kartaca'da bir UNESCO ekibiyle ilk deneyimimizi yaşamıştık. Ben antik limana dalmıştım, Maurice yerin altında bir delikte kaybolmuştu ve Maria da elyazmalarının kayıtlarını çıkarmıştı."</p>

  <p class="calibre1">Costas, "Kendimi fazlalık hissettim burada," dedi.</p>

  <p class="calibre1">"Bence sen de kulübe katılabilirsin." Jack, yüzünde belli belirsiz bir tebessüm olduğu halde küçük yuvarlak camlı gözlüğünün ardından ifadesiz bir şekilde Costas'a bakmaya çalışan Hiebermeyer'i dürttü. Jack de gülümsemesini bastırmaya çabalıyordu. "Maurice büyük bronz bir fırının kalıntılarını bulmuştu, tam Romalıların tarif ettiği gibi, Kartacalılarm çocuk kurban ettiklerinin ilk somut kanıtıydı. Fantastik bir buluştu."</p>

  <p class="calibre1">Costas cılız bir sesle, "Fantastik mi?" dedi. "Çocuk kurban etmek O işleri Meksika'daki Tolteklerde bıraktık sanıyordum."</p>

  <p class="calibre1">Jack muzip bir tavırla, "Geçmiş bazen oldukça iğrençtir," dedi. "Ne bulursan onu kabul etmek, kendini akıntıya bırakmak zorundasmdır."</p>

  <p class="calibre1">Costas, "Akıntıya bırakmak," diye tekrar etti. "Ya, evet." Önlerindeki karanlık girintiye baktı, sonra tekrar Jack'e döndü. "E, burada ne gibi güzellikler bekliyor bizi?"</p>

  <p class="calibre1">"Getty Villası'na hiç gitmiş miydin?"</p>

  <p class="calibre1">Costas tereddüt etti. "Getty Villası. Malibu, Kaliforniya. Evet," dedi. "Bir okul gezisi hatırlıyorum. Klasik tasarım, bir sürü heykel. Kocaman bir havuz, para kaydırmak için harika bir yerdi."</p>

  <p class="calibre1">Hiebermeyer gözlerini devirdi ve Jack yeniden sırıttı. "Eh, burası da Getty Villası tasarımına ilham veren yer."</p>

  <p class="calibre1">Costas önlerinde açılan karanlık deliğe kuşkuyla baktı. "Olamaz, şaka yapıyorsunuz."</p>

  <p class="calibre1">Hiebermeyer, "Tamam, harekete geçiyoruz," derken, önceki gece Maria ile biraz genişletmeyi başardıkları deliği inceliyordu. Aspiratörü kaldırıp ileri doğru uzattı, egzoz hortumunu da arkasından çekiştiriyordu. Jack'le ötekiler peşinden gittiler ve birkaç metre sonra tünele girdiler. Ancak bir kişinin geçeceği genişlikte ve Jack'in kılpayı ayakta durabileceği yükseklikteydi. Yüzey eski bir maden ocağı bacası gibi keski ve kazma izleriyle doluydu ve içeride ağır bir küf kokusu vardı. Jack sanki on sekizinci yüzyıla dönmüş, kaya gibi sertleşmiş çamurda tüneli ilk açanların yağmalamak için yarattıkları labirenti çözmeye çalışan Mühendis Kari Weber'in gözüyle etrafa bakıyor gibiydi. Hiebermeyer'in peşinden bir köşeyi dönünce ortalık iyice karanlık oldu. Hiebermeyer üzüntüyle, "Artık elektrik yok," dedi. "Şimdi kask lambalarınızı kapatın. Tamam, açabilirsiniz."</p>

  <p class="calibre1">Jack kendi lambasını yakıp ileriyi aydınlattı. Bir an boğulacak gibi oldu ve ileri doğru tökezledi. Tam karşısında Anubis başı ona bakıyordu, kara kulakları sipsivriydi ve burnu, tıpkı Hiebermeyer ile Maria'nın önceki gün ilk gördükleri zamanki gibi meydan okurcasına dikilmişti.</p>

  <p class="calibre1">"İyice bak." Hiebermeyer aspiratörü tam onun önüne bıraktıktan sonra geri çekildi. "Kastettiğim önemli buluş bu, yetkililer için düğüm noktası. Tam istedikleri şey Muhteşem bir buluş. Bak heykelin etrafındaki boşluğu genişletmişler bile, bugün daha sonra almak için hazırlık yapmışlar. Yarın sabah bütün gazetelerin ön sayfalarında olacak. Tüneli kapatmak için gereken işaret. Hem de sürekli olarak."</p>

  <p class="calibre1">"İnanılmaz." Jack hâlâ şaşkınlık içindeydi ve elini dikkatle heykelin burnuna koydu. Costas'a, "Bunlardan bir tane de Kral Tut'un mezarında bulmuşlardı," dedi.</p>

  <p class="calibre1">Hiebermeyer, "En azından o ait olduğu yerde, Mısır'daydı," diye homurdandı.</p>

  <p class="calibre1">Maria arkadan, "Yeraltı ruhlarının karşılayıcısı ve yolculukları boyunca koruyucusu," dedi. "Ya da Maurice bana öyle söyledi."</p>

  <p class="calibre1">Costas, "Bundan hoşlanmadım," diye mırıldandı. "Burada ceset bulunmadığını söylediğinizi sanıyordum."</p>

  <p class="calibre1">Jack kaskını arkaya itip Anubis'in burnunun gerisindeki karanlığa baktı. Şimdi sanki on sekizinci yüzyıldaydılar ve Anubis'in kafası duvarları yararak çok daha eski bir tarihe yol veriyordu. Ayrıca tehlikeyi de hissediyordu. Heykelin birkaç metre ötesine, tüneli kaplayan geçici bir parmaklık konmuştu ve üstünde PERICOLO kelimesiyle kocaman bir kurukafa işareti vardı. Hiebermeyer parmaklıktaki kapağın kilidini açtı ve aspiratörü içeri itti. Düğmesine basıp çalıştırdı ve hafif bir elektronik vızıltıyla birlikte kırmızı bir ışık yanıp sönmeye başladı.</p>

  <p class="calibre1">Hiebermeyer, "Bu iyi bir başlangıç," dedi. "İster inanın, ister inanmayın, uzatma kablosu sahiden işe yarıyor. Elektriğimiz var." Aspiratörün arkasındaki dijital ekranı kontrol etti. "Yaklaşık on dakika içinde tünelin dün gittiğimiz yere kadarki kısmını temizlemiş olacak, yani karşımıza başka bir duvarın çıktığı yere kadar. Işık yeşile dönünce, tekrar kırmızı yanana kadar cihazı ileri taşıyacağız." Jack'e göz atıp sakin bir tavırla devam etti. "Bu işi siz gelmeden de yapabilirdim ama içeri biri sızar diye düşündüm. Senin şu ahbabın Anubis'ten oldukça memnun görünüyor. Aslında ona takmış durumda."</p>

  <p class="calibre1">Jack sakin bir sesle, "Doğrudur," dedi. "Elizabeth hep Mısır'a tutkundu. Roma arkeolojisi için para alıyordu ama aslında senin ayak izlerini takip etmek istiyordu Maurice. Seninle ilgili her şeyi ona anlatmıştım. Hükümetle yaptığı sözleşme biter bitmez oraya gitmeye yemin etmişti. Fakat bir şey onu burada tuttu. Aile bağlan. Zorunluluklar. Sadece üstü kapalı olarak bahsetmişti, hepsinden nefret ediyordu. Beni asıl şaşırtan da bu. Neden hâlâ burada?"</p>

  <p class="calibre1">Maria, "Onu çok iyi tanıyormuş gibisin," diye mırıldandı.</p>

  <p class="calibre1">"Bir süre arkadaştık. Ama artık değiliz belli ki."</p>

  <p class="calibre1">Hiebermeyer gözlüğünü alnına kaldırdı. "Sonuç olarak, onlar işe bulaşır bulaşmaz araştırma sona erdi, şu anda yaptığımız şey ise tam bir özel gösteri, güvensiz diye bütün alan yeniden mühürlenmeden önceki bir şov. Şimdilik benim buna bir itirazım yok."</p>

  <p class="calibre1">Costas, "Aslında güvenli mi peki?" diye sordu.</p>

  <p class="calibre1">"Eh, tünel destekli değil ve başka bir deprem olması riski de var. Ortam zehirli gaz dolu Vezüv yeniden püskürebilir. Burada ezilebiliriz, oksijensiz kalabiliriz, yanıp kül olabiliriz."</p>

  <p class="calibre1">Costas, "Arkeoloji," diyerek iç geçirdi. "Düşünüyorum da, bunlar için</p>

  <p class="calibre1">CalTech'teki yöneticilik pozisyonunu teptim. Deniz kenarında bir ev, sörf, martiniler... "</p>

  <p class="calibre1">Maria, "Ayrıca mafya tarafından vurulabiliriz de," diye ekledi:</p>

  <p class="calibre1">"Harika. Bu da işin kaymağı" Costas tekrar içini çekip Anubis'e baktı. "Her neyse, Roma döneminden bu Mısır işi şeyler kalmamıştır sanıyordum," dedi. "Yani, şu Calpurnius Piso hakkında söylediklerin. Evler için kullandıkları moda aksesuvarlar. Her şey Grek olmalıydı."</p>

  <p class="calibre1">Maria, "Warhol koleksiyonu yapan birinin, ailesinin eski koleksiyonunu çöpe atması gerekmez," dedi.</p>

  <p class="calibre1">Jack, "Aslında antik Mısır-Roma için en son heyecandı," dedi. "MÖ 31'de Kleopatra'mn yenilmesi üzerine Roma tarafından istila edilen son eski ve büyük uygarlıktı. Bugün Roma'da gördüğün dikilitaşların çoğu, mesela St. Peter Meydanı'ndaki, ilk imparatorlar tarafından gemiyle getirilmişti. Tıpkı Yunanistan'ın tepeden tırnağa yağmalanışı gibiydi. Herkes bu yağmadan kendine de bir şey almak istiyordu."</p>

  <p class="calibre1">Hiebermeyer, "Barbarlar," diye mırıldandı. Tam o anda aspiratörün ışığı yeşile döndü ve çalışması durdu. Hiebermeyer diğerlerine ilerlemelerini işaret edip çömelerek parmaklıktan geçti. Jack'le Costas da hortumu alıp, hemen arkalarındaki Maria ile birlikte onu takip ettiler. Önlerindeki geçit, tepe lambalarının oynaşan ışıkları dışında karanlıktı. Jack, klostrofobisinin ne zaman başlayacağını merak ediyordu, tam sırasıydı; bir tünelin içinde aniden dış dünyadan tümüyle koptuğunu, bundan sonra başına geleceklerin kendi kontrolü dışında olduğunu hissettiği, boğulacakmış gibi olduğu bir noktadaydı. Sanki yarıp geçmeye çalıştıkları zehirli hava etraflarında çoğalıyor ve arkalarından tüneli doldurarak, onları her an patlayabilecek bir kapsüle hapsediyordu. Tünel beklediğinden daha uzundu, Weber'in planlarında gördüğü tünellerden de ileriye, villa alanının altındaki derinliklere doğru kıvrılıp gidiyordu. Yaklaşık otuz metre sonra, Maria ile Hiebermeyer'in bir gün önce durdukları yere, duvardaki karanlık yarığın önüne geldiler. Jack on sekizinci yüzyıldan kalma kazma işaretlerini rahatlıkla görebiliyordu ve izlere daha yakından baktı. Bazı izler katılaşmış çamur üzerinde değil, taşın üzerindeydi. Belli ki tünel bir tür yapının taş girişinde bitiyordu. Hiebermeyer aspiratörü çatlağa doğru kaldırıp yeniden çalıştırdı. "Hâlâ yeşil görünüyor, ama ne olursa olsun beş dakika bekleyeceğim. Sonradan pişman olacağımıza tedbirli olmak daha iyidir." Jack'e baktı. "Seni aramak için dışarı çıktığımda buraya gelmiştik. Yani içeri baktıktan sonra"</p>

  <p class="calibre1">"Beklemek çok zor geliyor." Jack dönüp koridora baktı, hareket eden bir ışık görmüştü, sonra da elektrikli bir alet sesi geldi. "Bize katılan biri mi olacaktı?"</p>

  <p class="calibre1">Hiebermeyer, "Sanmam," dedi. "Anubis'i çıkarmak için geçidi genişletiyor lardır. Bayan gardiyanımız bile bu bölüme kadar gelmez."</p>

  <p class="calibre1">Costas, "Belki buranın lanetli olduğunu düşünüyorlardır," diye mırıldandı. "Belki Anubis onlar için bunu halleder."</p>

  <p class="calibre1">Hiebermeyer, "Bir lanet olsaydı yetkililer mutlaka haber verirdi," dedi. "Burada kazı yapılmasın diye her tür numarayı denediler. Biz, onların oyununun bir parçasıyız. Böylece ellerinden gelen her şeyi yaptıklarını ama buranın çok tehlikeli olduğunu söyleyebilecekler."</p>

  <p class="calibre1">Sanki bu sözler bir işaretmiş gibi bir sarsıntı oldu ve havayı bir toz bulutu kapladı. Başladığı gibi çabucak geçmişti ama sebebi hakkında kuşkuya yer yoktu. Hiebermeyer sismik sayacını çıkarıp yan duvara dayadı ve homurdandı. Bir an sessizlik oldu, sonra Maria hafifçe öksürdü ve hepsi birden toz maskelerini taktılar.</p>

  <p class="calibre1">Costas, "Belki de haklıdırlar," dedi. "Görecek başka bir şey kaldı mı Maurice? Yani sahiden değecek bir şey? Ben gitmeye hazırım."</p>

  <p class="calibre1">Hiebermeyer, Jack'e bakarak, "Artık dönmek için çok geç," dedi. "Bunu itiraf etmekten nefret ediyorum ama şu on sekizinci yüzyıl tünel kazıcılarını anlamaya başladım. Nereden geldiklerini biliyorum. İnsan burada fazla oyalanmak istemez. Buraya titiz bir kazı yapmak için gelmedik. Kesinlikle kapkaç yapmaya da gelmedik, ama bir tür arkeolojik baskına geldik."</p>

  <p class="calibre1">Jack, "Sana katılıyorum," dedi.</p>

  <p class="calibre1">"Şu afyon işi neydi bu arada?"</p>

  <p class="calibre1">"Gemi batığında ne bulduğumuza asla inanamazsın."</p>

  <p class="calibre1">Tam o sırada bir homurtu ve küfür duyuldu. "Galiba burada bir şey var." Costas diğerlerinden biraz ileriye gitmiş ve şimdi tünelin sonundaki yıkık dökük deliğin önünde duruyordu. "Sanırım başka bir heykel." Ötekiler hemen arkasına geldiler, kask lambaları az önceki sismik şokun yarattığı çatlağın içindeki deliği aydınlatıyordu. Oyuğun içinde insan boyunda bir figür vardı, yüzüstü yatıyordu, bir kolu ileri uzanmış, diğeri ise göğsünün altında kalmıştı, bacakları girişe doğruydu. Figür çıplak görünüyordu ama yüzeyi kararmış ve kömürleşmiş bir tabakayla kaplandığı için ne olduğu anlaşılmıyordu.</p>

  <p class="calibre1">Maria, "Tanrı'm," diye fısıldadı.</p>

  <p class="calibre1">Hiebermeyer sakin bir tavırla, "Bu şimdi ortaya çıkmış olmalı," dedi. "Az önceki sarsıntı yüzünden. Dün böyle bir şey yoktu."</p>

  <p class="calibre1">Jack çömelip figürün başını inceledi, sonra bir kulağın altındaki delikten içeri bakmaya çalıştı. Başının içinin tıpkı bronz bir heykelde olduğu gibi boş olduğunu görebiliyordu, ama ortada hiç metal yoktu, paslanmış bir tabaka bile görünmüyordu. Bir an düşündü, sonra yeniden baktı. "Yüce Tanrı'm," diye mırıldandı.</p>

  <p class="calibre1">Costas, "Neymiş o?" diye sordu.</p>

  <p class="calibre1">"Hani sana Pompei'deki cesetleri anlatmıştım ya, katılaşan külün içinde, içi boş döküm heykeller gibi korunmuş olarak kalanları?"</p>

  <p class="calibre1">Costas dehşete düşmüş gibiydi. "Sakın bana onlardan biri olduğunu söyleme." Geri çekildi.</p>

  <p class="calibre1">Hiebermeyer, "Tek farkı bu külün içinde değil," dedi. O da Jack'in yanma gelip eski malasını çıkardı, cesedin yanındaki kararmış maddeden biraz örnek aldı. "Karbonize olmuş bir madde, lifli bir şey."</p>

  <p class="calibre1">Jack, "Aman Tanrı'm," dedi. "Haklısın. Üst üste binmiş lifleri görebiliyorum. Kıyafet belki de." Hiebermeyer'e baktı, o da manalı bir şekilde ona bakıyordu. Jack biraz daha düşündü ve ağzının açık kaldığını hissetti. "Hayır. kıyafet değil," diye fısıldadı. "Papirüs."</p>

  <p class="calibre1">Hiebermeyer malasını önlerindeki duvar çatlağına uzatıp, "Burada ne olduğunu görene kadar bekle," dedi.</p>

  <p class="calibre1">Maria, "Onlar papirüs ruloları mıymış?" diye fısıldadı. "Yani bu adam papirüs rulolarryla mı kaplanmış?"</p>

  <p class="calibre1">Hiebermeyer, "Karşımızdaki yerden dökülmüşler," diye cevap verdi. "Sanki bu adam rulolardan oluşan bir yatağa düşmüş ve püskürme olduğunda onlarla kaplanmış. On sekizinci yüzyılda Philodemus'un kütüphanesini buldukları zaman, etrafa saçılmış bir sürü parşömen rulosu vardı, sanki biri onlarla birlikte kaçmaya çalışmıştı."</p>

  <p class="calibre1">Maria, "Ya da kaçmadan önce mutlaka yanma alması gereken değerli bir şeyi arıyordu deli gibi," dedi.</p>

  <p class="calibre1">Jack, "Umalım da bu rulolar Philodemus'tan kalan diğer Grek yazıtları olsun," diye mırıldandı. "Kayıp Latin kütüphanesi olmasın."</p>

  <p class="calibre1">Costas elini uzatıp dikkatle cesedin omzuna dokundu. Aniden bütün figür titrek bir ışıkla sarsılıp, bir karbon esintisiyle ortadan kayboldu. Costas'ın parmağı boşlukta kalakalmıştı. Bir an bir sessizlik oldu.</p>

  <p class="calibre1">Costas, "Hoppala," dedi.</p>

  <p class="calibre1">Hiebermeyer inledi.</p>

  <p class="calibre1">Jack, "Merak edecek bir şey yok," diye içini çekti. "Bir Agamemnon anı."</p>

  <p class="calibre1">"Ha?"</p>

  <p class="calibre1">"Heinrich Schliemann, Miken'deki bronzçağı sit alanında kazı yaparken, bir kral mezarında altın bir ölüm maskesini kaldırmış ve Kral Agamemnon'nun yüzünü gördüğünü iddia etmişti. Belki de sahiden maskenin altında hayali bir şey görmüştü. Atlantis'te sunağın üstündeki hayalete benzer boğa formunu hatırlıyor musun? İnsan bazen sahiden hayalet görüyor."</p>

  <p class="calibre1">Maria fotoğraf makinesini çıkarırken, "Artık belgeleme zamanı geldi galiba Jack," dedi.</p>

  <p class="calibre1">Jack, "Kesinlikle," diye cevap verdi. "Her şeyi çek, birkaç kez, farklı açılardan. Elimizde kalacak tek kayıt bu olabilir."</p>

  <p class="calibre1">Hiebermeyer aniden heyecanla atıldı. "Bakın altında ne varmış. Adli Tıp açısından bakarsak bu çok daha ilginç" Başın durduğu yere çömeldi ve fotoğrafçıların mercek temizleyicilerinden çıkarıp hafifçe tozlara sıktı. Alttan gri ve kararmış başka bir form belirdi. Hiebermeyer, "Bu kafatası," diye fısıldadı, heyecandan sesi kısılmıştı. "Kısmen bu da kömürleşmiş ama dayanacak gibi görünüyor. Ve omurgayı, göğüs kafesini de görebiliyorum." Parmağını önce ihtiyatla, sonra daha rahat bir şekilde kafatasının altındaki karanlık, yapışkan kütleye soktu, sonra kokladı. Aniden ağzı açıldı, sonra güçlükle yutkundu. Parmağını duvara sürtüp temizlerken boğuk bir sesle, "İlginç," dedi. "Mumyalarda bile böylesiyle karşılaşmamıştım."</p>

  <p class="calibre1">Costas, "Nedir o?" dedi. "Bir tür reçine mi, zift mi?"</p>

  <p class="calibre1">"Tam olarak değil." Hiebermeyer'in gözlüğü burnuna düşmüştü, lekeli parmağıyla itince gözlerinin arasında koyu renk bir çizgi oluştu. Heyecanla Costas'a baktı. "Cehennem buraya vurduğunda, parşömen ruloları anında kömürleşmiş olmalı, fakat üzerleri reçineli bir koruyucu madde ile kaplıydı herhalde. O da cesedin etrafında bir tabaka oluşmasını sağlamış. Böylece etin oksijenle teması kesilmiş ve kül olmamış. Tersine pişmiş."</p>

  <p class="calibre1">Maria, "Diri diri pişmiş," dedi.</p>

  <p class="calibre1">Jack, Costas'a bakarak, "Yani adamın eridiğini söylüyor," diye ekledi.</p>

  <p class="calibre1">"Ah hayır." Costas tünelin öbür duvarına doğru geriledi. "Ve sen de parmağını ona batırdm."</p>

  <p class="calibre1">Hiebermeyer parmağını kaldırıp bir tür saygıyla baktı. "Muhteşem. Belki de biraz beyin de vardı içinde. DNA analizi için mükemmel olurdu."</p>

  <p class="calibre1">Maria adamın ayaklarının olması gereken yere yaklaşıp dikkatle baktı ve sonra Hiebermeyer'e doğru yaklaşıp göğüs kafesine göz attı.</p>

  <p class="calibre1">"Bak! Altın bir yüzük takıyormuş!" diye bağırdı. Hiebermeyer onun bakışlarını takip ederek, göğüs kafesinin altında bükülüp kalmış olan parmak kemiklerine ulaştı. Sanki adam ölmek üzere kıvranırken göğsünü paralamıştı. Cebinden bir mini maglite fener çıkarıp, kemiklere doğru yaklaştı. "Mühürlü bir yüzük, belgelere balmumu mühür koymak için kullanılanlardan. Kısmen eriyip kemiğe kaynamış ama üzerindeki deseni görebiliyorum. Bir kartala benziyor."</p>

  <p class="calibre1">Jack, "İmparator mührü taşıyan bir yüzük," dedi. "Bu adam imparatorun hizmetinde olmalı."</p>

  <p class="calibre1">Hiebermeyer elleri kalçalarında doğrulurken, "Aslında bunun bir adam olduğundan tam olarak emin değilim," diye mırıldandı. "Bu iskelette bir tuhaflık var. Kesinlikle. Yüz hatları, kemik yapısı bir erkekte daha gelişmiş olur, ayrıca pelvis bölgesi de fazla geniş. Kadın olmadığı kesin ama onun gibi bir şey. Çok garip."</p>

  <p class="calibre1">Costas, "Onlarda da hadımlar yok muydu?" dedi.</p>

  <p class="calibre1">Jack, "İlginç bir fikir," diye mırıldandı. Düşüncelere dalmış olarak iskelete baktı. MS dördüncü yüzyılın başlarında, İmparator Büyük Konstantin'in etrafında hep hadımlar olurdu, sonraki Bizans imparatorları da öyle yaptılar. Hadımlar sekreter ve devlet memuru olarak daha güvenilir bulunuyor, hırslı ve tutkulu olmadıkları düşünülüyordu. Daha önceki imparatorların da hadımları vardı. Başını kaldırdı. "Bazı bilim insanları Claudius'un azat ettiği kölesi Narcissus'un da hadım olduğuna inanıyor." Bir an durdu, sonra kendi kendine konuşur gibi devam etti. "Ama bu mümkün değil. Narcissus da MS 54'te, Claudius'un zehirlenmesinden sonra öldürülmüştü. Bu da Vezüv'ün püskürmesinden çeyrek yüzyıl önceydi. Demek ki başka hadımlar da vardı. Bu bölge, Phlegraean Düzlüklerindeki sülfür bacalarından medet uman sakatlar ve diğer talihsiz insanların yanında, hayatın tadını çıkarmak isteyen değişik insanları, sapkınları da cezp ediyordu. Roma döneminde buradaki hayatın başka bir yüzü daha vardı."</p>

  <p class="calibre1">"Bu her kim ve her ne ise, imparatorluğun azat edilmiş kölelerinden biri olmalı, ama hayata köle olarak başladığı kesin." Hiebermeyer iskeletin ayağını kaldırdı, sonra gelip aspiratörün yanında durdu. "Ayak bileklerinde prangaların oluşturduğu tipik izler var, sonradan iyileşmiş bunlar. Bence bu adam öldüğünde epey yaşlıymış, o dönem için çok yaşlı hatta. Seksenli, hatta doksanlı yaşlarında olabilir. Fakat belli ki çocukken oldukça zor günler geçirmiş."</p>

  <p class="calibre1">Costas gözlerini iskeletin altındaki siyah yapışkan maddeden kaçırarak, "Prangalardan hadım edilmeye, oradan da bu sona," dedi. "Dilerim aradaki yılları biraz daha iyi geçmiş olsun."</p>

  <p class="calibre1">Malasıyla siyah maddeden bir miktar alıp küçük numune tüpüne aktaran Hiebermeyer, "Ölümü muhtemelen çok çabuk olmuş," dedi. "Müthiş bir sıcaklık dalgası, sonra bir çığlıkla öbür tarafa geçiş. Olsa olsa birkaç saniye sürmüştür."</p>

  <p class="calibre1">Costas kendini tekrar iskelete bakmaya zorlayıp, "Kötü bir şeyler olacağını anlamış olmalı," dedi. "Ben volkanın püskürmesinin saatler sürdüğünü sanıyordum."</p>

  <p class="calibre1">"Evet, ama Herculaneum'u haritadan silen piroklastik akıntı bir anda ortaya çıkmış, Romalıların hiç görmediği bir hızla, alev halkaları halinde dağdan inmiş. Daha önce, püskürme herhalde korkunç bir olay olarak görünüyordu ama ölüm getirmesi beklenmiyordu. Bu olaydan sonra tam bir kıyamet yaşandı. Herculaneum'dan kimsenin sağ çıkması mümkün olmadı."</p>

  <p class="calibre1">Jack ortamdaki kokuyu algılamaya başlamıştı; bu sadece o bildik toz ve küflü mezar kokusu değil, taze ceset kokusu, kanın paslı kokusu, korkunun kokuşuydu. Bir an için tünel gerçekliğini yitirdi ve bu adamın üstüne çöken bir ölüm girdabı gibi dönmeye başladı. O adam için birkaç saniye önce kutsal bir güzelliğin, şatafatlı bir özgürlüğün sembolü olan yer, dehşet veren, klostrofobik bir cehenneme dönüşmüştü. Sanki bütün mekân, neredeyse iki bin yıl önce ortaya çıkan şok dalgasıyla hâlâ sarsılıyordu. Jack bir süreliğine gözlerini yumdu ve sonra kalkıp Hiebermeyer'in ardından karanlık girişe doğru yürüdü. Dönüp arkasına göz atınca, Anubis'in burnunun hâlâ göründüğünü fark etti. Tünel girişini genişlettikleri yerden gelen matkap sesi duyulabiliyordu ama hâlâ ortada kimse görünmüyordu. Tekrar duvardaki karanlık çatlağa döndü.</p>

  <p class="calibre1">Aspiratörü kapatan Hiebermeyer, "Hazır mısınız?" dedi. Tünelin ilerisinden hiç ses gelmiyordu, ortalığı bir ölüm sessizliği kaplamış, hatta arkalarından gelen matkap sesi bile kesilmişti. Jack, kendisininkinden birkaç santim ötedeki tozlu surata baktı, göz açıp kapayana kadar bir oğlan çocuğuna dönüşen bir adamın yüzüydü bu. "Hatırlıyor musun, okuldayken o kiler odasını, Kral Tut'un mezarıymış gibi el yapımı eserlerle doldurup sonra da mühürlemiştik? Ben Howard Carter olmuştum, sen de Lord Carnarvon."</p>

  <p class="calibre1">"Hayır." Hiebermeyer kararlı bir şekilde başını salladı. "Tam tersiydi. Sen Carnarvon'dun ben Carter."</p>

  <p class="calibre1">Jack sırıttı, sonra duvardaki karanlık çatlağa baktı, heyecandan yüzü kıpkırmızı olmuştu. "Pekâlâ. Hadi bitirelim şu işi."</p>

  <p class="calibre1">Jack, karanlığın içinde kask lambasının aydınlattığı parça parça görüntülere bir anlam vermeye çalışarak tünelin sonundaki gizli odayı araştırdı. Tünel eski bir maden çalışmasına benziyordu, zaten aslında da öyleydi. Weber'in iki yüzyıl önceki kazısının sonuçları da buranın sıra dışı arkeolojisinin bir parçasıydı. Fakat artık Jack'e tam olarak nerede olduklarını, yani bir antik Roma villasının gömülü kalıntılarının derinliklerinde olduklarım anımsatan buluntular ortaya çıkmaya başlamıştı. İlk başta sadece görebildiği şey; gölgeler, tozlu gri formlar ve karanlık oldu. Sonra bir masayı fark etti, muhtemelen taştandı ve karşı duvarda rafa benzer bir şeyler vardı. Bir gariplik olduğunu düşündü. Sonra onu şaşırtan şeyin ne olduğunu anladı. Ortalıkta ne kül vardı, ne de katılaşmış çamur.</p>

  <p class="calibre1">"Tamamen olduğu gibi kalmış," diye fısıldadı.</p>

  <p class="calibre1">Hiebermeyer aspiratörü odada birkaç adım götürdü ve aletin ışığı tekrar kırmızıya döndü. Arkadaşlarını ilerlememeleri için uyardı. Boğuk bir sesle, "Bu oda bir mucize," diye cevap verdi. "Dün ilk gördüğümde anladım, sonra da çıkıp seni aradım. Herculaneum'da çamurdan, piroklastik akıntıdan kurtulmuş başka odalar da var. Kimse sebebini tam olarak bilmiyor, ama bu odanın olağanüstü yanı, aşırı sıcağın etkisinden de kurtulmuş olması. Yükseklikle ilgili bir durum olabilir, belki kentteki diğer damlara tepeden bakan villanın en üst katmdadır. Kavurucu sıcak, girişteki şu ceset dahil her yeri kaplamış. Fakat bu odaya ulaşmamış. Herculaneum'da böyle bir şeyin mümkün olabileceğini hep biliyorduk."</p>

  <p class="calibre1">Jack heyecandan kısılmış sesiyle, "Maurice, rulolar görüyorum," dedi. "Zedelenmemiş parşömenler. Hiç kuşku yok. Cam kapların içinde, şu rafların altında"</p>

  <p class="calibre1">Hiebermeyer fısıldayarak, "Dün benim gördüğüm de oydu," diye cevap verdi. "O yüzden çağırdım seni buraya. Şimdi ne demek istediğimi anlıyorsun, değil mi? Bu sahiden mümkün olabilir."</p>

  <p class="calibre1">Jack aynı heyecanla, "İçlerinde neler olabileceğini düşünsene," dedi.</p>

  <p class="calibre1">O anda aspiratör aniden durdu ve Hiebermeyer Almanca küfür etti. "Şimdi olmaz. Lütfen Tanrı'm, şimdi olmasın." Cihazın başına çöktü, dua eder gibiydi. "Napoli hakkında söylediğim ve düşündüğüm her şey için çok özür diliyorum. Sadece bir beş dakikacık daha, Ne olur!"</p>

  <p class="calibre1">Maria, "Daha önce de olmuştu," diye mırıldandı. "Ercolano'da elektrik sistemi yetersizdi ve nöbetçiler jeneratörü devreye sokmaya zahmet edemedikleri için apar topar çıkmak zorunda kalmıştık. Fakat şu anda yetkililer, Anubis'in etrafındaki boşluğu elektrikli matkapla genişletmeye çalıştığına göre, nöbetçiler de biraz daha gayret edebilirler. Sadece geri çekilip beklememiz lazım."</p>

  <p class="calibre1">Jack kendini geri çekmekte zorlanarak parşömen rulolarının bulunduğu karanlık boşluğa baktı. Sonra dönüp diğerlerinin peşinden emekleyerek giriş noktasına döndü. Costas duvarın dibindeki gölgelerin arasına uzanıp bir şey aldı. Heyecanla, "Şuna baksanıza," dedi. Tozlarını silip uzattı. Bu, yaklaşık iki buçuk santim çapında, koyu yeşile dönüşmüş ve beneklenmiş bir diskti. "Madalyona benziyor."</p>

  <p class="calibre1">Yakından bakan Hiebermeyer, "Madalyon değil," diye mırıldandı. "Bronz bir sestertius, MS birinci yüzyılda kullanılan en yaygın metal para. Çeyreklik gibi bir şey"</p>

  <p class="calibre1">Costas'a yaklaşan Jack, "Aynı zamanda en geniş Roma sikkesi, portreler için en iyisi," dedi. "Bir şey görünüyor mu?"</p>

  <p class="calibre1">Costas heyecanla, "Neron!" diye bağırdı. "Okuyabiliyorum. İmparator Neron!" Sikkeyi Jack'e uzattı, o da kask lambasının ışığında evirip çevirerek incelemeye başladı. "İsim doğru da imparatorda yanıldm," diye mırıldandı. "Paranın arkasına bakıyorum. NERON CLAUDİUS DRUSUS GERMANICUS yazıyor. Bu Drusus'un, yani İmparator Tiberius'un kardeşinin tam adı. Neron aile adıydı. Drusus en yetenekli Roma generallerinden biriydi, dürüst bir insandı ve bir halk kahramanıydı. İmparatorluğun ilk kuruluşunda; büyük vaatlerin, aynı zamanda büyük belirsizliklerin olduğu dönemde, yani bir anlamda 1960'ların Amerika'sı gibi bir dönemde gerçek bir umut ışığıydı. Böyle dönemlerde bu tür karizmatik karakterler çıkıyor galiba. Zehirlenerek öldürüldü ve sonra da oğlu Germanicus öldürüldü, Kennedy suikastları gibi, erken dönem imparatorluk hanedanının üstüne bir tabut örtüsü serildi."</p>

  <p class="calibre1">Hiebermeyer, "Bunlar bizim burada konuştuğumuz dönemden çok önceydi," diye mırıldandı. "Drusus, Augustus'un saltanat dönemi olan MÖ 10'da öldürülmüştü, yani Vezüv'ün püskürmesinden neredeyse doksan yıl önce."</p>

  <p class="calibre1">Jack başını salladı ve sikkeye daha dikkatli baktı. Roma'da kurulmuş bir zafer takı görünüyordu, Drusus'u ganimetlerin arasında atının üstünde gösteren bir de heykel vardı. "Ama bu Drusus sikkesi değil. Ona ithaf edilmiş bir sikke. Drusus hiç imparator olmamıştı." Jack paranın arkasını çevirdi. Bu, amcası Tiberius'la yeğeni Caligula'nm tüm çılgınlıklarından kurtulmuş birinin sikkesiydi. Drusus'un ölümünden en az elli yıl sonrasına aitti. "Bu, Drusus'un diğer oğlunun, Germanicus'un küçük kardeşinin sikkesi. Tl CLAUDİUS CAESAR AUG PM TR P. yazıyor. Yani Tiberius Claudius Caesar Augustus, Pontifex Maximus, Tribuna Potestas. Kısaca İmparator Claudius."</p>

  <p class="calibre1">Maria, "Zavallı Claudius," diye mırıldandı. "Sakat Claudius."</p>

  <p class="calibre1">Jack, "O işin esprisi," dedi. "Ama biraz Shakespeare'nin Kral III. Richard'ı, ele alışma benziyor. Claudius için söylenecek çok daha fazla şey vardı."</p>

  <p class="calibre1">Hiebermeyer, "MS 41'den 54'e kadar imparatorluk yapmıştı," deyip aspiratöre göz attı, cihazın ışığı hâlâ kırmızıyı gösteriyordu. "Vezüv'ün püskürmesinden çeyrek yüzyıl önce Roma'da öldü, muhtemelen karısı Agrippina tarafından zehirlenmişti."</p>

  <p class="calibre1">Jack, "Karılarından yana şansı yoktu," dedi. "Tek gerçek aşkı fahişe Calpurnia'ymış gibi görünüyor, ama o da sonradan öldürüldü." Jack durup, yine büyülenmiş gibi elindeki sikkeye baktı. "Bu Claudius'un en beğendiğim sikkesidir, Roma sikkeleri içinde en çok bunu severim. Ender bulunan bir paradır, üstündeki portre çok etkileyici. Şu yüze, ifadeye baksanıza. Burada bir sakat değil, oldukça yakışıklı biri görünüyor, ama ne yüceltme var, ne idealize etme. Alında, kulaklarda, büyük amcası Augustus'a, ondan önce de Jül Sezar'a uzanan Julio Claudian hanedanının karakteristik özelliklerini görebilirsiniz. Claudius atalarının portrelerini gayet iyi biliyor olmalıydı, kendi portresine bakıp bu saygınlığı görmekten de gurur duyuyordu herhalde. Engellerinin ötesinde, saygıdeğer atalarının hatlarını paylaşıyor olmaktan. Bu yüzde akıl ve zekâ da var, hasret var, ama aynı zamanda hüzün ve acı da var. Hayal kırıklığıyla gölgelenmiş genç bir erkeğin yüzü, gözleri yaşma göre çok daha olgun ve anlamlı."</p>
</body>
</html>
