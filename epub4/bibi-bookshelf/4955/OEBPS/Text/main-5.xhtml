<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">"Ve ben de o kısmını seviyorum." Costas çömelip parmağına bir bozuk para koydu ve havuzun derinliğini ölçtü. "Eğer Romalılar eğlenebiliyorsa, biz de yapabiliriz." Bir adam girişteki sundurmadan çevik adımlarla onlara doğru gelirken, Jack, Costas'ı bakışlarıyla ikaz etti. Adam orta boyluydu, kısa kesilmiş bir sakalı vardı ve pamuklu pantolonla gömlek giyip, kravat takmıştı. Gömleğinin kolları sıvalıydı. Elini kaldırıp Jeremy'ye selam verdi, o da Jack'le Costas'a doğru döndü.</p>

  <p class="calibre1">"İzninizle Doktor leuan Morgan'ı tanıtayım," dedi. "Eski bir dost, buradayken benim danışmanımdı. Brigham Young Üniversitesi'nden geçici görevle gelmiş. Ama görünüşe bakılırsa kalıcı olmuş artık."</p>

  <p class="calibre1">Costas ile Jack adamla tokalaştılar. Jack içten bir tavırla, "Bu kadar kısa zamanda bizi kabul ettiğiniz için teşekkür ederiz," dedi. "BYU Herculaneum Papirüs Projesi ile bir ilginiz var mı?"</p>

  <p class="calibre1">Morgan, "Buraya asıl geliş nedenim o," dedi, konuşmasında hafif bir Gal aksanı seziliyordu. "Ben Philodemus uzmanıyım ve on sekizinci yüzyıl kazılarından çıkan parşömenleri okurken kızılötesi ışınların altında boğuluyordum. Bir soluk almaya, durup her şeyi bir perspektifin içine oturtabileceğim bir yere ihtiyacım vardı."</p>

  <p class="calibre1">"Ve bunun için de Villa Getty'den daha iyi bir yer olamazdı." Jack etrafa bakındı. "Kıskanıyorum."</p>

  <p class="calibre1">Morgan, "Burada ders vermek istediğiniz an, sadece söylemeniz yeter," dedi. "Ününüz sizden önde gidiyor."</p>

  <p class="calibre1">Jack gülümsedi. "Çok teşekkür ederim." Jeremy'ye göz kırptı. "Belki yirmi yıla kadar olur."</p>

  <p class="calibre1">Morgan ciddi bir tavırla Jack'e baktı. "Jeremy'den anladığım kadarıyla zamanınız kısıtlı. Beni takip edin."</p>

  <p class="calibre1">Sütunlu avlunun kenarından yürüyüp batı verandaya ulaştılar, oradan da müzenin ana girişindeki çift kanatlı bronz kapıdan içeri girdiler. Mermer basamaklardan üst kata çıktılar ve bir iç avluya geldiler, burası da rengârenkti, fıskiyelerden de o renkler yansıyordu. Kiremit çatının altına, Roma usulünce dizilmiş, bahçeyi kuşatan sütunlar vardı. Ortadaki beş bronz kadın heykeli bir havuzdan su alacakmış gibiydi. Jack geçmişle kurulan o doğrudan bağlantıyı bir daha hissetti. O gün başka ne olursa olsun, Kaliforniya kıyısındaki bu Roma villası beklenmedik bir esin, antik dünyaya başka bir bakış açısı kazanmasını sağlamıştı.</p>

  <p class="calibre1">Jack gözlerini kısıp ezberden söylemeye başladı. '"Latif bahçeler ve sıra sütunlar ve nilüferler havuzları çevreliyordu, mest olan gözün görebildiğince uzaklara yayılıyordu.' Bunlar, Robert Graves'in Claudius the God kitabında Yahudi.Kral Herod Agrippa'mn, Kraliçesi Cypros'a söylediği sözlerdi. Çocukken kitabı ilk okuduğum günden beri bu tanımı unutmam. Herod hep Hıristiyanlık karşıtı olarak ve St. James'in ölüm emrini veren kişi olarak bilinir, ama bence bu sözler o dönemdeki bir Hıristiyanın hayalindeki cenneti de anlatabilirdi."</p>

  <p class="calibre1">Costas, "Claudius'un dostu olan Herod Agrippa'dan mı söz ediyorsun?" dedi.</p>

  <p class="calibre1">"Ta kendisi."</p>

  <p class="calibre1">Costas bahçeye baktı. "Eğer bu villa Claudius'un son günlerini geçirdiği yerin aynısıysa, hayatın zevklerinden tümüyle vazgeçmemiş demek ki."</p>

  <p class="calibre1">Jack, "Bütün bunlar gözünün önündeydi, orası kesin," dedi. "Ama hiç aldırış ettiğini sanmıyorum. Kitapları ve sevgili babasıyla ağabeyinin heykelleri onda oldukça, muhtemelen tek isteği günlerini Vezüv Yanardağı'ndaki o kükürtlü mağarada geçirmekti."</p>

  <p class="calibre1">Morgan, "Claudius mu?" dedi, belli ki şaşırmıştı. "Hangi Claudius?"</p>

  <p class="calibre1">Costas, "Roma İmparatoru Claudius," dedi.</p>

  <p class="calibre1">"Jeremy imparatorlardan hiç söz etmedi." Morgan duraksadı, sonra merakla Jack'e baktı. "Sanırım bazı açıklamalar yapmanız gerekiyor."</p>

  <p class="calibre1">Jack gülümsedi. "Evet, gidebiliriz."</p>

  <p class="calibre1">Morgan, grubu sundurmanın arka tarafındaki bir odaya götürdü. Kapıyı açıp içeri buyur etti ve ortadaki mermer masayı gösterdi. "Kahveyle atıştıracak bir şeyler istemiştim. Aç mısınız?"</p>

  <p class="calibre1">"Hem de nasıl." Costas bir tepsi ayçöreğinin başına çöktü ve Morgan da kahve servisi yaptı. Birkaç saniye sonra masanın bir tarafındaki üç koltuğu gösterdi, sonra kendisi de kahvesini alıp öbür tarafa yerleşti.</p>

  <p class="calibre1">Ortadaki koltuğa oturan Jack, "Tamam," dedi ve öne eğildi. "Neden geldiğimizi biliyorsunuz."</p>

  <p class="calibre1">"Jeremy beni aydınlattı ya da en azından ben öyle sanıyordum." Morgan koltuğunu Jack'e bakacak şekilde döndürdü, kahvesinden bir yudum aldı ve fincanı bıraktı. "Jeremy buradayken birlikte çalışıyorduk ve dün arayınca Lawrence Everett'e özel bir ilgi duyduğumu öğrenmiş oldu. Bu konuda Hep sessiz kalmışımdır, benimki özel bir takıntı, ama tabii ki o sorunca anlattım. İnanılmaz bir tesadüf, ama böyle bir adam ne kadar istese de sürekli yeraltında yaşayamaz. Ayrıca onun peşinde başka birinin daha olacağı hiç aklıma gelmezdi ama bu sabah birisi daha arayarak bilgi istedi."</p>

  <p class="calibre1">Jack aniden gerildi. "Kim?"</p>

  <p class="calibre1">"Bilmiyorum. İsimsiz bir hotmail adresi."</p>

  <p class="calibre1">"Cevap verdiniz mi?"</p>

  <p class="calibre1">"Dün Jeremy'yle yaptığımız görüşmeden sonra, görmezden gelmeyi tercih ettim. Ama onun kolay vazgeçmeyecek biri olduğunu hissediyorum. Her nasılsa burayla, yani Villa Getty ile bir bağlantı olduğunu biliyorlar. İnternetteki müze bileti başvurularını kontrol ettim ve aynı elektronik posta adresiyle birinin yarın için bilet ayırtmış olduğunu gördüm."</p>

  <p class="calibre1">Jeremy, "Dediğin gibi tesadüf olabilir," diye mırıldandı. "Nasıl öğrenmiş olabileceklerini anlayamıyorum."</p>

  <p class="calibre1">Morgan, "Neyi öğrenmekten söz ediyoruz tam olarak? Kimden bahsediyorsunuz?" dedi.</p>

  <p class="calibre1">Jeremy bir an sessiz kalıp Jack'e göz attı ve sonra yine karşıdaki adama döndü. "Haklıydın. Sana her şeyi anlatmadım. Fakat anlattığım kadarı doğruydu, Everett'in çok kıymetli bir belgeyi, erken dönem Hıristiyanlığa ait bir elyazmasım sakladığım düşünüyoruz. Asıl mesele bu. Şimdi sen bildiklerini anlat, sonra biz de sana geri kalanını anlatalım."</p>

  <p class="calibre1">Morgan'ın kafası karışmış gibiydi. "Ketum davranmam için bir sebep yok. Benim bilimsel bilgilerim, buradaki koleksiyonlar herkese açık zaten. Müzenin kuruluş değerleri bunlar."</p>

  <p class="calibre1">Jack, "Ne yazık ki bu durum bilimselliğin ötesine uzanıyor," dedi. "Çok daha önemli bir mesele var. Sizi dinledikten sonra bildiklerimizi hızla size de aktarıp bu odadan öyle çıkacağız."</p>

  <p class="calibre1">Morgan masadaki evrak kutusunu aldı. "Yeterince adil. Size hazır bir biyografi vermekle başlayabilirim."</p>

  <p class="calibre1">"Dinliyoruz."</p>

  <p class="calibre1">"Benim, Everett'i bilmemin nedeni, müzenin kurucusu J. Paul Getty ile yazışmaya çalışmış olması. Son hastalığında Everett'e bakan rahibeler, eşyalarının arasında Getty antetli kâğıtlar ve bazı mimari çizimler bulmuşlar. Müzenin ilgilenebileceğini düşünmüşler. Ben de Villa Getty'nin ilk dönemini araştırırken evrak dolu bir kutu bulmuş ve Getty'nin tarih merakıyla ilgili bazı şeyler çıkabilir diye düşünmüştüm." Kutuyu açıp dikkatle bir tomar sararmış kâğıt çıkardı. Kâğıtlar titiz ve dikkatli bir elden çıkmış sözcükler ve figürlerle doluydu. Morgan kâğıtları önüne serdi, bir tanesinde eliptik bir binanın çizimleri bulunuyordu. "Everett matematik problemlerine, satranca, bulmacalara bayılıyormuş. O türden pek çok şey var burada, çoğu beni aşıyor. Fakat Amerika'ya gelmeden önce mimarmış ve yayınlanması için notlar eklediğim bitmemiş bir de çizimi var. Erken dönem kilise mimarisiyle ilgileniyormuş, Hıristiyanların ilk ibadet yerleri hakkında arkeolojik kanıtlar arıyormuş."</p>

  <p class="calibre1">Jack, "Çok ilginç," diye mırıldandı. "Ama niye Getty ile bağlantı kurmaya çalışmış?"</p>

  <p class="calibre1">Morgan, "İki adamın şaşılacak kadar çok ortak noktası vardı," diye cevap verdi. Getty, Oxford'ta okumuştu, Everett, Cambridge'te. Getty İngiliz hayranıydı ve Kaliforniya'da böyle kardeş bir ruh keşfetmek hoşuna gitmiş olabilirdi. Ve her iki adam da kariyerlerine sırt dönmüşlerdi. Getty milyoner bir hayırsever olmak için, Everett de Katolik bir münzevi olmak için. Bu iki adam arasında dünya kadar fark varmış gibi görünebilir, ama Everett'in yazışmaları onun da kendisini çok benzer biçimde özgürleştirdiğini gösteriyor. Ve daha da dikkate değer bir sebep var."</p>

  <p class="calibre1">"Devam edin."</p>

  <p class="calibre1">"Getty'nin Birinci Dünya Savaşı'ndan önce Pompei ve Herculaneum'a gittiği, Villa Papyri'yi ziyaret ettiği ve çok etkilendiği gayet iyi bilinir. Şu an içinde bulunduğumuz villa böyle ortaya çıkmış. Sonra, 1930'larm sonlannda Everett, Herculaneum'da müthiş bir keşif olduğunu duymuş ve Getty'nin fikrini almak istemiş. Everett bu konuya, takıntılı denecek kadar ilgi duyuyormuş."</p>

  <p class="calibre1">Jack, "İki yüz yıllık evden mi söz ediyorsunuz?" dedi.</p>

  <p class="calibre1">"Bildiniz."</p>

  <p class="calibre1">Jack, Costas'a döndü. "Herculaneum'u çabucak gezerken sana göstermiştim, hani geçen hafta oraya ilk ulaştığımız zaman."</p>

  <p class="calibre1">Costas pişmanlıkla, "Maalesef bir kara delik daha," dedi. "Herhalde hâlâ uyuyordum."</p>

  <p class="calibre1">Morgan, "Orası, Herculaneum'un 1738'deki keşfinin iki yüzüncü yılına ithaf edilmiştir," dedi. "1930'lardaki kazı, on sekizinci yüzyılda yapılandan sonraki pek az araştırmadan biriydi. Arkasında da Mussolini vardı, kısmen Roma ile ilgili her şeye karşı kişisel takıntısı olduğu için. Ama Kilise onun cafcaflı büyük bir kazı yapma arzusuna karşı çıkmış gibi görünüyor ve bu yüzden de Herculaneum Projesi neredeyse ölü doğmuş denebilir."</p>

  <p class="calibre1">Costas, "Neden hiç şaşırmadım acaba?" diye söylendi.</p>

  <p class="calibre1">Morgan, "Hıristiyan Şapeli adını verdikleri bir oda buldular," diye devam etti. "Bu adı vermelerinin sebebi de ahşap bir dolabın üstündeki sıvada buldukları haç biçimindeki kabartmaydı, orayı dua köşesine benzetmişlerdi. Yakınlardaki bir evde de duvara David adının kazınmış olduğu ortaya çıktı. Pompei ve Herculaneum'da İbranice isimler görmek alışılmadık bir durum değildi, fakat bunlar genelde Latinceleştirilmiş olurdu. İsa'nın Yahudi Kral David'in torunlarından olduğu düşünüldüğü için, bazıları David isminin, henüz Mesih manasındaki Yunanca Christos kelimesini kullanmaya başlamamış olan ilk Hıristiyanlar tarafından ona gönderme olarak yazıldığına inandı." Morgan duraksadı, dalmış gibiydi. "Bunlar, çok tartışma yaratan teorilerdi ve pek çok bilim insanı hâlâ bu yorumlan kabul etmiyor, fakat yine de Hıristiyan ibadeti ile ilgili ilk arkeolojik kamtlar olabilirler."</p>

  <p class="calibre1">Jack, "Villa Papyri'den sadece birkaç yüz metre ötede," diye mırıldandı. "Acaba Everett elindekinin kaynağına ne kadar yaklaştığını hiç hissetmiş midir?"</p>

  <p class="calibre1">Morgan, "Neden söz ediyorsunuz?" diye sordu.</p>

  <p class="calibre1">Jack, "Önce sizin hikâyeyi bitirelim," dedi. "Var mı onunla ilgili başka anlatacağınız?"</p>

  <p class="calibre1">Morgan başını sallayıp masadaki kutudan bir kâğıt daha çıkardı. "Getty'nin Everett'in yazdıklarını okuyup okumadığını, hatta ondan haberi olup olmadığını bilmiyoruz. Bulduğumuz antetli kâğıtta sadece bir sekreterin alındı notu vardı. Fakat ben, Everett'in ilgisinin, bu villadan önce Getty'nin Herculaneum merakını körüklediğini düşünüyorum. Kısa yazışmalardan sonra Everett tekrar ortadan kaybolmuş. Elimizdeki tek görüntüsü bu, kızı tarafından çekilen eski bir fotoğraf. Kızı onun nerede olduğunu öğrenmiş ve 1955'te, yani ölümünden önceki yıl ziyaretine gelmiş. O da İngiltere'den Kanada'ya göç etmiş, orada bir huzur evinde izini buldum ve bunu aldım."</p>

  <p class="calibre1">Jack, siyah beyaz görüntüye baktı, ayrıntılar hemen hemen silinmişti. Ortada iyi giyimli, kol değneklerine abanmış olmakla birlikte bütün ağırlığıyla durmakta olan, yüzü belli belirsiz görünen yaşlı bir adam vardı. Adamın arkasında, oluklu metalden yapılmış, sarmaşıklarla, gür bitkilerle süslü, tek katlı bir baraka görünmekteydi.</p>

  <p class="calibre1">Morgan, "Bu kadınlar manastırının dışında çekilmiş, otuz yıldan uzun bir süre yaşadığı barakamn önünde," diye devam etti. "Rahibeler onunla ilgilenmişler ve kendine bakamayacak kadar hasta olunca da bakmışlar. O da karşılığında bahçeleriyle alakadar olmuş, bazı ufak tefek işlerini halletmiş. Gençliğinde koro müziğiyle bilimsel olarak ilgilendiği için onlara Gregorian müzikler yapmalarında yardımcı olmuş. Oraya gelip giden evsizlerle ilgilenmiş, karınlarını doyurup giydirmiş, barakasına almış, bütün o Hıristiyan hayırseverliği kurallarını uygulamış."</p>

  <p class="calibre1">Costas, "Adeta bir Mesih yani," diye söylendi.</p>

  <p class="calibre1">Morgan, "Onun böyle bir kanıya kapıldığından ben de kuşkulandım," dedi. "Ama onun döneminde Kaliforniya; Steinbeck'in, Carmery Row'\mn ve Tortula Flat'm,r) kısaca tümüyle toplumun dışında kalan marjinallerin dünyasıydı. Ve herhalde en çok kendisi gibi geçmişini ve yetiştiği ortamı terk edenlerle, kendisine benzeyen kadın ve erkeklerle, dışlanmış olanlarla, oradan oraya sürüklenenlerle birlikteyken rahat ediyordu." Durdu, sonra alçak sesle devam etti. "Pelagian'lar hakkında ne biliyorsunuz?"</p>

  <p class="calibre1">"Everett'lerin bir aile bağı olduğunu biliyoruz. Babası, Victoria dönemindeki gizli Yeni Pelagian'lar cemiyetinin üyesiydi."</p>

  <p class="calibre1">"Güzel. Beni bir sürü açıklama yapmaktan kurtardınız," diyen Morgan'ın rahatladığı belli oluyordu. "Mektuplarından birinde Pelagian inançlarına değinmiş, belli ki bu konuda konuşmak istemiş ve bu da öğleden sonra gideceğimiz yer hakkında pek çok şeyi açıklıyor. İkili bir hayat yaşıyor gibiymiş, bir tarafta dini bütün münzevi bir Katolik, öte tarafta akla gelecek en radikal kâfir."</p>

  <p class="calibre1">Jack, "O mektup ne zaman yazılmış?" diye sordu.</p>

  <p class="calibre1">"Yaklaşık olarak İkinci Dünya Savaşı'nm sonlarında. O sıralarda oldukça hastaymış, biraz kafası karışık durumdaymış ve sonra da başka yazışma olmamış."</p>

  <p class="calibre1">Jack, "Tamam, bu açıklıyor," diye mırıldandı. "Daha önce kendini açığa çıkartacağını beklemezdim." Derin bir nefes aldı. "Pekâlâ. Geçmişi hakkında ne biliyorsunuz?"</p>

  <p class="calibre1">"Çok şaşırtıcı bir hikâye. Londra'nın göbeğinde, ailesinin nesiller boyu yaşadığı Lavvrence Lane'de doğmuş. Protestan göçmeniymişler ve babası önemli bir mimarmış. Cambridge'te Corpus Christi Koleji'ne gitmiş, matematikte okul birincisi olmuş, çeşitli dereceler kazanmış ve ayrıca dil eğitimi görmüş. Öğretmenlerinden biri de Filozof Bertrand Russell. Bir burs teklif edilmiş ama kabul etmemiş, çünkü babasına birlikte çalışma sözü vermiş. Mimar olarak on başarılı yıl geçirmiş, sıradan bir hayat sürüp evlenmiş, üç çocuğu olmuş, sonra babası ölmüş ve o da aniden ailesini, işini, her şeyi bırakıp Amerika'da ortadan kaybolmuş."</p>

  <p class="calibre1">Costas, "Bir açıklama yapmış mı?" diye sordu.</p>

  <p class="calibre1">"Roma Katolik mezhebine geçmiş. Karısının babası fanatik bir Katolik aleyhtarıymış. Baba önce bir ültimatom vermiş, sonra da onu dışlamış. Bu kadar basit görünüyor. Çocukların eğitimini de büyükbabaları karşılamış, çünkü bir daha babalarıyla hiç temasları olmamış. Hazin bir hikâye ama İngiltere'de Victoria döneminin sonlarında bile, Katoliklerle Protestanlar arasındaki gerilim düşünülünce görülmemiş olay değil."</p>

  <p class="calibre1">Jeremy, "Ama biz gitmesinin asıl nedenini biliyoruz," diye mırıldandı. "Babasının ölümü, vasiyetname, aniden üstüne çöken büyük aile sorumluluğu. Ancak anlayamadığımız buraya neden geldiği ve o belgeye ne yaptığı?..."</p>

  <p class="calibre1">Costas, "Bir de niye Katolik olmuş?" dedi. "O da planın bir parçası mıydı? Yani en akla gelmeyecek yerde saklanmak gibi-"</p>

  <p class="calibre1">Morgan duraksadı. "Olabilir. Ama içinden gelmiş de olabilir. Anglo Katolik'ti ve onun gibi başkaları da bu adımı atmıştı. Unutmayın, Hıristiyanlıkları Büyük Konstantin'den bile öncesine dayanan Pelagius'a inananları, Kral VIII. Henry tarafından kurulan Kilise'ye bayılmıyorlardı. Onları Roma Kilisesi'nde rahatsız eden şey, Vatikan'ın ve Papa'nın egemenliği, İngiltere Kilisesi'nin kutsal kabul ettiği İngiliz hükümdarında devam etmekteydi. Antik Roma'yı mahveden imparatoru tanrılaştırma aşamasına, o inanılmaz ilahlaştırmaya bir adım mesafe kalmış gibiydi. İster Papa olsun ister kral, pek çok kişinin Kilise ile politik anlamda sorunu vardı."</p>

  <p class="calibre1">Jack, "Yine de Everett gibi bazılarına, Roma tapınma geleneği daha çekici gelmiş olmalı," dedi.</p>

  <p class="calibre1">Morgan başını salladı. "Mektuplar, kendisini hâlâ Pelagius'un müridi olarak gördüğünü gösteriyor ve bazı dini görüşleri Katoliklere kâfirlik gibi gelmiş olabilir. Ama anlaşılan Roma ayinleri, törenler, hepsinin de ötesinde müzik, ona büyük bir iç huzur sağlıyormuş, öyle görünüyor."</p>

  <p class="calibre1">Costas, "Jeremy'nin dün Londra'da Sör Christopher Wren hakkında söylediği gibi, eski törenlerin güzelliğini özlüyormuş," diye mırıldandı. "Yunanlı bir Ortodoks olarak bunu anlayabilirim."</p>

  <p class="calibre1">"Everett için önemli olan buydu. Fakat asıl inancı değişmeden kaldı."</p>

  <p class="calibre1">Jack, "Ve polisin Kaliforniya'nın ücra bir vadisinden uzak kalacağı düşüncesi," dedi.</p>

  <p class="calibre1">"Sanırım o da planın bir parçasıydı. Dini özgürlüklerin her tür Hıristiyan mezhebine bir cennet sağladığı bu ülkeye elindekini korumaya gelmişti. Hâlâ dikkatli olmak zorundaydı, elindekini ortaya çıkaracak zamanı ve mekânı iyi belirlemesi, sırrı devretmenin bir yolunu bulması lazımdı."</p>

  <p class="calibre1">Costas, "Demek 1912'de de gelmiş buraya," dedi.</p>

  <p class="calibre1">Morgan başını salladı. "Gemiyle New York'a gelmiş, Amerikan vatandaşlığına hak kazanmış, sonra da Batı'ya yerleşmiş. Jeremy'nin anlattıklarından sonra, yaptığının büyük cesaret isteyen bir davranış olduğunu düşünüyorum. Olağanüstü değerli bir hazineyi, kişisel menfaati için değil, insanlık adına, gelecek adına korumaya çalışmak. Çocuklarının yetiştiğine kanaat getirince de bir babanın yapabileceği en büyük fedakârlığı yapmış ve onları bir daha hiç görmeme pahasına yoluna devam etmiş."</p>

  <p class="calibre1">Costas, "Umarım buna değmiştir," dedi.</p>

  <p class="calibre1">Jack, Morgan'a dönüp, "Biz de bunu anlamaya geldik zaten," dedi. "Hayatı hakkında bize ipucu verebilecek başka bir şey biliyor musunuz?"</p>

  <p class="calibre1">Morgan duraksadı. "Ağustos 1914. Avrupa parçalanmıştı. İngiltere kaynıyordu. Birinci Dünya Savaşı başlamıştı."</p>

  <p class="calibre1">Costas, "Savaşa mı gitmiş?" dedi.</p>

  <p class="calibre1">Morgan başını salladı. "Birinci Dünya Savaşı'nm dehşeti ve çılgınlığı içinde insanlar, bunu adil bir savaş, yaklaşan kötülüğe karşı bir savaş olarak görmüştü. Everett de ahlaken kendini savaşa katılmak zorunda hissediyordu. Winston Churchill, onun gibi erkekler hakkında yazmıştı." Morgan geriye çekilip, duvardaki üniformalı genç bir askere ait fotoğrafın altında yazılanları okudu. "Kendi özgür iradesiyle, ulusal bir zorunluluk olmadan, okyanus ötesinden bir yabancı olarak saflarımızda çarpışmaya ve ölmeye gelmekle, savaşımıza değer ve anlam kazandırmıştır. Bu davada sadece ulusal nedenlerin değil, en yüksek uluslararası nedenlerin de bulunduğunu ortaya koymuş ve artık silahların konuşması gerektiğini göstermiştir." Morgan durakladı. "Bu, Churchill'in bir dostu, Teğmen Harvey Butters, kraliyet topçusu, 1916'da Somme'de öldürülen bir Amerikalı. J. Paul Getty de bu tür adamlara, daha Birleşik Devletler savaşa katılmadan önce Alman emperyalizmiyle savaşmaya gönüllü olanlara büyük hayranlık besliyordu."</p>

  <p class="calibre1">Costas, "Demek Everett, Avrupa'ya dönmüş," dedi.</p>

  <p class="calibre1">"Kuzey Kanada'ya gidip İngiliz Ordusu'na yazılmış. 1916 başlarında, Batı Cephesi'nde, Kraliyet Dublin Birliği'nde subaymış. O yılın haziran ayında, Loos yakınlarındaki Hulluch'ta yaşanan bir muharebede gazla zehirlenmiş ve yaralanmış. Dinlenme döneminde matematiksel becerileri anlaşılmış ve İngiliz Askeri İstihbaratı'na, ilk Mll'e transfer edilmiş. Londra'daki Savaş Bürosu'nda çalışmış ve sonra geçici görevle yolun aşağı tarafındaki donanma istihbaratının oda 40 olarak bilinen çok gizli bir bölümüne geçmiş. Şifre kırıcı olarak görev yapıyormuş."</p>

  <p class="calibre1">"Hayır olamaz." Jeremy heyecanla öne eğildi. "Kriptografi, yani şifreleme ha."</p>

  <p class="calibre1">Morgan, "Onun gibilere çok ihtiyaç varmış," diye devam etti. "Ve tam zamanında istihbarata alınmış. Ondan sonra olanlar pekâlâ savaşın kazanılmasını sağlamış olabilir."</p>

  <p class="calibre1">Jack, "Devam edin," dedi.</p>

  <p class="calibre1">"Zimmerman'ın telgrafını hiç duymuş muydunuz?"</p>

  <p class="calibre1">Jeremy heyecanla, "Evet!" diye bağırdı. "Tabii ki! Amerika'yı Birinci Dünya Savaşı'na o sokmuştu."</p>

  <p class="calibre1">Morgan, "1917'de, Alman Dışişleri Bakanı Arthur Zimmerman tarafından Meksika'daki Alman büyükelçisine çekilen şifreli bir telgraf," diye devam etti. "Almanların, Amerikan gemilerine karşı denizaltı savaşını sınırlamaktan vazgeçmeye karar verdiğini ve Meksika'ya, Amerika'nın güney eyaletlerini geri almak için yardım etmeye niyetlendiğini açığa çıkarmıştı. Şimdi bu plan komik görünüyor ama o zamanlar son derece ciddiydi. İngilizler telgrafı engelleyip şifresini kırdılar ve İngiltere'deki Amerikan büyükelçisine verdiler. Birleşik Devletler'de zaten daha önce batırılan ve Amerikalıların ölümüne neden olan U botlar yüzünden Alman antipatisi başlamıştı. Telgrafın deşifre edilmesinden bir ay sonra, Başkan Woodrow Wilson, Kongre'den Almanya'ya savaş ilan etmesini talep etti."</p>

  <p class="calibre1">Costas, "Durun tahmin edeyim," dedi. "Şifre donanma istihbaratının 40 numaralı odasında çözüldü."</p>

  <p class="calibre1">"Doğru. Oda 40'ta çalışan şifre kırıcıların elinde, Ortadoğu'da yakalanan bir Alman casusundan alman ve o şifrenin daha önceki versiyonunu gösteren bir şifre kitabı vardı. Fakat Londra ekibinin o şifreyi kırması yine de olağanüstü bir çalışmaydı."</p>

  <p class="calibre1">"Ve Everett de işin içindeydi."</p>

  <p class="calibre1">"Adı asla açıklanmadı. Savaştan sonra, İngilizler şifre kırıcılarının sırrını saklamak için olağanüstü tedbirler aldılar ve sadece hikâyenin özünü açıkladılar. Birinci Dünya Savaşı'ndaki şifre kırıcılarının bazıları İkinci Dünya Savaşı'nda da Bletchley Park'ta göreve devam etti ve isimleri hiçbir zaman bilinmedi."</p>

  <p class="calibre1">Costas bir ıslık çaldı. "Yani Everett sahiden de tarihte önemli bir rol oynamış. Amerika'yı Birinci Dünya Savaşı'na sokmuş."</p>

  <p class="calibre1">"Eğer buna tarihte rol oynamak diyorsanız, bundan sonra anlatacaklarımı duyunca ne diyeceksiniz?"</p>

  <p class="calibre1">Jack, "Devam edin," dedi.</p>

  <p class="calibre1">"Pek çok kişinin ismi hâlâ gizli tutuluyor. Ama ben onun, isimleri savaştan sonra açıklanan ve madalya alan iki kişiyle çalıştığını biliyorum. Peder William Montgomery ile Nigel de Grey. Bu ikisinden, Montgomery bizi en çok ilgilendireni. Bir Presbiteryen papazıydı, İngiliz Askeri İstihbaratı'nda çalışan bir sivildi. St. Augustine konusunda güçlü bir otoriteydi ve Almancadan dini eserler çevirirdi. En çok da Albert Schweitzer'in İsa Tarihinin Peşinde kitabıyla tanınıyordu."</p>

  <p class="calibre1">Jack tüylerinin diken diken olduğunu hissetti. "Tekrar eder misiniz?"</p>

  <p class="calibre1">"Albert Schvveitzer, İsa Tarihinin Peşinde."</p>

  <p class="calibre1">İsa tarihi. Jack heyecandan gerildiğini hissediyordu. Bir an düşündü, zihni deli gibi çalışıyordu, sonra alçak sesle, sakin bir tavırla konuştu. "Demek iki adamımız var, ikisi de zeki şifre kırıcılar, Everett ile Montgomery. Her ikisi de İsa'nın yaşamına meraklı. Biri mezhep değiştirmiş bir Katolik, diğeri bir Presbiteryen papazı. Everett olağanüstü bir antik belgenin koruyucusu, onu bir yerde saklıyor. Belki savaşın dehşeti, cephede ölümle yüz yüze gelmiş olması yüzünden, belki de bir askerin yaşama olan inancı yüzünden sırrını paylaşmak ve meşalenin yanmaya devam etmesini sağlamak için uğraşıyor."</p>

  <p class="calibre1">Costas, "Montgomery'ye anlattı," dedi.</p>

  <p class="calibre1">Jeremy de, "Bir şifre geliştirdiler," diye mırıldandı.</p>

  <p class="calibre1">Morgan, "Bu konuştuklarımız tamamen kurgusal, muhtemelen burada olmuştur."</p>

  <p class="calibre1">Jack irkilmiş gibiydi. "Burada derken Kaliforniya'yı mı kastediyorsunuz?"</p>

  <p class="calibre1">"Santa Paula. Everett'in ömrünün kalanını geçirdiği yer. Tepede küçük bir kadınlar manastırı var ve tam Everett'in savaştan önce Amerika'ya geldiğinde aradığını bulduğu yer. Huzur, sükûnet, içine karışmakta zorlanmayacağı bir topluluk, inancına sadık kalabileceği ve sırrını devretmek için uygun zaman bulacağı bir ortam."</p>

  <p class="calibre1">Jeremy, "Tıpkı iki bin yıl önce İmparator Claudius'un yaptığı gibi," diye mırıldandı. "Ve tıpkı Claudius gibi, tarih onun da planlarını bozmuşa benziyor, bu kez de Vezüv yerine Birinci Dünya Savaşı patlak vermiş."</p>

  <p class="calibre1">Costas, "Everett'le Montgomery savaş sırasında burada bir araya gelebilmişler miydi?" diye sordu.</p>

  <p class="calibre1">Morgan, "Mayıs 1917," diye cevap verdi. Zimmerman telgrafının açıklanmasından sonra Amerika savaşa yeni girmişti. İki adam, tecrübesiz Amerikan şifre kırma birimini eğitmek üzere Birleşik Devletler'e davet edildiler. Her şey çok gizli olduğu için kamtlayamam ama Kaliforniya'ya gelip gidecek kadar vakitleri olmuştu."</p>

  <p class="calibre1">Jack, "O kadınlar manastırı hâlâ duruyor mu?" diye sordu.</p>

  <p class="calibre1">Morgan, Jack'e baktı, başını salladı, sonra koltuğunu geri itip ayağa kalktı ve pencerenin önüne gitti, duygulandığı için sesi gergin çıkıyordu. "Bütün meslek hayatım boyunca burada yaşadım ve nefes aldım. Müze açıldığında da buradaydım. Burada işimi olgunlaştırmamı sağlayan bir ruh var. Kaliforniya tepelerinde antik bir Roma villası. Ama aynı zamanda beni bezdiriyor. Bu salon, şu an bulunduğumuz Villa Getty, Weber'in on sekizinci yüzyılda tünellerde gördüğü kadarıyla çizdiği Villa Papyri planlarına dayanıyor, ama villanın bu kısmı tamamen varsayımlar üzerine inşa edilmiş, hiç kazı yapılmayan bir bölüm. Herculaneum'daki villada yaptığınız keşiflerle geçmiş sanki bizi yakalıyor ve yaratmış olduğumuz bütün gerçekliği ve güveni yitirme riskini üstleniyoruz. Bu odanın bir kütüphane, bir bilim insanının çalışma odası olmasını isterdim, ama asla olmamış olabilir." Derin bir nefes alıp masaya döndü, bir deste anahtar çıkardı ve kararlı bir şekilde tekrar oturdu. "Şimdi sizi o kadınlar manastırına götüreceğim. Fakat gitmeden önce, siz de bana hikâyenin geri kalanım anlatın. Tünelin ucunda neyin olduğunu bilmek istiyorum. Claudius'u duymak istiyorum."</p>

  <p class="calibre1">Üç saat sonra, Jack, Santa Paula dışındaki küçük bir vadiye bakan ağaçlı bir sırtta duruyordu. Villa Getty'nin otuz kilometre kadar kuzeyine gelmişlerdi. Şahane bir öğle sonrasıydı, gökyüzü masmaviydi ve Pasifik kıyısından esen tatlı bir rüzgâr yaprakları hışırdatarak vadiyi dolanıyordu. Jack, yaşlı ceviz ağaçlarıyla dolu bir bahçedeydi, aralarda kavaklar ve bodur meşeler vardı. Ağaçlar bilinçli olarak dikilmişti, asker gibi sıra sıra değildiler, yamaçtan aşağı inen bir dizi teras boyunca sanatsal bir tarzda uzanmaktaydılar. Her ağaca büyümesi için yeterince yer bırakılmış ve arazinin doğal şekli de bozulmamıştı. Ceviz ağaçlarının kabuklarında derin izler vardı ve gövdeleri birbirine doğru eğilen ağaçlar ortada bir yol oluşturmuşlardı, ortaya çıkan doğal kameriyeler ve geçitler, Jack'te bahçenin daha da derinlerine gitme isteği uyandırıyordu. Dış dünyadan kopuk, büyülü, gizemli bir yere benziyordu, ama bir yandan da Kaliforniya'nın bütün ışığını ve renklerini yansıtıyordu.</p>

  <p class="calibre1">Morgan, cipi bıraktıkları yerden Jack'in yanma geldi, arkasında da Costas'la Jeremy vardı. "Everett'in barakası şu an durduğunuz yerdeydi, mezarı da buralarda bir yerde," dedi. "Bütün bu ağaçları o dikmiş, çevre düzenlemesini o yapmış. Fakat asıl köşeyi dönene kadar bekleyin." Teras boyunca sola kıvrılan patikadan aşağı doğru yürümeye başladı, patika hışırtılı ceviz yapraklarının arasından bir koridor gibi aşağı doğru uzanıyordu. Jack bir süre oyalandıktan sonra hızlanıp Costas'la Jeremy'ye yetişti. Kaynayan bir pınarın yanından geçtiler ve birdenbire bir binanın girişine ulaştılar. Tek katlı uzun bina bir taraftan teras boyunca uzanıyor ve öteki taraftan da vadiye iniyordu. Duvarlar, muntazam olmayan taşlardan yapılmış bir temelin üstüne inşa edilmişti ve onların da üstüne uzun, ince tuğlalar döşenmişti. Ortada daha koyu renk tuğlalardan oluşan bir hat vardı, yatay bir şekil yaratarak binanın ön cephesini tamamlıyordu. Çatı eğimliydi ve enli, düz kiremitlerle kaplanmış, birleşme yerlerinde de Akdeniz tarzı yarım silindir şeklinde kiremitler kullanılmıştı. Jack geride durup, düşünceli bir şekilde binayı inceledi. Her şey garip bir biçimde tamdık geliyordu.</p>

  <p class="calibre1">Morgan, "St. Mary Magdalene Manastırı'na hoş geldiniz," dedi.</p>

  <p class="calibre1">Costas, "Buraya sık sık gelir misiniz?" diye sordu.</p>

  <p class="calibre1">"Gelme iznini ancak geçen yıl alabildim. Yine de benim için çok şey ifade ediyor. Aslında burası bir Cizvit manastırı, tipik İspanyol misyoner yapımı; sadece kerpiç ve beyaz kireç sıva kullanılmış. Sonra yirminci yüzyıl başlarında tümüyle yemden inşa edilmiş. Şu an karşınızda Kaliforniya'nın keşfedilmemiş mimari harikalarından biri duruyor." Jack'e bir göz attı. "Siz muhtemelen tahmin etmişsinizdir."</p>

  <p class="calibre1">Jack, "Antik Roma villalarını bir tek Getty'nin canlandırmadığını görebiliyorum," diye mırıldandı.</p>

  <p class="calibre1">Morgan, "Everett 1912'de buraya ilk geldiğinde, eski manastır dökülüyordu, neredeyse oturulamayacak hale gelmişti," dedi. "Savaşta geçirdiği yıllar dışında, sonraki otuz yıl boyunca başlıca uğraşı burayı yeniden inşa etmek oldu. Sağlığı bozulana kadar her şeyi neredeyse tek başına yaptı."</p>

  <p class="calibre1">Costas, "Demek ki mimarlıktan tümüyle vazgeçmemiş," dedi.</p>

  <p class="calibre1">Morgan, "Tam aksine," diye karşılık verdi. "Burada mimarlık tutkusunun tadını gerçekten çıkarmış, Edvvard Devri İngiltere'sinde asla yapamayacağı bazı şeyler yapmış. 1890'larda, o henüz bir mimari öğrencisiyken, insanlar, o sırada yapılan kazılarda çıkarılan Roma Britanya'sının taşra villalarının ne kadar güzel olduğunu fark etmeye başlamışlardı."</p>

  <p class="calibre1">Jack, "İlk anda değilse de hemen tamdım," dedi. "En sevdiğim yerlerden biri, Gloucestershire'deki Chedvvorth Villası. Doğal ortam bile benziyor, sadece orası biraz daha nemli olabilir."</p>

  <p class="calibre1">Morgan, "Bildiniz," dedi. "Ve ortam onun için çok önemliydi. Roma İtalya'sının büyük evleri çevreden, doğadan kopuk, içe dönük yapılardı. Villa Getty'yi, Villa Papyri'yi düşünün. Dışarıda mükemmel bir manzara var ama sütunlu avlu onu gizliyor, sizi kendi içine kapatıyor. Ve dış dünyaya açılan pencereler yerine, çeşitli güzel bahçe manzaraları gösteren ve bilinçli olarak yapılan gerçekdışı, masalsı yapılan o duvar resimleri bulunuyor. Bütün mekân, doğa üzerindeki kontrolü ifade ediyor."</p>

  <p class="calibre1">Jack, "Ya da kontrolsüzlüğü," dedi.</p>

  <p class="calibre1">Costas da, "Veya inkârı," diye ekledi. "Camdan bakıp asla kontrol altına almayı umamayacağın gerçeği görmek yerine, villanın duvarına bir tür Dionisos hayallerine benzer bir Vezüv çizmek daha rahatlatıcı."</p>

  <p class="calibre1">Morgan, "Roma Britanya'sında farklı bir şey oluyordu," diye devam etti. "Britanyalılar, orman içindeki açıklıklarda ibadet ediyorlardı ve hiç tapmak yapmamışa benziyorlardı. Doğayla uyumluydular, kendilerini onun parçası olarak görüyorlardı. Doğa kontrol edilecek bir şey değildi. O yüzden Kelt elitleri Roma tarzı villalar isteyince, onları da yine doğanın bir parçası olarak yaptılar, ondan kopuk bir şey olarak değil. Everett de burada aynı şeyi yapmak istemiş. Sütunlu bir avlu yerine, vadinin tepesinde güneye, rahibelerin kaldığı yurda doğru uzanan tek koridorlu bir bina var, tıpkı Chedvvorth'un batı kanadı gibi. Arazinin hatlarına ve renklerine de gayet güzel bir şekilde uyuyor, onun parçası haline geliyor. Everett'in vizyonu buymuş."</p>

  <p class="calibre1">Jack, "Bu uğraştan zevk almış olmalı," dedi. "Getty, kendi villası için dünyanın her yerinden mimarlar, inşaatçılar getirtebilirdi, oysa Everett'in kendisinden başka kimsesi yoktu. Ve yine de Everett burayı Villa Getty'nin açılışından onlarca yıl önce bitirmiş."</p>

  <p class="calibre1">Morgan, "Ve Villa Getty halka açık bir gösteri, dünyaya armağan edilmiş bir yer, burası ise içine girdikçe daha gizemli bir hal alıyor," diye ekledi. "Manastır yönetimi, yabancıların girişteki holden öteye geçmesine ya da rahibelerle doğrudan temas kurmasına izin vermiyor. Buraya kadar gelmemize izin verilmesi inanılmaz büyük bir ayrıcalık."</p>

  <p class="calibre1">Jack, "Holden içeri bakabilir miyiz?" diye sordu.</p>

  <p class="calibre1">"O yüzden getirdim sizi buraya."</p>

  <p class="calibre1">Morgan, grubu doğal taşlarla döşenmiş terastan geçirip, dikine yerleştirilmiş kütüklerle çevrili, yalın, mütevazı bir girişe götürdü. Jack'in terasta da aynısını gördüğü sarı kahverengi kumtaşından yapılmış pervaz, girişin üstünde de vardı. Kapı, cevize benzeyen bir ağaçtan yontulmuştu ve hafif aralık duruyordu. "Önce eşiğe bakın."</p>

  <p class="calibre1">Bakışlarını yere çevirdiler. Önlerinde, kaba kesimli küplerden yapılmış siyah beyaz bir mozaik döşeme vardı. Düzgünce perdahlanmıştı. Yaklaşık bir metre kadardı ve yarısı içeride, yarısı dışarıda kalacak şekilde girişi kaplamıştı. Siyah küpler bir harf dizilimi yaratıyordu. Jack, buna benzer bir eşiği daha önce de görmüştü. Pompei'deki bir evin girişi de yine siyah beyaz mozaik şeklinde döşenmiş, üzerine de Latince CAVECANEM, yani KÖPEK VAR yazılmıştı. Fakat bu farklıydı. Harfler bir kare oluşturacak biçimde yerleştirilmişti ve mesajın açık bir anlamı yoktu. Her satır bir kelime oluşturuyordu:</p>

  <p class="calibre1">ROTAS OPERA TENET AREPO SATOR</p>

  <p class="calibre1">Jack bir an baktı, sonra anladı. "Latince. Arepo, yani çiftçi tekerlekleri dikkatle tuttu."</p>

  <p class="calibre1">Costas, "Bir tür şifre mi?" dedi.</p>

  <p class="calibre1">Jack, "Tam sayılmaz," diye mırıldandı. Cebinden hızla bir defterle kalem çıkarıp bazı kelimeler yazdı, sonra da sayfayı koparıp Costas'a uzattı. "Bir tür bulmaca. Harflerin yerini değiştirince bu çıkıyor." Costas kâğıdı Jack'le Morgan'ın da görebileceği biçimde kaldırdı:</p>

  <p class="calibre1">A PATERNOSTER O</p>

  <p class="calibre1">Costas fısıldadı. "Zekice."</p>

  <p class="calibre1">Jack, "Ama Everett'in buluşu değil," dedi. "Antik Roma döneminden, Britanya'da bir amfora parçasına kazılı olarak bulundu."</p>

  <p class="calibre1">Costas, "Kulağa tanıdık geliyor," dedi. "Sicilya'daki batıkta St. Paul yazısını gördükten sonra, o mütevazı eski çömleklere tamamen başka bir gözle bakar oldum." Bir adım öne çıktı ve giriş holünden içeri baktı. "Ve konu açılmışken, burada da tanıdık bir şey var. Galiba bir chirho sembolü görüyorum."</p>

  <p class="calibre1">Morgan, "Aslında iki tane," dedi. "Biri yerde biri de duvarda."</p>

  <p class="calibre1">İçeri doluştular. Oda sadeydi, villanın dışıyla uyumlu bir şekilde sıvalı duvarlar Roma tarzında mat kırmızıya boyanmıştı. Pencere yoktu ama tavanın hemen altında, ışık huzmelerinin zeminin tam ortasına, girişin karşısındaki duvara ve odadaki iki süsün üstüne düşmesini sağlayacak şekilde tasarlanmış bir dizi delik vardı. Yer süslemesi başka bir mozaikti, ama bu seferki renkliydi. Odanın hemen hemen tümünü kaplıyordu, iki buçuk metre kadar vardı. Parçaların her biri yaklaşık bir buçuk santimetrekareydi ve renk sayısı sınırlıydı. Mozaik koyu, çizgisel bir tarzda yapılmış, sade süslemeler ve hafif gölgelendirme oyunları sergilenmişti. Asma filizleriyle, yılankavi kıvrımları ve papirüs rulolarını andıran bir dizi eşmerkezli daire, içeriye doğru gidiyordu. Aralarında beyaz bantlar vardı. Ortada, yaklaşık altmış santimlik bir madalyonun içinde, Costas'ın gördüğü chirho monogramı bulunuyordu, üstüne de bir insan figürünün başıyla vücudunun üst kısmı resmedilmişti. Chirho sembolü bir hale gibi, başın arkasından görünüyordu.</p>

  <p class="calibre1">Jack, "Olağanüstü," diye mırıldandı. "Dorset'teki Hinton St. Mary. Hemen hemen o ünlü mozaiğin aynısı."</p>

  <p class="calibre1">Costas, "Başka bir İngiliz villası mı?" diye sordu.</p>

  <p class="calibre1">Jack dalgın dalgın başını sallayıp mozaiğin başına çömeldi ve ayrıntılara daldı. "Hinton St. Mary mozaiği 1960'lara kadar kazılmamıştı ama madalyon deseni muhtemelen Romalı mozaikçiler tarafından taklit edilmişti ve Everett de onu başka bir yerde görmüş olmalı. Kullandığı malzemeler bile aynı," diye mırıldandı. "Kırmızı için tuğla, beyaz için kireçtaşı, sarı için kumtaşı, gri için killi yapraktaşı. Aslında burada istediği her rengi bulabilirdi; kuvarslar, yeşiller, maviler... Yani Villa Getty'deki mozaiklerde gördüğünüz bütün renkler, ama o Britanya tarzına sadık kalmış."</p>

  <p class="calibre1">Costas, "Herhalde bu İsa'dır?" dedi.</p>

  <p class="calibre1">Morgan, "Güzel soru," diye yanıt verdi.</p>

  <p class="calibre1">Jack ayağa kalktı. "Herhangi bir tartışma olduğunu sanmıyorum," dedi. "Oldukça standart dördüncü yüzyıl İsa tasviri. Tıraşlı, kare yüzlü, uzun saçlı, Roma harmanilerine benzer bir şey giymiş. Tümüyle fantezi tabii ki. Onun nasıl göründüğünü bilen yoktu. Bu pekâlâ ilk Hıristiyan İmparator Büyük Konstantin veya haleflerinden biri de olabilirdi. Aslında imparatorlar görüntülerinin İsa'nınkiyle karıştırılmasına pek itiraz etmemiş olabilirler."</p>

  <p class="calibre1">Morgan, "Sorun da bu," dedi.</p>

  <p class="calibre1">"Ne demek istiyorsunuz?"</p>

  <p class="calibre1">"Eh, Britanya'daki ilk Hıristiyanlardan bazıları belli ki kendilerini Roma Kilisesi'nden ayırmak istemiş, giderek güç kazanan ve kendi pagan atalarından kalma başka bir geleneğin parçası olarak görmüşler. Kendinize, Hinton St. Mary'deki o villanın sahibi, İsa'nın, cüzdanındaki sikkelerde bulunan imparator görüntüsüne benzemesini ister miydi, diye sormalısımz. Ve Roma döneminin sonlarında eğitimli Britanya elitleri, Judaea'daki insanların neye benzediğini biliyor olmalılardı. İsa'mn tıraşlı, adeta bebek yüzlü olması fikri saçma. Güneşli Galilee Denizi'nde bir balıkçı ve marangozdu. Ama tekrar bakın. O uzun saçlar, o badem gözler, harmani olması gereken o pelerin. Kimliği unutun. Bu görüntü size ne anlatıyor?"</p>

  <p class="calibre1">Costas heyecanla, "Bu bir kadın!" diye bağırdı.</p>

  <p class="calibre1">Morgan başını salladı. "İlk Britanya Hıristiyanları için, sonra da Everett gibi Pelagius taraftarları için, İsa'nın yoldaşı Mary, hikâyenin güçlü bir parçasıydı. İsa hem kadın hem erkek bedenini temsil ettiği için değil; Pelagian'lar, son dönem Roma sanatında görüldüğü gibi çift cinsiyetli olduğu için. Roma geleneğinde imparatorluk propagandası olarak İsa betimlemesinin sadece dekoratif bir motife indirgendiğini görmüşlerdi. Pelagian'lar için, İsa erkek, Mary de kadındı. Ve nerede olduğumuzu bir düşünün. Bu, St. Mary Magdalene Manastırı için uygun bir görüntü."</p>

  <p class="calibre1">Jack, "Büyüleyici," diye mırıldandı.</p>

  <p class="calibre1">"Ve resmi de tanıyacaksınız."</p>

  <p class="calibre1">Jack mozaikten duvara baktı. Açık mavi zemin üstüne siyah olarak çizilmiş bir chirho sembolü gördü, sembolün iki yanında Grek harfleri alfa ve omega vardı. Sembol ve harfler koyu mavi bir çelenkle kuşatılmıştı ve Jack daha küçük Grek harflerini de görebiliyordu. Bunlar, çelengin çiçekleriyle yaprakları arasında süslü bir şekilde kıvrılan asma filizlerinin arasındaydı. Sembolün altında ise Ermeni geleneğinde görülen, uçları süslü küçük bir haç ve onun da altında Latince Domine lumius sözcükleri okunuyordu.</p>

  <p class="calibre1">Jack, "Tanrı'm, geliyoruz," diye tercüme etti. "Yazı ve Ermeni haçı dışında, bu da Lullingstone'de bulunan ünlü bir mozaikten," dedi. "Everett'in gerçekten de Roma-İngiliz villalarına takıntısı varmış, öyle değil mi?" vardı, belki kabaca işlenmişti ama erkek ve kadınları kendi gerçek halleriyle ortaya koymuş, idealize edilmiş formlara dönüştürmemişti. Bugün burada bulunmak, Jack'in bu duygularını netleştirmesine ve içine daldıkça daha karmaşık ve büyüleyici bir hal alan bir gizemde yolunu bulmasına yardımcı olmuştu.</p>

  <p class="calibre1">Jack daldığı düşüncelerden sıyrılıp derin bir nefes aldı ve mozaikle resme daha dikkatli baktı. "Hadi," diye mırıldandı.</p>

  <p class="calibre1">Costas, "Ne oldu?" dedi.</p>

  <p class="calibre1">Jack, "Buralarda bir yerde olmalı," dedi. "Eğer Everett herhangi bir ipucu bıraktıysa, bu görüntülere saklamış olmalı."</p>

  <p class="calibre1">Jeremy duvarın önüne gitti ve chirho sembolünü çevreleyen çelengi inceledi. "Bu tam bir kopya mı?" diye sordu.</p>

  <p class="calibre1">Morgan, "Bazı değişiklikler yapmış," dedi. "Şu tüy yapraklar ceviz yaprağı ve çiçekler de orkide, onları çok severmiş. Ayrıca Grek harfleri eklemiş. Hepsini buraya ilk gelişimde kontrol etmiş, bilinen bütün Hıristiyan akrostişleriyle karşılaştırmıştım. Ama bir sonuç elde edemedim. Sonunda tamamen süs için yapıldığı sonucuna ulaştım."</p>

  <p class="calibre1">Jeremy, "Bu sonuç, pek Everett'e uymuyor," dedi.</p>

  <p class="calibre1">"Hayır uymuyor, ama ben her şeyi denedim."</p>

  <p class="calibre1">Jeremy geri çekildi ve bu kez tüm odayı gözden geçirdi. "Buranın tarihlemesini biliyor musun?" dedi. "Yani, bu süslemelerin ne zaman yapıldığını biliyor muyuz?"</p>

  <p class="calibre1">Morgan, "Bir aracı vasıtasıyla başrahibe ile konuşabilmiştim," dedi. "Everett ölürken o henüz genç bir rahibeymiş ve son aylarında barakasında ona bakmış. Belli ki manastırın bu kısmını Birinci Dünya Savaşı'ndan önce tamamlamış, yani Amerika'daki ilk iki yılında. Kuşkusuz, büyük coşkuyla çalışıyormuş, sanki ailesini terk etme ve kariyerini bırakma kararını haklı çıkarmaya uğraşır gibiymiş."</p>

  <p class="calibre1">"Peki süslemeler?"</p>

  <p class="calibre1">"Girişteki kelime bulmacası da dahil, mozaikleri o zaman bitirmiş. Fakat duvar resmini savaştan döndükten sonra yapmış. Başrahibe henüz gençmiş, daha yaşlı diğer rahibeler hatırladı. Everett farklı bir adam olarak geri gelmiş, içine kapanık ve sıkmtılıymış. Fiziksel olarak da güçsüz düşmüş, akciğerlerinde kalıcı hasar oluşmuş. Aylarca odasına kapanmış. Onun neler yaşadığını hiç anlamamışlar. Nasıl anlasınlar? Güney Kaliforniya, savaştan oldukça uzak. Ama bu resimde onun yaşadığı açılan görebiliyorsunuz. Onun chi-rho sembolü katı, sivri, zifir gibi kara, sanki yangından çıkmış. Batı cephesindeki yaralandığı, Ypres, Passchendaele, Loos gibi kentlerin siyah beyaz fotoğraflarını andırıyor, sadece birkaç yıkık dökük parçanın ayakta kaldığı yerleri. Yangınla kararıp bükülmüş çarmıh haçlarıyla GolgothaO Tepesi'nin kasvetli bir görüntüsüne benziyor."</p>

  <p class="calibre1">Jeremy tekrar duvar resmine yaklaşıp parmağını çelengin üstünde gezdirdi. "Toplam yirmi beş harf saydım, hepsi de Grekçe," diye mırıldandı. "Belli bir düzen, bir mantık yok. Düz ya da tersten okuyunca da bir anlam çıkmıyor."</p>

  <p class="calibre1">Morgan, "O yolu denediğimi söylemiştim," dedi. "Bir yere ulaşamadım. Sadece alttaki şu Domine lumius sözcükleri anlamlı. Ama o da bir yere çıkmıyor."</p>

  <p class="calibre1">Jeremy, "Parlak bir matematikçiymiş," diye mırıldandı. "Bulmacaları, kelime oyunlarını seviyormuş. Kapıdaki kelime bulmacasından da belli. Sonra savaşa gitmiş, geri gelmiş ve bu resmi yapmış, Roma'daki orijinaline bir de bu harfleri eklemiş. Neden? Ne olmuştu ki ona?" Jeremy duvara bakmayı sürdürüyordu, bir eliyle de duvara tutunmuş, parmaklarıyla tempo tutuyordu, sonra aniden dönüp Morgan'a baktı. "Şu 1917'yi hatırlatsana bana. Buraya döndü demiştin. Yani şu an bulunduğumuz manastıra mı dönmüştü?"</p>

  <p class="calibre1">Morgan başını salladı. "Amerika savaşa girdikten sonra, Everett, Zimmerman telgrafının şifre kırma işine karıştıktan sonra. O ve William Montgomery Kaliforniya'ya, buraya gelmişlerdi."</p>

  <p class="calibre1">Costas gözlerini kısarak, "Şifreciler," dedi. "Şifre kırıcılar."</p>

  <p class="calibre1">"İşte bu. Buldum!" Jeremy kapının yanında bıraktığı çantasına koşup yıpranmış bir defter çıkardı. "Bunu hatırladın mı Jack? Hani uçakta bakıyordum. Yararlı olabileceğini hissetmiştim." Defteri açıp heyecanla yaprakları çevirmeye başladı ve sonunda bir sayfada durdu. Heyecan içinde, "Okuldayken bütün Zimmerman şifresini kopya etmiştim," dedi. "Savaşta Everett'e olan buydu. Savaş bunalımına girmişti, yaralanmıştı, ama aynı zamanda da bir şifre kırıcı olmuştu. Anahtar bu. Savaş sırasında buraya geldi ve bir ipucu bırakmak istedi, tıpkı iki bin yıl önce Claudius'un yaptığı gibi. Şifrelere daldı ve zihninde dönüp duran Zimmerman şifresine takıldı. Montgomery'yi de sırrına ortak etmişti. Savaşın orta yerinde, zaman onca kıymetliyken onu buraya getirmesi için başka sebep düşünemiyorum. Belki de tam bu odada bir şifre geliştirdiler. Belki o antik belge, İncil de burada bir yerdeydi, belki Everett onu savaştan önce binayı inşa ederken saklamıştı ve belki hazır ikisi buradayken alıp kalıcı bir yere gizlemeye karar vermişlerdi." Durup Morgan'a baktı. "Haklısın. Harfler hiçbir antik akrostişe uymuyor. Fakat onların sadece süs olduğunu da sanmıyorum. Bence Birinci Dünya Savaşı'ndan kalma bir şifre o harfler."</p>

  <p class="calibre1">Jack, "Devam et," dedi.</p>

  <p class="calibre1">"Zimmerman şifresi sayısaldı değil mi?" Jeremy başka bir sayfayı açtı. "Telgraf aynen ötekilere benziyordu ama bunda harfler yerine sayılar vardı ve kelime oluşturuyormuş gibi grup gruptu. Mesele, sayılara bir değer vermek, onları bir harfle, bir heceyle veya kelimeyle eşleştirmek. O zaman Ortadoğu'da yakalanan Alman casusunun şifre kitabı ile çözülmüştü."</p>

  <p class="calibre1">Costas, "Ben de seninle hemfikirim," diye mırıldandı. "Resimdeki harflere sayısal değerler vermeye ne dersin?"</p>

  <p class="calibre1">"Ben de aynen öyle düşündüm." Jeremy cebinde kalem arandı, defterde boş bir sayfa açtı ve duvardaki Grek harflerini oradaki sırayla, çelengin iki ucunun adeta birleştiği yerden saat yönüne doğru deftere geçirmeye başladı. Sonra Grek alfabesinin yirmi dört harfini, yanlarına da birden yirmi dörde kadar numara verip alfadan omegaya kadar yazdı. Sonrada bu sayısal değerleri, duvardaki yazının harflerine aktardı. Deltadan başlamış ve dördüncü harf olduğu için altına 4 yazmıştı. "Tamam. Yakaladım." Hepsi başına toplandı ve Jeremy defteri ışık huzmelerinden birine tuttu. Altlarında sayısal değerleriyle Grek harflerini görebiliyorlardı:</p>

  <p class="calibre1">APZTEOWHQ0HMA0IIIQAENAOnBT</p>

  <p class="calibre1">4 17 6 19 14 21 23 6 24 8 6 12 4 8 9 16 24 1 14 13 1115 16 2 19</p>

  <p class="calibre1">"Tamam. Sadece bir tahmin ama eğer haklıysam, bu sayılarda da Alman şifre kitabında olanlara benzer gruplar olacak ve işi çözeceğiz." Jeremy çantasını karıştırıp avuç içi kadar bir bilgisayar çıkardı ve bir dizinin üstüne çöküp aleti çalıştırdı. "Zimmerman şifresiyle ilk ilgilenmeye başladığımda, modern bilgisayar teknolojisinin şifreyi kırmakta ne kadar yardımı olacağını görmeye karar vermiştim," dedi.</p>

  <p class="calibre1">Costas, "Seni giderek daha da çok seviyorum Jeremy," diye mırıldandı.</p>

  <p class="calibre1">Jeremy, "Eminim Everett olsa bu teknolojiye bayılırdı," diye devam etti. "Fakat bazı çözümlerden sonra hiçbir bilgisayar oyununun insan beyniyle yanşamayacağını da görürdü. Zimmerman şifresini kırmak, onu yaratan Almanları anlamaya bağlıydı; onların dünya görüşünü, kelime haznesini bilmekle ilgiliydi. Kullandıkları kelimeleri bilmek ve onlara aşina olmak zorundaydm."</p>

  <p class="calibre1">Bir tuşa bastı ve ortaya sayısal dizilimlerin bulunduğu bir sayfa çıktı, yanlarında da kelimeler ve heceler bulunuyordu. "Anlaşıldığı gibi, Alman şifresinin anahtarı oldukça basitti," dedi. "Her rakam grubu bir kelime, bir cümlecik veya bir harfe denk geliyordu. Şifre kitabı dizin gibi kullanılıyordu. Mesele, şifreyi yaratan Almanların bu mesajda bazı özel kelimeler kullanılması gerekeceğini öngörmemiş olmasıydı, o yüzden birkaç kelimenin daha küçük gruplardan oluşturulması gerekmişti. İşte, dört ayrı sayı grubunun oluşturduğu Arizona kelimesini görüyorsunuz, AR, İZ, ON heceleri için birer grup, A harfi için de bir grup. Bu, telgrafta Almanların Meksikalılara güney eyaletlerinden bazılarını geri almakta yardım edeceklerini belirttikleri kısım. Almanya'daki istihbaratçılar Arizona kelimesine ihtiyaç duyacaklarını akıllarından bile geçirmemişlerdi anlaşılan. Muhtemelen Everett bu noktada devreye girdi. Savaştan önce birkaç yılını orada geçirdiği için, Amerika'ya Oda 40'taki İngiliz şifre kırıcılarından çok daha aşinaydı. Coğrafi isimlere, şifre anahtarında bulunmayan özel yer isimlerine bakmaları gerektiğini o söylemiş olabilir."</p>

  <p class="calibre1">Costas, "Everett eğleniyormuş değil mi?" dedi.</p>

  <p class="calibre1">"Ne demek istiyorsun?"</p>

  <p class="calibre1">"Eh, bütün bu işler onun için çok ciddiydi elbette, antik belgeyi saklamak, bu ipuçlarını bırakmak filan, ama keyfini de çıkarıyormuş."</p>

  <p class="calibre1">Jeremy, "Bulmacalara bayılırmış," diye cevap verdi. "Şifre kırıcı ne de olsa."</p>

  <p class="calibre1">"Biraz Claudius'a benziyor."</p>

  <p class="calibre1">Jack, "Hazine avı da satranç gibi bir oyun olabilir," diye mırıldandı. "Onların hep senden bir adım önde olduğunu ve oyun uzasın diye çeşitli açıklar verdiklerini, böylece onları yakaladığını düşünen biriyle."</p>

  <p class="calibre1">Costas gözlerini kırpıştırıp, "Ben senin arkeolog olduğunu sanıyordum, hazine avcısı değil Jack," dedi.</p>

  <p class="calibre1">O sırada Jeremy heyecanla, "Bingo!" diye bağırdı. "İşe yaradı!" Ekranda altı tane kelime belirmişti.</p>

  <p class="calibre1">Jack, "İnanamıyorum," diye mırıldandı.</p>

  <p class="calibre1">"Almanca tabii ki."</p>

  <p class="calibre1">"Ah."</p>

  <p class="calibre1">Jeremy kelimeleri defterine geçirirken, "Almancan nasıl?" diye sordu.</p>

  <p class="calibre1">"Unutmuş olabilirim." Jack duraksadı, kelimelere baktı. "Grabeskirche. Sanırım bu kilise demek, ama daha özel bir anlamı da olabilir. Fakat yardım edecek birini biliyorum." Cep telefonunu çıkarıp kapağını açtı ve IMU güvenli hattının numarasını tuşladı. "Sandy, ben Jack. Lütfen Maurice Hiebermeyer'i bul ve beni hemen aramasını söyle. Teşekkürler." Elinde telefonla, umut içinde bekledi ve biraz sonra telefon çalmaya başladı. "Maurice? Sesini duyduğuma sevindim." Jeremy defterinden bir yaprak koparıp Jack'e uzattı, o da kalemle birlikte kâğıdı da alarak dışarı çıktı. Birkaç dakika sonra telefonu açık olarak geri geldi. "Kelimeleri ona okudum, birkaç saniye düşünüp arayacak."</p>

  <p class="calibre1">Costas, "Nasılmış dostumuz?" diye sordu.</p>

  <p class="calibre1">Jack, "Napoli'de bir pizzacıda," diye cevap verdi. "Orası hakkında fikrini değiştirmişe benziyor. Bürokrasiyi nasıl idare edeceğini bildiğin sürece çöpsüz üzümmüş. Tek yapman gereken sabah yetkililerin karşısına dikilmek ve çalışmalara bir diş daha atmakmış, sonra gidip günün geri kalanında keyif çatabilirmişsin. Pizzacılar ikinci durağı olmuş. Herculaneum'daki o geçide bir daha girmemize izin verseler bile artık sığamayacağını söylüyor."</p>

  <p class="calibre1">Costas, "Hani sana anlatmaya çalıştığı Mısır'daki o son keşfinden haber var mı?" diye sordu. "Orada daracık geçitler yok, dönmek için bol bol yer var. Biz de ona katılacak mıyız? Sonunda?"</p>

  <p class="calibre1">"Yok. Sözünü bile etmedi. Ağzı doluydu."</p>

  <p class="calibre1">"Sahiden ne dedi?"</p>

  <p class="calibre1">"Sahiden inisiyatifi ele almış. Yetkililer onu tünel kazmaya davet ettiklerinde medya figürü olarak kullanmışlardı, ünlü Mısır uzmanı, bakın bu konunun en iyisini getirdik, diye. İtalyancası da akıcıdır ve muhtemelen İtalyan televizyonlarında bir gecede star olacağı akıllarına gelmemişti. Şimdi bunu bizim lehimize kullanıyor. Yetkililer Anubis heykeliyle ilgili büyük bir basın olayında ön planda olmasını istemiş, o da olayın villanın bulunduğu yerde, tünel girişinin önünde yapılması için ısrar etmiş. Bu şekilde, Maria ile ikisi olup biteni izleyebiliyorlar. Maurice, medya önünde kazı alanının tehlikeleri konusunda büyük şov yapmış, tam ve son bir kazı yapılana kadar mühürlü kalması gerektiğini anlatmış. Yetkililerin, kendi gözetiminde tünelin ağzını betonla kapatması için ısrar etmiş. Tabii onlar da büyük bir zevkle kabul etmişler, ama en azından orada ne varsa el değmeden kalacağını biliyoruz şimdi."</p>

  <p class="calibre1">Costas, "Şaşırtıcı adam," diye mırıldanıp Jack'e yakından baktı. "Elizabeth hakkında bir şey bulabilmiş mi?"</p>

  <p class="calibre1">Jack başını salladı. "Hiçbir şey." Telefon çaldı ve tekrar dışarı koştu. Bir an sonra telefonu cebine koyup, kâğıda bakarak geri geldi. "İşte," dedi. Gırtlağını temizledi ve tane tane okudu. "İsa'nın sözleri mezarlık şapelindedir."</p>

  <p class="calibre1">Bir an sessizlik oldu ve hepsi birden duvardaki resme baktılar.</p>

  <p class="calibre1">Costas, "İsa'nın sözleri," dedi. "Kesinlikle bizim aradığımız o İncil'i kastediyor."</p>

  <p class="calibre1">Jack, "Olabilir," diye mırıldandı.</p>

  <p class="calibre1">"Ve mezarlık şapeli. O da bu oda olmalı. İncil'in bu odada bir yerde olduğunu mu söylüyor yani?"</p>

  <p class="calibre1">"Veya sadece bu odanın bir defin şapeli olduğunu söylüyordur."</p>

  <p class="calibre1">"Pek bir ipucu sayılmaz."</p>

  <p class="calibre1">"Akla yatkın değil." Jack sade ortama baktı, sonra tekrar resme döndü. "Buraya saklamış olabilir. Fakat bir şekilde fazla aşikâr. Burada duracak herhangi birinin, o Grekçe harflerin şifresini kıracak herhangi birinin onun hayatı, geçmişi hakkında da bir şeyler bileceğini tahmin etmiştir. Daha fazla bir şey olmalı, bizim fark etmediğimiz bir şey. Büyük bir parça kayıp."</p>

  <p class="calibre1">Jeremy, "Bin dokuz yüz on yedi," diye mırıldandı. "Bu, anahtar yıl."</p>

  <p class="calibre1">Jack, "Ondan başka ne çıkarabileceğimizi kestiremiyorum," dedi.</p>

  <p class="calibre1">Costas, "Everett, Montgomery gittikten sonra burada mı kalmıştı?" diye sordu.</p>

  <p class="calibre1">Morgan başını kaldırıp baktı, kafası karışmıştı. "Ha?"</p>

  <p class="calibre1">"1917'de. Everett ile Montgomery buraya geldikleri zaman savaş hâlâ sürüyordu ve Everett hâlâ İngiliz istihbarat subayıydı. Amerika'da mı kalıp onlarla mı çalışmaya başlamıştı?"</p>

  <p class="calibre1">"Ah. Söylemeyi unuttum." Morgan boğazını temizledi. "Londra'ya gitmiştim ve Kevv'deki Ulusal Arşiv'de birkaç gün geçirdim. Hayretler içinde onun kişisel yazışmalarına ait bir dosya buldum, esas olarak yarasıyla ilgiliydi, doktor raporları, sağlık kurulu değerlendirmeleri, çok gizli olarak değerlendirilemeyecek, istihbarat eylemleriyle hiç alakası olmayan rutin yazışmalar. Unuttukları şey, sağlık raporlarının askerin tedavi amacıyla gönderildiği yeri açığa çıkarıyor olmasıydı. Anlaşılan o ki, Everett gönderileceği yeri o zamandan biliyormuş, Amerika'ya gelmeden önce tayini yapılmış. İngiliz Ordusu, şifre kırma uzmanlarına, özellikle de kıta bilgisi olanlara cephede ihtiyacı olduğunu fark etmiş. Ve olayların bir yerinde, Savaş Dairesi, Everett'in sadece bir matematikçi olmadığını, aynı zamanda üniversitede Arapça eğitimi aldığını anlamış. Bu da onu tam bir ödül haline getirmiş. 1917'de Amerika'dan dönünce, Birinci Dünya Savaşı sırasında açılan ve Osmanlı İmparatorluğu ile çarpışılan ikinci büyük İngiliz cephesinde, İngiliz Ortadoğu Kuvvetleri'nin şifre subayı olmuş. Kudüs'ün kurtarılmasında General Allenby'ye eşlik etmiş."</p>

  <p class="calibre1">Jack aniden donup kaldı. Elindeki kalem düştü ve gözleri Morgan'a dikildi. "Tekrar eder misiniz lütfen."</p>

  <p class="calibre1">"1917'nin sonlarında Everett, Kudüs'teymiş. Elimizde sadece o soluk fotoğrafı var, ama inanıyorum ki 11 Aralık 1917'de, Allenby ile birliği, atlarından inmiş, Yafa Kapısı'na doğru yürürken gösteren o ünlü fotoğrafı gözünüzün önüne getirebilirsiniz. Bence Everett de, T. E. Lawrence'nin, yani Arap Lawrence'nin arkasındaki subaylardan biriydi. Eski kentten geçip Kutsal Sepulchr'ye, yani Kutsal Mezar Kilisesi'ne gittiklerini ve meydanda dua ettiklerini biliyoruz. Everett, savaşın sonuna kadar İngiliz işgal kuvvetleriyle birlikte istihbarat subayı olarak Kudüs'te kalmış. Türklerin yenilmesinden sonra ellerinde bol bol zaman olmuştur ve bu da onun Kutsal Mezar üzerine mimari bir tez taslağı hazırlayabilmesini açıklıyor. Hani şu yayınlanması için uğraştığımı söylediğim elle yazılmış tez. 1919'da ordudan terhis edildikten sonra da Amerika'ya dönmüş ve hayatının geri kalanını bu manastırda geçirmiş. 1916'daki zehirli gaz saldırısında akciğerleri o kadar hasar görmüş ki, bir daha seyahat edecek hali kalmamış ve sonunda da yatalak olmuş."</p>

  <p class="calibre1">Jack'in arkası hâlâ gruba dönüktü ve duvardaki resme bakıyordu. "Hey Tanrı'm," diye fısıldadı.</p>

  <p class="calibre1">Costas, "Bu, genelde bir şey oldu demektir," dedi.</p>

  <p class="calibre1">"Everett'in hazinesini nereye gömdüğünü biliyorum." Jack hızla ayağa kalktı ve yüzünde geniş bir tebessümle onlara döndü. "Harflerin arasındaki şu mesaj. İsa'nın sözleri mezarlık sapelindedir. Mezarlık şapeli değilmiş. Maurice, bize kelimenin tam karşılığını söyledi. Öyle yapmaması için de bir sebep yoktu. Fakat ben de Almancayı o kadar unutmamışım. O kelimenin tamdık geldiğini biliyordum. Kudüs'e son gidişimden bir şeyi hatırlatıyordu. O, Kutsal Mezar Kilisesi'nin Almancası."</p>

  <p class="calibre1">Herkes nefesini tutmuştu. Bütün ipuçları aniden birleşip tek bir yönü gösterince, Jack vücuduna büyük bir adrenalin dalgası yayıldığını hissetmişti. Çabucak cep telefonunu çıkardı ve IMU'nun direkt hattım tuşladı. "Sandy? Bizi Tel Aviv'e en çabuk nasıl ulaştırırsın?"</p>

  <p class="calibre1">Morgan kendisini de gösteriyordu. Jack başım salladı. "Dört kişiyiz. Evet. Adı Morgan." Bir süre karşıyı dinledi, soma çabucak cevap verip telefonu kapattı. "Hemen havaalanına gidebiliriz. Giderken size gerekenleri de yoldan alırız." Morgan başını salladı ve Jack duvardaki chi-rho sembolünün önüne gidip elini üstüne koydu. Sonra dönüp diğerlerine baktı, haki çantası omzunda asılıydı. "Şu andan itibaren tekrar ateş hatundayız. Başka birinin daha Everett'in peşine düştüğünü biliyoruz, bizi buraya kadar takip etmiş de olabilirler. Biz o uçağa biner binmez ortalık iyice ısınacak. Bir iz üstünde olduğumuzu anlayacaklar. Bunun geri dönüşü yok. Sorusu olan var mı?"</p>

  <p class="calibre1">Costas, "Hadi yapalım şu işi," dedi.</p>

  <p class="calibre1">"Jack? Jack Howard?"</p>

  <p class="calibre1">Bir kadın, Kutsal Mezar Kilisesi'nin çatısmdaki keşiş grubundan ayrılıp güneşli avluyu geçmeye başladı, beyaz giysisi etrafında uçuşuyordu. Jack manzaraya bakmak için elini gözüne siper etti. Hıristiyanlık âleminin en büyük kilisesinin kubbesi önündeydi, beyaz kireç badanalı duvarların ve Kudüs'teki eski kentin düz damlarının üstünde yükselmekteydi. Her santimetrekaresi kutsal sayılan bu kent üzerinde hak iddia eden pek çok hizip vardı ve onlar burayı aşırı bir gayretle koruyordu. İç içe geçmiş avluları, daracık sokakları düşünmek için daha çok fırsatı varmış gibiydi. Jack, Costas'ın başının üzerinden baktı ve gözlerini ovuşturdu. Los Angeles'tan buraya uçarken uyumak imkânsız gelmişti. Birkaç dakika önce Morgan'ı, kilisenin araştırmalarını istediği kısımlarına giriş izni almak üzere Kutsal Mezar'ın girişinde bırakmışlardı. Ama Jeremy, onlarla birlikte değildi. Son dakikada Jack onun Napoli'ye gitmesini, Maria ve Hiebermeyer'e katılmasım ve Elizabeth'in başına ne geldiğini öğrenmek için elinden geleni yapmasını istemişti. Jack oraya başkasını yolladığı için huzursuzdu ama Maria ile Hiebermeyer villa bölgesindeki medya sirkinde hapis kalmışlardı ve kendisi yetişene kadar Jeremy'nin mümkün olan her şeyi yapacağına güveniyordu.</p>

  <p class="calibre1">Tel Aviv'den buraya araba yolculuğu sıcak ve yorucu geçmişti, fakat Kudüs'ün önlerinde açılan eski yapılarıyla Jack neşelendiğini hissetmiş, kesinlikle doğru yere geldiklerini ve araştırmalarının sonunda her ne bulacaklarsa buradan çıkacağını sezinlemişti. Emin olduğu için gerginliği artmıştı. Costas'la Vatikan'ın altında o gizemli adamla buluşmalarından beri, amansız bir sürece sıkışıp kaldıkları duygusunu taşıyordu, onları kimin izleyebileceğinden habersiz, giderek daralan bir bacada ilerliyorlardı sanki. Eğer onlara anlatılanlar doğruysa, peşlerindekiler neredeyse iki bin yıldır girdikleri tüm savaşları kazanmışlardı, başarısızlığa izin yoktu. Ve Jack'in olaya kattığı her yeni kişi, zarar görecekler listesine eklenen bir isim oluyordu. Yaklaşmakta olan kadına baktı, sonra arkasında duran Costas'a göz attı. Arkadaşının hep söylediği bir sözü hatırlamıştı: Eğer riski hesaplayabiliyorsan, o zaman o göze alınabilecek bir risktir. Fakat başkalarının hayatlarıyla kumar oynamaktan nefret ediyordu.</p>

  <p class="calibre1">Kadın gülümseyerek yaklaştı. Giysisinin önünden ve el bileklerinden sarkan renkli süsler vardı ve altın bir kolyeyle küpeler takmıştı. Uzun siyah saçları arkadan sıkıca toplanmıştı ve Etiyopyalılara has çıkık elmacık kemikleri ve düzgün yüz hatları vardı. Yeşil gözleri insanı çarpıyordu. Kadın ellerini uzattı ve Jack de ona sıkıca sarıldı. Costas'a, "Eski okul arkadaşım," dedi. "Helena Selassie."</p>

  <p class="calibre1">Costas gülümseyerek kadınla tokalaşırken, "Soyadı bir şeyler hatırlatıyor," dedi.</p>

  <p class="calibre1">Kadın, "Kral uzaktan akrabamdı," dedi. İngilizceyi kusursuz bir şekilde ve Amerikan aksanıyla konuşuyordu. "Onun gibi, ben de Etiyopyalı bir Ortodoksum. Burası bizim en kutsal yerimiz."</p>

  <p class="calibre1">Costas, "Virginia mı?" diye mırıldandı, gözlerini kısmıştı. "Maryland?"</p>

  <p class="calibre1">Helena güldü. "İyi tahmin. Sizde de bir New York tınısı var galiba. &#160;&#160;&#160;Ailem</p>

  <p class="calibre1">Etiyopya'dan sürülmüştü ve ben de Washington D.C.'nin güneyinde &#160;&#160;&#160;kendi</p>

  <p class="calibre1">yurttaşlarımın arasında büyüdüm. Babam Londra'ya atandığında, Jack'le aynı &#160;&#160;&#160;liseye gittim, sonra da MİT'e döndüm. Uzay mühendisliği okudum."</p>

  <p class="calibre1">"Sahi mi? Nasıl gözden kaçırmışım? Aynı fakültede, denizaltı mühendisliği okudum ben de."</p>

  <p class="calibre1">"Denizaltı meraklılarıyla pek işimiz olmazdı."</p>

  <p class="calibre1">Jack, "Kudüs'ün de roketlere ve uzaya pek yakın olduğu söylenemez Helena," dedi.</p>

  <p class="calibre1">Kadın hüzünlü bir tavırla gülümsedi. "NASA uzay mekiği programında yara alınca, ruhsal yolu deneyeyim dedim. Daha çabuk ulaşırım böylece."</p>

  <p class="calibre1">"Buraya eninde sonunda geleceğini biliyordun."</p>

  <p class="calibre1">Kadın, "Kanımda var," dedi. "Babam yaptı, ondan önce büyükbabam, onun babası da yapmıştı. Bu yoldan giden epeyce de kadın var. Her zaman en az yirmi sekiz kişi burada oluyoruz. Genellikle keşişler oluyor ama daima birkaç tane de rahibe bulunuyor, neredeyse iki yüzyıl oldu artık. Kutsal Mezar'daki varlığımız bizim Etiyopya inancımızın merkezi, kimlik duygumuzu korumamıza yardım ediyor. Sadece Etiyopya Kilisesi'ni değil, büyük ailemi, Etiyopya'nın kendisini kastediyorum."</p>

  <p class="calibre1">Costas, "Kilisenin aşağıları oldukça kalabalık görünüyor," dedi.</p>

  <p class="calibre1">"Bunu tekrar söyleyebilirsiniz. Yunan Ortodoks, Ermeni Apostolik, Roma Katolik, Koptik Ortodoks, Suriyeli Ortodoks. Zamanımızı ibadetten daha çok tuvalet kuyruğunda harcıyoruz. Burası dünyanın küçük bir kesiti gibi, iyi, kötü ve çirkin. On dokuzuncu yüzyılda Kudüs'e egemen olan Osmanlı İmparatorluğu, kutsal yerler için statüko denen bir şey ilan edip, anlaşmazlıkları gidermeye çalışmışlar. Buna göre, her türlü yeni yapılanma için, Kutsal Mezar'daki herhangi bir yedieminlik değişimi için hükümetten izin alınması gerekiyormuş. Ama o dönemden sonra her şey tersine dönmüş ve daha fazla çatışma çıkmış. Haftalarca süren pazarlıklar yapılıyor ve öbür mezheplerden alman resmi izinler olmadan duvardaki bir sıva çatlağım bile tamir edilemiyor. Herkes sürekli birbirini gözetliyor. Açık savaşın bir adım önüne asla geçemiyoruz. Birkaç yıl önce Mısırlı bir Koptik keşiş, gölgede oturmak için koltuğunu anlaşmalı noktanın birkaç adım ötesine çekince on bir tane keşiş hastanelik oldu."</p>

  <p class="calibre1">Jack, "Ama siz en azından çatıda olmakla bir adım öndesiniz," dedi.</p>

  <p class="calibre1">"Cennet yolunun yarısı." Helena güldü. "En azından, keşişler kışın ortasında dondurucu ayazda ve Koptikler kazara bilerek elektrikleri kestiklerinde böyle teselli buluyorlar."</p>

  <p class="calibre1">Costas kulaklarına inanamayarak, "Burada çatıda mı yaşıyorsunuz?" diye sordu.</p>

  <p class="calibre1">Helena, "Tuvaletleri kokladınız mı hiç?" dedi. "Şaka yapıyor olmalısınız. Buradan yirmi dakikalık yürüyüş mesafesinde, Cennet Dağı Rahibe Manastırı'nda güzel bir dairem var. Bu sadece gündüz görevim."</p>

  <p class="calibre1">"Bu göreviniz nedir tam olarak?"</p>

  <p class="calibre1">"Resmi olarak, bütün antik elyazmalarımızı geri almaya çalışıyorum, yani diğer mezheplerin elinde olanları. Antik Etiyopya dili Geez ile yazıldıkları ve kenarlarında kültürümüzün imzası olan renkli süslemeler bulunduğu için tespit etmek kolay."</p>

  <p class="calibre1">Costas, "Geri almak," diye tekrarladı.</p>

  <p class="calibre1">Kadın içini çekti. "Uzun hikâye."</p>

  <p class="calibre1">"Kısaca?"</p>

  <p class="calibre1">"Pekâlâ. Etiyopya, yani antik Aksum Krallığı, MS dördüncü yüzyılda Hıristiyanlığı ilk kabul eden uluslardan biriydi. Pek çok insan bilmez ama Etiyopyalı siyah Afrikalılar, Kutsal Mezar'a bağlı en eski Hıristiyan toplumlarından biridir. Kutsal Mezar Kilisesi'nin anahtarları Roma İmparatoru Büyük Konstantin'in annesi, adaşım Helena tarafından bize verilmiştir. Fakat sonra yüzyıllar boyunca Mısır Koptik Kilisesi ile, İskenderiye'den gelen keşişlerle, hiç de kutsal olmayan bir rekabet yaşanmış. Kutsal topraklan ele geçirmelerinden sonra Osmanlı İmparatorluğu'na vergi vermeyi reddedince sıkıntılı durumlar yaşanmış. Sonra 1838'de esrarengiz bir hastalık Kutsal Mezar'daki Etiyopyalı keşişlerin çoğunu silip süpürdü. Veba olduğunu söylediler ama hiçbirimiz buna inanmadık. Ondan sonra da sahip olduğumuz yerlerin çoğuna el konuldu. Hayatta kalan keşişler çatıya sürüldü ve biz de burada tutunduk. Kibron Vadisi'nden ellerimizle çamur ve su taşıyıp etrafımızda gördüğünüz o kulübeleri yaptık. Sonra tecavüzlerin en kötüsü yapıldı ve değerli kitaplarımızın pek çoğu bizden çalınıp yakıldı. Elyazmalarına veba bulaşmış olduğunu iddia ettiler."</p>

  <p class="calibre1">Costas, "Başka bir deyişle, o elyazmalarında ortaya çıkmasını istemedikleri bir şeyler vardı," diye mırıldandı.</p>

  <p class="calibre1">Helena başını salladı. "Bizim burada, Kutsal Mezar bölgesinde onlardan birkaç yıl önce de var olduğumuzu kanıtlamamızdan, kitaplarımızı üstünlük iddiasında bulunmak için kullanabileceğimizden korkuyorlardı. İşin trajik yanı, o belgelerden bazıları dördüncü yüzyılda Kutsal Mezar Kilisesi'nin kuruluşundan çok öncesine aitti. Keçi derisine yazılmış neredeyse iki bin yıllık elyazmaları vardı. Bazıları hâlâ rakiplerimizin dolaplarında kilit altında olabilir. Benim hayalim, o eh/azmalarından hiç olmazsa bir tanesini, İsa hakkında, onu tanıyan, sözlerini kendi ağzından duyan ilk inananların yaşadığı dönemin tarihini taşıyan bir şey bulabilmek ve onun buraya, bu amaçla yapılmış kütüphaneye döndüğünü görmek. Buraya, aşağıda gördüğünüz ağız dalaşı ve çekişme için değil, İsa'yı aramak için gelen her mezhepten hacıya hitap edecek bir şey bulmak istiyorum. Ancak dünyaya gösterecek böyle bir hazineye sahip olmak, Etiyopya toplumunun haritadaki yerini yeniden ve sağlam bir şekilde almasını sağlayacaktır, çatıda kamp kuran bir avuç kaçıkla olacak bir şey değil bu."</p>

  <p class="calibre1">Jack elini gözlerine siper edip, İsa'nın mezarının üstündeki kubbenin tepesinde bulunan haça dönük kirli gri keşiş kulübelerine baktı. Karşısındaki manzaranın görünürdeki saflığı, gökyüzüne uzanan beyaz badanalı duvarlar, Helena'nm anlattığı karmaşık tarihi yalanlar gibiydi, ama Jack arkeolojik bir alanda olduğu gibi, burada da yüzyılların birikiminin üstünde durduklarının farkındaydı. "Katılıyorum," diye mırıldandı. "Burası mükemmel olurdu. Sana yardım etmeyi çok isterdim."</p>

  <p class="calibre1">"Mezarın yakınlarında çok önem verdiğimiz bir şey yok ama buraya çıkınca bir avantajımız olduğunu hissediyoruz. Tam İsa'nın göğe yükseldiği noktada, olabilecek en yüksek yerdeyiz."</p>

  <p class="calibre1">Costas, "Buradan yükseldiğine inanıyor musunuz?" diye sordu.</p>

  <p class="calibre1">Helena duraksadı. "Bu da ilk dönem Hıristiyanlıkla ilgili diğer şeyler gibi. Gerçeğe ulaşmak için çok fazla süslemeyi soyup çıkarman gerekiyor ve bazen de aradığın gerçek oradan çıkmıyor."</p>

  <p class="calibre1">Costas, "Tarihin süslemeleri," diye mırıldandı. "Komik, Jack de kullanır bu kelimeyi."</p>

  <p class="calibre1">Helena, "Aynı okulda okuduğumuz için herhalde," deyip güldü. "Kutsal Mezar Kilisesi, İsa'nın ölümünden üç yüz yıl sonrasına kadar ona adanmış değildi, o sıralarda ruhban sınıfından bazı Hıristiyanlar, İmparator Büyük Konstantin'in politik amaçlarına uyan, daha hayali bir geçmişin arayışındaydı. İmparatorun annesi Helena'nm asıl haçın bir parçasını kilisenin altındaki antik su sarnıçlarından birinde bulduğu iddiası da herhalde yine aynı şeydi, süsleme. Ama gerçek yanı da vardı. Şu an bulunduğumuz yer antikçağda, kent duvarlarının dışında kalan bir tepeydi. İsa zamanında burada mezarlar vardı ve belki de idam infazları da burada gerçekleştiriliyordu. Bunların hepsi ihtimal."</p>

  <p class="calibre1">Jack, "Tehlikeli bir biçimde arkeolog gibi konuşuyorsun Helena," dedi.</p>

  <p class="calibre1">"Benim bütün istediğim bunların altında yatana, tarihin çıplak gerçeklerine ulaşmak."</p>

  <p class="calibre1">Costas, "Deneyimlerime dayanarak her zaman çıplak olmadıklarını söyleyebilirim," diye mırıldandı.</p>

  <p class="calibre1">Jack gülümseyerek, "Aldırma sen ona," dedi. "Yakınlarda travma geçirdi de." Tekrar Helena'ya döndü. "Ama ne demek istediğini anlıyorum."</p>

  <p class="calibre1">Helena, "Bu çatıda vakit geçirmekle ilgili bir şey Jack," dedi. "Sanki aşağıdaki her şey tarihin büyük ağırlığı altında boğulmuş gibi. Burada, yukarıda, tepemizde gökyüzünden başka bir şey yokken, uzaktaki belli bir noktaya ışınlarını gönderen büyük bir tarih çanağının üstünde olmak gibi. Ve aşağı bakınca bütün o insani saçmalıklar önemsiz, kolayca vazgeçilebilir görünüyor. Her şeyin asıl şeklini, basit gerçekleri görür gibi oluyorsun. Ve bu da bana bir gün gerçek İsa'yı, insan İsa'yı bulabileceğim umudu veriyor. Burayı bizim için değerli kılan da bu. Birkaç gün önce Galilee Denizi'nin kıyısında oturdum, sadece su ve parıldayan tepelerle gökyüzü vardı ve her şeyi bütün açıklığıyla önümde görür gibiydim."</p>

  <p class="calibre1">Jack, Helena'ya baktı. "Bunların bir kısmını paylaşmayı çok isterdim. Ama önce yardımına ihtiyacımız var. Hem de acilen. Seni o yüzden aramıştım. Gidebileceğimiz bir yer var mı?"</p>

  <p class="calibre1">Tam o anda Morgan çatı avlusuna çıkan merdivenlerin başında belirdi. O da, Jack ve Costas gibi pamuklu spor pantolon ve bol bir tişört giymişti ama bir de onlara doğru yürümeye başlamadan önce başına geçirdiği hasır şapkası vardı.</p>

  <p class="calibre1">Costas, "Cennet krallığına hoş geldin," diye gülümsedi.</p>

  <p class="calibre1">Morgan, "Öbür taraf olabilecek kadar sıcak," dedi ve özür dilercesine Helena'ya bakıp elini uzattı. "Siz de Rahibe Selassie olmalısınız."</p>

  <p class="calibre1">"Doktor Morgan."</p>

  <p class="calibre1">Helena arkasından gelmelerini işaret edip avlunun öbür tarafındaki bir dizi kapının önünden geçti. Avluyu çevreleyen duvarlar ve kilisenin üst yapısı kentin gürültüsünü uzaklaştırıyordu, ama aniden yakında bir yerden keskin bir takırtı, arkasından da yankılanan darbeleri duyuldu. Jack, "Silah sesi," dedi. "İsrail ordusunun .223, M 16'sına benziyordu."</p>

  <p class="calibre1">Morgan, "Az önce sokağa çıkma yasağı ilan ettiler," dedi. "Belli ki Ağlama Duvarı'nda bir tür karışıklık çıkmış ve Hıristiyan bölümüne yayılmış. Birkaç turist bıçaklanmış. Eski kente tam zamanında gelmişiz. Bütün kapıları kapatmışlar. Tam Kutsal Mezar keşfime başlamıştım ki onu da kapadılar, herkesi dışarı çıkardılar."</p>

  <p class="calibre1">Helena, "Çatıda olmanın bir avantajı da bu," dedi. "Bütün bunların üstünde kalıyoruz. Fakat turistlere saldırılması pek görülmüş şey değil. Buradaki aşırılar yapmaz pek. Hiçbir yararı olmaz çünkü."</p>

  <p class="calibre1">Jack aniden huzursuzlanmıştı. "Tam da ihtiyacımız olan şey," diye söylendi. "Sokağa çıkma yasağı, turist yok, polis ve ordu meşgul. Bu bizi savunmasız bırakıyor. Umarım Ben gelmeyi başarır." Helena'ya baktı. "Güvenlik şefimiz. Bu sabah Londra'dan uçtu o da, şu sıralarda Tel Aviv'e varmış olmalı."</p>

  <p class="calibre1">Costas, "Kapıları açtırabilecek biri varsa o da Ben'dir," dedi.</p>

  <p class="calibre1">Jack, "Buranın polis şefiyle ilişki kurmuştu zaten," dedi. "Birbirlerini özel kuvvetlerden tanıyorlarmış, benim bile bilmediğim gizli bir İngiliz-İsrail operasyonuna katılmışlar. Özel kuvvetler de oldukça küçük bir dünya."</p>

  <p class="calibre1">Helena, "Bayağı iyi bağlantılarınız var," dedi.</p>

  <p class="calibre1">Jack, ona muzip bir bakış fırlattı. "Indiana Jones'un tek kişilik bir şov olduğunu düşünen varsa, hemen vazgeçsin."</p>

  <p class="calibre1">Avlunun kenarında, diğerlerinden ayırt edilmeyen bir kapının önüne gelmişlerdi. Helena kilidi açıp, tavandan sarkan ampulü yaktı ve grubu içeri buyur etti. "Ofisime hoş geldiniz," dedi. Hep birlikte içeriye doluştular. Jack'le Costas bir sıraya iliştiler, Morgan ayakta durdu. Oda bir yanıyla, sırası ve ibadet eşyalarıyla tam bir keşiş hücresi gibiydi, ama öbür yanında kitap dolu raflar, duvara tutturulmuş mimari çizimler ve sanat eseri gibi bir dizüstü bilgisayarın durduğu dar bir masa bulunuyordu. "Elektriği Ermenilerden çalıyorum, kablosuz internet bağlantımı da bitişikteki Yunan manastırı sağlıyor." Helena sırıttı ve masanın arkasındaki tabureye oturdu. "Görüyorsunuz ya, sahiden her şeyi paylaşıyoruz."</p>

  <p class="calibre1">Morgan, kayalıklarla ve arazi hatlarıyla çevrelenmiş basit, düz hatlı yapıları gösteren çizimlere baktı. "Kutsal Mezar mı?" diye sordu. "Bu eski kilise mi?"</p>

  <p class="calibre1">Helena, "Roma Kilisesi'nin mimari tarihi üzerine çalışıyorum," dedi. "En çok altında yatanla, dördüncü yüzyılda Konstantin Kilisesi inşa edilmeden önce orada ne olduğuyla ilgileniyorum. Çarmıha gerilişten sonra, erken Roma döneminde, burada insanların tahmin ettiğinden çok daha fazla şey olup bitiyordu. Bu benim gizli mesai sonrası projem haline geldi, ama artık siz biliyorsunuz. Önümüzdeki birkaç yılı daha burada, tarihin bu en karmaşık yerlerinden birinin tepesinde oturarak geçireceksem, keşişlerime göz kulak olmaktan öte bir şeyler de yapabilirim."</p>

  <p class="calibre1">Morgan heyecanla çantasına vurup, "Öyleyse getirdiğim şeye bayılacaksınız," dedi. "Yaklaşık yüzyıl önce başka biri de aynı işi yapıyordu. Onun çalışması tamamlanmadan kaldı ve şimdiye kadar hiç yayınlanmadı. Çoğunlukla ortaçağ başlangıcına ait ayrıntılı kayıtlar, ama Roma dönemiyle ilgili soluğunuzu kesecek gözlemler de var." Morgan sesini alçalttı. "Bunları yazan kişiye göre, Kral Herod Agrippa birinci yüzyılın ortalarında kent duvarlarını yeniden inşa ederken bu noktaya bir de türbe yapmış, çarmıha gerilişten sadece birkaç yıl sonra. Eğer ipuçlarını izlememe yardım ederseniz, erken Hıristiyanlık dönemi arkeolojisinin en olağanüstü keşiflerinden birini yapabiliriz."</p>

  <p class="calibre1">Helena tabureye gömülmüş gibi görünüyordu ve rengi solmuştu. "Şaka yapıyorsunuz. Benim bulduğumu duyana kadar bekleyin. Kimdi o adam?"</p>

  <p class="calibre1">Jack solmuş bez çantasından bir tomar kâğıt çıkarıp dizlerine serdi. Costas da oturduğu yerden uzanıp kapıyı kapattı. Jack, "Sana telefonda anlatamadığımız şey buydu," dedi.</p>

  <p class="calibre1">Sonraki kırk dakikada her şeyi özetledi: gemi batığım, Herculaneum'u, Roma'yı, Londra'daki mezarı, bir gün önce Kaliforniya'daki rahibe manastırında buldukları ipuçlarını... Bitirince, nutku tutulmuş vaziyette gözünü kendisine dikmiş olan Helena'ya baktı ve sonra kadının masasına Everett'in chi-rho sembolü ve Grek harfleri bulunan duvar resminin fotoğrafını bıraktı. "Bu sana bir şey ifade ediyor mu?"</p>

  <p class="calibre1">Helena doğruca fotoğrafın alt kısmına bakıyordu. Sersemlemiş gibiydi ve kıpırdamıyordu.</p>

  <p class="calibre1">"Ee?"</p>

  <p class="calibre1">Rahibe boğazını temizledi ve masasına tutundu. Gözlerini kırpıştırdıktan sonra görüntüye daha yakından baktı. "Eh, bu bir Ermeni haçı. Alt ucu diğerlerinden daha uzun ve şunlar da belirgin ikili uçlar."</p>

  <p class="calibre1">Jack başını salladı. "Bunun bir yardımı olur mu?"</p>

  <p class="calibre1">"Eh, eğer Kutsal Mezar'ın içinde Ermeni olan bir şey arıyorsan, St. Helena Şapeli'ni düşünürsün, kilisenin altındaki antik taşocağmda. Ermeni keşişlerinin sorumlu olduğu bir yer." Aniden durdu, masayı kavradı ve fısıldadı. "Tabii ya."</p>

  <p class="calibre1">"Ne oldu?"</p>

  <p class="calibre1">Helena çabuk çabuk konuşmaya başladı. "Pekâlâ. Bu da benim geldiğim nokta. Benim özel ilgi alanım kilisenin altında yatanlar. Onun üstündeki her şey, kaya yatağından çatıya kadar, süslemeden ibaret, yine aynı kelime Costas. Hıristiyanlık tarihinin büyüleyici bir kaydı ama buradaki herhangi bir gerçeğin süslenmesi, Nasıralı İsa'nın, gerçek İsa'nın yaşamı ve ölümüyle bir gerçeği örtüyor olabilir."</p>

  <p class="calibre1">Jack, "Devam et," dedi.</p>

  <p class="calibre1">"Doktor Morgan'ın Herod Agrippa hakkında söyledikleri, şu birinci yüzyıl türbesi. Yeraltı şapeline ayak bastığım andan itibaren, kilisenin altında İsa ve havarileri zamanından kalma daha fazla Roma kanıtı gömülü olduğuna kani oldum. Şimdi anlattıklarınıza, 1917'deki olaylara getirdiğiniz açıklamalara da bakınca, aynı ipuçlarını izlemekte olduğumuzu düşündüm."</p>

  <p class="calibre1">"Açıkla."</p>

  <p class="calibre1">"Şu Everett denen adamın Birinci Dünya Savaşı sırasında buraya geldiğini söylediniz değil mi? Dini bütün bir adamdı, vaktinin çoğunu Kutsal Mezar'da geçiriyordu. Eğitimli bir mimardı."</p>

  <p class="calibre1">Morgan çantasına vurdu. "Demin söz ettiğim mimari tezi yazan kişi. Size bir CD'sini bırakabilirim."</p>

  <p class="calibre1">Helena, "Adını bilmiyordum ama adamı biliyorum," diye mırıldandı. "Hem de gayet iyi. O yeraltı şapeline her gidişimde varlığını orada hissediyorum."</p>

  <p class="calibre1">Jack, "Nasıl?" diye bağırdı.</p>

  <p class="calibre1">"Üç yıl önce, buraya ilk geldiğimde öğrendim. Kutsal Mezar Kilisesi'nin ana kapısının anahtarı iki Müslüman ailede durur, bu ta Saladinr) döneminden kalma bir gelenektir. Bir aile anahtarı verir, öbürü de kapıyı açar. Çatıdaki Etiyopyalılara karşı, sevgili Hıristiyan biraderlerimizin bazılarından çok daha sevgi dolu davranırlar ve o ailelerden birinin yaşlı aile reisiyle dost olduk. Ölmeden önce gençliğine dair olağanüstü bir hikâye anlattı bana. 1918 başında, on yaşındayken başına gelmiş. O dönemde Kudüs'ün kontrolü İngilizlere geçmiş. Adamın büyükbabası ölümünden onlarca yıl önce, 1860'larda Kudüs'ün haritasını yapan Albay Warren ve Albay Wilson gibi İngiliz subaylarının buranın tarihine ve mimarisine büyük ilgi gösterdiklerini hatırlıyormuş. Bu yüzden, bekçi aileleri İngiliz işgalcilere karşı daha fazla yakınlık hissetmişler. Yaşlı adam, Arapça konuşan bir İngiliz subayının iki tane ordu kadastrocusu ile geldiğini, kilisede çok fazla zaman geçirdiğini, yeraltı şapellerinin haritasını çıkardığını ve antik taşocağmı, su sarnıçlarını incelediğini anlattı. Sonradan subay yalnız başına gelmeye başlamış ve onunla arkadaş olmuşlar. Subay hep kederliymiş, bazen ağlıyormuş ve kendi çocuklarım yıllardır görmediğini, bir daha da asla göremeyeceğini anlatıyormuş. Batı Cephesi'nde zehirli gaza maruz kalmış ve çok kötü yaralanmış, zor nefes alıp veriyormuş, hep kan tükürüyormuş."</p>

  <p class="calibre1">Jack heyecanla, "Bu bizim adamımız," diye mırıldandı.</p>

  <p class="calibre1">"Belli ki son ziyaretinde bütün geceyi kilisede geçirmiş. Bekçiler onun çok dindar olduğunu bildikleri için yalnız bırakmışlar. Tekrar gördüklerinde adam kanalizasyondan çıkmış gibi çamur içindeymiş, sırılsıklammış ve tir tir titriyormuş. Büyük bir hazineyi onlara emanet ettiğini ve onu sonsuza kadar korumaları gerektiğini söylemiş. Savaşta çok kötü travma yaşadığını bildikleri için nöbet geçiriyor sanmışlar ve İsa'nın mezarını kastettiğini düşünmüşler. Adam ortadan kaybolmuş ve bir daha da kendisini hiç görmemişler. Akciğerleri zayıf olduğu için o son gece yaşadıkları yüzünden öldüğüne inanmışlar."</p>

  <p class="calibre1">Jack, "Yaşlı adam Everett ile kadastrocuların ne bulmuş olabileceklerinden söz etmedi mi hiç?" diye sordu. "Mesela St. Helena Şapeli'nde filan. Bir tür gizleme yeri arıyoruz."</p>

  <p class="calibre1">Helena başını salladı. "Hiç öyle bir şey söylemedi. Ama bekçiler Kutsal Mezar'ın altında kazı yapılmamış pek çok yer olduğunu her zaman biliyorlarmış. Bir zamanlar mezar olabilecek antik odalar, eski defin yerlerine oyulmuş sarnıçlar. Roma döneminde kapatılan ve bir daha hiç açılmayan girişler..."</p>

  <p class="calibre1">Jack," O zaman içgüdülerimize güvenmek zorundayız," dedi.</p>

  <p class="calibre1">Helena, "Aşağıda günlerce kaldım," dedi. "Çok fazla olasılık var. Her bir duvardaki her taş bir odayı, bir geçidi gizliyor olabilir. Ve hemen hemen hepsi de harçla sıvanmış veya badanayla örtülmüş. Duvarlarda en azından altı tane, arkalarında boşluk olan taş blok biliyorum, harç çatlaklarından bakınca arkayı görebiliyorsun. Fakat izinsiz bir kazı söz konusu dahi olamaz. Bırak kazı yapmayı, sizi oraya indirdiğim için bile Ermeniler bozulacaktır."</p>

  <p class="calibre1">Jack, Everett'in duvar resmini gösteren fotoğrafı aldı ve dosyasını açtı. "Biz denemezsek başkası yapacak. Burada olduğumuzu bilen başkaları var, bundan eminim. Artık harekete geçmemiz lazım. Bizim için Kutsal Mezar'ın kapısını açtırabilir misin?"</p>

  <p class="calibre1">"Bunu yapabilirim." Helena, Jack'in elindeki fotoğrafa bir daha göz attı, sonra aniden uzanıp Jack'in kolunu yakaladı. "Dur! Şu ne? Haçın altındaki?"</p>

  <p class="calibre1">Jack, "Latince bir yazı," dedi. "Resimde net değil, ama Domine lumius yazıyor."</p>

  <p class="calibre1">Helen bir an donup kaldı, sonra tuttuğu nefesi bıraktı. "İşte bu! Şimdi Everett'in nereye gittiğini biliyorum." Ayağa fırladı, gözleri çakmak çakmaktı. "En azından iki kişinin benimle gelmesi lazım. İki çift güçlü elin."</p>

  <p class="calibre1">Costas başparmaklarım havaya kaldırdı. "Ben varım."</p>

  <p class="calibre1">Jack, "Nereye?" diye sordu.</p>

  <p class="calibre1">"Sen deniz arkeologusun Jack. Gemiler ve tekneler. Yakınlarda Kutsal Mezar'da yapılan en inanılmaz keşif neydi? Peşimden gelin."</p>

  <p class="calibre1">Yarım saat sonra, Jack Kutsal Mezar Kilisesi'nin ana girişi yakınında, neredeyse bin yıl önce Haçlılar, Kudüs'ü ele geçirdiği zaman yapılan ön cephenin altındaki kapalı avluda duruyordu. Çatıdaki Etiyopya manastırından inerken, geride kalıp Morgan'la fısır fısır konuşmuş ve tam avluya gelirken haki çantasından bir CD çıkarıp vermişti. Morgan'ı eski kentten çıkarmak için Helena'yla bir refakatçi ayarlamışlardı, gideceği yerde Jack'in belirttiği kişiye o GD'yi teslim edecekti. Basamakların dibinde, Morgan'la ikisi sokak kıyafeti giyen ve kılıfsız bir Glock tabanca taşıyan bir adam tarafından karşılandılar. Adam soran gözlerle Helena'ya baktı, o da Morgan'ı gösterdi ve adam, Morgan'ı alıp avludan çıkardı. Aniden iki İsrail polisi koşarak önlerinden geçti, tepeden tırnağa savaşa gider gibi kuşanmışlardı ve M4 tüfekleri ateşe hazırdı. Sokaklarda bir makineli tüfek sesi yankılandı, arkasından da Arapça çığlıklar duyuldu. Koruma Morgan'ı avlunun öbür tarafındaki duvara itti. Morgan dönüp baktı ve Jack anlamlı bir şekilde saatini gösterdi. Morgan başını salladı ve sonra koruma onu çekti ve ikisi birlikte koşarak köşeyi dönüp gözden kayboldular.</p>

  <p class="calibre1">Jack gökyüzüne baktı. Artık her şey yoluna girmişti. Güneş bir gri bulut kümesinin ardında kaybolmuştu ve hava ağır ve nemliydi. Jack içinden Morgan için dua etti ve sonra Costas'la Helena'nm peşinden kilisenin kapısına doğru yürüdü. Kapıların iki yanında kefiyeli iki Arap belirmişti. Costas ihtiyatla geri çekildi fakat Helena elini koluna koyarak onu yatıştırdı. Adamlardan biri, antik anahtarların dizili olduğu halkayı ötekine uzattı, o da kilitleri açmak üzere kapıya yaklaştı. Kanatları iterek sadece geçilecek kadar yer açtı. Helena hafifçe başını eğip iki adama baktı ve Jack'le Costas'ı içeri soktu. Kapılar arkalarından kapandı. İçerideydiler.</p>

  <p class="calibre1">Helena alçak sesle, "Eski Kudüs'ün bütün Hıristiyan bölümünde elektrik kesintisi var," dedi. "Yetkililer bazen şalteri indiriyor. Kötü adamları ortaya çıkarmak için." İçerisi karanlıktı ve bir süre kıpırdamadan durdular, gözlerinin ortama alışmasını beklediler. Kubbeli binanın etrafını çevreleyen pencerelerden doğal ışık geliyordu ve etraflarım saran gölgeler turuncu renkli parıltılarla deriniyordu. "Geleceğimizi haber verince, Yakup ve Nusaybi, yani kapıyı açan iki Arap bekçi bizden önce gelip mumları yaktılar."</p>

  <p class="calibre1">Jack, "Burada olduğumuzu başka bilen var mı?" dedi.</p>

  <p class="calibre1">"Sadece arkadaşım Yereva. Bundan sonra gideceğimiz yerin anahtarı da onda. Ermeni bir rahibedir."</p>

  <p class="calibre1">Costas, "Ermeni; mi?" dedi. "Ve sen de Etiyopyalısın. Sizler bir araya gelmezsiniz sanıyordum."</p>

  <p class="calibre1">"Erkekler öyledir. Eğer burası rahibeler tarafından yönetilseydi, bir yerlere varabilirdik."</p>

  <p class="calibre1">Onları kubbeli yapının kenarına doğru götürdü. Jack başını kaldırıp ışığın geldiği yuvarlak pencerelere baktı ve tepedeki kubbenin iç kısmını inceledi. Dördüncü yüzyılda Büyük Konstantin tarafından inşa edildiği biçimde restore edilmişti. Son birkaç gün içinde altında durmuş olduğu diğer büyük kubbeleri, Londra'daki St, Paui'ü, Roma'daki St. Peter'i, aniden İsa'nın yaşam gerçeklerinden çok uzak görünmeye başlayan yerleri düşündü. Burada bile, mekânın önemi ve altlarındaki kayalara gömülü gerçekler, kilisenin kendisi tarafından, hatta milyonlarca insanın buraya tapınmak üzere geldiği birinin davranışlarını övmek ve kutsamak için inşa edilen yapılar tarafından engelleniyormuş gibiydi.</p>

  <p class="calibre1">Costas, "Tarihin süslemeleri derken neyi kastettiğini anlayabiliyorum," diye mırıldandı. Kubbeli binanın ortasındaki zevksiz bir şekilde aşırı süslenmiş yapıya bakıyordu. "Mezar, bu mu?"</p>

  <p class="calibre1">Helena, "Bu Kutsal Mezar'm kendisi, Aedicule," diye cevap verdi. "Burada gördüğün şeylerin çoğu, 1009'da, Kudüs'ün yönetimi Müslümanlardayken Halife Hakim tarafından yıktırılan binanın yerine inşa edildi. O yıkım, Haçlı Seferlerini hızlandıran olaydı; fakat Haçlılardan bile önce Viki'ng Harald Hardrada ile onun Varangian muhafızları, Bizans imparatorunun emriyle Konstantinopolis'ten gelmiş ve kilisenin yeniden yapımına gözcülük etmişlerdi. Ama siz bunları biliyorsunuzdur zaten."</p>

  <p class="calibre1">Costas, "Harald'ı Yucatân'da bıraktık sanıyordum," diye mırıldandı. "Bu adamm gitmemiş olduğu bir yer var mı?"</p>

  <p class="calibre1">Helena, "Aedicule'nin içindeki antik kaya mezar, MS 326'da, Piskopos Macrobius tarafından İsa'nın mezarı ilan edildi," diye devam etti. "Şimdi karşımızda duran her yerin kayalık bir tepe olduğunu hayal etmeniz lazım, kubbeli binanın şimdiki yüksekliğinin yaklaşık yarısı kadardı. Hemen arkamızda Golgötha, yani kafatası yeri diye bilmen küçük bir yükselti bulunuyordu. Çoğu insan İsa'nın orada çarmıha gerildiğine inanıyor. Karşımızdaki tepe ise taşocağıymış, muhtemelen Davut ile Süleyman zamanından kalma. Ancak, İsa zamanında defin yeri olmuş ve herhalde kaya mezarlarıyla dolmuş."</p>

  <p class="calibre1">Costas, "Piskoposun doğru mezarı seçtiğini nereden biliyoruz?" dedi.</p>

  <p class="calibre1">Helena, "Bilmiyoruz," diye yanıt verdi. "İndilerde sadece mezarın kayaya oyulduğu anlatılıyor, önüne de bir taş yuvarlanmış. İçeriyi görmek için eğilmek gerekiyor. İçeride en az beş kişinin oturmasına veya çömelmesine yetecek kadar yer var. Ceset konan platform, yükseltilmiş bir tabut ayağı, muhtemelen bir acrosolium, sığ bir kemerin altındaki bir raf."</p>

  <p class="calibre1">Jack, "Dönemin tipik bir mezarında rastlanacak şeylerin hepsi," dedi. "İndilere göre, mezar özel olarak İsa için yapılmamış, fakat zengin bir Yahudi ve Kudüs meclisi üyesi olan Joseph Arimathea tarafından bağışlanmıştı. Belli ki yeni yapılmış bir mezardı ve belli ki başka defin olmayacaktı, diğer kaya mezarlarının pek çoğunda görülen ilave nişler yoktu. Asla aile mezarı olarak kullanılmayacaktı."</p>

  <p class="calibre1">Helena, "Tabii eğer..." deyip tereddüt etti. Sonra çok alçak sesle, adeta fısıldayarak konuştu. "Eğer başka biri daha konulmadıysa."</p>

  <p class="calibre1">Jack, "Kim?" diye heyecanla sordu.</p>

  <p class="calibre1">Helena, "Bir yoldaş," diye fısıldadı. "Kadın bir yoldaş."</p>

  <p class="calibre1">"Buna inanıyor musun?"</p>

  <p class="calibre1">Helena ellerini kaldırıp parmak uçlarını birleştirdi, sonra da Aedicule'ye baktı. "Artık orada ne olduğunu söylemeye imkân yok. Büyük Konstantin'in mühendisleri mezarı açığa çıkarmak için onu izole etmek için etrafındaki tepenin büyük kısmını tıraşlayıp götürmüşler. Bunu yaparken, aslında mezarın büyük bir kısmım, kayaya oyulmuş odayı da tahrip etmişler, sadece defin rafına bir şey olmamış. Adeta Konstantin'in piskoposu kuşku veya tartışma yaratacak her şeyin ortadan kaldırılmasını istemiş gibi. Ondan sonra, Kutsal Mezar, tanımlanıp çürütülmesi mümkün olmayan bir inanç meselesi haline gelmiş. Tarihsel bağlamı, dördüncü yüzyılı hatırlayın. Kilise ilk kez biçimlendirilirken, uygun olmayan, çelişkili bulunan bazı şeyler gizlenmiş veya yok edilmişti. Buna karşılık hiç yoktan da bazı şeyler yaratılmıştı. Kutsal emanetler bulunmuştu. Bütün bunların ardında Büyük Konstantin ve piskoposu vardı. Buradaki her şey, birinci yüzyılda olanlar, Kilise'nin siyasi bir araç olduğu yeni düzene göre yeniden tasarlandı. Daha güçlü bir gelecek yaratmak için geçmişi yeniden yazdılar."</p>

  <p class="calibre1">Jack, "Ve Konstantin'in de arkasında gizli bir danışman grubu, ilk Kilise'nin muhafızları vardı," dedi. "Bu sana henüz anlatmadığımız bir şey."</p>

  <p class="calibre1">Helena sakin bir tavırla, "Biliyorum," dedi.</p>

  <p class="calibre1">"Biliyor musun?"</p>

  <p class="calibre1">"Ne aradığınızı bana söylediğiniz anda onlarla karşı karşıya olduğunuzu anlamıştım. Concilium'lz."</p>

  <p class="calibre1">Jack hayretler içinde Helena'ya baktı, sonra ağır ağır başını salladı. "İki gün önce, Roma'da onlardan biriyle görüştük."</p>

  <p class="calibre1">"Mezarda mı? Öteki mezarda?"</p>

  <p class="calibre1">Jack tekrar ona baktı, şaşırmıştı. Sonra başını salladı. "Onu da mı biliyorsun?"</p>

  <p class="calibre1">"Katıdırlar Jack. En ufak bir açık vermezler. Son derece dikkatli olmalısınız. Gördüğünüz her kim ise, size bazı gerçekleri anlatmış olabilir, ama düşündüğünüz kişi de olmayabilir. Concilium'un geçmişte yaralandığı oldu, ama asla yenilmedi. Tekrar tekrar geri gelen kötü bir rüya gibidirler. Gayet iyi biliriz."</p>

  <p class="calibre1">"Biz?"</p>

  <p class="calibre1">"Öteki mezarın, yani Roma'daki St. Peter'in altındaki gizli katakompta bulunan St. Paul mezarının amsı tümüyle kaybolmadı. Orada bulunanlar tarafından anlatılan bu gerçek Aksum Krallığı'na, Etiyopya'ya da ulaştı. Unutma ki Etiyopyalılar ilk Hıristiyan toplumlarındandır, İsa'ya ilk inananlardır. Antik dünyamn çevresinde bizim gibi başkaları da var. Birinci yüzyıldan beri, İsa'nın sözleri Britanya kıyılarına ulaştığı andan beri var olan İngiliz Kilisesi. Onlarla ortak bir imparator ve İsa geleneğimiz var; onların hikâyesinde bir imparator, Hıristiyanlığı kıyılarına getirdi, bizimkinde de İnciller döneminde bir imparator ve bir kral, Mesih'i kutsal topraklarda aradı. Ve sır saklamakta da hep iyi olmuşuzdur. Biliyorsun eski İsrail'in kutsal sembolü on emirin yazılı olan taş tabletlerin bulunduğu sandık var bizde Jack."</p>

  <p class="calibre1">"Mezuniyetten sonra oraya gidecektik, hatırlıyor musun? Ama Mengistu, ailenin yasağını kaldırmayı kabul etmemişti. Sonradan gördün mü onu sahiden?"</p>

  <p class="calibre1">Costas, "Rotadan sapmayalım Jack," diye söylendi. "Bunu daha sonra havuz başında planlayabiliriz."</p>

  <p class="calibre1">Helena'ya bakan Jack, "Daha sonra diye bir şey olursa," dedi. "Söylediğin diğer şey, Bunu bana daha önce hiç söylememiştin. Kutsal topraklarda bir imparator" Bir an düşündü. "İngiliz geleneği Gildas'tan geliyor olmalı, altıncı yüzyıldan. Sizinki için de bir antik kaynak bulunuyor mu?"</p>

  <p class="calibre1">Helena, "Ailem kanalıyla sürmüştü," diye cevap verdi. "Sadece bir gelenek, ama bizim için oldukça önemli."</p>

  <p class="calibre1">Costas, "Peki concilium'âm nasıl kurtuldunuz?" diye sordu.</p>

  <p class="calibre1">Helena duraksadı. "Biz bir çıbanbaşıydık, Konstantin'in akıl hocalarının kesip atmak istediği parçalardan biriydik. Dördüncü yüzyıldan itibaren concilium bizi izlemeye başladı, tıpkı Britanya'daki kardeşlerimize yaptığı gibi bizi de rahat bırakmadı. Biz de hep kardeş kiliselerle bağlantılı olduk, kendi gücümüzü oluşturduk. Biz kadınlar, İsa'ya ve Mary Magdelene'e inananlar. Britanya'dakiler de yüksek rahibelerinin, savaşçı kraliçe Andraste'nin etrafında toplandılar."</p>

  <p class="calibre1">Costas, "Tanışmıştık kendisiyle," dedi.</p>

  <p class="calibre1">"Ne?"</p>

  <p class="calibre1">Jack, "Londra'daki mezarda," diye ekledi. "Everett'in atası tarafından bırakılan boş silindiri bulduğumuz zaman. Daha sana anlatacak çok şeyim var."</p>

  <p class="calibre1">Helena, "O zaman her şey yerine oturuyor," diye fısıldadı.</p>

  <p class="calibre1">Jack, "Şu sözünü ettiğin veba," dedi. "1838'de Etiyopyalı keşişlerin yok edilmesi, kütüphanelerin yıkılması... Bunların hepsinin ardında concilium'un olduğunu mu söylüyorsun?"</p>

  <p class="calibre1">Helena kuşkuyla arkasına baktı ve yine fısıltıyla konuştu. "Dibine inmeye daha yeni başladım ve durum beni dehşete düşürüyor. Buradaki bütün çekişmelerin, bütün saçmalıkların arkasında tehditkâr bir kötülük var. Bizi yok etmek isteyen ve burayı kilit altında tutmak isteyen bir şey. Şu mezara, Kutsal Mezar'a bak. Süslemelerden kendisini zor görürsün. Rakip mezheplerin küçük şapelleri arasında boğuluyor. Sanki mezarı defin platformuna kadar yiyip bitirmek istiyorlar ve hep birlikte kalıcı bir eylemsizliğe sıkışıp kalmışlar. Delilik bu."</p>

  <p class="calibre1">Costas, "Asıl mezar olmaması işlerine gelirdi, öyle değil mi?" dedi.</p>

  <p class="calibre1">Jack, "Yine de hepinizi burada tutmak, bütün mezhepleri kalıcı bir eylemsizlik durumunda bırakmak da concilium'a amacına uyar," diye mırıldandı. "Belki burada başka bir şey, açığa çıkmasını istemedikleri bir şey daha vardır. Başka bir çıbanbaşı"</p>

  <p class="calibre1">Helena Jack'e delici bir bakış fırlatıp saatine göz attı. "Gelin. Arkadaşım Yereva artık her an burada olabilir."</p>

  <p class="calibre1">Geldikleri yoldan geri döndüler ve girişi geçtiler. Birkaç saniye sonra tümüyle karanlığa inen birkaç basamaklık merdivenin başına gelmişlerdi. Jack buraya daha önce de gelmişti ve bu basamaklardan St. Helena Şapeli'ne inildiğini biliyordu. Bu, kilise seviyesinin beş metre altıdaki antik bir mağara ve taşocağıydı. Esrarengiz, labirent gibi bir yerdi, duvarsız boşluklarla, kayaya oyulmuş antik su sarnıçlarıyla doluydu. Helena'yla Costas mum bulmaya gidince Jack yalnız kaldı. Bir an için sadece uzaktan gelen bir nefes sesi duyar gibi oldu, sanki iki bin yıllık duaların yankıları havada asılı kalmış, tarihin ötesinden çınlıyordu. Bütün o hacıları, tehlike ve belirsizliklerle dolu o balta girmemiş yollardan geçip gelen ve sonunda en kutsal mabetlerine ulaşan o insanları düşündü. Pek çok kişinin iki bin yıl önceki o olağanüstü hayattan güç kazandığı bu yerin kutsallığım hiçbir şeyin bozmamasını diledi.</p>

  <p class="calibre1">Helena ve Costas ellerinde yanan mumlarla geri döndüler ve aşağı inmeye başladılar. Jack nemli duvarlarda yüzlerce küçük haç gördü, ortaçağ hacıları, haçları taşlara kazımışlardı. Etraflarındaki kaya yatağının her santiminin insan eliyle şekillendirildiğini biliyordu, ama üçü birlikte daha derinlere doğru inerlerken, insan elinden uzaklaştıklarını, hemen hemen iki bin yıl önce burada yaşanan gerçeklere yaklaştıklarım hissediyordu. Dinlemek için durdu ama bir şey duymadı. Saatine göz atıp Morgan'ı düşündü. Gideli neredeyse iki saat olmuştu. Bu bir kumardı ama göze almak zorunda olduğunu biliyordu, çünkü en son savunmaları olabilirdi. Yazılı söz. Artık hedeflerine ulaşmak için ellerinden geleni yapmak zorundaydılar. Şapelin zeminine iki basamak kalmıştı ve önünde tek görebildiği mumların yarattığı turuncu ışıkların etrafını saran derin karanlıktı. Sonra taş bir zemine ulaştılar. Karşı tarafta, bir mihrabın altındaki parlak çelik kapıya doğru yürüyüp sütunların önünden geçtiler.</p>

  <p class="calibre1">Helena iki tane mumu duvardaki şamdanlara yerleştirip, "Bu kapının arkası St. Vartan Şapeli," diye mırıldandı. "Altımızdaki antik taşocağı daha 1970'te kazılabildi ve kapalı alanın bir bölümüne küçük bir Ermeni şapeli yapıldı. Halka açık değil. Yereva'nın anahtarı getirmesini beklememiz lazım." Saatine baktı. "Şimdiye kadar gelmiş olmalıydı, ama başrahiplerinin hizmetinde ve ayrılması sorun olabiliyor."</p>

  <p class="calibre1">Az önce indikleri basamaklarda bir hışırtı oldu ve karanlığın içinden biri onlara doğru gelmeye başladı. Kahverengi bir giysisi ve Ermenilere has üçgen kukuletası vardı. Kukuleta arkaya düşünce esmer tenli, kıvırcık kara saçlı genç bir kadın ortaya çıktı. Bir elinde mum, diğerinde ise kocaman siyah bir halkaya takılı tek bir anahtar bulunuyordu. Helena'ya başını sallayıp doğruca çelik kapıya gitti. "Arkadaşların mı?" Ağır aksanlı bir İngilizcesi vardı.</p>

  <p class="calibre1">"Sana bahsettiğim kişiler. Jack Howard ve Costas Kazantzakis."</p>

  <p class="calibre1">"Başrahibe, buraya geldiğimi söylemek zorunda kaldım." Kadın alçak sesle konuşuyordu.</p>

  <p class="calibre1">Jack, "Sokağa çıkma yasağında dışarı çıkabiliyor musunuz?" diye sordu.</p>

  <p class="calibre1">"Bizim kendi özel geçidimiz var."</p>

  <p class="calibre1">Helena, "Yereva, şapelin gayrı resmi bekçisi," dedi. "Fakat çok tatlı bir rahibe olmasına rağmen anahtarın onda kalmasına bile izin verilmiyor. Her seferinde başrahipten istemek zorunda"</p>

  <p class="calibre1">Yereva, "Resmen sadece mumları yakmaya ve bir dua okumaya geldim," dedi. "Ama şüphe çekmemek için hemen döneceğim. Eğer başrahibin yanında olursam kimsenin beni aramaya gelmek için bahanesi olmaz. Sokağa çıkma yasağı bitene kadar rahat edersiniz ki o da en azından birkaç saati bulur."</p>

  <p class="calibre1">Helena, "Ona başka bir şey söylemedin mi?" diye sordu.</p>

  <p class="calibre1">"Hayır. Her zamanki rutin sözler dışında bir şey demedim."</p>

  <p class="calibre1">Jack, "Siz ikiniz daha önce de burada buluşmuş muydunuz?" diye sordu.</p>

  <p class="calibre1">Yereva, "Helena size anlatır," dedi. "Ben de böyle ünlü bir arkeologla birlikte içeri girmek isterdim ama umarım daha rahat bir zamanda yine buluşuruz burada." Anahtarı çevirip kapıyı açtı. "Tanrı sizinle olsun."</p>

  <p class="calibre1">Helena, "Tanrı seni de korusun Yereva," diye mırıldandı. "Ve de dikkatli ol."</p>

  <p class="calibre1">Jack, Helena'yı süzdü, ilk kez endişeli göründüğünü fark etti. Yereva kukuletasını başına çekti ve çabucak gitti, taş basamaklardan ayak sesleri geliyordu. Helena girişe döndü. "Gelin. Fazla vaktimiz yok." Karanlık girişten içeri girdi, bir yandan da elindeki mumla duvardaki diğer mumlan tutuşturuyordu. Jack etraflarındaki kaba taş işçiliğini, antikçağlardan kalma işaretleri görebiliyordu. Yüzey, St. Helena Şapeli'nin içindeki taştan çok daha eski görünmekteydi ve aşınmış metal gibi delik deşikti. Bir kenardaki modern korkuluğun altı karanlık bir boşluktu, dibi görünmüyordu. Jack bir anda Palatine Tepesi'nin altındaki mağarayı, Phlegraean Düzlüklerini ve Sibyl'in mağarasını, yani yeraltı dünyasının görünür gibi olduğu diğer dipsiz bucaksız öbür yerleri hatırladı. Bu düşünceleri bir kenara bırakıp Helena'nın peşinden başım eğerek sağdaki odaya daldı. Karşılarına antik duvarın bir kısmı çıkmıştı, taşların üçüncü sıradan yukarısı harçla sıkıca örülmüştü ve yeni yapılmışa benzeyen rötuşlar vardı. Helena biraz daha mum yakınca farklı tarzda başka bir duvar daha gördüler, kayadan oyulmuş taşların kaba yüzeyi tüm çevrelerini sarıyordu. Helena duvarın yanına diz çöküp mumu da önüne koydu. Ortadaki sıranın en solundaki taşın üstüne bir battaniye asılmıştı. Helena, onu tutup yukarı doğru katladı. Battaniyenin altından cam pencereli bir çerçeve çıktı ve Jack pencerenin ardındakini görebiliyordu.</p>

  <p class="calibre1">Neye bakacağını daha Helena battaniyeyi kaldırmadan anlamıştı. Bu, taşocağında kazı yapıldığı zaman ortaya çıkan en sıra dışı buluştu. St. Vartan şapel gemisi ve duvar yazısı. Bu antik bir gemi çizimiydi, bir Roma ticaret gemisi ve altında sözcükler vardı. Costas'la beraber diz çöktüler. Jack şimdi- çizimi net bir şekilde görebiliyordu; kaba ama kaim çizgileri vardı, neyi tarif ettiğini gayet iyi bilen birinin, denizden bu kadar uzak bir yerde bile ayrıntılara hâkim olan birinin rahat çizgileriydi bunlar. Deneyimli bir denizci, bir hacı, ilklerden biri... Jack'in gözleri resimden alttaki yazıya kaydı. Sonra hatırladı. Aniden kalbi deli gibi çarpmaya başladı. Ağır ağır okudu:</p>

  <p class="calibre1">DOMINE IVMIVS</p>

  <p class="calibre1">"Tabii ya," diye fısıldadı.</p>

  <p class="calibre1">Costas, "Ne oldu?" diye sordu.</p>

  <p class="calibre1">"Kaliforniya'daki yazıyla aynı, Everett'in resmindeki yazı yani." Heyecanla Helena'ya baktı. "Fotoğrafı görünce tanıdığın şey buydu."</p>

  <p class="calibre1">Helena, "O zaman anladım," dedi. "Ancak buradan alınmış olabilirdi."</p>

  <p class="calibre1">"Everett, bu odayı bulmuş olmalı, hem de kazılıp şapel haline getirilişinden en az elli yıl önce." Jack heyecan içinde sesini alçalttı. "Buradaymış, tam şimdi bulunduğumuz yerde. Bu kelimeler resmindeki ipucu. Bir şekilde bu taş her şeyin anahtarı."</p>

  <p class="calibre1">Helena, "Gemiyle ilgili ne düşünüyorsun Jack?" diye sordu.</p>

  <p class="calibre1">Jack heyecanını kontrol etmeye çalışarak gözlerini kısıp bir daha baktı ve "Roma gemisi olduğu kesin," diye mırıldandı. "Yüksek dümen yekesi, takviyeli filika küpeştesi, kendine has pruvası Yelkenli bir gemi, forsalı kadırgalardan değil. Direk indirilmiş olmalı, limandayken öyle yaparlardı. Çifte dümen yekesi var ve pruvada bir artemon, yani bir yan direği var. Bütün bunlar büyük bir gemi olduğunu gösteriyor. Tahminime göre, Judaea kıyısındaki Caesarea Maritima Limam'nda görülen türden bir gemiye bakıyoruz, kuzeyden İskenderiye'den gelip, Roma'ya doğru yelken açmadan önce burada mola veren hububat gemilerinden biri. Yani Romalı bir Hıristiyan hacmin, dönüş yolculuğunda binebileceği türden bir gemi."</p>

  <p class="calibre1">"Tarih verebilir misin?"</p>

  <p class="calibre1">"Roma döneminin sonları değil de başlan derdim. Eğer bunu başka bir yerde görmüş olsaydım, MS birinci yüzyıl derdim. Fakat burada, Kutsal Mezar’da görünce o kadar eski olması mümkün değilmiş gibi geliyor."</p>

  <p class="calibre1">Helena, "Yazının da gemi resmiyle aynı tarihte yazıldığı belli," dedi. "Genişliği ve tarzı aynı ama uzman olan sensin."</p>

  <p class="calibre1">"Eh, yazı Latince, bizler için bu MS birinci yüzyıldan, yani Romalıların Judaea'ya geldiği dönemden eski olmadığı anlamına gelir. Gerisini söylemek zor Harflerin tarzı kesinlikle birinci yüzyıla uyuyor."</p>

  <p class="calibre1">Helena, "Bu genellikle Tanrı'ya gideceğiz' ya da 'Tanrı'ya gidelim' diye çevriliyor," dedi. "Bazı bilim adamları bunu, 122. ilahi ile, yani hacıların Kudüs'e yaklaşırken söylediği ilahilerden biriyle ilişkilendiriyor. 'Bana Tanrı'nın Evi'ne gidelim dediklerinde mutlu oldum.'"</p>

  <p class="calibre1">Jack, "Bu tarihini belirlememize yardımcı olmaz," diye mırıldandı. "İlahiler aslen İbranicedir ve muhtemelen burada, mezarda ve çarmıha gerilişten sonraki yıl içinde toplandıkları yerlerde ilk Hıristiyanlar tarafından söylenmiştir. Yani birinci yüzyıldan itibaren herhangi bir tarihe ait olabilirler."</p>

  <p class="calibre1">Helena, "Kontrol ettim," dedi. "Bu iki kelime, yani domine iumius, ortaçağ başlangıcındaki Roma İncili Vulgata'da birlikte kullanılmıyor. Eğer 122. ilahinin bir tercümesiyse çok eski tarihli olabilirler. Yani Vulgata'daki Latince çevirinin şekillenmesinden eski. Ta ilk Hıristiyan hacılardan biri çevirmiş olabilir, mesela bir Romalı hacı."</p>

  <p class="calibre1">Costas, "Gemiler gider gelir, öyle değil mi?" dedi. "Yani, mutlaka buraya varan bir hacı olması gerekmez. Bu kişi, Kudüs'ten ayrılan biri de olabilir. Senin ilk tercümen 'Tanrı'ya gideceğiz' idi. Belki de havarilerden biridir, koca dünyaya gitmeden önce biraz Latince pratik yapmış, Tanrı'sına dünyaya açılmaya gittiğini bildirmiştir."</p>

  <p class="calibre1">Helena sessiz kaldı, ama yüzünde bir tahmin pırıltısı vardı. Jack, onu süzdü. "Bize söylemediğin ne?" diye sordu.</p>

  <p class="calibre1">Helena giysisinin içinden küçük plastik bir kutu çıkardı. Jack'e uzattı. "Yereva ile birkaç gün önce bu bronz sikkeyi bulduk. Küçük bir kaçak kazı yapmıştık. Duvar yazısının altında sıvası kabarmış bir yer vardı. Sikke de o taşın dibine, ona göre açılmış bir oyuğa sokulmuştu. Bana bir ara, Romalıların uğur getirsin diye gemi direklerinin basamaklarına bunlardan koyduğunu anlatmıştın. Uğur parası yani"</p>

  <p class="calibre1">Jack kutuya bakıyordu. "Bu tür nazar sikkelerini binalara koymak pek alışılmış bir şey değil," diye mırıldandı. "İzin verir misin?" Kutuyu açıp sikkeyi çıkardı. Kenarından tutunca mumun ışığı bronz sikkeye vurdu. Kaim boyunlu bir erkek başı görmüştü ve altta tek bir kelime vardı. "Yüce Tanrı'm!" diye bağırdı.</p>

  <p class="calibre1">Helena, "Ne demek istediğimi anladın mı?" dedi.</p>

  <p class="calibre1">"Herod Agrippa," diyen Jack'in heyecandan sesi kısılmıştı.</p>

  <p class="calibre1">Costas da, "Herod Agrippa," diye mırıldandı. "Claudius'un dostu olan mı?"</p>

  <p class="calibre1">Helena başını sallayarak, "MS 41 ile 44 arasında Judaea Kralı," dedi.</p>

  <p class="calibre1">Jack duvar yazısının altına dokundu. "Demek ki bu taş işçiliği, üstümüzdeki dördüncü yüzyıl kilisesinden çok daha eski olabilir."</p>

  <p class="calibre1">"1970 kazılarında bu duvar ortaya çıkarıldığında tarihini belirleyecek hiçbir şey yoktu. Fakat belli ki dördüncü yüzyıl Konstantin Kilisesi'nin temel duvarından eskiydi, şuraya bakınca anlayabilirsiniz." Helena sol tarafında kalan yan şapel duvarını gösterdi. "Dördüncü yüzyıldan önce bu alanda yapılmış olan tek bina kaydı Eusebius'un Konstantin'in Yaşamı kitabında geçiyor. Eusebius, İmparator Konstantin'in çağdaşı olduğu için, muhtemelen dördüncü yüzyıldan önce burada olanlar konusunda güvenilir bir kaynaktır. Bu, Kudüslü Piskopos Macrobius'un, Aedicule'nin altındaki kaya mezarını İsa'nın mezarı olarak belirlediği ve Konstantin'in annesi Helena'nın buraya ilk kiliseyi inşa ettirdiği zamana denk geliyor. Fakat Eusebius ayrıca buradaki inşaatın kendi çağından iki yüz yıl önce yapıldığını da söylüyor, yani İmparator Hadrian Kudüs'ü Colonia Aelia Capitolina olarak yeniden kurduğu zaman."</p>

  <p class="calibre1">Costas, Jack'in verdiği yıpranmış rehber kitaba bakıp, "Belli ki Hadrian burada bir Afrodit tapmağı yaptırmış," dedi.</p>

  <p class="calibre1">Helena, "Eusebius'un iddiası bu," diye cevap verdi. "Ama emin olamayız. Konstantin döneminde Hıristiyanlığı yeniden düzenleyen akıma mensuptu o da. Yani Eusebius okurlarının Hadrian'ın oraya sırf İsa'nın mezarını bozmak için, ona küfür etmiş olmak için o tapmağı yaptırdığına inanmasını istiyordu. Ve Roma'nın Venüs'ü olan Aşk Tanrıçası Afrodit, onun zamanında pederlerin tiksindiği bir kavramdı. Böylece bu yapıyı Afrodit tapmağı olarak tanımlamak Eusebius veya bilgi kaynaklarının, Hıristiyan okurları için hayal edecekleri türden bir şeydi."</p>

  <p class="calibre1">Costas, "Bir grup oyunbozan," diye mırıldandı. "Dertleri neymiş? Ben İsa'nın sevgi demek olduğunu sanırdım."</p>

  <p class="calibre1">Helena buruk bir şekilde omuz silkti. "Yine de muhtemelen Eusebius, yapının tarihi konusunda haklıydı. İnşaat tekniğinden anlaşıldığı kadarıyla kesin olarak Hadrian dönemine ait başka duvar parçaları da var burada. Eğer daha öncesinden kalan bir yapı varsa bile, belli ki Eusebius'un yaşadığı döneme kadar tüm izleri silinip gitmiş."</p>

  <p class="calibre1">Jack kafası karışmış bir şekilde duvara bakıyordu. "Şu sikke," diye atıldı. "Herod Agrippa. Bu anlam kazanmaya başladı."</p>

  <p class="calibre1">Costas, "Ne?" diye sordu.</p>

  <p class="calibre1">"Bu Kutsal Mezar alanıyla ilgili olarak cevaplanmamış en önemli sorulardan biri. Neden kimsenin açıkça bunun üzerine gitmediğini hiç anlamamışımdır. Belki de çok kutsal bir olaya fazla yakınlaşma korkusundandır."</p>

  <p class="calibre1">Costas, "Bu sözler tanıdık gelmeye başladı," diye mırıldandı. "Devam et."</p>

  <p class="calibre1">"Çarmıha gerilişten az sonra olan bir olay bize arkeolojik bir bilgi veriyor. Kral Herod Agrippa'nın Judaea için, yani başkenti Kudüs için şatafatlı planları vardı. Kendini Doğu İmparatoru, yani dostu Claudius'un bir tür uzantısı olarak tasavvur ediyordu. Bu,</p>

  <p class="calibre1">Agrippa'nın sonu oldu. MS 44'te, muhtemelen zehirlenerek öldürülmeden önce, tamamlayabildiği bir projeyle, kuzeybatıyı tümüyle çevreleyen yeni bir duvar yaptırarak Kudüs'ü büyüttü. Bu duvar Golgotha Tepesi'yle, şu an bulunduğumuz antik taşocağını da içine alıyordu."</p>

  <p class="calibre1">Helena, "Eski defin yerini, yani nekropolisi de kent sınırlarının içine sokuyordu," dedi.</p>

  <p class="calibre1">Jack başını salladı. "Kent sınırları bu şekilde genişleyince eski mezarlar genelde boşaltılır, hatta bazen konut olarak yeniden kullanılırdı. Roma geleneğinde, pomerium'un yani kent duvarının kutsal çizgisi içinde hiçbir defin yapılamazdı. Herod Agrippa, Roma'da büyümüştü ve kendisini bunu gözlemleyecek kadar Romalı olduğuna inandırmış olabilirdi."</p>

  <p class="calibre1">Costas, "Hangi tarihten söz ediyoruz?" dedi.</p>

  <p class="calibre1">"O duvar muhtemelen MS 41 ile 43 arasında, Claudius'un imparator oluşundan hemen önce yapıldı."</p>

  <p class="calibre1">Helena "Ve İsa da MS 30'da veya bir iki yıl sonra öldü," dedi.</p>

  <p class="calibre1">Costas, "Yani çarmıha gerilişten yaklaşık on yıl sonra, buradaki mezarlar muhtemelen temizlenmişti," diye mırıldandı. "Herod Agrippa, İsa'nın çarmıha gerildiğini biliyor muydu?"</p>

  <p class="calibre1">Jack derin bir nefes aldı ve uzanıp duvara dokundu. "Muhtemelen Helena bu konuda benden bir adım öndedir, ama evet, ben Herod Agrippa'nın İsa'dan haberi olduğuna inanıyorum. Herod'un yaşamının daha erken bir döneminde iki adam arasında bir bağlantı kurulmuş olması mümkün. Ve çarmıha gerilişten sonra, İsa'nın ailesiyle inananlarının burayı bir tür hac mekânına çevirdiğinden hiç kuşkum yok. Herod, duvarlarını yaptıktan sonra, Romalı pontifex mcmmııs, yani başrahip sıfatına bürünüp duvarın içinde kalan tüm mezarların boşaltılmasını emretmiştir. Fakat aynı zamanda, bu sikke ve buradaki bu duvar, mezarın çok yakınına veya üstüne bir taş yapı kondurulmasını emrettiğini gösteriyor. Niçin? İsa'ya küfretmeye, anısını kökünden yok etmeye mi çalışıyordu?"</p>

  <p class="calibre1">Helena "Veya onu korumaya mı?" diye mırıldandı.</p>

  <p class="calibre1">Costas, "Anlamadım," dedi. "Herod Agrippa?"</p>

  <p class="calibre1">Jack, "Düşündüğün gibi olması şart değil," diye cevap verdi. "Hıristiyanlara içinden sempati besliyor olabilir veya işin içinde başka bir unsur bulunabilir. Mesela burayı koruması gerektiğine inanmasına yol açan bir kehanet, daha önce tanıdığı ve onu etkileyen bir Hıristiyan veya siyaset. Yahudi ileri gelenleriyle arası açılmış ve bunu onları rahatsız etmek için yapmış olabilir. Asla öğrenemeyebiliriz. Sadece, çarmıha gerilişten ancak birkaç yıl sonra, muhtemelen İsa'nın mezarının bulunduğu, ilk Hıristiyanların kutsal kabul etmeye başladığı yere yapılmış gibi görünen bir yapı var elimizde."</p>

  <p class="calibre1">Costas, "O zaman anlamadığım bir şey daha var," dedi. "İsa'nın mezarı, Kutsal Mezar, arkamızdaki kubbeli yapıda, tahminime göre buranın en az seksen metre batısında. Diyelim ki önümüzdeki bu duvar, Herod Agrippa tarafından mezarın üstüne bir tür tapınak olarak yaptırılmış. Eğer durum buysa o zaman gemi resminin binanın içindeki biri tarafından yapılması gerekir. Bu da mantıklı gelmiyor. Mezarın iç tarafının kutsal bir yer olarak kapalı olması lazımdı, ancak dış duvarına bir şeyler yapılabilirdi. Ve duvar resminin etrafındaki taşların durumuna ve aşınmaya bakarak, yapının dışında olmamızın daha mümkün göründüğünü söyleyebilirim. Yerine oturmayan bir şeyler var."</p>

  <p class="calibre1">Jack başını salladı ve tekrar çömeldi. "Şimdi biraz fazla arkeolojik bulgu gerekiyor. Top şimdi senin sahanda Helena," deyip sikkeyi ona geri verdi. "Başka bir şey buldunuz mu, herhangi bir şey?"</p>

  <p class="calibre1">Kadın, "Sikke sende kalsın," diye mırıldandı. "Elimde bir şey olduğundan şüphelenenler var ve bütün bunlar bitene kadar sende kalması daha güvenli." Jack'in bez çantasını gösterdi ve Jack sikkeyi kutusuna koyup çantasının dibine yerleştirdi. Helena tekrar duvara döndü, sonra duvar resminin üzerindeki cam panoyu iki yanından tutup kaldırdı ve yerinden çıkardı. Onu dikkatle yere bıraktıktan sonra çömelip, duvar resminin bulunduğu taşın altındaki sıvayı yoklamaya başladı. Eli duvara sürtünce acıyla irkildi ve, "Daha size göstermediğim bir şey var," dedi. "Tarafsız bir değerlendirme istiyorum."</p>

  <p class="calibre1">Jack, "Duvar resmi hakkında mı?" dedi.</p>

  <p class="calibre1">Helena tekrar acıyla irkildi ve sonra sıvanın altındaki iki ucu tutup çekti ve hafif bir hareket oldu. "Oldu," dedi. Kırık bir sıva parçasını iki yana salladı ve çekip aldıktan sonra yerdeki cam panonun yanına bıraktı. Şimdi taşın altı ortaya çıkmıştı, daha önce sıva olan yerde karanlık bir yarık görünüyordu. Helena eğilip taşın alt yüzeyine üfledi ve toz bulutundan kaçınmak için hızla geri çekildi. Biraz daha geri çekilip, "Orada," dedi.</p>

  <p class="calibre1">Jack'le Costas onun az önce çömeldiği yere eğildiler. Jack çeşitli işaretler, kazınmış yazılar gördü. Kayanın iç kısmında kaba bir chirho sembolü vardı. Onun yanında da boyalı bir kelime vardı, gemiyi çizen ve Domine lumius yazısını yazan elden çıktığı belliydi, harfler aynı biçimde yazılmıştı, aynı fırça izleri görülüyordu. Costas daha yakındaydı ve daha iyi bir açı yakalamak için biraz daha aşağıya baktı. Sonra geri çekilip Jack'e döndü. İkisi birden taşa baktılar ve bir süre konuşamadılar.</p>

  <p class="calibre1">"Jack, ben yine o garip deja vu duygusuna kapılıyorum."</p>

  <p class="calibre1">Jack bayılacak gibiydi. Aniden o harf stilini daha önce nerede gördüğünü hatırlamıştı. V harfindeki o uzatmalar, köşeli S harfi.</p>

  <p class="calibre1">Sicilya'daki antik gemi batığındaydı.</p>

  <p class="calibre1">St. Paul gemisinin batığında</p>

  <p class="calibre1">"Tanrı'm," diye fısıldadı. "Paul us." Zorlukla yutkunup kendini bıraktı. Havari St. Paul. Adını daha bir hafta önce, denizin yüz metre altında, antik bir gemideki amforaya kazılı olarak görmüşlerdi. Mümkün değildi. Jack bir an gözlerini yumdu sonra bir daha baktı. Hayır. İmkânsız değildi. Pekâlâ, da mümkündü. Geri çekilip Helena'ya döndü.</p>

  <p class="calibre1">Helena alçak sesle, "Sen de benim düşündüğümü mü düşünüyorsun?" dedi.</p>

  <p class="calibre1">Jack, "Gerçekçi bir değerlendirme istemiştin," diye cevap verdi. "İşte sana değerlendirme. Bu duvar resmi St. Paul tarafından yapılmış. Bu da onun gemisi. Domine lumius. Tanrı'm gidiyoruz. Costas sen haklıymışsın. Bunu çizen adam gidiyormuş, gelmiyormuş. Buraya Tanrı'sına büyük misyonunu yerine getirmek, onun sözlerini Judaea'nın ötelerine yaymak üzere gideceğini haber vermeye gelmiş. Paul buradaymış, tepede, tam şu an bulunduğumuz yerde, birkaç yıl önce Herod Agrippa'nın yaptırdığı duvarın yanında oturuyormuş."</p>

  <p class="calibre1">Helena, "Hac mekânında," diye mırıldandı. "İsa'nın mezarında."</p>

  <p class="calibre1">Jack de, "İsa'nın mezarında," diye tekrarladı.</p>

  <p class="calibre1">Helena taşın altındaki boşluğu gösterdi. "Jack şuraya bir bak. Sıvayla kapatılmış. Buradaki taşlardan bazılarının ardında boşluklar olduğunu biliyorum demiştim ya. Bu taşın etrafında gördüğün sıva harcının çoğu yeni, 1970 kazılarında duvar resmi ortaya çıktıktan sonra yapılmış. Fakat altında yine nispeten yeni sayılacak bir tabaka daha var, son birkaç yüzyıl içinde yapılmışa benziyor."</p>

  <p class="calibre1">Jack, "Dur tahmin edeyim," diye mırıldandı. "Bin dokuz yüz on sekiz mi?"</p>

  <p class="calibre1">"Bundan eminim."</p>

  <p class="calibre1">Costas, "Everett'ten söz ediyorsunuz," diye atıldı. "Yani bunu bulduğunu ve taşı tekrar yerine koyduğunu düşünüyorsunuz. Biz de yapabilir miyiz?"</p>

  <p class="calibre1">Helena, "O yüzden ikiniz de gelin istedim," dedi. "Yereva ile Paul yazısını ilk bulduğumuzda, daha ötede de bir boşluk olduğunu fark etmiştik. Yarıktan görünüyor. Duvarın ötesinde kalmış ölü bir alan da olabilir, başka bir su sarnıcı da. Kutsal Mezar'ın altında yağmur sularını toplamak için en az on bir tane sarnıç var, çoğu kullanılmıyor ve kapatılmış ya da bambaşka bir şey olabilir. Bu taşı yerinden oynatmamıza imkân yoktu ve uğraşırken yakalanacak olsaydık hemen buracıkta birkaç çarmıh daha kuruluverirdi."</p>

  <p class="calibre1">Jack, "Paul yazısından başka birilerine söz ettin mi?" diye sordu.</p>

  <p class="calibre1">"İlk size söyledim. Fakat başkalarının da bildiğinden ve gizli tuttuğundan eminiz. Yazının üstündeki sıva yeniydi, 1970 kazılarından sonra yapılmıştı. Bulmuşlar ve tekrar örtmüşler."</p>

  <p class="calibre1">Costas, "Anlamıyorum," dedi. "Böyle bir keşif kesinlikle Ermenilere büyük bir nüfuz sağlar, haritadaki yerlerini garantiye alırdı, öyle değil mi?"</p>

  <p class="calibre1">Helena, "Her şey buradaki statükoyu koruma meselesiyle ilgili," diye mırıldandı. "Kararı her kim vermişse, Kutsal Mezar'daki diğer mezheplerin kıskançlığından korkmuş olmalı. Bu keşif bütün dengeleri sarsabilir, yüzyıllar boyu onca uğraşarak elde ettikleri hak ve ayrıcalıkları tehdit edebilirdi. Bunu sır olarak saklayarak, kendilerini ayrıcalıklı kılmak ve kendilerine özel üstünlük sağlayacak duygulan yaşamak istiyor; gelecekte de silah olarak kullanmayı planlıyorlardı."</p>

  <p class="calibre1">Jack, "Tabii başka faktörler de olabilir," diye ekledi.</p>

  <p class="calibre1">Costas, "Concilium mu?" dedi.</p>

  <p class="calibre1">"Neredeyse Etiyopyalıların başına geldiği gibi, bazı karanlık güçleri, sırf bildikleri şey yüzünden onları susturmak için hiçbir şeyden çekinmeyecek güçleri üstlerine çekme korkusu."</p>

  <p class="calibre1">Helena, "Hadi," dedi, birden telaşlanmış gibiydi. "Şu işi bitirelim." Parmaklarıyla taşın etrafındaki antik sıvadan parçalar çıkarmaya başladı. Parçalar yerlerinden şaşılacak kadar kolay çıkıyordu, belli ki daha önce de çıkarılmış ve tekrar yerleştirilmişlerdi. Birkaç dakika sonra taşın etrafı tümüyle temizlenmiş, kenarında da birkaç santim genişliğinde, el sokacak kadar bir çatlak ortaya çıkmıştı. Jack çantasını karıştırıp dağcıların kullandığı tepe lambalarından buldu ve yakıp yarığın sağ tarafındaki en geniş kısımdan içeri itti. Yüzünü yarığa yanaştırıp bakarken, "Ne demek istediğini görüyorum," diye mırıldandı. "Taşı yerinden çıkarırsak, bir buçuk metreye bir metre genişliğinde, ancak sürünerek girilecek bir boşluk göreceğiz."</p>

  <p class="calibre1">Helena, "Sence yapabilir misiniz?" dedi. "Yani taşı çıkarmayı diyorum. Yereva'yla ben yapamamıştık."</p>

  <p class="calibre1">"Anlamanın tek bir yolu var." Jack tepe lambasını ona uzattıktan sonra Costas'a işaret etti. İkisi iki yandan ellerini taşın altına soktular. Jack, "Sağa sola oynatmaya çalışalım," dedi. "Yavaşça. Önce sana doğru." Kaldırdılar ve taş yerinden kıpırdadı. Costas acıyla inledi. Jack, "İyi misin?" diye sordu. Costas bir elini dışarı çekip sallamaya başladı, bir yandan da üstüne üflüyordu. Suratı buruşmuştu. Sonra tekrar, artık duvardan birkaç santim öne çıkmış olan taşın altına soktu. "Bir daha," dedi. Taşı beş altı kere ileri geri oynattılar, her seferinde biraz daha dışarı çekiyorlardı. Şaşırtıcı bir şekilde kolay olmuştu. Pozisyon değiştirip yüz yüze geldiler, elleri hâlâ taşın altındaydı. Jack, "Kaldır," dedi. Bir elleriyle önden tutarken, diğer ellerini yavaş yavaş taşın arkasına sokuyorlardı. Helena da şapelin dışındaki korkuluğun yanından iki tane tahta parçası getirip taşın hizasında yere bıraktı. Jack, "Tamam, oldu bu iş," dedi. "Bir metre kadar dışarı almaya çalışalım. Sırtına dikkat et." İkisi de ellerinden geldiğince sağlam durdular, göz göze geldiler ve başlarını salladılar. Sonra tek bir hızlı hareketle taşı duvardan çıkarıp yerdeki tahtaların üstüne indirdiler. Ellerini çektiler, soluk soluğa kalmışlardı. Jack, "Tamam," dedi. Taştan kalan boşluğa bakıyordu. "Ne bulduk?"</p>
</body>
</html>
