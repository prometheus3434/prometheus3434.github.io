<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Kulağına birtakım homurtu ve küfürler gelince başını kaldırıp baktı ve Costas'ın yarığa girmeye çalıştığını fark etti. Ona yardım etmek üzere o tarafa yüzdü, ama o sırada Costas sıkıştığı yerden kurtuldu ve on iki metreye kadar düşüp yanma geldi. "Burası olağanüstü bir yer." Costas hâlâ soluk soluğaydı ama bir yandan da aşağıyı inceliyordu. "Kader çukuru."</p>

  <p class="calibre1">Jack, "Dibini göremiyorum," dedi. "Altımızda en az elli metre daha olmalı, belki de daha fazladır."</p>

  <p class="calibre1">"Roma'nın altında dekompresyon dalışı yapmak istemezdim. Bunun için gerekli gaz yok bizde." İkisi birden başlıklarının içindeki bilgisayar verilerine baktılar ve solunum tüplerindeki gaz karışımının derinliğe göre ayarlandığını gördüler. Costas, "Bence en fazla yarım saatimiz var ve maksimum yirmi beş metreye dalabiliriz," dedi. "Daha derindeyse boşuna dalmış oluruz ve çıkmamız gerekir."</p>

  <p class="calibre1">Jack, "Şansımız yaver gidebilir," dedi. "Yarığın tepesine doğru baksana." Tepe lambasını söylediği yöne çevirdi, Costas da onu takip etti. Girdikleri noktada su yüzeyindeki parlak yansımayı görebiliyorlardı, sonra yaklaşık on metre boyunca kayadan başka bir şey görünmedi, ardından titreşen başka bir beyaz lekeye rastladılar, bu seferki en azından üç metre uzunluğundaydı. Jack, "Yeniden yüzeye çıkıyormuş gibi görünüyor," dedi. "Hadi çıkalım."</p>

  <p class="calibre1">Jack'in ışığı doğrultusunda yüzmeye başladılar. Costas sırtüstü dönüp yarığın altını üstünü inceledikten sonra tam üstlerindeki kayaya gözünü dikti. "Bu yarık belli ki sismik bir çatlak, on binlerce, hatta belki de yüz binlerce yıllık. Sürekli kaynaktan gelen suyla doluymuş gibi görünüyor. Sonra hemen üstünde şu Claudius'un yaptığı tünel var, çok daha yakın tarihteki bir depremden etkilenmiş. Romalıların kayaya oydukları tavanı yer yer görebiliyorsun. Benim tahminime göre, tünel bu çatlağa doğru devam etmiyor, çatlağın üstünden ulaşmaya çalıştığımız o havuza doğru uzanıyor. Yani tünel bir çeşit çıkış yeri, buradaki su fazla yükseldiği zamanlarda işe yarayan bir taşma kanalı olmalı."</p>

  <p class="calibre1">Jack heyecanla, "Şuna bak," dedi. Yarığın yan tarafını gösteriyordu. "Kayaya oyulmuş dört beş tane basamak var, havuza çıkıyor."</p>

  <p class="calibre1">Costas, "Kaynak gözüne benziyor," dedi. "Belki kaynağa geçiş yerleri burasıydı. O tarihöncesi kulübelerin bulunduğu yerin tam altına gelmek üzereyiz, yani Palatine Tepesi'ndeki Romulus Evi yaklaşık altı metre üstümüzde."</p>

  <p class="calibre1">Yüzeye önce Jack çıktı, sonra başını kollayarak basamakları tırmanmaya başladı. Costas'ın da arkasından gelip gelmediğini kontrol ettikten sonra uzanıp paletlerini baldırlarına çekti ve düz bir kayaya basarak sudan çıktı. Şimdi başka bir tüneldeydi ama bu ilk tünelden çok farklıydı. Jack etrafına bakındı. Kuzeye doğru on metre ötede küçük bir odaya benzer bir yerde tünel sona eriyordu. Odanın boyutları tünelden çok az büyüktü. Öteki uçta ise, hemen hemen aynı mesafede gölgelerle kaplı, kayalık bir mağaraya açılıyordu. Tünelin kendisi de kayaya oyulmuştu, eni üç, yüksekliği beş metre kadardı ve ucu kesik bir yamuk biçimindeydi. Jack kendi etrafında dönerek tüneli boydan boya bir daha inceledikten sonra duvarlardan birine yanaşıp, antik yontma izlere daha yakından baktı. O güne değin hiç bu kadar eskiden kalma bir şey görmemişti. Tekrar baktı. Birden anladı. "Tanrı'm," diye fısıldadı.</p>

  <p class="calibre1">Costas üstünden sular akarak Jack'in yanma gelmişti. "Bir tünel daha," dedi.</p>

  <p class="calibre1">Jack, "Sadece tünel değil," diye mırıldandı, "Bir dromos."</p>

  <p class="calibre1">"Bir ne?"</p>

  <p class="calibre1">"Bu şekli daha önce nerede görmüştün?"</p>

  <p class="calibre1">Costas tünele göz attı, tepe lambası duvarların muntazam profilini çerçeveliyordu. Aniden, "Bronzçağı," dedi, sesinde muzaffer bir ton vardı. "Grek bronzçağı. Hani Yunanistan'da, Mycenae'den gösterdiğin o mezarlar. Dromos da kutsal koridor demekti. Truva Savaşları döneminden, hani şu Aeneas filan."</p>

  <p class="calibre1">Jack boğuk bir sesle "Ve bu, Roma'nın kökenini kesin olarak açıklayabilir," dedi. "Atlantis'te olduğu gibi, yine efsanevi bir dönemin kenarındayız Costas. Mitoloji gerçeği yaratıyor. Fakat ben buraya daha yakın bir yeri düşünüyordum. Bu, tıpkı Cumae'deki Sibyl'ın mağarasındaki dromosa benziyor."</p>

  <p class="calibre1">Costas, "Sibyl," diye mırıldandı. "Yani kadının Roma'da da mı bir evi varmış?"</p>

  <p class="calibre1">Jack, "Şimdi her şey yerine oturmaya başladı," dedi. "Lupercale, Roma'nın başlangıcındaki kutsal mağara. Eminim ki karşımızda o mağara duruyor. Ve şu an çıktığımız yer de Roma için hayati önem taşıyan kaynak. Kutsal bir yer, kutsanmış ve korunmuş. Cumae'deki ayinlerde arınma sularının da kullanıldığını biliyoruz. Muhtemelen Vesta'lar da öyle yapıyordu. Ve sonra dünyanın karanlık yanı vardı."</p>

  <p class="calibre1">Costas, "Kader çukuru," dedi.</p>

  <p class="calibre1">"Yeraltı dünyasının girişi."</p>

  <p class="calibre1">Costas, "Tıpkı Cumae'deki, Phlegraean Düzlüklerindeki gibi," dedi.</p>

  <p class="calibre1">"Ve hepsinin üstünde oturan bir Sibyl."</p>

  <p class="calibre1">"Acaba ilk Romalılar geldiğinde de burada mıydı, yoksa onlar mı getirmişti diye merak ettim. Ve bütün bunların içinde Vesta Bakirelerinin yeri neresi?"</p>

  <p class="calibre1">"Belki burada cevapları bulabiliriz. O mağaraya girmemiz lazım. Hadi gel."</p>

  <p class="calibre1">"Jack, bunu yapmadan önce tünelin öbür ucuna bir göz atmak isteyebilirsin. O odanın ortasında bir şey var."</p>

  <p class="calibre1">Jack, Costas'ın bakışlarını takip ederek arkasına döndü. İkisinin tepe ışıkları birleşince oda daha iyi aydınlanmıştı. Geçitten o yöne doğru ilerlediler. Antikçağ duvarları, yer yer süngertaşını kaplayan kalsit birikimleri yüzünden damar damar olmuştu. Odanın kenarına geldiler. Odanın çapı yaklaşık sekiz metreydi ve muntazam bir kubbe biçimindeydi. Tavanda, bir zamanlar hava bacası olduğu anlaşılan küçük, dikdörtgen delikler vardı, belli ki artık hepsi tıkanmıştı. Karşı tarafta bir kaidenin üzerinde, delik deşik olmuş heykel kalıntısına benzer bir şey vardı. Onun önünde ise, yerde, yaklaşık üç metre eninde daire biçiminde bir çukur bulunuyordu. Etrafı taştan bir çemberle çevriliydi ve içinde de kalsit birikiminin altına hapsolmuş gibi görünen siyah reçineye benzer bir şey görünüyordu. Jack önce ona, sonra da arkasındaki ufalanmış figüre baktı. "Tabii ya," diye fısıldadı.</p>

  <p class="calibre1">"Neymiş?"</p>

  <p class="calibre1">Jack, "Şu heykel, bir zamanlar kadına benziyormuş gibi görünüyor," dedi. "Oturan bir kadın. Bir kült heykeli. Ve burası da bir ocak, kutsal bir ocak." Birden deli gibi sevindi. Forumdaki Vesta mabetleriyle Palati-ne'dekiler o yüzden asla açılmadı, hiçbir zaman tapınak haline gelmedi. Çünkü onlar dış katmanlardı, kültün sadece halkın bildiği yüzüydü. Asıl Vesta Tapmağı bu odaydı."</p>

  <p class="calibre1">"Jack, şu heykel. Üstünde bir yazı var."</p>

  <p class="calibre1">Jack ocağın etrafından dolanıp Costas'ın tepe ışığını takip etti. Heykelin tabanında, yaklaşık otuz santim eninde, ince bir mermer tabaka vardı. Jack çömelip incelemeye başladı. "Tuhaf," dedi. "Bu bir ithaf yazısı değil, kaidenin parçası da değil. Buraya öylece bırakılmış ya da en azından kalsit onu yerine yapıştırana kadar öyleymiş." Eğilebildiği kadar eğildi, sonunda yere yapıştı. Latince yazıları gayet net görebiliyordu.</p>

  <p class="calibre1">COELIA CONCORDIA</p>

  <p class="calibre1">VESTALIS MAXIMA</p>

  <p class="calibre1">ANNO DOMINI CCCXCIV</p>

  <p class="calibre1">"İnanılır gibi değil," dedi. "Coelia Concordia, Vesta Başrahibi, MS 394. Sonuncu kadın rahipti ve bu tarih bu kültün terk edildiği tarih. Anno Domini terimini kullanmış olmaları çok garip yine de. Tanrı'mızm Yılı, yani Milat Yılı. O tarihte, İmparatorluk Hıristiyan olalı neredeyse bir yüzyıl olmuştu, ama insanlar Vesta'ların Hıristiyanlığa sonuna kadar direnmiş olacağını sanır. Onları diğer pagan kültleriyle birlikte Roma'dan silip atan Hıristiyanlık olmuştu."</p>

  <p class="calibre1">Costas sessizdi, Jack dikkatle arkadaşına baktı. "Hâlâ burada mısın?"</p>

  <p class="calibre1">"Jack, bu bir heykel değil."</p>

  <p class="calibre1">"Ne demek istiyorsun?" Jack ayağa fırladı ama kaydı ve heykele tutunarak düştü. İrkilerek geri çekildi, acıyan dizini esnetirken yüzünden birkaç santim ötedeki heykele gözünü dikmişti. Aniden donup kaldı. Bu kireçtaşı değildi. Kalsit birikimiydi, yerden iki metre kadar yükselen, taştan bir sıraya oturmuş, garip, şekilsiz bir dikitti. Tekrar onu ürküten şeye baktı. Bu, taştan oyulmuş bir yılandı, sıranın arkasından yukarı doğru kıvırlmıştı ve yarı saydam bir organik maskenin ardından gözünü ona dikmişti.</p>

  <p class="calibre1">"O değil Jack. Buraya bak, içeriye."</p>

  <p class="calibre1">Jack sola doğru bir adım attı ve Costas'ın ışığım takip etti. Sonra onu gördü, kalsiyumun içinde sıkışıp'kalmış olarak yana sarkmıştı.</p>

  <p class="calibre1">Bir insan kafatası.</p>

  <p class="calibre1">Nefesini tutup geri çekildi, sonra bir daha baktı. Dahası da vardı. Bir göğüs kemiği, kaburgalar, kürek kemikleri. Costas haklıydı. Heykel sandığı şey heykel filan değildi. Bir insan iskeletiydi. Küçüktü, neredeyse çocuk iskeleti kadardı, ama aslında çok yaşlı birine aitti, dişlerinin hepsi dökülmüştü. Sonra Jack başka bir şey gördü. Kadının boynunda som altından bir gerdanlık vardı. Roma'nın ortasında görülmeyecek bir manzaraydı bu, belki de Kelt dünyasından gelen antik bir ganimetti. Ve kafatasının üstünde, kalsit birikimine gömülmüş zengin bir Romalı kadında görebileceğiniz türden altın yapraklar ve mücevherler parlıyordu.</p>

  <p class="calibre1">Sonra Jack anladı. Kadın buraya ölmeye gelmişti. Coelia Concordia, son Vesta Bakiresi. Ama yılanlarla çevrelenmiş bir Vesta. Sadece Vesta değil. Bir Sibyl.</p>

  <p class="calibre1">Jack'in zihninde fırtınalar kopuyordu. Demek ki Sibyl kültü Vezüv'ün püskürmesiyle sona ermemişti. O buraya dönmüştü, Roma'nın altındaki mağarasına, Hades'in başka bir girişine gelmişti. Ve kâhin kurtulmuş, Claudius'un ölümünden ve Cuaea'lı Sibyl'in eski dünyasının alevler tarafından yutulmasından sonra üç yüzyıl daha yaşamıştı. Bu Sibyl, Roma'yı dışarıdan izlemiş, Roma'nm yükselişini ve çöküşünü görmüş, pagan dünyasının yerini yeni bir düzene bırakmasına tanık olmuştu. O yeni düzenin başlangıcını da çok uzun zaman önce, Alev Tarlalarının yanındaki mağarasındayken görmüştü.</p>

  <p class="calibre1">"Jack, kadının eline bak."</p>

  <p class="calibre1">Jack güçlükle nefes alarak aşağı baktı. Tekrar baktı. Demek Sibyl'lere olan buydu. Öngördüklerine dönüşüyorlardı. Kendi kehanetlerini doğruluyorlardı. Kadının elinde kaba bir metal nesne duruyordu. Bu bir haçtı.</p>

  <p class="calibre1">Zihninde bir ışık yanıp söndü, bir şeyi hatırlar gibi oldu. Bir an için halüsinasyon görüyor olabileceğini düşündü. Sonra şiddetle yana doğru çekildi. Bir el başlığının yanına vurdu ve ışığı söndü. Tümüyle karanlıkta kalmıştı. Sonra onu tutan el gevşedi ve dahili sistemden Costas'ın gergin sesini duydu. "Kusura bakma Jack. Ama burada birileri daha var."</p>

  <p class="calibre1">Bir süre zifiri karanlıkta kıpırdamadan durdular. Dış mikrofon devre dışı bırakıldığı için seslerinin dışarıya yansıması pek mümkün değildi ama yine de içgüdüsel olarak fısıltıyla konuşmaya başlamışlardı. "Jack, burada başka canlı olmayacağını söylemiştin sanırım." Costas odanın kenarına yanaşıp dromos tünelinden mağaranın öbür ucuna doğru baktı. Jack de arkasında çömelmişti. Tepe lambaları kapalıydı ama e tipi tulumlarının başlıklarındaki gece görüş araçlarını çalıştırmışlardı. Ortamda ancak sensörlerin çalışabileceği kadar doğal ışık vardı, çıplak gözle görmek için ışık yeterli değildi ama Jack'in önündeki Costas, her an yeniden şekillenen ürkütücü bir hayalete benzer, benek benek ve yeşile dönen bir ışık görmüştü. Arkeologların iskandil yapmak için oluşturdukları çatlaklardan, yarıklardan ışık sızması normaldi.</p>

  <p class="calibre1">"Onun bir fener olduğundan emin misin?"</p>

  <p class="calibre1">"Sen şu ölü bayanla sohbet ederken ben arka tarafa bakıyordum. O şeye bir kere bakmak yetti bana. Sonra ışığı gördüm. Mağaranın sol tarafında bir yerlerden yanıp söndü."</p>

  <p class="calibre1">Jack, "Orası öteki tünel, yani Vesta Bakirelerinin Evi'nden girilen tünel olmalı," diye fısıldadı. "Ama içeri nasıl girdiklerini Tanrı bilir."</p>

  <p class="calibre1">"Biz yapabiliyorsak, başkaları da yapabilir."</p>

  <p class="calibre1">Jack, "Massimo'nun haritasında Cloaca'ya Nerva Forum'undan ve Colosseum'un altından herhangi bir giriş gösterilmemişti," dedi. "Onun adamları yeterli ekipmanları olmadığı için, sualtında kalan bir delikten dönmek zorunda kalmışlar. Uygun donanıma sahip biri, başka bir yol bulabilir ama bu onlar olamaz. Yoksa bize söylerdi."</p>

  <p class="calibre1">"Bu bir tesadüf mü?"</p>

  <p class="calibre1">Jack duraksadı, sonra karanlığa baktı. "Dünden beri aklımı kurcalayan bir şey var. Bulunduğumuz yere gelmemizi engelleyecek bir şey değildi ve onunla telefonda biraz daha konuşmayı bekliyordum. Herculaneum'daki Elizabeth'i hatırlıyor musun? Hani şu resmi görevli olan kadını? Benim eski arkadaşımı?"</p>

  <p class="calibre1">"Onun bunlarla ne ilgisi var şimdi?"</p>

  <p class="calibre1">"Dün biz villadan ayrılmadan önce beni birkaç saniyeliğine kenara çekti."</p>

  <p class="calibre1">"Maria ile fark ettik."</p>

  <p class="calibre1">"Ortalıkta nöbetçiler varken büyük bir risk aldı. Maurice, yetkililerden birinin, resmi görevlilerin bizimle konuşmalarına engel olduğunu söylemişti zaten. Elizabeth, bana bir şey anlatmak istiyordu. Neyle karşı karşıya olduğumuz hakkında. Kökleri Roma'ya kadar giden bir örgüt, St. Paul dönemine kadar uzanıyor. Öyle bir örgüt ki, villada varlıklarını tehdit eden ve MS 79 yılındaki püskürmede tümüyle yok olduğunu düşündükleri bir sırrm olduğunu biliyorlar. Elizabeth fısıldayarak konuşuyordu ve benim de soru soracak vaktim yoktu. Bu tehdidin ortaya çıkmaması için ellerinden gelen her şeyi yapabileceklerini söyledi."</p>

  <p class="calibre1">"Sence takip mi edildik?"</p>

  <p class="calibre1">"Eğer o korktuğum kişiyse, kolları her yere uzanıyor demektir. Ve eğer bizim burada olduğumuzu biliyorlarsa, belli bir şeyin peşinde olduğumuzu da tahmin edeceklerdir. Ve bir şekilde neyin peşinde olduğumuz hakkında bir fikre sahip olmuşlarsa, bunun için ölümü bile göze alırlar."</p>

  <p class="calibre1">"Ve öldürmeyi."</p>

  <p class="calibre1">Jack, Costas'ın arkasından çıktı ve başlığının içinden etrafa bakındı. Tek görebildiği uçtaki daha koyu benekli yeşillikti. "Tek yapabileceğimiz işi pişkinliğe vurmak. Tahminime göre sadece bir kişi var. Forumdan ve Colosseum'dan girişler oldukça göz önünde. Bir kişiden çok olursa girerken fazla dikkat çeker."</p>

  <p class="calibre1">"Belki yetkililer de göz yumuyordur."</p>

  <p class="calibre1">Jack, "Burası Roma, Napoli değil," dedi. "Ama haklı olabilirsin. Şu anda, mağarada her kim varsa, tünelden çıkmak için feneri yakmaya can atıyordur. Bizimki gibi bir donanımları olmadıkça fenersiz ne kadar zor bir gidiş olacağını tahmin ediyorum. Ve biz ışıklarımızı kapalı tuttukça onlardan korktuğumuza inanacaklar."</p>

  <p class="calibre1">"Yani hiçbir şey görmemiş gibi işimize devam edelim mi diyorsun?"</p>

  <p class="calibre1">"Adamımız yan geçitlerden birine, bir çıkmaz sokağa girip tekrar buraya döndüğümüzü düşünebilir. Biz ışıklarımızı yakıp ilerleyelim. Zaten o mağaraya çıkıp tapınağın altındaki yeri bulmak için ışık yakmaya mecburuz. Peşinde olduğumuz şeyi bulmadan bize zarar vermezler."</p>

  <p class="calibre1">"Tamam. Işıkları yakalım, adamları.da bir güzel peşimize takalım. Silahlı değilim Jack."</p>

  <p class="calibre1">Jack, "Benim sağ elimde dağcı çekici var," diye mırıldandı. "Güvenlik şefimiz Ben'i tatile çıkmaya zorlamasaydım, Beretta'yı almadan bırakmazdı beni. E tipi tulumda onun için bir cep bile var. Dersimi aldım. Bir dahaki sefere."</p>

  <p class="calibre1">"Bir dahaki sefere mi?"</p>

  <p class="calibre1">Tepe ışıklarını yakıp geçitte ayağa kalktılar ve içinden çıktıkları havuzun yanından ilerlemeye başladılar. İzlendiklerini biliyorlardı ama nereden olduğu hakkında fikirleri yoktu. On metre kadar gittikten sonra tünelin sonuna ve mağaranın kenanna ulaştılar. Işıklarıyla çevreyi taradılar ve bunun çok büyük bir doğal mağara olduğunu gördüler, yukarı doğru en az yirmi metre gidiyordu. Sağ tarafta kayaya oyulmuş antik bir taş merdiven vardı, mağaranın doğal hatlarıyla uyumluydu ve süngertaşı basamakları aşınmış, bombe yapmıştı. Mağaranın yarı seviyesinde, kayada bir dizi büyük parçalanma ve kopma olmuştu ve basamakların, o kısmın üstünde, tavana yakın bir yerde, sivri uçlu bir kayanın üzerinde devam ettiği görülebiliyordu. O noktanın tam hizasında mağaranın zemininde daha önce geçtiklerine benzer bir kanal girişi ve ona dökülen derecikler vardı. Jack girişin etrafındaki kaya katmanlarına bakarak, "Bu da öteki kanal," diye mırıldandı. "Bir şey görebiliyor musun?"</p>

  <p class="calibre1">"Daha değil."</p>

  <p class="calibre1">"Fakat iyi ki Massimo ve ipleri var. Haklıymış. Biraz dağcılık yapacakmışız gibi görünüyor."</p>

  <p class="calibre1">"Sen yapacaksın. Ben mağaranın dibini yoklayıp, kayıp hazineyi arayacağım, öyle değil mi? Belki de feneri kapatsam iyi olur, daha iyi ışık kontrastı olur, yani şu gizli odaları görmek için. Bazen beni göremeyebilirsin."</p>

  <p class="calibre1">"Dikkatli ol. Bu adam silahlı olabilir."</p>

  <p class="calibre1">"Aradığımız şeyi bulduğumuza inanmadan ateş etmez."</p>

  <p class="calibre1">"Teori olarak doğru."</p>

  <p class="calibre1">"O zaman bulmayalım."</p>

  <p class="calibre1">Jack, "Ona saldıracağın zamanı haber vereceğim," dedi. "Yüksek sesle."</p>

  <p class="calibre1">Jack omzunda ip kangalıyla basamakları tırmanmaya başladı. Costas da kayaların arasına dalmıştı ve artık ışığı görünmüyordu. Jack, onun her hareketini izleyen gözleri bildiği için bu savunmasız durumdan nefret ediyordu. Costas katil değildi ve fiziği de kolay kolay gözden kaçmazdı. Durdu ve dikkatlice yukarı baktı. Eğer kartlarını doğru oynamışlarsa bir şansları var demekti. Fakat kavga da kaçınılmazdı. Tüm gücünü toplayıp yola devam etti. Sadece tırmanma işine odaklanmıştı. Otuz basamak sonra merdivenler bitti, burada deprem büyük bir kayayı koparmış ve en azından on metre yüksekliğinde sarp bir yüzey yaratmıştı. Jack tutunacak yerleri saptamaya çalışarak yüzeyi inceledi. İpi koşumlarına tutturdu ve solunum tüpünü sırtından çıkarıp arkasındaki basamağa koydu, başlığından çıkan hortumların bağlantılarını açtı ve vizörünü kaldırdı. Bir saat önce kanalizasyonda soluduğu o iğrenç havadan sonra ilk kez hava alıyordu. Nemli ve sıcaktı; dörtbir yanından damlayan suların sesini duyabiliyordu. Massimo'nun söylediği sağanak yağış başlamış olmalıydı. Kendini kayanın yüzeyine çekti. Süngertaşı gevrek görünüyordu ama aslında sağlam olduğunu biliyordu, tutunması kolay volkanik bir taştı. Kayaya yapıştı, uzun kolları ve bacaklarıyla tutunacak yerleri saptamaya çalışarak tırmanmaya başladı. Beş metre kadar çıktıktan sonra ilk takozu çaktı, çıkan ses mağarada çınlıyordu. Üç metre yukarıda bir tane daha çaktı. İki metre daha çıkınca ana kayanın üstüne ulaşmıştı, önünde düz bir çıkıntı ve ondan sonra kayadan yukarı doğru devam eden basamaklar vardı. Sağ tarafında duvarları mozaik süslerle, deniz kabuklarıyla kaplı geniş bir yarık fark etti. Bu, arkeologların Augustus Evi'nin altında buldukları yarık olmalıydı. Artık basamakların, Palatine'de aradıkları kayıp Vesta Mabedi'ne çıktığından kesinlikle emindi ve sadece birkaç metre yolu kalmıştı.</p>

  <p class="calibre1">Dönüp yamacın hemen kenarına son bir kazık çaktıktan sonra ipi koşumlarına tutturdu ve arkasından geçirip kendini birkaç metre saldı. Durup dinledi. Foruma doğru giden akıntı iyice şiddetlenmiş ve girdap halini almıştı. Yağmur suları kaynaktaki su birikintisinin taşmasına yol açmış olmalıydı, tünel de Claudius'un planladığı şekilde görevini yerine getiriyordu. Jack derin bir nefes aldı. Artık zamanı gelmişti. Olanca gücüyle haykırdı.</p>

  <p class="calibre1">"Costas, buldum onu! Aşağıya geliyorum!"</p>

  <p class="calibre1">Çekici sol elinde tutarak birkaç metre daha kaydı ve yamacın yarısına kadar indi. Aniden sol bileğinden biri yakaladı ve Jack çılgınca dönmeye başladı. Aşağıya baktı. Dalgıç kıyafeti giymiş biri de ona bakıyordu, yüzünü sıkıca saran bir dalış maskesi takmış, bacaklarım basamağın hemen üstünden ipe dolamıştı. Bir eliyle Jack'in ayak bileğini tutarken, öbür elinde de susturucu takılmış bir tabanca vardı ve silahı Jack'in başına doğrultmuştu. Adam ağır bir İtalyan aksanıyla, "Onu bana ver," dedi. Jack bir şey demeden aşağı baktı. Bir kurşun yüzünü sıyırıp geçti, ardından susturucunun gürültüsü geldi. Bu bir uyarı atışıydı. Jack göz ucuyla bakarken, aşağıda kımıldayan başka bir şey görür gibi oldu ve o anda dönüp çekici öldürücü bir darbe indirecek şekilde adamın kafasına savurdu. Fakat ayağını tutan kol daha yakında olduğu için çekiç adamın el bileğine indi. Kemikler çatırdarken bir patlama sesi duyuldu ve tabanca hızla mağaraya düştü. Aynı anda Costas, adamın bacaklarına atılıp büyük bir gürültüyle yere indirmişti. Adam ayağa kalkmaya çalıştı, sendeledi ve sonunda korkunç bir çatırtıyla kanala düştü. Tüneldeki girdabın içinde bir anda yok oldu. Jack, Costas'a yardım etmek için aşağı kaydı, Costas da tüpüyle vizörünü çıkarmıştı. "İyi misin?"</p>

  <p class="calibre1">Costas nefes nefese, "İyiyim," dedi. "Ama keşke çekici o piçin alnına geçirseydin."</p>

  <p class="calibre1">Jack, "Artık bize sorun çıkaracağını sanmıyorum," dedi.</p>

  <p class="calibre1">Costas ağzındaki kanı silip aşağı baktı. "Evet, tam anlamıyla yok olup gitti." Sonra yukarı, kayanın yüzeyine baktı. "Tamam. Beni yukarı çek. İşimizi ne kadar çabuk bitirip buradan gidersek o kadar iyi olacak."</p>

  <p class="calibre1">Yirmi dakika sonra kayaya oyulmuş basamakların tepesindeki dar alandaydılar. Jack kendini mümkün olduğunca yarığa sokmaya çalıştı, kollarını içi boş odaya uzattı. Hiçbir şey hissedemiyordu. Biraz daha kıvrandı ama yararı olmuyordu. Kafası oyuktan geçmiyordu ve tek görebildiği suratından birkaç santim ötedeki sivri çıkıntılı kayaydı. Bir şey görmeden elleriyle yokladı ama sadece boşluk vardı. Sırtını gerip biraz daha zorladı ve bir iki santim daha ilerleyebildiğim fark etti. Parmaklan aniden bir şey algıladı. Bu nemli ama düzgün bir kaya yüzeyiydi. Ellerini açıp iki tarafı yokladı. Yaklaşık atmış santim eninde, kayaya gömülü yuvarlak bir odaydı. Elini uzatabildiği kadar uzattı ve odamrt zeminine değdi. Parmaklarını yavaşça kenarda gezdirdi. Hiçbir şey yoktu. Boştu.</p>

  <p class="calibre1">Jack hafifçe kendini bırakıp ayağının dibindeki Costas'a baktı. "Odayı hissedebiliyorum." Sesi bir garip geliyordu, önce odada yankılanıyor, sonra yarığın içinde ölüyordu. "Kayanın içine oyulmuş silindir şeklinde bir delik. Kenarlarını da iyice yokladım. İçeride bir şey yok."</p>

  <p class="calibre1">"Ortasını dene." Costas'ın sesi boğuktu. "Belki içine gömülmüş daha küçük bir oda vardır."</p>

  <p class="calibre1">Jack sağa doğru gidebildiği kadar gitti. Sol elini içeri uzatıp dibe değdi. Islak, çamurlu ve hafif pürtüklüydü. Öteki tarafa uzandı. Aniden elini geriye doğru çekti. Yerdeki izlerde bir düzen algılamıştı. Gözlerini yumup dokunduğu şeyleri okumaya çalıştı. Hiç şüphe yoktu. Heyecanla, "Haklısın," dedi. "Başka bir daire daha var. Bence bu bir kapak, taştan bir kapak. Üzerinde de işaretler var."</p>

  <p class="calibre1">Costas, "Sap gibi bir şey var mı?" dedi.</p>

  <p class="calibre1">"Yok. Üstü dümdüz. Nasıl açarız hiç bilmiyorum."</p>

  <p class="calibre1">"Ya şu işaretler?"</p>

  <p class="calibre1">Jack, "Şimdiye kadar yirmi tane saydım," dedi. "Dirseği pürtüklü kayaya sürtününce acıyla irkildi, bir yandan da kapağın üstündeki her noktayı yoklamaya çalışıyordu. Eliyle bir daire çizdi. "Yok, yirmi üç tane. Kapağın etrafına daire biçiminde dizilmiş. Bunlar, küçük blokların üstüne oyulmuş kabartma harfler. Çok ilginç. Aslında üstlerine hafifçe bastırabiliyorum."</p>

  <p class="calibre1">"Harfleri okuyabiliyor musun?"</p>

  <p class="calibre1">Jack parmaklarını harflerin üstünde dolaştırdı. Birden ne olduklarını anlamıştı. "Latin alfabesi," dedi. "Roma İmparatorluğu'nun kuruluş döneminde kullanılan alfabe. Yirmi üç harf. Alfa'dan zeta'ya-"</p>

  <p class="calibre1">"Jack, bence Roma tarzı bir tür kilitleme yöntemiyle karşı karşıyayız."</p>

  <p class="calibre1">"Ne?"</p>

  <p class="calibre1">"MİT'te böyle şeyleri öğrenmiştik. Antik teknoloji. Eğer bir sap yoksa kapakta bir çeşit yaylı mekanizma olmalı, altından yukarı doğru itecek bir mekanizma. Bronz bir yay, odanın kenarına yerleştirilmiş olabilir. Harflerle şifrelenmiş bir kilit olmalı, muhtemelen taş ya da metal millerle kapağı kayaya tutturmuşlar. Belki kilit sistemi ayarlanabiliyordu yani içeri giren kişi her seferinde yeni bir şifre belirleyebiliyordur. Doğru bileşime basınca da, bingo, kapak kalkıyordur."</p>

  <p class="calibre1">Jack, "Yirmi üç harf," diye mırıldandı. "Kaç tanesine basmamız gerektiğini bilmeye imkân yok. Olasılıkları hesaplamak bile istemiyorum."</p>

  <p class="calibre1">Costas, "Bence görünenle başlayalım," dedi. "Ruloyu buraya koyan Yaşlı Pliny'di, öyle değil mi? Tam adı neydi onun?"</p>

  <p class="calibre1">Jack bir an düşündü. "Caius Plinius Secundus."</p>

  <p class="calibre1">"Tamam. Baş harflerine bas."</p>

  <p class="calibre1">Jack, Lafin alfabesini gözünün önünde canlandırıp harfleri parmağıyla tek tek buldu. C, P, S. Doğru sırayla her birine bastı ve harfler çok hafifçe içeri gömüldü, başka bir şey olmadı. Jack başka bir sırayla bir daha denedi. Yine bir şey olmadı.</p>

  <p class="calibre1">Dişlerini gıcırdatarak, "Uymadı," dedi.</p>

  <p class="calibre1">Costas, "O zaman sen tahminde bulun," dedi. "Rasgele bileşimler de deneyebilirsin. Burada bir hafta kalamayız. Sahiden gitmemiz lazım Jack. Dostumuz belki de yalnız değildi. Bilmiyoruz ki."</p>

  <p class="calibre1">"Bekle." Jack'in zihni hızla çalışıyordu. "Haklı olabilirsin. Şunu bir düşünelim. Pliny, belgeleri Claudius'tan alıyor. Saklamaya söz veriyor. Sözünü tutan bir adam ve hiçbir şeyi ihmal etmiyor. Yani yapacak bir sürü işi daha var, donanma üssünü idare ediyor, kitaplarını yazıyor. MS 79'un 23 Ağustos gecesinde de hızlı kadırgasına atlıyor, Tiber'den yukarı çıkıyor, doğruca buraya Amiral'in kasasına geliyor ve aynı gece, tam püskürme esnasında Napoli Körfezi'ndeki Misenum'a dönüyor. Zihninde en son kimin adı var?"</p>

  <p class="calibre1">"Yani İsa mı demek istiyorsun? Nasıralı?"</p>

  <p class="calibre1">"Şifre için yetmez ve fazla aleni olur. Yok. Ben Claudius'u kastediyorum. İmparator olmadan önceki adını. Tiberius Claudius Drusus Neron</p>

  <p class="calibre1">Germanicus." Jack bir daha gözünü yumdu, elini harflere götürüp sırayla bastırdı. T, C, D, N, G. Bir şey olmadı. Tekrar yaptı. Yine bir şey olmadı. "Off, uymuyor."</p>

  <p class="calibre1">"Belki de bir harfi atladın? İmparatoru?"</p>

  <p class="calibre1">"Caesar Augustus." Jack o harfleri de bulup bastırdı. Yine hareket yoktu. Tekrar çekildi. Sonra birden nefesini tuttu. "Hayır. Caesar Augustus değil. Claudius artık imparator değildi ki. Pliny'ye bunu söylerken çok zorlanmıştır herhalde. İmparator değil. Başka bir şey olmuştu artık. Her ikisini de eğlendiren bir şey."</p>

  <p class="calibre1">Costas, "Tanrı Claudius," diye mırıldandı.</p>

  <p class="calibre1">"Divııs." Jack tekrar uzanıp D harfini buldu. Bütün gücüyle bastırdı. Bir hareket oldu ve harf en az iki buçuk santim içeri göçtü. Birdenbire yay açıldı ve Jack hemen araya elini soktu. Heyecanla, "Bingo," dedi. Elini kapağın olduğu yere götürdü. Şimdi orada kapağı otuz santim kadar yukarıda tutan bronz yayı hissedebiliyordu. İçeri uzandı ve delikte duran silindir biçiminde bir şey algıladı. Kalbi hızla atmaya başlamıştı. Silindiri metal yayın aralıklarından geçirerek dışarı çekti. Silindir boyuna göre ağırdı, taştan yapılmıştı ve yaklaşık yirmi beş santim uzunluğunda, on beş santim çapındaydı. Silindiri dışarı çekip, "Aldım onu," dedi ve tepe lambasının ışığına tuttu. "Mısır yapımı bir kap. Turnayı gözünden vurduk Costas. Claudius'un kütüphanesindeki o büyük taş silindirlere benziyor, hani içlerinde parşömen ruloları olanlara. Kapağı da hâlâ reçineyle mühürlü duruyor. Pliny kurcalamamış gibi görünüyor. Şansımız yaver gitmiş olabilir." Silindiri aşağıda tünelden uzanan Costas'a verdi. Jack de yarığa indi ve ikisi birden karanlıkta silindirin başına çömeldi. Tepe ışıkları, Costas'ın elinde evirip çevirdiği silindirin benekli mermer yüzeyini aydınlatıyordu.</p>

  <p class="calibre1">Costas, "Şimdi ne yapıyoruz?" diye sordu.</p>

  <p class="calibre1">"Açacağız."</p>

  <p class="calibre1">"Yani bu, o olabilir."</p>

  <p class="calibre1">Jack sessizce başını salladı ve Costas'a baktı. Bunu, yani yeni bir keşif öncesindeki bu bıçak sırtı anını daha önce de yaşamışlardı ama her seferinde heyecan biraz daha artıyormuş gibiydi.</p>

  <p class="calibre1">Costas, "Laboratuvar koşullarında sayılmayız," dedi.</p>

  <p class="calibre1">"Benim kararım." Jack silindiri alıp bir eliyle kapağı kavradı, ötekiyle de gövdeyi tutup çevirdi. Kapak kolayca döndü, mührün etrafındaki antik reçine ufalanıp yere döküldü. Jack kapağı açıp yere bıraktı ve silindirin içine baktı. "Papirüs yok," dedi, sesi donuktu. "Ama başka bir şey sıkıştırılmış içine." Öteki elini içeri sokup, yaklaşık on beş santim uzunluğunda ve on santim eninde, cep aynasına benzeyen düz, taş bir nesne çıkardı. Bir tarafında menteşe, öbür tarafında metal bir mandalla birbirine tutturulmuş iki taş levhadan oluşuyordu. Jack levhaları elinde evirip çevirdikten sonra başparmağını mandala koydu. Heyecanla, "Yazı tableti," dedi. "Kitap gibi katlanan iki levhalı tablet. İç yüzeyleri balmumuyla kaplanmış olmalı."</p>

  <p class="calibre1">Costas, "Dayanmış olması mümkün mü?" diye sordu.</p>

  <p class="calibre1">Jack, "Bu da başka bir Agamemnon anı olabilir," diye cevap verdi. "Hâlâ oradadır ama oksijene maruz kalınca anında silinebilir. Deneyeceğim. Beklemeyi göze alamayız."</p>

  <p class="calibre1">"Seninleyim." Costas sugeçirmez bir defterle kalem çıkardı ve yazmaya hazır vaziyette Jack'in yanma çömeldi.</p>

  <p class="calibre1">Jack mandala bastırdı ve taş levhaların oynadığını hissetti. "Açılıyor," diye fısıldadı. Tabletleri açtı. İç yüzeyleri katı ve camsıydı. Balmumunun gayet düzgün ve iyi durumda olduğunu gördüler ama anında kararmaya başlamıştı. Üstünde yazılar vardı. Jack, "Çabuk," dedi. Tableti Costas'a verip defteri kaptı ve gördüklerini yazmaya başladı. Bir dakika geçmeden, "Tamam," dedi. Balmumu hâlâ duruyordu ama yüzeydeki yazılar neredeyse kaybolmuş, hayal gibi uçup gitmişti.</p>

  <p class="calibre1">Costas tableti hemen kapatıp kabarcıklı ambalaj malzemesiyle sardı, sugeçirmez bir keseye koydu ve cebine yerleştirdi. Sonra, gözlerini deftere dikmiş olan Jack'e baktı. "Ee?"</p>

  <p class="calibre1">"Latince." Jack duraksadı, aklını toparlamaya çalıştı. "Bunu her kim yazdıysa Nasırah değilmiş. O zaman yazılar Arami dilinde veya Grekçe olmalıydı."</p>

  <p class="calibre1">"Yani bu Claudius'un o kıymetli belgesi değil?"</p>

  <p class="calibre1">"Claudius veya Narcissus tarafından yazılmış olabilir," diye mırıldanan Jack daracık yerde duruşunu değiştirdi. "Balmumu tablete bakıp hangisinin yazdığını söylemek imkânsız. Hele bir anda gözünün önünden uçup gidiverdiyse." Costas'a baktı. "Hayır, bu peşinde olduğumuz belge değil. Ama yolun sonu da değil." Defterdeki yaprağı koparıp, daha önce karaladıklarını muntazam bir şekilde yeni bir sayfaya yazdı ve görebilmeleri için tepe lambasının ışığına tuttu.</p>

  <p class="calibre1">Dies irae, dies illa Solvet saeclum infavilla Teste David cum Sibylla</p>

  <p class="calibre1">Inter monte duorıım</p>

  <p class="calibre1">Qua respiciatam Andraste</p>

  <p class="calibre1">Uri vincin verberari</p>

  <p class="calibre1">Feıroque necari</p>

  <p class="calibre1">Costas, "Şiir mi?" dedi. "Virgil mi yazmış? Sibyl hakkında o yazmıştı, öyle değil</p>

  <p class="calibre1">mi?"</p>

  <p class="calibre1">Jack, "Seni kurnaz tilki seni," diye söylendi.</p>

  <p class="calibre1">"Kim?"</p>

  <p class="calibre1">"Sanırım Claudius sözünü tutuyordu ama aynı zamanda bir oyun oynuyordu ve bence Sibyl de onunla birlikte oynuyordu."</p>

  <p class="calibre1">"Devam et."</p>

  <p class="calibre1">"Eh, ilk kıta bayağı kolaydı. Dies Irae, yani Romalı Katoliklerin ölü ayinlerinde kullandıkları başlıca ilahi olan Gazap Günü'nün ilk kıtası. Bu inanılmaz bir buluş, çünkü bu, on üçüncü yüzyıldan önceki ilk versiyonu.</p>

  <p class="calibre1">Çoğu insan bunun bir ortaçağ eseri olduğunu sanır, çünkü antik Latin versiyonunda, örneğin Virgil'de uyaklı sözler hiç görülmez." Jack, Latince metnin yanma İngilizce bir metin yazdı. "Kafiyeyi iyi kötü koruyarak şu şekilde çevirebiliriz:</p>

  <p class="calibre1">'Gazap ve dehşet günü beliriyor</p>

  <p class="calibre1">Cennet ve yeryüzünde küller birbirine karışıyor</p>

  <p class="calibre1">David'in sözleri ve Sibyl'in gerçeği ortaya çıkıyor'"</p>

  <p class="calibre1">Costas ıslık çaldı. "Adeta Vezüv'ün püsküreceğini haber veriyor."</p>

  <p class="calibre1">Jack başını salladı. "Bence burada bulduğumuz şey, Claudius'a Cumae'de verilmiş olan bir Sibyl kehaneti. Kadm bu ilk dizeleri, onları anımsayan ve ortaçağ Katolik liturjisinde yeniden yüzeye çıkıncaya kadar gizlice koruyan başkalarına da söylemiş olmalı."</p>

  <p class="calibre1">Costas, "David kim?" diye sordu.</p>

  <p class="calibre1">"Zaten bu dizelerin Hıristiyanlığın ilk dönemine kadar uzandığını keşfetmemizi sağlayan en net bulgu da David. Çünkü Dies Irae'deki David Yahudi Kral David'in torunlarından biri olduğuna inanılan İsa'ya gönderme yapılır. Eğer bu doğruysa, o zaman bu dizeler Sibyl'in de İsa'yı tanıdığını, Sibyl'le erken dönem Hıristiyanlık arasındaki ilişkinin gerçeğe dayandığını gösterir."</p>

  <p class="calibre1">"Peki, ikinci kıta?"</p>

  <p class="calibre1">"O bizim ipucumuz. Bir kehanetin tüm belirtilerini içeriyor, Cumae'deki mağaranın önünde levhalara yazılmış bir bilmece gibi bir şey. Çevirisi şöyle:</p>

  <p class="calibre1">'İki tepe arasında</p>

  <p class="calibre1">Andraste'nin</p>

  <p class="calibre1">Ateşle yakılmak için, zincirlere vurulmak için</p>

  <p class="calibre1">Dövülmek, kılıçla öldürülmek için</p>

  <p class="calibre1">yattığı yerde'"</p>

  <p class="calibre1">Costas, "Anlamı?" dedi.</p>

  <p class="calibre1">"İkinci kısım kolay. Olağanüstü ama kolay. Sacramentum gladiatorum, yani gladyatör andı. Uri, vincin, verberari, feıroqııe necari. Ateşle yanacağıma, zincirlere vurulacağıma, dövüleceğime, kılıçla öleceğime ant içerim."</p>

  <p class="calibre1">Costas sakin bir tavırla, "Pekâlâ," dedi. "Bu sefer beni şaşırtamadın. Gladyatörleri biliyorum. Ya ilk kısım?"</p>

  <p class="calibre1">"Andraste bir İngiliz tanrıçaydı, Roma döneminden eskidir. Onun hakkındaki bilgileri Romalı tarihçi Dio Cassius'tan alıyoruz, Andraste'nin bir savaş öncesinde Boudica tarafından çağırıldığını yazıyor. Boudica'yı biliyor musun?"</p>

  <p class="calibre1">"Boudica mı? Kızıl saçlı kraliçe."</p>

  <p class="calibre1">"MS 60'taki Roma işgaline karşı yapılan direnişin başındaydı. İngiliz tarihinin en kanlı katliamı olmuştu." Jack tekrar yazdıklarına baktı ve aniden her şeyi tüm açıklığıyla kavradı. "Tabii ya," dedi, sesi boğuk çıkmıştı. "Sibyl bunu kastetmiş." İlk dizeleri çabucak yeniden okudu. "Gladyatör andı. Ad gladium, kılıçla. Bizi bir gladyatör arenasına, bir amfiteatra yönlendiriyor."</p>

  <p class="calibre1">"Colosseum'a mı? Burada, Roma'da bir yere mi?"</p>

  <p class="calibre1">"Başkaları da var." Jack dizelere tekrar baktı. İki tepe arasında bir yer, bir İngiliz tanrıçanın yattığı yer. Sonra ağzı kulaklarına vararak Costas'a baktı.</p>

  <p class="calibre1">Costas, "Bu bakışı biliyorum," dedi.</p>

  <p class="calibre1">Jack muzaffer bir edayla, "Tam olarak nereye gideceğimizi biliyorum," dedi. "Gel. Bunu gün ışığına çıkmadan duymak istemeyebilirsin."</p>

  <p class="calibre1">Costas gözlerini kısıp kuşkuyla Jack'i süzdü. "Anlaşıldı." Yerinden kalktılar ve basamaklardan inmeye başladılar. Sonra ipten kaydılar ve dibe gelince donanımlarını tekrar kuşandılar. İkisi de göz ucuyla az önceki saldırganın kaybolduğu tünel çıkışına bakıyordu, ama su seviyesi daha da yükselmişti ve artık o yönden giriş yapılamayacağı kesindi. Tulumlarını giyerek basamaklardan inmeye devam ettiler ve suyun kenarına gelince son kontrollerini yapıp başlıklarını kapattılar. Costas kutsal mağarada oturan şekle bakmamaya çalışıyordu ama Jack, keşiflerinin ne kadar muhteşem olduğunu daha iyi kavrayıp bir an için olduğu yere mıhlanıp kaldı. Cloaca Maxima'ya çıkan su birikintisi bu sefer o kadar ürkütücü görünmüyordu, artık bilinmeyene açılan bir kapı olmaktan çok yeraltı dünyasının çıkış yoluydu. Costas iki elini yukarı kaldırıp vizörünü kapatmaya hazırlanırken Jack'e göz attı. "İhtiyar Claudius'u giderek daha iyi tanıyoruz, öyle değil mi?"</p>

  <p class="calibre1">Jack, "Arkadaş olduk," dedi. "Hayatını adadığı kazanımlarm izinden gidiyormuş gibiyiz. Sanki o da omzumun üstünden bizi izliyor. Biraz önce o odada sahiden bizimle olduğunu, bize yardım ettiğini hissettim."</p>

  <p class="calibre1">"Yani Pliny'ye çok güvenmiyormuş."</p>

  <p class="calibre1">"Bence bir dost olarak güvenmiş, ama merakına yenilebileceğini de biliyormuş. Vezüv'den kurtulabilseydi Pliny'nin günün birinde buraya gelip o kabı açacağından eminim. Claudius da ona bir bilmece vermiş. Bir kehanet. Vezüv'ün bütün hikâyeyi kısa keseceğini ikisi de bilmiyormuş. O balmumu tabletlerin, Pliny tarafından oraya bırakıldıktan sonra neredeyse iki bin yıl el değmeden kalacağını da tabii."</p>

  <p class="calibre1">"Biz gelip keşfedelim diye."</p>

  <p class="calibre1">"Bence Claudius'un isteği buydu. Pliny veya başka bir Romalı değil de, hazinesinin güvenle ortaya çıkabileceği gelecek bir dönemde bulsun ve bıraktığı ipuçlarını çözsün istiyordu."</p>

  <p class="calibre1">Costas, "Tek öngöremediği tehlikenin bu dönemde de devam edeceğiydi," diye mırıldandı. "E, şimdi nereye gidiyoruz?"</p>

  <p class="calibre1">Jack bir şey demedi ama Costas'a özür dilercesine baktı.</p>

  <p class="calibre1">Costas boyun eğmiş bir tavırla, "Biliyordum," dedi. "Biliyordum işte. Yerin altında başka bir delik."</p>

  <p class="calibre1">"Uzun zaman önce gömülen bir tanrıçayı bulmamız lazım."</p>

  <p class="calibre1">Yirmi dört saat sonra, Jack önde Costas arkada, Londra'daki St. Paul Katedrali'ni geçmiş, eski kentin kalbini oluşturan daracık sokaklarla dolu labirente dalmışlardı. Önceki geceyi Akdeniz'de, Seaquest irde, geçirmiş ve o sabah erkenden Londra'ya uçmuşlardı. Jack'in ilk işi, IMU' nun güvenlik şefi Ben Kershaw'la bir toplantı yapmak olmuştu. Roma'da yaşadıklarından sonra, gizli arkeoloji çalışmaları ölümcül bir boyut kazanmıştı. Jack, Roma'nın onlara sadece yeni bir ipucu sağladığını, araştırmaları sürdükçe ve nihai amaçlarına ulaşamadıkça onları takip edenlerin kendilerine zarar vermeyeceğini ve güvende olduklarını düşünüyordu. Palatine Tepesi'nde kafasına silah dayayan adama ne olduğunu bilmiyorlardı, zaten iyi bir donanım olmadan Cloaca Maxima'da cesedi bulma ihtimali de zayıftı. Londra'ya kadar takip edilmeleri neredeyse imkânsız görünüyordu ama Jack hiçbir şeyi şansa bırakmıyordu. Mümkün olduğunca etrafta görünmeyeceklerdi ve Ben'le diğer iki kişi de onları geriden izleyip bekleyecek, Roma'nın altındaki antik mağarada olanların tekrarı gibi işe karışacaklardı.</p>

  <p class="calibre1">Costas yüzünü buruşturup, "Güneşli Londra'ya hoş geldiniz," dedikten sonra, suları sıçratarak geçen arabalardan korunmak için geri çekildi ama çok geç kalmış, pantolonunun paçaları ıslanmıştı. Jack de o da mavi Gore-tex ceket giyip, kukuletalarını başlarına geçirmişlerdi ve Costas bir de şemsiyeyle cebelleşiyordu. Gün, şiddetli yağışla başlamıştı ve şimdi arada bir sağanağa çeviren bir çiselti vardı. Costas sesli sesli burnunu çekip hapşırdı. "Demek Claudius kıymetli sırrını buraya getirmiş. Judaea'dan buraya kadar bayağı uzun bir yol."</p>

  <p class="calibre1">Jack trafikte sesini duyurmak için yükselterek, "İnanamazsın," dedi. "Roma Britanyası'ndaki ilk dönem Hıristiyanlar, kutsal toprakla aralarında doğrudan bir bağ olduğuna inanırlardı. Roma Kilisesi burada hüküm sürmeye kalkınca, büyük sıkıntılar yaşadılar."</p>

  <p class="calibre1">"Yani şu anda Roma Londra'smdayız."</p>

  <p class="calibre1">"Az önce girdik. Bugünkü, modern Londra, aslında bir ortaçağ yer-leşmesidir ve antik bir Roma kenti olan Londinium'un kalıntıları üstüne kurulmuştur. Haritalarda hâlâ Roma duvarlarından izler bulabilirsin."</p>

  <p class="calibre1">Costas, Jack'in ardından sulara bata çıka karşıya geçerken, "Burası Romalılara, can sıkıcı ve durgun bir su birikintisi gibi görünmüş olmalı," dedi. "Kim gelmek isterdi ki buraya?"</p>

  <p class="calibre1">Jack kaldırımda hızla giden insanların arasından yol açmaya çalışırken, "Etrafına, insanların yüzlerine bir bak," dedi. "Londra, Roma zamanında da bu kadar kozmopolitti. Ticaret için kurulmuştu, imparatorluğun dörtbir yanındaki tüccarları çekmek için." Sola sapıp neredeyse durma noktasına gelmiş olan trafiğe daldı ve sonra Costas'ı karşıdaki bir sokağa soktu. "Kelt tarihinin Britanya'ya bir damga vurduğu kesin. Kimi Romalılar için burası o yüzden çok uzak ve ürkütücü bir yerdi. Fakat Romalı girişimciler, özellikle ezat edilmiş köleler ve emekli askerler için öyle değildi. Roma'da asla edi-nemeyecekleri bir servet ve sosyal statü kazanıyorlardı."</p>

  <p class="calibre1">Costas, "Yani Claudius'un azat ettiği Narcissus gibilerden mi söz ediyorsun?" dedi.</p>

  <p class="calibre1">"Kesinlikle. O burada hiç yaşamamış olabilir, ama St. Paul batığında bulduğumuz adı yazılı o kurşun külçeler, bu yeni bölgede oldukça başarılı yatırımlar yaptığını kanıtlıyor."</p>

  <p class="calibre1">"Demek burayı istila eden Claudius'tu." Costas çevrelerini kuşatmaya başlayan yağmurda gözlerini kırpıştırdı ve kukuletasını iyice öne çekti. "Bunun için İtalya'yı bırakmış."</p>

  <p class="calibre1">Jack yüzündeki suları silip başka bir yola saptı. Ortaçağ Belediye Bi-nası'na çıkan Lawrence Lane'deydiler. Jack, "Claudius'un bir misyonu vardı," diye devam etti. "Aile onuruyla ilgili bir şeydi, atalarına yaraşır bir şeyler yapmak, işi onların bıraktığı yerden sürdürmek istiyordu. Yaklaşık yüz yıl önce, büyük büyük amcası Jül Sezar, Galya fethi sırasında lejyon-larıyla Britanya'ya gelmişti. Aslında işgalden çok gövde gösterisi, bir parça diplomasiydi yaptığı, sadece Britanyalıları Kanal'ın öbür yakasında tutmayı amaçlıyordu."</p>

  <p class="calibre1">Costas başlığının altından karamsar bir ifadeyle baktı. "Yani Jül Sezar buraya bir bakmış, aklı başına gelmiş ve bırakıp gitmiş."</p>

  <p class="calibre1">Jack sırıttı. "Aklında başka şeyler vardı. Ama tüccarlar için yolu açmış oldu. Claudius'un işgalinden bile önce, kabile başkenti Camulodu-num'da bir Roma yerleşimi mevcuttu, yani buradan yaklaşık seksen kilometre kuzeydoğuda, şimdiki Colchester yakınlarında. St. Paul batığında ve Herculaneum'da gördüklerimize benzer amforalarla şarap ithal ediyorlardı. Britanyalıların alkole düşkün olduğunu keşfetmişlerdi."</p>

  <p class="calibre1">"Bunun değişmediğini gördüğüme sevindim." Costas'm boğuk sesi birkaç adım geriden gelmişti ve Jack dönüp bakınca arkadaşının bir barın önünde durduğunu gördü. Costas başlığını indirip barı gösterdi. Jack başını sallayarak eliyle Costas'ı yanma çağırdı. "Neredeyse geldik. Sonra o işe de zamanımız olacak."</p>

  <p class="calibre1">Costas, "Hep böyle diyorsun," diye homurdanıp tekrar Jack'in peşine düştü. Konuşmadan biraz daha yürüdüler, sonra Costas, Jack'in kolunu yakaladı ve çekip durdurdu. "Roma'dan beri beni huzursuz eden bir şey var Jack."</p>

  <p class="calibre1">"Söyle bakalım."</p>

  <p class="calibre1">"Elizabeth'le Herculaneum'daki konuşmanız. Seni uyardığını, dikkat etmen gerektiğim söylemiştin."</p>

  <p class="calibre1">"Sadece birkaç kaçamak sözcüktü."</p>

  <p class="calibre1">"Şu Roma'daki mağarada bize saldıran adamı düşünüyorum. Kimdi ya da kimlerdi onlar, nerede olduğumuzu nasıl öğrenmişlerdi?"</p>

  <p class="calibre1">"Takip edildiğimizi düşünüyorum. Parçaları ancak sonradan birleşti-rebildim. Bizi Herculaneum'dan Seaquest IFye, sonra da Roma'ya kadar izlemek zor bir şey değildi. Birkaç tane özel donanımlı telefon, hatta birkaç korsan uydu alıcısı devreye girmiş olabilir. Fazla göz önünde değiliz ama yine de bazı kişiler IMU'nun dalış ekipmanlarını Roma'mn merkezine getirttiğimizi ve Cloaca Maxima'ya dalmaya niyetlendiğimizi öğrenmiş olabilir."</p>

  <p class="calibre1">"Sen, oldukça ileri izleme tekniklerinden söz ediyorsun."</p>

  <p class="calibre1">"Karşımızdakiler böyle birileri olabilir. Hiçbir kilidin durduramadığı cinsten."</p>

  <p class="calibre1">"Neyin peşinde olduğumuzu gayet iyi biliyormuş gibi görünüyorlar. Şu mağaradaki adam. Son sözleri, 'Onu bana ver,' oldu."</p>

  <p class="calibre1">"Elizabeth'in de bu işin içinde olabileceğini mi söylemek istiyorsun?"</p>

  <p class="calibre1">"Ben bir şey demiyorum."</p>

  <p class="calibre1">Jack sıkıntılı gibiydi. "Başka bir şey daha söylemişti. Açıkçası ikimiz hakkında olduğunu düşünmüştüm ama belki de yanıldım."</p>

  <p class="calibre1">"Ne dedi?"</p>

  <p class="calibre1">"Bildiğini söyledi."</p>

  <p class="calibre1">"Neyi bildiğini?"</p>

  <p class="calibre1">"Hepsi bu. Sadece biliyormuş. Bana söylediği son şey buydu."</p>

  <p class="calibre1">"Herculaneum'da ne bulduğumuzu biliyor olabilir mi sence? Villadaki o tünele bizden önce gitmiş olabilir mi?"</p>

  <p class="calibre1">"Maurice duvardaki çatlağa bizden önce kimsenin yanaşmadığından emindi ve modern mezar yağmacılığı tekniklerini de hepimizden iyi bilir, izleri görünce tanır. Fakat Elizabeth biz gitmeden önceki gece gizlice içeri girip, odadaki çatlaktan bakarak Narcissus'la kömürleşmiş ruloları görmüş olabilir. Onların papirüs ruloları olduğunu anlamıştır gördüyse."</p>

  <p class="calibre1">"Niye sana söylemedi o zaman?"</p>

  <p class="calibre1">"Gözlerinde korku vardı. Ve sağlam biridir, ne de olsa Napoli'nin arka sokaklarında büyümüş. İşyerine bir sürü mesaj bıraktım ama dönmedi. Bence söylemek istediği her şeyi o birkaç saniyede söyledi. Sanırım büyük bir risk alıyordu o sırada."</p>

  <p class="calibre1">"Sence o bizden yana mı?"</p>

  <p class="calibre1">"Ne düşüneceğimi bilmiyorum Costas. Uzun zamandır Elizaberh hakkında ne düşünmem gerektiğini bilmiyorum. Fakat iplerin onun elinde olmadığına inanıyorum. Bütün bunların arkasında çok güçlü bir şey var, onun konuşmasını de engelleyen bir şey. Ve bu, beni de korkutuyor."</p>

  <p class="calibre1">Costas homurdanıp tekrar yağmuru süzdü, sonra ağır ağır başını salladı. "Tamam. Herhalde seçme şansımız yok. Devam edelim. Ama yine de bir tuzak kokusu alıyorum."</p>

  <p class="calibre1">"Ben'le öteki adam hemen arkamızdalar."</p>

  <p class="calibre1">Costas başını sallayıp yürümeye devam etti. "Pekâlâ. Roma Londra'sına dönelim. Burada bir sürü yabancı varsa, bir sürü de yabancı fikir vardır."</p>

  <p class="calibre1">"Kesinlikle." Gresham Sokağı'nın kenarına gelmişlerdi ve Jack karşı taraftaki binaları gösterdi. "İşte bunun için geldik." Costas kararmış taş duvara baktı, belli ki az önce önünden geçtikleri kule gibi yüksek beton ve cam karışımı olan Lawrence Lane binalarından çok daha eskiydi. Binanın ön tarafı her uçta yuvarlak bir pencere ve arada yan yana beş tane uzun pencere ile bölünmüştü, doğu cephesinde ise sütunlar ve neo klasik tarzda süslenmiş bir alınlık vardı. Jack, "İngiliz Barok," diye devam etti. "St. Paul kadar görkemli değil, ama aynı dönem, aynı mimari. 1666'daki Büyük Londra Yangını'ndan sonra Sör Christopher Wren tarafından yeniden inşa edilen kiliselerinden biri."</p>

  <p class="calibre1">"St. Lawrence Jewry." Costas cebinden çıkardığı ıslanmış turist haritasına bakıyordu.</p>

  <p class="calibre1">"İsim her şeyi anlatıyor." Jack bir arabanın hızla geçmesini bekledi. "Yahudiler on üçüncü yüzyılda burdan sürülene kadar burası Londra'nın Yahudi bölüınüydü. St. Lawrence Jewry, Anglikan İngiliz kilisesidir ama yolun hemen ilerisinde Katolik kiliseleri, şapeller, sinagoglar, camiler, kısaca aklına ne gelirse var. Benim üstünde durduğum nokta bu. Roma Londra'sında da benzer bir durum olmalıydı. Bugün çoğu insan tek Tan-rı'ya tapıyor, ama farklı tapmakları ve farklı tapınma törenleri var; bir anlamda Claudius gibi Romalıların çok tanrılı sisteminden farklı bir halde değiller."</p>

  <p class="calibre1">"Bir de imparator kültü vardı sanırım."</p>

  <p class="calibre1">Jack başını salladı ve bir süre sırtını bir duvara dayayarak durdu. "Romalılar, Claudius için bir tane Colchester'de ve belki bir tane de burada tapmak yapmışlardı. Şahsen ben, gerçekten kendisine tapıldığını görecek kadar yaşamışsa bile Claudius'un buna önem verdiğini sanmıyorum. Bunlar daha çok Claudius'un kaçık yeğeni Caligula ile halefi Ne-ron'u mutlu edecek şeylerdi. Fakat burada, yani eyaletlerde imparatorluk kültü daha ziyade pratik bir çözümdü, imparatoru idealize etmek kadar, yerli halkın Roma'ya vergi vermesini sağlamanın bir yoluydu."</p>

  <p class="calibre1">"Romalılar rakip dinleri ezip yok etmeye çalışmaz mıydı?"</p>

  <p class="calibre1">"Genelde hayır. Politik açıdan bakarsak çok tanrılılığın güzel yanı buydu. Zaten birden çok tanrın varsa, yok edeceğim diye uğraşmak yerine birkaç tanesini daha kabullenmen daha kolay olur. Ve yabancı tanrıları da kabullenmek, kendi tanrılarının onlar üstünde hakimiyet kurmasını sağlar. Roma Britanya'sında olan da budur. Kelt savaş tanrısı, Roma Savaş Tanrısı Mars'ın kültünde eritilmişti, ama daha önce Grek Savaş Tanrısı Ares de aynı akıbete uğramıştı. Metinde karşımıza çıkan Kelt tanrıçası Andraste de, Diana ve Artemis'e bağlanmıştı. Hatta Hıristiyanlık bile, kilise ve rahipler dahil, pagan tapınma geleneklerini benimsemiştir. Şuradaki kilisede gördüğün hemen hemen her şey, ilk Hıristiyanlara yabancı gelir, hatta tapınma kuralları belirlenmiş organize bir din bile onlara uymaz. Bazılarına göre, bu durum bir lanetlenme bile sayılabilir."</p>

  <p class="calibre1">"Hatta o bazılarının inandığı Mesihlerine göre bile."</p>

  <p class="calibre1">"Kışkırtıcı bir düşünce Costas."</p>

  <p class="calibre1">"Unutma, ben Yunan Ortodoks olarak yetiştirildim. Böyle şeyler söyleyebilirim. Kudüs'te, Kutsal Sepulchre, yani Kutsal Mezar Kilisesi'nde Yunanlılar kendilerini İsa'nın en yakını, onun mezarının koruyucusu sayarlardı. Ama sonra oradaki bütün mezhepler, Ermeniler, Roma Katolikleri, hangisini istersen, aynı şeyleri söylemeye, aralarında çekişmeye başladılar. Aslında biraz komik. Ağaçlardan ormanı görmemek gibi."</p>

  <p class="calibre1">Jack, Costas'ı koşturarak karşıya geçirdi, kiliseyi de geçip Ortaçağ Belediye Binası'nm avlusuna soktu. Birkaç metre arkalarında kilisenin muazzam duvarı görünüyordu ve karşılarında, avlunun kaldırım taşlarına yerleştirilmiş, koyu renk taştan yapılma geniş bir yay duruyordu. Çevredeki binaların altına doğru yayılan çok büyük bir güneş saatinin parçasına benziyordu. Jack'in cep telefonu çaldı ve hızla bir şeyler konuştuktan sonra, güneş saatinin hizasını takip ederek avlunun sol tarafındaki Ortaçağ Belediye Binası'nm sanat galerisine doğru yürümeye başladı. "Jeremy gelmiş bile," dedi. "Ve avludaki bu yayı unutma. Görmek üzere olduğumuz şeyi açıklıyor."</p>

  <p class="calibre1">On dakika sonra, avlunun hemen hemen aynı noktasında duruyorlardı ama bu sefer yerin sekiz metre altındaydılar. Büyük bir mahzene inmişlerdi; gizli aydınlatma sistemi vardı, karşılarında tuğla ve taştan inşa edilmiş bir yapının kalıntıları duruyordu. Ceketlerini çıkarmışlardı ve Costas bir açıklama levhasını okuyordu. "Roma amfiteatrı," diye mırıldandı. "Şahane. Hiç bilmiyordum."</p>

  <p class="calibre1">Jack, "Birkaç yıl öncesine kadar kimse bilmiyordu," dedi. "Roma Londra'sının üstündeki kentin büyük bir kısmı İkinci Dünya Savaşı sırasındaki Alman bombardımanıyla yıkıldı, şehir yeniden inşa edilirken, böylece o zamandan beri pek çok arkeolojik kazı yapılabildi. Fakat belediye bahçesinde yapılması planlanan büyük kazı ta 1980'lerin sonuna kaldı. Burada da en ilginç buluntulara rastlandı."</p>

  <p class="calibre1">Costas, "Tepemizdeki yere döşeli o elips yay," dedi. "Şimdi anladım ne demek istediğini."</p>

  <p class="calibre1">"O yay arenam dış hatlarını, amfiteatrın ortasındaki boşluğu gösteriyor."</p>

  <p class="calibre1">"Hangi tarihe bakmaktayız?"</p>

  <p class="calibre1">"Boudica İsyanı'nı hatırlıyor musun? MS 60'taydı, yani aşağı yukarı St. Paul batığıyla aynı tarihte. Roma Londra'sı da bundan yaklaşık on beş yıl önce, Claudius'un 43'teki işgalinden hemen sonra kurulmuştu. Boudica, ilk Roma yerleşkesini yerle bir etti ama kısa zamanda yeniden yapıldı ve birkaç yıl içinde başlayacak büyük inşaat projeleri vardı. Amfiteatr ahşaptı, ama burada gördüğün gibi, arenayı çevreleyen duvar, tuğla ve taştan yapılmıştı, inşaatı da 70'lerde başlamış olabilir."</p>

  <p class="calibre1">"Claudius'un ihtiyar bir adam kılığında yaptığı ikinci ziyareti sırasında."</p>

  <p class="calibre1">"Benim düşünceme göre, MS.79'dan az önce, gizli bir görevle gelmişti buraya." Jack, Roma'daki balmumu tablette keşfettikleri sıra dışı bilmecenin tercümesini çıkardı. Alçak sesle, "İki tepenin arasında," dedi. "O zamanlar Londra öyle bir yerdi, ortadan da Walbrook Irmağı akıyordu. Ve bir de şu gladyatör andı var: 'Ateşle yanacağıma, zincirlere vurulacağıma, dövüleceğime, kılıçla öleceğime ant içerim.' Sözü edilen yer burası olmalı."</p>

  <p class="calibre1">Costas, "Andraste nerede yatıyor?" diye sordu. "Tapmakta mı, mabette mi?"</p>

  <p class="calibre1">"Bir tür kutsal yerde, bir tanrıçanın evinde."</p>

  <p class="calibre1">"Ama tam olarak nerede?"</p>

  <p class="calibre1">Jack, "Burada kazılmamış bir yer var," dedi. "Amfiteatrla St. Lavvren-ce Jevvry Kilisesi arasında. Hemen şuradaki duvarın arkasında." Jack, o anda arkalarından yaklaşan ayak seslerini duydu ve dönüp baktı, tetikteydi. Sonra rahatladı. "İşte bize biraz daha bilgi verebilecek biri." İnce, uzun boylu, gözlüklü ve sarışın genç bir adam hızlı adımlarla koşarak Jack'le Costas'a doğru geliyor, bir yandan da gülümseyip el sallıyordu. Jeremy Haverstock, üstünden sular damlayan Barbour marka ceket ve soluk renkli, fitilli kadife pantolonuyla tam bir İngiliz taşra toprak sahibine benziyordu ama aksanı Amerikandı. "Selam çocuklar. Oxford treninden şimdi indim. Dünkü telefonun tam zamanında geldi Jack. Yoksa kayıp katedral kütüphanesi için bir haftalığına Hereford'a gitmiş olacaktım. Maria o konuda tüm sorumluluğu bana verdi biliyorsunuz. Benim için büyük aşamaydı ve iptal etme konusunda biraz endişelendim. Cep telefonundan da ulaşamadım Maria'ya."</p>

  <p class="calibre1">Jack, "Artık Napoli'ye dönmüştür," dedi. "Hiebermeyer'le ikisi bürokrasiyi aşmaya çalışıyorlar. Merak etme, ben de iki çift laf ederim."</p>

  <p class="calibre1">Jeremy, "Dün akşam Oxford'taki Balliol Üniversitesi'nin kütüphanesinde birkaç saat geçirme fırsatım oldu," dedi. "Anlaşılan, on üçüncü ve on dokuzuncu yüzyıllar arasında Balliol, St. Lavvrence Jevvry Kilisesi'nin sahibiymiş ve arşiv hâlâ ellerinde. İstediğin şeye baktım. Sanırım sana yetecek kadar bilgi edindim ama kilise ziyaretinden sonra oraya dönmem lazım. Gerçekten ilginç bir ipucu var, onun peşine düşmek istiyorum."</p>

  <p class="calibre1">Costas, "Bu arada, seni tekrar görmek harika Jeremy," dedi. "Bu kadar çabuk olmasını beklemiyordum."</p>

  <p class="calibre1">Jeremy, "O keşif gezimiz hâlâ bir rüyaymış gibi geliyor bana," dedi. "Kayıp Yahudi hazinesini aramak, Harald Hardrada ve Vikingler, Yuca-tân'daki yeraltı mağaraları... Hepsini yazmam lazım diye düşünüyorum ama kimse inanmaz."</p>

  <p class="calibre1">Costas, "Sen de kurgu yap," dedi. "Bizim isimlerimizi de koyma. Şu sıralar anonim kalmaya çalışıyoruz. Roma'da pek hoş olmayan bir durumla karşılaştık. Yerin altında."</p>

  <p class="calibre1">Jeremy sakin bir tavırla, "Jack de öyle söyledi," dedi. "Siz ikiniz bunu alışkanlık haline getirdiniz galiba. Bu arada galeride Seaquest //'den tanıdığımı düşündüğüm birilerini gördüm."</p>

  <p class="calibre1">Jack, "Güzel," diye mırıldandı. "Gelmişler demek."</p>

  <p class="calibre1">"Ölü gömülen mahzene girmeden önce yarım saatimiz var."</p>

  <p class="calibre1">Costas, "Ölü gömülen mahzen mi?" dedi.</p>

  <p class="calibre1">Jeremy, "Korkma," dedi. "Boş. En azından ilki."</p>

  <p class="calibre1">Costas, ona kuşkulu bir bakış fırlattı, sonra bir iskemleye oturup arkasına yaslandı ve bacaklarını öne uzattı. "Tamam. Demek biraz vaktimiz var. Bazı sorular. Beni aydınlatın. Bana buranın Romalılardan öncesini anlatın. Claudius'a nasıl bağlandığını."</p>

  <p class="calibre1">Jack, arkadaşına baktı. "Tarihöncesi Londra garip bir yerdi. Bildiğimiz kadarıyla bir yerleşke değildi, ama yine de bazı yapıların olduğu bir yerdi. En iyi tahmin, bir tür kutsal bölge olduğu. Sorun şu ki, demirçağm-daki din hakkında pek bir şey bilmiyoruz, çünkü ne tapınaklar inşa etmişler ne de bugüne kadar ulaşan tanrı heykelleri var. Neredeyse tek kaynağımız Romalı tarihçiler ve onların da çoğu önyargılı, hepsi kulaktan dolma bilgiler."</p>

  <p class="calibre1">Jeremy amfiteatrın duvarına oturup öne eğilerek, "Druid'ler, yani Kelt rahipleri," dedi. "Kelt rahipleri ve insan kurban etme törenleri..."</p>

  <p class="calibre1">Jack başını salladı. "Romalı General Suetonius Paulinus, Boudi-ca'nın isyanını duyunca, ücra bir ada olan Mona'ya saldırıyor, şimdiki Galler'de bulunan Anglesey'e. Ada, Roma'nm hükümranlığını kabul etmeyen son Britanya kalesi ve Kelt rahiplerinin son sığmağı."</p>

  <p class="calibre1">Costas, "Beyaz cüppeli adamlar," diye mırıldandı.</p>

  <p class="calibre1">"Kelt rahiplerinin Victoria dönemi imajı öyledir, bir tür Gandalf veya Merlin figürü. Ökseotu toplarlar ve birbiriyle savaşan krallıklar arasında hiç zarar görmeden dolaşırlar. Bu tür dini kimlikli kişilerin arabuluculuk ettiği belki doğrudur, ama gerisi tümüyle fanteziden ibaret."</p>

  <p class="calibre1">Jeremy, "Romalı Tarihçi Tacitus oldukça berbat bir tablo çizmiş," dedi.</p>

  <p class="calibre1">Jack başını sallayıp haki çantasından bir kitap çıkardı ve açtı. "Taci-tus'un kayınpederi Agricola, Britanya valiliği yapmıştı, o yüzden neden söz ettiğini iyi biliyordu. Mona'daki Romalılar, kıyı boyunca çok fazla düşman gruplarla karşılaşmıştı. Onların arasında druid'ler de vardı ve Tacitus'un anlattığına göre, ellerini cennete doğru kaldırıp ölümcül lanetler yağdırmaktaydılar. Romalılar zaferi kazandıktan sonra, Kelt rahiplerinin kutsal bahçelerini ve esirlerin kanını akıtıp, insanların organlarım kullanarak tanrılarına danıştıkları sunaklarını yerle bir ettiler."</p>

  <p class="calibre1">Costas dalga geçerek, "Tanıdığım bazı çağdaş rahiplere benziyorlar-mış," dedi. "Dehşet yaratarak güç elde ediyorlarmış."</p>

  <p class="calibre1">"Dediğin gibi tarihte pek çok benzerlik var."</p>

  <p class="calibre1">Jeremy, "Mesela ortaçağda Kilise," diye mırıldandı. "Boyun eğen, koşulsuz itaat eden insanlar ve intikam alan, cezalandıran Kilise..."</p>

  <p class="calibre1">Jack, "İlk Hıristiyanların karşı çıktığı her şey," dedi.</p>

  <p class="calibre1">Jeremy, "Üstelik Anglesey'de sadece erkek rahipler bulunmuyordu," diye ekledi.</p>

  <p class="calibre1">Jack kitabı tekrar açtı. "Romalıları gerçekten dehşete düşüren, kanlarını donduran şey kadınlar olmuştu."</p>

  <p class="calibre1">Costas, "Olaylar daha da ilginçleşiyor," diye söylendi.</p>

  <p class="calibre1">"Saçları darmadağınık cadı gibi, kara cüppeli fanatik kadınlar, ellerindeki meşaleleri sallıyorlardı." Jack kitabı bıraktı. "Bu Romalıların en büyük kâbusuydu. Savaşçı Kraliçe Amazon'un hayali yüzünden Romalı erkekleri uyku tutmuyordu ve konu şehvet değildi. Tacitus; Britanya'nın, Romalıların barbar çığrından çıkmış, belli bir düzeni ya da mantığı olmayan bir dünyanın kurulacağı korkularını güçlendirdiğini söylerken abartmış olabilir. Fakat bütün kanıtlar bunun doğru olduğunu, Britanya'daki Romalıların sahiden de kendilerini hayallerindeki cehennemde, yani , Amazon kraliçelerinin ve ölüm perilerinin dünyasında bulduklarını söylüyor."</p>

  <p class="calibre1">Costas, "Boudica," dedi. "O da bir tür druid miydi?"</p>

  <p class="calibre1">Jack, "Başka bir Britanya kraliçesini, Brigante'li Cartimandua'yı biliyoruz," diye cevap verdi. "Ve kraliçe genellikle yüksek rahip demekti. Bunda alışılmadık bir şey yoktu. Roma İmparatoru Pontifex Maximus'tu, Mısır firavunları rahip krallardı, İngiltere kral ve kraliçeleri de dinin koruyucularıydılar."</p>

  <p class="calibre1">Costas cılız bir sesle, "Kızıl saçlı, hem druid, hem savaşçı, hem de kraliçe," dedi. "Tanrı düşmanlarına yardım etsin."</p>

  <p class="calibre1">Jeremy, "Ve Londra'nın bütün bunlarla ilgisi ne?" dedi.</p>

  <p class="calibre1">"İşte bu nokta tam dişlerimizi arkeolojiye geçireceğimiz yer." Jack çantasından bir plan çıkarıp yere serdi, Jeremy de diz çöküp köşelerini tuttu. "Bu planda Londra'nın demirçağmdaki hali görünüyor. Gördüğünüz gibi, Londinium bölgesindeki, yani bizim şu an bulunduğumuz yerdeki yerleşimi gösteren net bir işaret yok. Birkaç çömlekle, Romalıların fethinden onlarca yıl önce buradaki kabilelerin üretmeye başladığı birkaç tane gümüş sikke dışında bir bulgu da yok."</p>

  <p class="calibre1">Costas, Roma kentinin batısında, Thames Nehri'nin içinde görünen bir şekli işaret edip, "Bu nedir?" diye sordu. "Zırh mı?"</p>

  <p class="calibre1">"Battersea Kalkanı. Antikçağlardan kalan en güzel metal işçiliği örneklerinden biri. Romalıların en güzel eserleriyle yarışır. British Muse-um'da görebilirsin. Muhtemelen Romalıların gelişinden önceki yüzyıldan kalma ve bu bölgede aslında neler yaşandığını anlatabilir."</p>

  <p class="calibre1">"Devam et."</p>

  <p class="calibre1">Jack kalçalarının üzerine çöktü. "Roma Britanya'sının hemen hemen diğer bütün büyük kentleri, demirçağınm kentlerinin olduğu yerlere kurulmuştur, çoğu zaman da tarihöncesi toprak tabyaların hemen yanı başına. Claudius için tapmak inşa edilen Camulodunum da, Romalı askerlerin demirçağına ait bir kent olan Trinovantes'in tam üstüne kurmuş olduğu bir kolonidir. Verulamium ise Catuvellâuni'nin eski başkentinin yanına inşa edilmiştir. Bu oldukça başarılı bir sistemdi; Roma otoritesinin önceki yerleşimin kalbinde kurduğu hakimiyeti damgalamak, ama öte yandan da yeni sulh hakimlerine dönüşen eski kabile liderlerinin güç merkezi olmasını sürdürmek için tasarlanmıştı. Merkezi otoriteyi devam ettirerek, yetkiyi onlara devretmek şeklinde çalışan bir sistemdi, yani tıpkı İn-, gilizlerin Hindistan'da yaptığı gibi."</p>

  <p class="calibre1">Jeremy, "Ama Londra bir istisnaydı," dedi.</p>

  <p class="calibre1">Jack başını salladı. "Bir nehir limanı olarak başladıktan sonra Londra, Boudica İsyanı'ndan sonra yeniden inşa edildiğinde eyalet başkenti haline geldi. Ama burada, Romalılar gelmeden önce de gerçekten ilginç bazı şeyler olmaktaydı. Battersea Kalkanı kesinlikle bir ayin eşyasıydı, adak olarak kasten nehre atılmış değerli bir nesneydi. Thames'tan ve kollarından çıkarılan bu tür başka eşyalar da var. Kılıçlar, kalkanlar, mızraklar... En azından bronzçağına kadar uzanan ve ortaçağa kadar da yaşayan bir gelenek bu."</p>

  <p class="calibre1">Jeremy, "Excalibur ve Gölün Leydi'si," diye mırıldandı.</p>

  <p class="calibre1">Jack başını sallayarak, "Sunulan adaklar kabile sınırlarının korunmasıyla ilgiliymiş gibi görünüyor," diye devam etti. "Belki, tanrılarını silahlandırmak için bunları atıyorlardı, bölge üzerinde hak iddia etmenin bir yoluydu. Bu, biraz da, ortaçağda mahalle sınırlarına vurarak yapılan Niyaz Günü törenlerine benziyor. Ve en az beş kabilenin smırmm birleştiği Thames Nehri en büyük sınır bölgesiydi. Uzaktaki Anglesey Adası de-mirçağı Britanya'sının en uç sınırıydı, ama Londra ayinlerinin zirvesiydi."</p>

  <p class="calibre1">Costas, "Bu plana göre yine de burada hiç demirçağı yerleşimi bulunmamış," dedi.</p>

  <p class="calibre1">"Tacitus'un Anglesey'in kutsal bahçeleri sözünü hatırlıyor musun? Londra, Roma işgali esnasında, ta su kıyısına kadar uzanan gür ormanlarla kaplıydı. Ormanın içinde, nehir kıyısı boyunca açıklıklar, bahçeler, şimdi Londra sokaklarının altına gömülmüş yerler vardı."</p>

  <p class="calibre1">Costas dikkatle haritayı inceledi. "Şuna ne dersin? MS 60'ta, Boudica isyan başlattığında, Britanyalılarm Roma yerleşimi olmasını hazmedemeye-ceği tek yer Londra'ydı. Büyük bir misilleme yapmayı planlıyorlardı."</p>

  <p class="calibre1">Jack hevesle başını salladı. "İsyancılar, Camulodunum'u harap edip Romalılardan kurtulanları oradaki Claudius Tapınağı'na sürünce, Tacitus'un anlattığına göre, Kelt savaşçılar orada bir kehanet duymuşlar. Thames'in ağzında harabe olmuş bir hayalet kent görülmüş. Deniz kan kırmızısı olmuş ve deniz çekilince insan cesetlerine benzer şekiller ortaya çıkmış. Boudica için bu bir sonra gidilecek yerin işareti olmuş."</p>

  <p class="calibre1">"Peki Boudica, Londra'ya saldırınca ne olmuş?"</p>

  <p class="calibre1">"Kurtulan olmamış. Tacitus, Romalı General Suetonius'la ordusunun Anglesey'den ayrıldığını ve Boudica gelmeden Londra'ya ulaştığını söylüyor; ancak Suetonius elindeki kuvvetlerin orayı savunmak için çok yetersiz olduğuna karar vermiş. Yalvarıp yakaranlar olunca da kent sakinlerinin onunla birlikte gitmesine izin verilmiş. Geride kalanlar, yani yaşlılar, kadınlar ve çocuklar Britanyalılar tarafından kılıçtan geçirilmiş."</p>

  <p class="calibre1">"Cassius Dio danasını da anlatıyor." Jeremy, Jack'in çantasından çıkardığı başka bir kitabı almıştı. "Hatırladığım kadarıyla, Boudica hakkındaki ikinci kaynağımız da bu. İsyandan yüz yıl sonra yazılmış, ama muhtemelen birinci ağızdan anlatılan hikâyeler." Bir sayfa açtı. "Bakın, Britanyalılar esirlerine neler yapmışlar: En seçkin ve soylu kadınları çırılçıplak asıp göğüslerini kesiyor ve ağızlarına dikiyorlardı, böylece kadınlar göğüslerini yiyormuş gibi görünüyordu; sonra da bedenlerini boydan boya şişe geçtiriyorlardı. Bütün bunları, kurban törenlerinde, şölenlerde yapıyorlardı. Hepsini kutsal alanlarında, özellikle de adını zafer tanrıçalarından alan Andraste Bahçesi'nde yapıyorlardı."</p>

  <p class="calibre1">Costas, "Kıyamet Günü'nden bir manzara gibi," diye mırıldandı.</p>

  <p class="calibre1">Jack kısık bir sesle, "Pek de farklı sayılmazdı," dedi. "Boudica adı aynı zamanda zafer anlamına geliyordu ve onun kutsal bahçesi de nehrin yukarısmdaki bir havuz olabilirdi, yani kendi mabedi."</p>

  <p class="calibre1">Costas, "Yani kendi özel cehennemi demek istiyorsun," dedi.</p>

  <p class="calibre1">Jeremy sakin bir tavırla, "Monmouth'lu Geoffrey, orada kitleler halinde insanların boynunun uçurulduğunu düşünüyor," dedi. "Bunu on ikinci yüzyılda, buradan birkaç yüz metre ötedeki Walbrook'ta insan ka-fatasları çıkmaya başlayınca yazmıştı. O zamandan beri nehir her kazıldığında kafatasları çıkmaya devam ediyor. Yüzlercesi akıntıyla gelmiş ve Londra'nın kalbine, Walbrook'un Thames'e döküldüğü yerdeki nehir yatağına gömülüp kalmış. Kafataslarmı Boudica İsyanı'na bağlayan ilk kişi de Monmouth'lu Geoffrey olmuş."</p>

  <p class="calibre1">"Anlamıyorum." Costas, Jack'in Tacitus tarihi kitabını alıp sayfalan karıştırmaya başladı, arada durup bazı sayfaları okuyordu. "İşte yine aynı şeyler. Kurban törenleri, kanlı ayinler. Bütün kent doğranmış, herkes öldürülmüş. Erkekler, kadınlar, çocuklar... Yanılıyorsam düzeltin, ama bunlar pek hayır eylemlerine benzemiyor. Claudius'un,</p>

  <p class="calibre1">İsa'nın sözlerinin yazılı olduğu kıymetli belgesini niye buraya getirdiğini ve birtakım pagan tanrıçalara emanet ettiğini anlamıyorum."</p>

  <p class="calibre1">Jack, "Neler olduğunu bilmiyoruz," diye mırıldandı. "Belki İsa'yı tanıyan Britanyalı asiler, hatta belki Boudica'nm kendisi, onu da Roma yönetimine karşı isyan eden bir yoldaş olarak görmüş olabilir. Belki de sırf bu yüzden ilk Hıristiyanlara sempati duymuşlardır. Eğer Tacitus ve Dio Cassius, Romalıların Boudica'mn kızlarına uyguladığı şiddet konusunda doğru bilgi veriyorlarsa; bu, Boudica'mn yaptıklarını bir anlamda açıklar. Boudica intikam almak için ve Romalıların kalbine en büyük korkulan salacağını bildiği yöntemleri uygulayarak misilleme yaptı."</p>

  <p class="calibre1">Costas, "Aynı zamanda bunun intihar anlamına geleceğini, elinde sadece tek gidiş bileti olduğunu da bilmesi gerekirdi," diye mırıldandı. "Belki de o yüzden çığrından çıkmıştı. Kıyamet Günü'nü, Albay Kurtz'ü hatırlasana. Soylu bir amaç, ama sağlıksız yöntemler. Belki Boudica da kendi kalbinin karanlığında boğulmuştur."</p>

  <p class="calibre1">"Bu arada vakit geldi." Jeremy ayağa kalktı. "Papaz, kilisedeki öğle konseri sırasında bizim için özel olarak açıyor yeraltı mezarlığını. Hadi gidelim."</p>

  <p class="calibre1">Birkaç dakika sonra yine Ortaçağ Belediye Binası'nın sanat galerisinin avluya bakan sütunlu girişinde duruyorlardı, yerde arenayı gösteren elips bir yay vardı. Sağ taraflarında belediye binasının ortaçağdan kalma duvarı, sol taraflarında ise İkinci Dünya Savaşı sonrasında, Sör Christop-her Wren'in 1666 Büyük Londra Yangını'nın ardından inşa ettiği, orijinaline benzetilerek yeniden yapılmış olan St. Lawrence Jewry'nin sağlam binası bulunuyordu.</p>

  <p class="calibre1">Jack sakin bir tavırla yağmura bakarak, "Burası şimdi masum görünüyor ama üç kez cehenneme tanıklık etmiş," dedi. "MS 60'ta Boudica'nın isyanı, katliam, muhtemelen insan kurban edilmesi, sonra 1666'da-ki Büyük Yangın. Buradaki binalar arasında sadece belediye binası tamamen yanıp kül olmadı, çünkü meşe ağacından yapılmış bölümleri yanmamıştı. Bir görgü tanığı, köze dönüşmüş kömüre benzediğini belirtmişti, sanki bir altın saray veya parlak pirinçten yapılmış büyük bir bina gibiymiş. Sonra, yaklaşık üç yüzyıl sonra, cehennem yine ortaya çıktı. Bu sefer yukarıdan inmişti."</p>

  <p class="calibre1">Jeremy, "Yirmi dokuz Aralık 1940," dedi. "Hava saldırısı."</p>

  <p class="calibre1">Jack, "Pek çok geceden biriydi o," diye cevap verdi. "Fakat o gece Luftvvaffe, Londra'yı hedef almıştı. Büyükannem de buradaydı. Savunma Bakanlığında çalışıyordu. Bombaların aşağıya, adeta yağmur gibi uğursuz bir sessizlikle indiklerini, ama yüksek patlayıcı gücü olan bombaların ıslık çalarak değil haykırarak geldiğini anlatmıştı. Yüzlerce insan; erkek, kadın, çocuk demeden sakat kalmış veya ölmüştü. Alevle kuşatılmış ama mucizevi bir şekilde sağlam kalmış St. Paul Katedrali'nin ünlü fotoğrafı o gece çekilmiştir. Ama St. Lawrence Jewry o kadar şanslı değildi. Bir Roma mumu gibi yanıp kül oldu, o cayır cayır yanarken alevler kentin üstüne sıçrıyordu. Büyükannemle birlikte Savunma Bakanlığı'nın çatısında durup kiliselerin yanışını izleyenlerden biri de Hava Kuvvetleri'nden Mareşal Arthur Harris'ti, yani Bombacı</p>

  <p class="calibre1">Harris. O gece bütün savaşı gördüğünü söylemiş. Kendisi Almanya'ya karşı yapılan İngiliz hava saldırılarının mimarıydı."</p>

  <p class="calibre1">Jeremy, "O da bir başka cehennem," diye mırıldandı.</p>

  <p class="calibre1">Jack alçak sesle, "Büyükannem o gece korkunç bir çığlık duymuş," dedi. "Hayatı boyunca kulaklarından hiç gitmediğini söylerdi."</p>

  <p class="calibre1">Costas, "Büyük bir dehşet yaşanmış olmalı," dedi.</p>

  <p class="calibre1">Jack, "Çığlık kiliseden gelmiş," diye devam etti. "Kilisenin orgu yanmaya başlamış ve alevler orgun borularından geçerken sanki kilise ölümcül bir acı çekiyormuş gibi sesler çıkarıyormuş."</p>

  <p class="calibre1">"Vay canına."</p>

  <p class="calibre1">"Bunu bir korku filmine koyamazsın değil mi? Kimse inanmaz sana."</p>

  <p class="calibre1">"Burası benim sinirimi bozmaya başladı galiba Jack."</p>

  <p class="calibre1">Jack, "Hepsi hâlâ burada, ayaklarımızın altında," dedi. "Boudica'nın yarattığı yıkım katmanı, kavrulmuş topraklar, kırılmış çömlekler, insan kemikleri... Sonra 1666'da yıkılan ortaçağ kilisesinin kalıntıları; onların temizlenip gömülmesiyle Sör Christopher Wren'in yeni yapılarına yer açılması. Ve sonra hava taarruzu ile oluşan ve onarımı hâlâ süren diğer kalıntılar."</p>

  <p class="calibre1">Costas umutla, "Patlamamış bomba var mıdır?" diye sordu. "Bak buna sevinirim işte. Bana bir tane borçlusun. Sicilya'da denize gömülü olana el sürmeme izin vermemiştin."</p>

  <p class="calibre1">Jack, Costas'a anlamlı bir bakış fırlattıktan sonra enerjik bir şekilde avluda yürümeye başladı. Yerdeki kavisli çizginin üstünden atlarken, "Nerede olduğumuzu, amfiteatrın yerini unutma," dedi. St. Lawrence Jewry'nin yaklaşık sekiz metre ötedeki batı duvarını gösterdi. "Ve kiliseye olan mesafesini de aklında tut." Kilisenin girişine ulaştılar ve içeri girdiler. Öğle konseri başlamak üzereydi ve Jeremy, onları çabucak sıralarda oturmuş bekleyenlerin arasından geçirip batı taraftaki küçük tahta kapının önüne götürdü. Kapıyı açıp içeri daldı ve eliyle gelmelerini işaret etti. Costas, peşinden de Jack içeri girdiler. Jack kapıyı kapatır kapatmaz müzik başladı. Konser Bach'm yeniden düzenlenmiş keman konçertolarından bir seçkiydi ve Jack solo keman, yaylı sazlar ve kontrbas için yazılmış D minör Konçerto'yu tanıdı. Müzik; canlı, güven verici ve neşeliydi. Tiz Barok sesler karmaşaya düzen getiriyordu. Jack sesleri dinledi ve bir an için geri dönüp izleyicilerin arasına karışmak istedi. Yeniden düzenlenmiş konçertoları her zaman sevmişti sanki bir arkeolojik keşif sürecine benziyordu; bilimin bir araya getirdiği küçük parçalarla yürütülen tahmin ve sezgi sonucunda bir anda ortaya çıkan aydınlanma gibiydi. O anda yeniden ikna edilmeye ihtiyacı olduğunu hissetti; buldukları parçaların eriyip erimeyeceğinden ve onların kendilerini daha büyük bir sonuca ulaştırıp ulaştırmayacağından emin değildi.</p>

  <p class="calibre1">Costas aşağıdan, "Hadi gel Jack," dedi. Jack de onun peşinden yeraltı kemerlerine doğru indi. Müzik hâlâ duyuluyordu ama artık sadece arka plandaki bir titreşimdi. Karşısına açık bir kapı çıktı ve ötekilerin peşinden daha küçük ve daha karanlık bir odaya daldı. Taşların yapısı Wren'in kilisesinin yapıldığı dönemden çok daha eskileri gösteriyordu ve yakın zamanda temizlenmiş gibi görünüyordu. Tuğla tonozdan bir ampul sarkmaktaydı. Hepsi içeri girince, Jeremy basamakların dibindeki kapıyı kapatıp sürmeledi ve elini taş duvarda gezdirmeye başladı. "Burası ortaçağdan kalma bir ölü odası, özel bir yer. Son kazı çalışmalarında bulundu. Şimdiye kadar amfiteatrın güney kenarına en çok yaklaşılan yer burası.</p>

  <p class="calibre1">Jack, "Bu, o olmalı," dedi. "Jeremy?"</p>

  <p class="calibre1">"Aynı fikirdeyim. Kesinlikle."</p>

  <p class="calibre1">Costas ikisini süzdü. "Tamam Jack. Burada ne halt ettiğimizin tam bir açıklamasını istiyorum."</p>

  <p class="calibre1">Jack başını salladı sonra sırtını duvara verip çömeldi, bez çantası sol tarafında sallanıyordu. Heyecanlanmıştı ve kendini yatıştırmak için derin bir nefes aldı. "Pekâlâ. Roma'daki o bilmeceyi çözmeye çalışırken aklıma hemen Sör Christopher Wren'le bu kilise geldi. Çocukken buraya çok gelirdim, bombalanmış yerlere bakar, kazılara yardım ederdim. Büyükannem bir gönüllüydü, yeniden yapım çalışmalarına yardım ederek onlarca yıl önce çaresizlik içinde seyrettiği olayları telafi etmeye çalışıyordu. Böylece beni de ilk kazıma götürmüştü ve o, 1940'lardaki cehennemi anlatırken benim zihnimde de Boudica İsyanı, o günlerde yaşanan dehşet, kan ve alevlerin rengi, acı çeken insanların çığlıkları canlanmıştı. Boudica İsyanı ilk öğrendiğimden beri beni çok etkilemiştir, hep onun mezarını bulmak istedim. Sonra bu, büyükannemin de tutkusu haline geldi ve ölüm döşeğinde yatarken son konuştuğumuz konu bu oldu. Ona hiç tutamadığım bir söz verdim. Daha sonra, öğrenciyken, Roma kenti kazılarında ortaya çıkarılanları görünce, öteki büyük cehennemden etkilendim, herhalde 1666'daki Büyük Yangın'dan sonra ortaya çıkan tarihöncesi katmanları ve Roma dönemi kalıntılarını gören Wren de aynı duyguları yaşamıştır. O zaman daha arkeoloji bir bilim haline gelmemişti, çoğu tarihi eser bırak kayıt altına alınmayı, fark bile edilmemişti."</p>

  <p class="calibre1">Jeremy, "Birkaç istisna dışında," diye mırıldandı.</p>

  <p class="calibre1">Jack başını salladı. "Wren tarihi eserlere ilgi duyuyordu ve St. Pa-ul'ün altında bulunan Roma eserlerinden söz etmişti. Beni gerçekten ateşleyen de bu oldu. Sonra St. Lavvrence Jevvry Kilisesi'nin, Oxford'taki Balliol Üniversitesi'ne ait olduğunu keşfettim. Amcalarımdan biri o okula gitmişti ve arşivi ziyaret edip 1666'da bulunanlarla ilgili kayıt olup olmadığına bakmamı sağladı. O ziyaret yıllar önceydi, kendimi dalmaya ve gemi batıklarına kaptırdığım bir dönemdi ve ayrıntılı notlar almadım. Je-remy'den kontrol etmesini istediğim şey buydu işte."</p>

  <p class="calibre1">Costas, "Ve Jeremy bazı bilgilerle çıkageldi," dedi.</p>

  <p class="calibre1">Jeremy ceketinin cebinden bir not defteri çıkarıp, "Jack, sadece eski bir defterde, bir duvar ustasının günlüğünde bu kalıntılara şöyle bir değinildiğini hatırlıyordu, ben de onu buldum," diye cevap verdi. "Olağanüstü. Yangından sonra molozları ve yanmış keresteleri temizleyip, işe yaramaz olanları gömecek delik ararken bulmuş; yani, kullanılmayan kuyular, fosseptik çukurları, eski yeraltı mezarları filan arıyorlarmış. İşçilerden biri, bir yeraltı ölü odası bulmuş, ki o oda da burası olmalı. Usta, buradan başka bir ölü odasına geçildiğini, sonra toprak zemine dayalı olarak duran bir dizi saplı, geniş çömlek borular gördüklerini yazmış. Bunların drenaj boruları olduğunu, muhtemelen bir kuyuya bağlandığını düşünüp ellememişler. Bir tarafa yığabilecekleri kadar molozu yığdıktan sonra tuğlayla kapatmışlar. Sonra dışarı çıkıp ilk ölü odasının girişini de tuğlayla örmüşler." Jeremy, odanın karşı tarafındaki tahrip olmuş duvarı gösterdi. "Şurası olmalı. Belli ki tuğlalar alelacele örülmüş ve kesinlikle ortaçağ sonrasına ait. O zamandan beri de el değmemiş gibi görünüyor."</p>

  <p class="calibre1">Costas'ın kafası karışmış gibiydi. "Tamam. Drenaj boruları. Peki bu bizi nereye getiriyor?"</p>

  <p class="calibre1">Jack çantasından bir fotoğraf çıkarıp Costas'a uzattı. "Bizi getirdiği yer, Boudica dönemi," dedi heyecanla.</p>

  <p class="calibre1">Costas, "Ah," diye mırıldandı. "Anladım. Drenaj borusu değil, Roma amforaları."</p>

  <p class="calibre1">Jack heyecanla, "Sadece Roma amforaları değil," dedi. "Çok daha fazlası var. Kırılmadan kalmış amforalar bulmak müthiş olurdu, ama bir de içinde olanı düşün. Sence neredeyiz?"</p>

  <p class="calibre1">Costas, "Roma amfiteatrı mı?" dedi. "Yoksa bir bar, Herculaneum'da gördüğümüz gibi antik bir taverna mı?"</p>

  <p class="calibre1">Jack, "Güzel tahmin," dedi. "Fakat o fotoğraf Sheepen denen bir yere ait. Amforaları, tam arkeologların bulduğu halde gösteriyor. El değmemiş şarap amforaları, beş tanesi yan yana, maşrapaları ve öteki malzemeleri de tamam. Hepsi bir mezardaydı."</p>

  <p class="calibre1">Costas, "Roma mezarı mı?" diye sordu.</p>

  <p class="calibre1">Jaek hayır anlamında başını salladı. "Roma değil. Keklerin şarap zevki hakkında dediklerimi hatırla. İthal şarabın prestiji daha yüksekti, varlık ve statü göstergesiydi. Ama, Sheepen amforaları soylu bir Kelt'in, bir savaşçının mezarında bulundu." Jack aniden neşelendiğini hissetti, "Onca yıl önce, daha çocukken, buraya geldiğimde sahiden büyük bir şe-yin üstünde olduğumu biliyordum. Bu bir sezgiydi sadece. Yıllar sonra bulduklarında demek ki amfiteatrmış diye düşündüm. Ama şimdi bu oda, muhtemelen daha olağanüstü bir şey. Keşke büyükannem de burada olsaydı. Bu iz, bizi nereye götürürse götürsün başka bir hayalim daha gerçekleşmiş olacak."</p>

  <p class="calibre1">Costas fotoğrafa, sonra da karşılarındaki tuğla duvara baktı. Konuşmaya başlayacakken aniden durdu, donup kalmıştı. Sonra tekrar fotoğrafa, ardından da Jaek'e baktı. "Aman Tanrı'm," dedi cılız bir sesle,</p>

  <p class="calibre1">Jack de ona bakıp başını salladı. "Evet."</p>

  <p class="calibre1">Costas, "Tanrıça Andraste," diye fısıldadı.</p>

  <p class="calibre1">Jack konuşmadan başıyla onayladı,</p>

  <p class="calibre1">Jeremy, "Şimdi ne yapıyoruz?" dedi.</p>

  <p class="calibre1">Jack saatine baktı, "Eğer her şey planlandığı gibi giderse minibüs ekipmanlarla birlikte bir saate kadar burada olacak. O sırada yukarıdaki konser de biter ve kilisedekiler kabul ederse bütün takımları dikkatli bir şekilde içeri alabiliriz,"</p>

  <p class="calibre1">Jeremy, başparmaklarını yukarı diken Costas'ı süzerek, "Sadece biriyle daha konuşmam lazım ama her şey yolunda gidecek," dedi,</p>

  <p class="calibre1">Jack, "Hiçbir şeyi şansa bırakmayacağız," dedi. "Tam takım. Su seviyesinin altına inmemiz gerekebilir ve orada kim bilir başka neler var, Tam anlamıyla hazır olmadan o duvara elimi bile sürmem. Bu arada, yukarı çıkıp müzik dinlesem diyorum."</p>

  <p class="calibre1">Costas, "Hayır çıkmıyorsun," dedi. "Hâlâ anlamadığım birkaç şey var. Mesela Hıristiyanlıkla bu savaşçı kraliçe arasındaki ilişki gibi,"</p>

  <p class="calibre1">Jeremy, "Tamam," deyip gözlüğünü itti ve Costas'ı süzdü. "Konu Bri-tanya'daki erken Hıristiyanlık ise bu benim ilgi alanlarımdan biri. Sor bakalım."</p>

  <p class="calibre1">Costas, "Bu sabah seninle buluşmadan önce Britanya Kütüphane-si'ne gittik," dedi. "Jack, bu kiliseyle ilgili bazı kaynaklara bakmak istiyordu ve o meşgulken ben de antik elyazmaları sergisini gezdim. İnanılmaz şeyler. MS 597'de St. Augustine tarafından Britanya'ya getirilen İndilerden birini gördüm. Bu, yaklaşık Romalıların Britanya'yı terk etmesinden iki yüz yıl sonraydı. İşte orada kafam karıştı. Ben Augustine'nin Hıristiyanlığı Britanya'ya getiren kişi olduğunu sanıyordum. O zaman Roma Britanya'sında Hıristiyanlar nasıl olabiliyordu?"</p>

  <p class="calibre1">Jeremy oturduğu yerden öne eğildi. "Bu yaygın bir yanlış anlamadır. Ve Anglosakson tarihçilerin, hatta Bede gibi büyük isimlerin bile, inanmanızı istediği şeydir."</p>

  <p class="calibre1">"Anlamadım."</p>

  <p class="calibre1">"İngiltere Kilisesi, yani Ecclesia Anglicana, aslında Anglosakson Kili-sesi'ydi. Kökleri, sözüm ona, Romalıların gidişinden epey sonra, Britanya'nın pagan inanışları olan halkına Hıristiyanlığı getiren Augustine'nin misyonuna uzanıyordu. Bu politik bir araçtı, Anglosakson krallığı ve Ro-ma'nm gücüyle yakından ilgiliydi. Fakat Anglosakson tarihçiler bile, Britanya'da daha önce, yani Romalıların hüküm sürdüğü dönemde Hıristiyanlık olduğunu biliyordu."</p>

  <p class="calibre1">Jack, "Ecclesia Britannorum," diye mırıldandı.."Britanyahlar Kilisesi. Kelt Kilisesi."</p>

  <p class="calibre1">Jeremy, "Bu iddiaya bir dayanak bulmak için Gildas'a gitmek gerekiyor," dedi. "Altıncı yüzyıl başlarında, Romalıların gidişinden yaklaşık yüz yıl sonra ve Augustine'nin gelişinden birkaç kuşak önce yaşamış olan Britanyalı bir keşiştir. Gildas, Kral Arthur döneminde yaşamış olabilecek tek Britanyalı tanıdığımız isim. Kral Arthur da muhtemelen o sıralardaki Anglosakson istilacılarla mücadele eden Britanyalı bir savaş lorduydu."</p>

  <p class="calibre1">Costas, "Adeta Friar Tuckn gibi," diye mırıldandı.</p>

  <p class="calibre1">"Gildas'ın kitaplarına De Excidio Bıittonum, yani Britanya'nın Yıkımı adı verilir. Latince olarak yazılmıştır ama bende bir çevirisi var." Jack çantasını karıştırıp yıpranmış, gri mavi bir kitap çıkardı, kapağında bir chi-rho sembolü vardı. "Romalılardan sonra Britanya'yı yöneten kralların Hıristiyanlık görevlerinde nasıl başarısız oldukları hakkında atıp tutan bir kitap. Bunu almamın sebebi, Gildas'ın, Boudica'dan da söz ediyor oluşu. Çocukken büyükannem hediye etmişti."</p>

  <p class="calibre1">Jeremy sırıtarak, "Gildas, Boudica'dan sahte dişi aslan diye söz eder," dedi.</p>

  <p class="calibre1">"Evet ama bu kitap; Roma tarihi hakkında hiçbir şey bilmeyen ve Hıristiyanlık tarihini de çok az bilen bir keşişin dahi Boudica İsyanı'nı unutamadığını gösteriyor."</p>

  <p class="calibre1">Jeremy, "Ve bize Romalılar döneminde Britanya Kilisesi'nin, Kelt Kilisesi'nin varlığını gösteren ilk belgeyi sunmuş oluyor," dedi.</p>

  <p class="calibre1">Jack başıyla onaylayıp sayfayı çevirdi. "İşte burada." Yüksek sesle okudu. "Dondurucu buzlarla uyuşmuş ve kıpırdayacak hali kalmamış bir adada, dünyanın ücra bir köşesinde, İsa ışıklarını sundu, ki bunlar onun, asıl güneş olan İsa'nın emirleriydi; bütün dünyayı saran göz alıcı parıltısı sadece dünyevi gök kubbeden değil, bütün zamanların ötesine uzanan en yüksek cennet kalesinden yayılmaktaydı. Biliyoruz ki bu, ilk olarak İmparator Tiberius'un son yıllarında ortaya çıktı, İsa'nın dini o sıralar engellenmeden yayılıyordu. Çünkü, Senato'nun arzularına rağmen imparator, Tanrı'nın askerlerine karşı muhbirlik yapanları ölüm cezasıyla tehdit etmekteydi."</p>

  <p class="calibre1">Costas, "En azından hava durumunu doğru tarif etmiş," diye homurdandı. "Yani ne demek bu şimdi, şu İmparator Tiberius hangisi?"</p>

  <p class="calibre1">Jeremy, "Çarmıha gerilme tarihindeki Roma İmparatoru," dedi.</p>

  <p class="calibre1">Jack kitabı kapattı. "Tiberius, Claudius'un amcasıydı ve MS 13 ile 37 yılları arasında Roma'yı o yönetmişti. Öyle görünüyor ki Gildas, Tiberi<span style="text-indent: 1.5em; font-size: 1em; line-height: 1.2;">n Efsanelerde adı geçen neşeli bir papaz genellikle Robin Hood'a eşlik eder.</span></p>

  <p class="calibre1">us'un da Hıristiyan olduğunu ve pagan olan Senato ile kavgalı olduğunu düşünüyormuş. Bütün bunlar oldukça karmaşık ve MS dördüncü yüzyılda, Büyük Konstantin'in Hıristiyanlığı devlet dini yapmasından sonra, Hıristiyan imparatorlarla pagan Senato arasındaki sorunlardan söz etmekle muhtemelen bir kronoloji hatası yapıyor. Başka hiçbir yerde Tibe-rius'un Hıristiyan olduğunu gösteren bir kanıt yok.</p>

  <p class="calibre1">Fakat son birkaç gün içinde Herculaneum'da, Roma'da bulduklarımız beni düşünmeye sevk etti."</p>

  <p class="calibre1">Jeremy, "Roma'da Nasıralı İsa'yı bilen başkaları hakkında," diye mırıldandı.</p>

  <p class="calibre1">Jack, "Britanya Kilisesi, Roma dönemindeki Kelt Kilisesi hakkında yazılı bir kayıt bırakmamış," diye cevap verdi. "Eğer bırakmışlarsa bile herhalde Anglosakson Kilise tarafından tahrip edilmiştir. Acaba Gildas halk arasında dolaşan bir söylenceyi mi aktarıyordu? Beş yüz yıldan uzun bir süredir Britanya Kilisesi'ne bağlı olanlar arasında kulaktan kulağa aktarılan bir sır mıydı bu? Bize, aslında daha ilk başta Hıristiyan olan veya Hıristiyanlığa heves eden bir imparator olduğunu mu anlatıyordu? Tibe-rius değil, ama İsa zamanında yaşamış olan başka bir imparator?"</p>

  <p class="calibre1">Costas heyecanla, "Claudius!" diye bağırdı.</p>

  <p class="calibre1">"Pekâlâ mümkün." Jack heyecanla konuşuyor, el kol hareketleri yapıyordu. "Gildas zamanında, yani yüzyıllar sonra, imparatorun asıl kimliği karışmış olabilir. Claudius, Britanya'yı işgal eden imparator olarak, Colc-hester'de tapınılan ilah olarak hatırlanıyordur. Onun Hıristiyan olmasına ihtimal vermek zordur. Fakat Gildas, Tiberius'u, İsa'nın öldüğü dönemde hüküm süren imparator olarak biliyordur. Gildas'a, Tiberius'un bir Hıristiyanlığa dönmüş biri olduğunu söylemek Hıristiyanlık açısından en büyük zafermiş gibi görünmüş olabilir. Oldukça abartılı bir kurgu ama Gildas, İsa'nın yaşamına çeşitli hikâyelerin, süslemelerin eklendiği dönemde yaşamıştı."</p>

  <p class="calibre1">Costas, "Ve de Britanya'dan söz ediyordu," dedi.</p>

  <p class="calibre1">Jeremy, "Gildas, Hıristiyanlığın Britanya'ya en başlarda, ta MS birinci yüzyılda geldiğini ima ediyordu," dedi. "Hatta bizzat imparator tarafından getirildiğini de ima ediyordu. İşin en ilginç yanı da bu. Burada bir imparatorun izini sürerken, Gildas'ın bu satırları aniden yeni bir önem kazanmış oldu, adam gerçek bir otorite haline geldi. Onun De Excidio Brittonum 'u tümüyle Britanya üzerine yazılmış bir kitaptır, daha geniş bakan bir tarih kitabı değildir."</p>

  <p class="calibre1">Costas, "Hıristiyanlığın daha önce geldiğini gösteren başka ne gibi kanıtlar var burada?" diye sordu. "Yani arkeolojik anlamda?"</p>

  <p class="calibre1">Jack, "Tıpkı Akdeniz Bölgesi'nde olduğu gibi," diye cevap verdi. "İnanılır gibi olmasa da ikinci yüzyıla kadar hiç iz yok; kiliseleri, defin törenlerini, Hıristiyanlığın açık izlerini de ancak dördüncü yüzyıldan itibaren görmeye başlıyorsun, yani devlet dini olmasından sonra. Fakat erken Hıristiyanlık sözel bir dindi, idollerden, tapmaklardan oluşmuyordu, Gizli kapaklı ve çoğu zaman bin bir eziyetle sürdürülmekteydi, Eğer İnciller ve birkaç tane Roma kaynağı olmasa, MS birinci yüzyıldaki Hıristiyanlık hakkında hiçbir şey bilmeyecektik. Sicilya'daki gemi batığımızı hatırlıyor musun? Oraya kazınmış olan chirho sembolü, Hıristiyanlıkla ilgili açıkça görülen yegâne işaretti, halbuki St. Paul'ün gemisinden söz ediyoruz, yani erken Hıristiyanlık tarihinin kilit olaylarının birinden."</p>

  <p class="calibre1">Jeremy dalgın bir tavırla, "Ve erken dönem Roma Britanya'sında kimlerden söz ettiğimizi de hatırla," diye ekledi, "Göçmenler, tüccarlar, askerler vardı, hepsi de</p>

  <p class="calibre1">Hıristiyanlık fikrini getirmiş olabilirdi, belki de başkaları Mithras'a ya da Isis'e taparken onlar da İsa'ya tapmaya başlamıştı. Fakat nüfusun büyük çoğunluğu yerli halktan oluşuyordu. Bunlar bir dereceye kadar Romalılaşmıştı ama Kelt yaşam tarzını ve âdetlerini de koruyorlardı. Onların dininden neredeyse hiç arkeolojik kalıntı yok. Tapmaklar, sunaklar inşa etmeye ya da tanrılarının heykellerini yapmaya meyilli insanlar değillerdi. Arkeoloji asla daha fazlasını anlatamaz onlar hakkında."</p>

  <p class="calibre1">"Tamam." Costas gözlerini kıstı. "Fakat eğer erken dönem Roma Britanya'sında Hıristiyanlık varsa, Anglosakson Kilisesi ne diye inkâr etmek istesin bunu? Yani, dinleri yüzlerce yıl öncesinden başlamışsa bu sevinilecek bir şey olmaz mıydı?"</p>

  <p class="calibre1">Jeremy alçak sesle, "Ama o onların dini değildi ki," dedi.</p>

  <p class="calibre1">"Ne?"</p>

  <p class="calibre1">Jeremy, "Gildas'm yaşadığı ve Kral Arthur'un yaşadığı dönem, sadece Britanya'nın politik olarak şekillendiği bir dönem değildi," dedi. "Aynı zamanda Britanya'daki Hıristiyan toplumlar arasındaki anlaşmazlıkların ilk defa büyük ölçüde ortaya çıktığı bir dönemdi. Kral VIII. Henry'yi, onun on altıncı yüzyılda Roma Kilisesi ile yolunu ayırışını herkes bilir. Fakat Henry'nin yaptığı bu reformun kökü sözünü ettiğimiz döneme, yani Britanya Kilisesi'nin Roma'ya karşı ayaklandığı ve artık kutsal topraklara ve İsa'nın kendisine doğrudan bağlandığını açıkladığı döneme kadar uzanır."</p>

  <p class="calibre1">Jack, "Pelagian mezhebi," diye mırıldandı.</p>

  <p class="calibre1">Jeremy başını salladı. "Pek çok Kilise oluşumu gizli saklıdır, ama bu tamamen açık ve derin bir sapmadır. Doğrudan Hıristiyan inancının kalbine girmiştir. Kurum olarak da Kilise'nin tabii ki. Roma'da güç sahibi olanların çoğunu korkutmuştur. Hâlâ da korkutur."</p>

  <p class="calibre1">Costas, "Pelagian?" dedi.</p>

  <p class="calibre1">"Pelagius, Gildas'tan önce Britanya'da yaşamış olan başka bir keşiş, muhtemelen İrlanda asıllı, MS 360 civarında yaşamış. Romalılar hâlâ Britanya'yı kontrol altında tutarken dünyaya gelmiş. Pelagius'un zamanında, Roma İmparatoru onlarca yıldır resmen Hıristiyandı, çünkü Büyük Konstantin o dini kabul etmişti ve Britanya'da Roma Kilisesi kurulmaya çalışılıyordu. Pelagius da çalışmak üzere Roma'ya gitmişti ama orada gördüklerinden çok rahatsız oldu. Roma Kilisesi'nin güçlü adamlarından biriyle anlaşmazlık yaşadı."</p>

  <p class="calibre1">Jack, "Hippo'lu St. Augustine ile," dedi.</p>

  <p class="calibre1">"Tann'nın Kenti, îtiraflar'm yazarı. Bu daha önceki Augustine, yani Roma Kilisesi'ni Britanya'ya getiren, Britanya Kütüphanesi'nde İncili'ni gördüğün Augustine değil Costas. Hippo'lu Augustine kadercilik yaklaşımına, yani Hıristiyanların mutlak bir şekilde Tann'nın lütfuna bağımlı olduğuna inanıyordu. Ona göre, cennet krallığına özgür iradeyle değil, ancak ve ancak Kilise kanalıyla ulaşılabilirdi. Bu teolojik bir doktrindi ama Roma Kilisesi için, yeni Hıristiyanlaşmış devlet için muazzam yararları olan bir doktrindi aynı zamanda."</p>

  <p class="calibre1">Jack, "Egemenlik, kontrol," diye mırıldandı.</p>

  <p class="calibre1">"Bu doktrin, inanç sahiplerinin, ilahi lütfün aracısı olarak gördükleri Kilise'ye köle gibi boyun eğmesine yol açtı. Devleti daha güçlü kıldı, kitleleri daha kolay kontrol etmesini sağladı. Kilise ve devlet, mutlak bir güç kaynağı olarak birbiriyle kaynaştı ve ortaçağ Avrupa'sının sahnesi kurulmuş oldu."</p>

  <p class="calibre1">Jack, "Fakat Pelagius bunların hiçbirine sahip değildi," dedi.</p>

  <p class="calibre1">Jeremy, "Pelagius muhtemelen kendini, Roma Kilisesi gelmeden önce Britanya'da var olan ve kendilerini MS birinci yüzyıldaki İsa'nın mü-ridlerinin devamı sayan, orijinal Hıristiyan toplumunun bir üyesi olarak görüyordu," dedi. "Az önce sözünü ettiğimiz Ecclesiastica Britar.norum, yani Kelt Kilisesi, çoğu muhtemelen Romalılaştınlmış Britanyalılardı ve Kelt soyundan geliyorlardı. Pelagius onların inançlarına dair elimizdeki tek kanıt. Yeryüzü cenneti kavramına, cennetin kendi etraflarında, dünyevi yaşamlarında bulunabileceklerini düşünüyorlardı. Onlara göre, İsa'nın mesajı doğadaki güzelliği bulmak ve yüceltmek içindi, sevgi ve merhamet üzerineydi. Ahlaki açıdan insanlara yetkiler veren bir kavramdı ve Pelagius'un Roma'da gördükleriyle taban tabana zıttı. Pelagius oradayken Hippo'lu Augustine'ne karşı çıktı, kaderciliği ve ilk günah doktrinini inkâr etti, insanın özündeki iyiliği ve özgür iradeyi savundu. Bu ümitsiz bir savaştı, ama Pelagius direniş için bir bayrak oldu ve adı, yüzyıllar boyunca gizli yerlerde, gizli toplantılarda anıldı. Bu toplantılarda yakalanmak demek tutuklanmak, işkence görmek ve daha beterine hazır olmak demekti."</p>

  <p class="calibre1">Costas, "Peki ona ne oldu?" diye sordu.</p>

  <p class="calibre1">Jack, "Pelagianizm MS 418'de, Kartacalı Synod tarafından kâfirlik olarak ilan edildi," dedi. "Pelagİus da aforoz edildi ve Roma'dan sürüldü. Tekrar Britanya'ya dönüp dönemediği de meçhul. Kimileri Judaea'ya, Kudüs'e, isa'nın mezarının olduğu yere gittiğini ve orada öldürüldüğünü düşünüyor."</p>

  <p class="calibre1">Jeremy, "Roma Kilîsesi'nde uzlaşmayan güçler oluşmuştu bile," dedi. "İlahi adalet saydıklarının dışında kalan her şeyi durdurmaya hazırdılar. Ama Britanya'da olanları kontrol edemediler. MS 41Ö'da Romalıların çekilmesinden, Britanya'daki Roma kentlerinin dağılıp çökmesinden sonra, Konstantin'İn piskoposları tarafından getirilmiş olan Kilise de neredeyse tamamen yıkıldı. Gildas öyle feryat ediyor. Muhtemelen o da Britanya'da kalan son Roma Kilisesi keşişlerinden biriydi ama oldukça kafası karışmıştı. Devlet mekanizması çökünce, Roma Kilisesi artık Augustin doktrinini cazip bulmayan bir halk üstünde egemenlik kuramaz olmuştu. Sonra Anglosakson istilası başladı. Onlar pagandı. Burada, ikinci Augustine, yani Can-terbury'li St. Augustine karşımıza çıkıyor. MS 597'de, kırk keşişle birlikte Kral Aethelbert'i Hıristiyan yapmak üzere Papa Gregory tarafından gönderildi ve ondan sonra Roma Kilisesi buraya yerleşti."</p>

  <p class="calibre1">Costas, "Ama Kelt Hıristiyanlığı da bir şekilde sürdü," dedi.</p>

  <p class="calibre1">Jeremy, "Birinci Augüstine'den kurtulduğu gibi ikincisinden de kurtuldu," dedi. "Felsefesinde Britanyalılarm Kelt soyuna hitap eden bir şey vardı, İsa'nın asıl öğretilerine uygun olduğuna inandıkları bir şey. Evrensel bir gerçekten, özgürlükten ve bireysel isteklerden söz ediliyordu. İsa'nın bu kıyılara ulaşan ilk müridleri tarafından, belki de Gildas'ın hayal meyal hatırladığı imparator tarafından öğretilmiş olan bir şey. Kutsal bir anı olarak koruyup sakladıkları bir hikmet."</p>

  <p class="calibre1">Jack, "İnsanlar kendi hareketlerinin sorumluluğunu ve kontrolünü üstleniyor, kendi kaderini belirliyor," dedi.</p>

  <p class="calibre1">Jeremy de, "Pelagianizmin özü bu," diye ona hak verdi. "Pelagius, Roma'ya gelince yaşayan büyük ahlak çöküntüleri görmüş ve bundan kaderci yaklaşımı sorumlu tutmuştu. Eğer her şey alın yazısrysa ve Tanrı'nın arzusuysa,, o zaman erdem sahibi olmak veya dünyayı daha güzel bir yer yapmaya çalışmak için sıkıntıya girmeye ne lüzum vardı? Pelagianizm tümüyle bireye, özgür iradeye, ahlak gücüne dayanıyordu. Ona göre, İsa'nın oluşturduğu örnek başlıca kuraldı. İsa günahtan nasıl kaçınılacağını ve kutsal bir hayat yaşanacağını göstermişti ve Hıristiyanlar, onu takip etmeyi seçebilirdi. Ve işin asıl ilginç yanı, bu fikirlerin aynı zamanda Kelt paganizminin devam ettiğini gösteriyor olabileceği. Kelt paganizmi insanın birey olarak, doğaüstü güçlere karşı bile zafer kazanma yeteneği olduğunu savunuyordu."</p>

  <p class="calibre1">Costas, "Benim anlamadığım şey, bu erken dönem Kelt Hıristiyanlığının Romalılardan sonraki karanlıkçağda nasıl ayakta kalabildiği," dedi. "Yani, Anglosakson istilası, sonra Vikingler, arkasından Normanlar. Bu Kelt soyu hikâyesi o sıralarda oldukça karışmış olmalı."</p>

  <p class="calibre1">Jeremy, "Bu biraz da Britanya'ya gelmeyi seçen insanlarla ilgili," diye yanıt verdi. "Sadece o bilinen istilalar değil, daha sonraki göçler de. İspanya'dan sürülen Sefarad Yahudileri, Fransa ve Hollanda'dan gelen Protestan mülteciler. Burada tutunabilmek için bazı karakteristik özelliklere sahip olmanız gerekiyordu. Bağımsızlık, inatçılık, direnç, otorite karşısında dayanma gücü, zorluklara boyun eğmeme... Şu an bulunduğumuz yerle ilgili her şey, tarih. Pelagius tarafından benimsenen bütün bu fikirler onun Britanyah olduğunu gösteriyor."</p>

  <p class="calibre1">Costas, "Bana kalırsa bu hava durumuyla ilgili bir şey," diye homurdandı. "İnsan burada hayatta kalabilmek için fazladan bir şeyler yapmalı." Duraksadı. "Yani şu kilisenin, St. Lawrence Jevvry'nin bütün bu tarihi içinde barındırdığım mı düşünüyorsunuz?"</p>

  <p class="calibre1">Jack, "Burada on birinci yüzyıldan, yani Normanların gelişinden önce bir kilise bulunduğunu gösteren kanıt yok," dedi. "Ama Roma Londra'sındaki kiliselerin yerlerini de kimse bilmiyor. Ondan önce Hıristiyan toplantıları gizliydi ve MS dördüncü yüzyılda Hıristiyanlık resmi din haline geldikten sonra bile Roma Britanya'sında cemaat ayinleri hiçbir zaman tam olarak yapılmamıştı. Fakat ben, St. Lavvrence Jevvry'nin çok olası bir yer olduğuna inanıyorum. Hemen amfiteatrın bitişiğinde, Hıristiyanların şehitliğiyle ilgili bir yer. Ve kiliseler çoğunlukla pagan ayinlerinin yapıldığı yerlere kurulurdu. Burada, Roma Londra'sından çok daha önce de bir şeyler yaşanmış olabilir. Ve bu yerin olağanüstü bir sırrı da gizliyor olma ihtimali var."</p>

  <p class="calibre1">Costas odanın ucundaki tuğlayla örülü duvara bakıp, "Karanlığın kalbi," diye mırıldandı.</p>

  <p class="calibre1">Jack, onun bakışlarını takip etti, içini heyecan kaplamıştı. Saatine baktı. Yukarıda müzik bitmişti ve kapı vurulmaktaydı. Jack ayağa kalkıp derin bir nefes aldı ve çantasını sırtından indirdi. "Sanırım onu bulmak üzereyiz."</p>

  <p class="calibre1">Bir saat sonra Jack ile Costas yine küçük mezar odasında çömelmişlerdi, yalnız bu sefer arkadan iki tane taşınabilir tungsten lambasının göz kamaştırıcı parıltısı yansıyordu. IMU'ya ait bir De Havilland Dash-8 uçağı, Roma'da Massimo'ya bıraktıkları e tipi tulumların yenileri de dahil, gerekli tüm malzemeyi Cormvall kampusünden alıp Londra Havaalanı'na getirmişti. Jeremy de, odanın içindeki tuğla duvarın ardında keşif çalışması yapmak için kilise yetkililerinden'acil izin çıkarmıştı. Odada bir papazla kafa kafaya verilerek yapılan görüşmede, araştırmanın kesinlikle gizli tutulmasına karar verilmiş ve malzemeler, ödünç alınan bir televizyon minibüsü ile getirtilmişti. Yukarıda öğle konseri bitmişti ve prova yapan koro üyelerinin Gregorian ilahiler söylediği duyulabiliyordu, bu müzik, bilinmeyene doğru yine karanlık bir geçide dalmaya hazırlanan Jack'i çok rahatlatmıştı.</p>

  <p class="calibre1">"Tamam. Halloldu. Buranın arkasında kesinlikle bir boşluk var ama içeri girmeden pek bir şey göremiyorum." Jeremy duvarda bir delik açmakla meşguldü, tuğlaları söküp iki yana diziyordu. Duvarın üstünkörü ve az bir harçla örüldüğü ortaya çıkmıştı, bu da Jeremy'nin tuğlaları kolayca sökmesini sağlıyordu.</p>

  <p class="calibre1">Jack, "Güzel," dedi. "Artık senin görevin kaleyi savunmak." Jeremy başını salladı, gidip ölü odasının kapısındaki sürgüyü kontrol etti ve sırtını duvara dayayarak oturup onların donanımlarını kuşanmasını izlemeye başladı.</p>

  <p class="calibre1">"Taban suyu seviyesinin altına inme ihtimalimiz var." Costas bir yandan tulumunun boyun kilidini kontrol ederken bir yandan da bir dizüstü bilgisayara bakıyordu. "Şu anda şimdiki Belediye Avlusu seviyesinin aşağı yukarı üç metre altında, Roma katmanlarının da iki metre üstündeyiz. Onun altında, tam önümüzde bir yerde Walbrook Irmağı'nın kolu bulunuyor. Bütün bu yağmurlarla birlikte oldukça ıslanacak gibiyiz."</p>

  <p class="calibre1">Jack, "Tulumlara zaten ihtiyacımız var," dedi. "Aşağıda oldukça zehirli gazlar olabilir."</p>

  <p class="calibre1">Costas homurdandı. "Gaz sızıntıları mı?"</p>

  <p class="calibre1">Jack ölü odasını gösterdi. "İki bin yıldır insanların hizmetinde Costas. Bunun ne anlama geldiğini söyletme bana."</p>

  <p class="calibre1">"Yok yapma." Costas uzanıp Jack'in vizörünü indirdi, sonra oksijen akışını sağlamak üzere başlığının yanındaki regülatörü ayarladı. Aynı işlemleri çabucak kendi başlığında da yaptı. Aniden dış dünyadan kopmuşlardı, birbirlerini ancak dahili sistemlerinden duyabiliyorlardı. Costas, "Oksijen tüpleri bize dört, belki dört buçuk saat verir," dedi.</p>

  <p class="calibre1">Jack, "On dakikada dönmüş olabiliriz de," diye cevap verdi. "Çıkmaz sokak da olabilir."</p>

  <p class="calibre1">"Seaquest /Fden uzaktan kumandalı algılayıcıyı getirmiş olsam, içeri bir kamera yollayıp duvarın ardında ne olduğunu görebilirdik."</p>

  <p class="calibre1">Jack, "Hiçbir şey insan gözünden daha iyi olamaz," dedi. "Hadi." Çantasından bir dizüstü bilgisayar çıkarıp defterlerini ortaya yaymış olan Jeremy'ye başını salladı. 'Sonra da çöküp tuğla duvardaki delikten içeri girdi, tepe lambası önündeki karanlığı aydınlatıyordu. Costas da yanına geldi. Taş bir sahanlıkta duruyorlardı ve önlerinde başka bir girişe, yaklaşık yüz yirmi santim yüksekliğinde, kemerli, alçak bir antreye inen on iki basamak vardı. Jack çömelmiş vaziyette basamakları inmeye başladı, elindeki feneri de önündeki taş basamaklarda gezdiriyordu.</p>

  <p class="calibre1">Costas, "Umalım da tavan çökmesin," diye söylendi.</p>

  <p class="calibre1">Jack yukarıya göz attı. "Odada destekleyici taş sütunlar var, tahmininden daha güçlü yani. Duvar işçiliği az önce bulunduğumuz odadakine benziyor. On dördüncü yüzyıl, belki daha eski. Arada Roma tarzı kiremit ve kumtaşı tuğlalar da görüyorum, muhtemelen amfiteatrın kalıntılarından alınıp kullanılmış." Sonunda aşağı indi ve doğruldu, ama tam dik duramıyordu. Karşısındaki kemerli taş giriş, kısmen çürümüş tahta bir kapıyla örtülüydü. Kapıda tam göz hizasında, yaklaşık yirmi beş santim eninde parmaklıklı bir pencere bulunuyordu. Costas yanma gelirken, Jack tepe lambasını pencereye tuttu.</p>

  <p class="calibre1">Costas, "Hapishane hücresine benziyor," dedi.</p>

  <p class="calibre1">Jack, "Bu da bir ölü gömme odası," diye mırıldandı. "Bir tane daha. Tam Sör Christopher Wren'in taş ustasının günlüğünde anlattığı gibi. Ve el değmemişe benziyor."</p>

  <p class="calibre1">"Ne demek el değmemiş? Wren'in adamları buraya girdi sanıyordum."</p>

  <p class="calibre1">"Yani dolu görünüyor. Duracak yer yok."</p>

  <p class="calibre1">"Ah hayır."</p>

  <p class="calibre1">Jack kapıyı dikkatle itti ve kapı hafif aralandı. "Hâlâ sağlam," dedi. "Nemli bir hava, organik yaşam için ideal. Burada bazı ilginç durumlarla karşılaşabiliriz."</p>

  <p class="calibre1">Costas cılız bir sesle, "Aman ne iyi," dedi.</p>

  <p class="calibre1">Jack kapıyı bu sefer iki eliyle itti ve kapı tamamen açıldı. Önlerindeki boşluğu incelediler. Tonozlu tek bir odaydı, az önce geldikleri ölü gömme odasıyla benzer yapıdaydı ama üç misli daha genişti. Her iki yanda taş oyuklar sıralanmıştı, bazıları tuğlayla kabaca kapatılmıştı, bazıları ise açıktı ve eski tahta tabutlarla doluydu. Tabutların kimi sağlam ve kapalı, kimi ise çürüyüp ufalanmış durumdaydı. İçlerinde şekilsiz yığınlar görülüyordu. Jack birkaç adım ilerledi, Costas ise olduğu yere mıhlanıp kalmıştı. "Bu benim en kötü kâbusum Jack."</p>

  <p class="calibre1">Jack, "Gel hadi," dedi. "Bu da zengin hayat dokusunun bir parçası işte."</p>

  <p class="calibre1">Costas bir adım atacak gibi oldu, duraksadı, sonra azimle ilerledi ve çürümüş tabutlardan birine yakından baktı, belli ki bilimsel incelemenin en iyi terapi olacağına karar vermişti. Boğazını temizleyip, "İlginç," diye mırıldandı. "Bu tabuttan çıkan bir çömlek ucu var, hem de kararmış. Hıristiyanlan gömerken de şarap bırakıldığını hiç bilmezdim."</p>

  <p class="calibre1">Jack, "İyi denemeydi ama yanlış," dedi. "Konuyu sen açtın diye söylüyorum. O kilden yapılma borular buhar çıksın diye."</p>

  <p class="calibre1">"Ne?"</p>

  <p class="calibre1">Jack, "Victoria dönemi yeraltı mezarlarında görülür," dedi. "Kurşun astarlı bir tabut patlayabilir, özellikle de kişi öldükten hemen sonra tabuta konmuş ve tabut mühürlenmişse. Çürümenin ilk aşaması da bildiğin gibi gazların dışarı çıkmasıdır."</p>

  <p class="calibre1">"Gazların çıkması." Costas hafifçe geri çekildi ama gözünü tabuttan ayırmadı.</p>

  <p class="calibre1">Jack, "O borular, o gazları yakmak için," dedi. "Kararmalarının sebebi de o."</p>

  <p class="calibre1">Costas iyice geriye çekildi, sonra kaydı ve karşı duvardaki açık nişin kenarında anca durabildi. Doğruldu, sonra girişe yakın nişlerden birinin altındaki yapışkan havuzdan ayağını kaldırdı. "Su seviyesine sandığımdan da yakın olabiliriz," diye söylendi. "Burada sadece buharlaşmayla olamayacak kadar fazla su var."</p>

  <p class="calibre1">"Maalesef bir kötü haberim daha var sana."</p>

  <p class="calibre1">Costas yerdeki birikintiye baktı, sonra yukarıdaki nişten inen taş oluğu gördü. "Yok, olamaz," diye fısıldadı.</p>

  <p class="calibre1">Jack neşeyle, "Sabunlaşmış," dedi. "Bu konuda Sör Thomas Browne'nin harika bir anlatımı vardır, o da bir tür on yedinci yüzyıl Pliny'si. Eski mezarları kazmaya bayılırmış. Hiebermeyer'le birlikte, Adli Tıp'tan birileriyle bir mumyalama seminerine katılmıştık ve hepsini kelimesi kelimesine hatırlayabiliyorum: 'Yeryüzü'nün güherçilesinde,0 bir yağ katmanıyla karşılaştı ve cesedin yumuşak ve yapışkan likörüne rastladık, iri yağ topakları halinde pıhtılaşmıştı, en katısından kalıp sabuna dönmüştü; ki o parça bizimle kaldı.'"</p>

  <p class="calibre1">Costas ayağını deli gibi yerdeki bir tuğlaya sürterken, "Ceset likörüymüş," dedi. "Çıkar beni buradan Jack."</p>

  <p class="calibre1">Jack, "Ölülerde kullanılan balmumu," diye cevap verdi. "Yağların ağır ağır hidrolize olup amonyaklı sabuna dönüşmesi. Özellikle alkalik ortamlarda, cesetlerin bakterilerden arındırılmış olduğu ve nemli kalan yerlerde sabuna dönüşür. Dediğim gibi, burada ilginç bir şekilde korunmuş şeyler bulacağız."</p>

  <p class="calibre1">"Bundan daha kötüsü olamazdı."</p>

  <p class="calibre1">"O kadar emin olma." Jack çömelip sağlam nişlerin önündeki ithaf yazılarım incelemeye başladı, yazılar tuğla cephelerin tam ortalarına yerleştirilmişti. Sırayla bakmaya başladı. "Büyüleyici," diye mırıldandı. "Normalde, Londra kiliselerindeki ölü odaları en fazla bir yüzyıl kadar kullanılır, ağzına kadar dolunca mühürlenirdi. Fakat bu oldukça tuhaf. Yazılardaki ifade aşağı yukarı benziyor ama büyük bir zaman aralığına yayılıyorlar. Her birinde bir chirho sembolü, ardından da Latince bir isim var. Bak, şunun gibi; Maria de Kirkpatrick. Ve şu, Bronwyn ap Llewellyn. Çoğunlukla İngiliz isimlerin Latince çevirileri. Ve tarihler de var, Roma rakamlarıyla yazılmış. Sana en yakın olan, kapının dibindeki en alt raftaki en sonuncusu, 1664'ten kalma, yani ortaçağ kilisesini yıkan 1966 Büyük Yangın'mdan sadece birkaç yıl öncesine ait."</p>

  <p class="calibre1">"Uyuyor." Costas hâlâ uzaktan bakıyordu, belli ki etrafındaki fiziksel dehşet dışındaki başka bir şeye odaklanmaya çalışıyordu. Boğazım temizledi. "O günlük. Ölü odasının Wren'in adamları tarafından kapatıldığını söylüyordu. Ondan sonra herhangi bir defin yapılmaması mantıklı."</p>

  <p class="calibre1">Jack yerdeki yapışkan sıvının etrafından dolanarak odanın öbür ucuna gitti. Tekrar çömeldi ve yere düşmüş tuğlalardan birkaç tanesini kaldırdı. "Ve ilk ithaf yazıları da inanılmayacak kadar eski," diye mırıldandı. "Bu uçtaki en eskiler ufalanmış ama Anglosakson isimleri olan iki tane var. Aelfrida ve Aethelreda. Şunda yazan ismi okuyamıyorum ama tarihi okunuyor. MS 535. Tanrı'm." Sesi boğuklaşmıştı. "Bu karanhkçağ, Kral Arthur'un, Gildas'm çağı. Augustine'nin Roma Hıristiyanlığını Britanya'ya getirmesinden bile önce, ama yine de burada Hıristiyan sembolleriyle defin yapılmış."</p>

  <p class="calibre1">Costas sakin bir tavırla, "Hepsi de kadın ismi," dedi.</p>

  <p class="calibre1">Jack etrafı inceleyerek, "Bu oda ortaçağ kilisesinden çok daha eski," dedi. "Ortaçağ döneminde, Büyük Yangın zamanında onarılmışa benziyor ama tuğla ve taşların alt sıraları Roma tarzına benziyor." Çömelip elini en uzaktaki nişin altına uzattı. "Hiç kuşku yok. Roma döneminde yapılmış bir yeraltı mezarındayız. Britanya'da bugüne kadar bulunmuş tek örnek bu."</p>

  <p class="calibre1">"Girişin üstündeki yazılara baksana."</p>

  <p class="calibre1">Jack yukarı baktı ve taşlara kazılmış tek bir harf dizisi gördü, üstleri kararmış birikintiyle kaplıydı. Costas kelimeleri ağır ağır okudu. "Uri vincin veberari ferroque necari."</p>

  <p class="calibre1">Jack heyecanla, "Hey Tanrı'm!" diye bağırdı. Ayağa fırlayıp gözünü yazıya dikti. "Bu gladyatör andı. Yani sacramentum gladiatorium."</p>

  <p class="calibre1">Costas boğuk bir sesle, "Sibyl kehaneti," dedi. "Roma'nın altında bulduğumuz balmumu tablet. Aynı sözler, değil mi?"</p>

  <p class="calibre1">"Birebir aynısı. Ateşle ölmek, zincire vurulmak, dövülmek, kılıçla ölmek... Sevgili yaşlı Claudius. Sanırım tam olmamızı istediği yerdeyiz."</p>

  <p class="calibre1">"Ve Sibyl'in onun olmasını istediği yerde."</p>

  <p class="calibre1">Jack, "Burası aslında gladyatörlerin ölüm odası olmalı, bitişiğimizdeki arenada yatan cesetler dışarı götürülüp yakılmadan önce buraya getiriliyordu herhalde," diye mırıldandı. "Ve sonra da Hıristiyan ölü odası olarak kullanıldı, neredeyse bin yıl boyunca. Kadınlar için kullanılan bir ölü odası, onca zaman boyunca aralarında bir tür bağ olan kadınlar için."</p>

  <p class="calibre1">Costas, "Belki de gizli bir cemiyetti," dedi. "Belki bu duvarın ardında her ne varsa ona yakın defnedilmek istiyorlardı."</p>

  <p class="calibre1">Jack, "Günlüğe göre, burası Wren'in adamlarının amforaları bulduğu yer," dedi. "Ve şu da duvar olmalı, yani bulunduğumuz yerdeki duvar."</p>

  <p class="calibre1">Costas iki elini birden önlerindeki tuğla yüzeye dayayıp dikkatle itti. Birkaç tuğla oynayınca geri kaçtı. "Buna alçı sürülmemiş," dedi. "Tuğlaları üst üste yığıp bırakmışlar gibi görünüyor."</p>

  <p class="calibre1">Jack, "Mantıklı," dedi. "Günlükte ilk karşılaştıkları ölü odasını tümüyle kapatmaya karar verdikleri anlatılıyor, yani içteki bu odayla o kadar uğraşmalarına gerek yoktu. Tepeden başlayarak tuğla tuğla indirelim."</p>

  <p class="calibre1">Costas sınamak için biraz daha itti ve yan dönmüş olan tuğlalardan biri arkaya düştü. Aniden bütün duvar içe doğru çöktü ve hava kırmızı tozla dolarken ikisi birden geri sıçradı. Costas yerdeki yapışkan birikintiyi teğet geçmişti.</p>

  <p class="calibre1">Jack vizörünün önünü silerken, "Ben de tam ince işe vaktimiz yok diyecektim," dedi.</p>

  <p class="calibre1">Costas toparlanıp tekrar yaklaşırken, "Bir kontrol edelim," dedi.</p>

  <p class="calibre1">Jack el fenerini Costas'ın gösterdiği yere tuttu. Tuğla duvarın yerinde şimdi bir delik vardı, ama hemen girişinde sol tarafta eski seramik drenaj borularına benzeyen bir yığın vardı, borular dikine dizilmişti. Jack yerdeki tuğla yığınının kenarına gidip heyecanla elini salladı. "Tanıdın mı bunları?"</p>

  <p class="calibre1">"Roma amforaları. Tam aradığımız şey."</p>

  <p class="calibre1">"Doğru. Ve kesinlikle St. Paul batığında bulduklarımızla aynı, Pompei ve Herculaneum yakınlarındaki Campania'da yapılmış olanlardan. Batığın tarihini hatırlıyor musun?"</p>

  <p class="calibre1">"MS 58 civarıydı galiba."</p>

  <p class="calibre1">"Evet. Bunlar da o dönemin tipik amforaları. Boudica İsyanı'nın tarihi neydi? MS 6061. Eğer şarap amforaları burada bir sunu olarak birakıldıysa, bunlar tam o tarihte görülecek olanlardan."</p>

  <p class="calibre1">Costas da gelip Jack'in yanma sıkıştı ve ilerdeki karanlığa baktı. "Buradan nereye gitmemiz gerektiğine emin değilim. Burası bir tür bacaya benziyor."</p>

  <p class="calibre1">Jack dikkatle etrafına bakındı. Sol tarafında tehlikeli görünen bir moloz yığını vardı, çoğu eski tuğlalardan oluşuyordu ama arada yanıp kararmış kütükler de vardı. Hepsi iç içe tek bir kütle halinde duruyordu. Yığın, yaklaşık iki metre eninde, üç metre derinliğinde ve dibinde su olan, tahta astarlı bir bacaya doğru yükselmişti. "Bu yığın, 1666'daki Büyük Yangm'm kalıntıları, muhtemelen Wren, kiliseyi yeniden inşa ederken dökülmüş. Eğer onun adamlarından biri bu ölü odasının ötesine geçmişse, bizim gitmemiz gereken yol da bu. Bütün o molozu büyük bir kazı olmadan kaldıramayız. Tek umudumuz bu bacanın altına inmek."</p>

  <p class="calibre1">"Nedir bu?"</p>

  <p class="calibre1">"Kuyuya benziyor. Thames'in yanındaki bahçelerde su çıkarmak için kullanılan kuyular vardı. Londra suyu, kanalizasyon karışmadan önce çok sağlıklı bir suydu. Kuyular da çoğu zaman bunun gibi tahta astarlı olurdu." Jack bacanın içine uzanıp tahtaya baktı. "Büyüleyici. Gemi keresteleri yeniden kullanılmış. Bunlar bindirme kaplama, Viking işi. Grönland'da buzların arasında duran uzun Viking gemimizi hatırlıyor musun?"</p>

  <p class="calibre1">"Bunu söyleyeceğimi hiç ummazdım ama şu an orada olmayı tercih ederdim."</p>

  <p class="calibre1">"Ben içeri giriyorum." Jack bacaklarını deliğin kenarından sallandırıp, kollarından güç alarak sırtüstü döndü. Kenarda asılı kaldığı sırada Costas'ın koluna tutundu, ayakları bir metre kadar aşağıdaki karanlık suyun üstünde sallanıyordu. "Umalım da dipsiz bir çukur olmasın." Kendini bıraktı ve büyük bir şapırtıyla dizlerinin üstüne çamura düştü, vücudunun üst kısmı suyun dışında kalmıştı. "Sıra sende." Ayağıyla etrafı yokladı. "Sanırım sağlam bir zemin."</p>

  <p class="calibre1">Costas homurdandı, sonra kendini aşağı bıraktı, vizörü kuyunun nemli ahşap astarına sürtüyordu. Jack'in üstüne düşmemek için hafifçe yana kaydı. Bu hareketi yapınca kuyu astarının çürümüş olduğu bir kısmına gözü takıldı ve gördükleri karşısında donup kaldı.</p>

  <p class="calibre1">Jack, "Ne oldu?" diye sordu.</p>

  <p class="calibre1">Costas'ın sesi boğuk ve uzak geliyordu. "Bu kuyu Jack. Bahçeye kazılmamış."</p>

  <p class="calibre1">"Ne?"</p>

  <p class="calibre1">"Kemiklerin arasına kazılmış Jack." Costas'ın beyni uyuşmuş gibiydi. "İnsan kemikleri, binlerce... etrafımız onlarla sarılı. Tek görebildiğim bu."</p>

  <p class="calibre1">Jack düşünceli bir tavırla, "Bir veba çukuru olabilir," dedi. "Ama daha büyük bir olasılıkla, mezarlıktan ya da ölü odasından çıkan kemiklerin konduğu bir kemik saklama yeridir. E tipi tulumlarımızı giymekle iyi yapmışız."</p>

  <p class="calibre1">Costas da kendini tamamen bıraktı ve muazzam bir su püskürterek Jack'in yanındaki deliğe dalıp tamamen suyun altında kayboldu, sonra da bir çamur bulutunun arasından fırladı. Su duruldu, Costas da ellerini uzatıp eldivenlerine bulaşan koyu renkli, yapışkan şeritlere baktı. "Bildiğimiz eski usul pislik," diye mırıldandı. "Bana o kadar insan kalıntısı yeter de artar bile."</p>

  <p class="calibre1">Jack, "Dediklerini düşünüyordum," dedi. "Eski bir kemik biriktirme çukurunda açılmış bir kuyu. Pek görülmüş şey değil. Galiba yanlış değerlendirdim. Sanırım bu bir fosseptik çukuru."</p>

  <p class="calibre1">Costas kahverengiye bulanmış vizörünü sildi ve nutku tutulmuş bir şekilde Jack'e baktı.</p>

  <p class="calibre1">Jack, "Aslında fosseptik çukurları oldukça hijyeniktir," dedi. "Her evin bir tane olurdu genelde. Sadece taşma yaptığı zaman kaba lağım sorun yaratırdı ve sonra insanlar kanalizasyon kullanmaya başlayınca ona da gerek kalmadı."</p>

  <p class="calibre1">"Yani bunun beni teselli etmesi mi gerekiyor?" Costas ağlayacakmış gibiydi. "Jack Howard'la dalmaya gelin. Hiçbir helayı kaçırmazsımz." Doğrulup kalkmaya çalıştı ve aniden gözden kayboldu, sonra yine ortaya çıktı. "Ben de öyle düşünmüştüm," dedi. "Altımızdan su akıyor. Bu baca bir yeraltı akıntısına bağlanmış."</p>

  <p class="calibre1">Jack, "Walbrook'un kolu, kafataslarını buldukları yer," dedi. "Belki de bir şansımız vardır. Eğer o suya inip yukarı doğru başka bir çıkış bulursak, o moloz yığınının öbür tarafına geçmeyi başarabiliriz."</p>

  <p class="calibre1">"Ya da aşağıdaki ölüler kentine katılırız. Daimi olarak."</p>

  <p class="calibre1">"O da bir ihtimal."</p>

  <p class="calibre1">"Tamam." Costas sugeçirmez GPS bilgisayarını çıkardı ve kilisede malzemelerin gelmesini beklerken programladığı üç boyutlu topografya haritasını buldu. "Su doğuya, Walbrook'a doğru akıyor ve sonra güneye doğru devam edip Thames'e dökülüyor. Amfiteatrın dış kenarı sadece beş metre kuzeyimizde. Eğer bir şekilde o noktayı geçersek, aynı şekilde geri dönebiliriz. Son kazı çalışmalardaki alana girmiş olacağız."</p>

  <p class="calibre1">Jack, "Ben, senin tam arkanda olacağım," dedi.</p>

  <p class="calibre1">"Öbür tarafta görüşürüz." Costas suya dalıp gözden kayboldu. Ayakları yüzeye çıkınca birkaç saniyelik bir karmaşa oldu, sonra su duruldu ve havuz koyu bir karanlığa gömüldü. Jack, su göğsüne gelecek kadar çömeldi ve dahili sistemden Costas'm soluklarını dinledi. Bir an için gizli korkusu, kontrol altında tutmak için onca uğraştığı kapalı yer fobisi aklına geldi ve aslında zihninin burayı bir tür can simidi, antik ölü odasından yukarıdaki kiliseye açılan bir çıkış kapısı olarak gördüğünü fark etti. Bu havuzun ötesinde yatan şey, çıkış noktasından onun cesaretini kırabilecek kadar uzaktı ve durgun yüzeye bakarken birkaç kez derin derin nefes alıp verdi. O sırada çok hafif bir titreşim algıladı ve yüzeydeki parıldamayı izledi. Çok aşağılardan bir metro treninin geçtiğini tahmin etti. Bu algılama onu tekrar yirmi birinci yüzyılın dünyasına döndürdü ve zihninde geçmişin bütün o çalkantılı olayları, tarihöncesi dönemlerin karanlık ayinleri, Roma amfiteatnndaki kan, 1666'daki Büyük Yangın, 1940'taki hava saldırısı... Bütün, hızlı oynatılan bir film gibi, etrafını saran iğrenç çökeltiye damgasını vurarak akıp geçip gitti.</p>

  <p class="calibre1">Jack gözlerini kapatıp tekrar açtı. Vizörünün içindeki dijital ekranı açıp tüpünde kalan oksijeni, karbondioksit düzeyini gösteren verileri inceledi. Bu bir gerçek yaşamın kontrolüydü ve onu asla yanıltmazdı. Kendini yukarı çekti ve havuzun dibindeki çamura bir metreden fazla batmış olduğunu fark etti. Kendini iyice çektikten sonra, vizörü suyun altında kalacak şekilde yüzüp, hemen altında bulunan Costas'm tepe lambasından gelen zayıf ışığı izledi. Aşağı kıvrılıp yüzdürücü kompansatöründen hava boşaltarak karanlığa daldı. Yaklaşık iki metre aşağıda güçlü bir akmtı hisseder gibi oldu ve çökeltinin dağıldığı noktada, daha temiz bir suyun kaynadığını gördü. Görüş mesafesi hâlâ santimlerle ölçülecek kadardı, ama çukurun yüzeyindeki bulanık çökeltiden çok daha iyiydi.</p>

  <p class="calibre1">"Burada bir engel var." Dahili sistemden Costas'm sesi gelmişti. "Neredeyse tam yanındayım."</p>

  <p class="calibre1">Jack, Costas'm tam önünde palet çırptığını ve tüneldeki kavisi dönmek için yükseldiğini hissedebiliyordu. Tekme yememek için geriden gidiyordu, soma sular durulunca yavaşça ilerlemeye başladı, bir yandan da elleriyle ileriyi yokluyordu. İki metre kadar yüzdükten sonra düzgün, metalik bir şey hissetti ve o sırada omuzları Costas'm bacaklarına değdi. Bir hareket algılar gibi oldu, ardından boğuk bir metal sesi geldi ve ondan sonra da soluk alıp verişleri dışında hiçbir şey duyulmaz oldu.</p>

  <p class="calibre1">"Seri 17. Güzel."</p>

  <p class="calibre1">Jack, "Nedir o?" diye bağırdı. "Güzel olan ne?"</p>

  <p class="calibre1">"Bu!..." Bir metal şakırtısı, ardından bir küfür duyuldu.</p>

  <p class="calibre1">"Ne? Ben bir şey göremiyorum?"</p>

  <p class="calibre1">"Bu bir bomba."</p>

  <p class="calibre1">Jack'in kalbi duracak gibi oldu. "Ne bombası?"</p>

  <p class="calibre1">"Alman SC250, genel amaçlı bomba. Stuka, Junkers 88, Heinkel 111 tarafından taşınıyor. Hava saldırısı esnasında binlercesini atmışlardı buraya. Oldukça sıradan olmalı."</p>

  <p class="calibre1">"Ne demek istiyorsun, sıradan olan nedir?"</p>

  <p class="calibre1">"Yani bunlar zaman ayarlı bombalar değildi, o bakımdan."</p>

  <p class="calibre1">Jack farklı duygular içine girmişti. Az önceki sarsıntıyı, geçen trenin yarattığı titreşimi tekrar düşündü. Birdenbire burası gözüne daha az güvenli, daha az dengeli görünmeye başlamıştı, tarihte yeni bir yok oluş sayfası açmaya hazırdı. "Ne yapacağını sakın söyleme bana."</p>

  <p class="calibre1">"Tamamdır, çoktan yaptım bile. Elimden geldiğince tabii ki." Costas bacaklarını ileri uzattı ve Jack bir metre daha aşağı indi. "Bombanın ön cebi tam burnumun dibindeydi ve tesadüfen tulumumun cebinde de doğru soket bulunuyordu. Sonrasını halletmek daha zor ama her tarafı paslanmış zaten. Benim tarzım değil ama öylece bırakmamız gerekebilir."</p>

  <p class="calibre1">Jack kısık bir sesle, "Evet, gerekebilir," dedi. "Ne kadar tehlikeli?"</p>

  <p class="calibre1">"Normalde SC250 bombalarında sadece 140 kilo Amatol ve TNT bulunur, atmışa kırk oranında."</p>

  <p class="calibre1">"Sadece mi?" Jack kulaklarına inanamamıştı.</p>

  <p class="calibre1">"Eh, bizi kızartmaya yeter tabii ki, ama muhtemelen dünyanın finans merkezine bir şey. olmaz."</p>

  <p class="calibre1">Jack, "Bence burada yeteri kadar insan kurbân edilmiş zaten," dedi. "Ne kadar istikrarlı?"</p>
</body>
</html>
