<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7">“Vapur gidiyor mu, gitmiyor mu?”</p>

  <p class="p7">“Gitmiyor.”</p>

  <p class="p7">“Gidiyor, kız.”</p>

  <p class="p7">Vapur gitmiyordu. Kocaman evler, ağaçlar, insanlar geri geri yürüyordu. Dirmit gözlerini iri iri açıp baktı, aklı uçup gitti. Bu yüzden üstünden atlayıp geçtikleri paslı, kararmış park demirlerini, gökyüzüne rengarenk ışık saçan upuzun bir cam sandı. Günlerce evden çıkıp yeminle çok yakınlarda bir yerde olduğunu söylediği upuzun camı aradı. Her defasında, başı önünde camın yerini bulamadan döndü. Elini yüzüne alıp pencerenin önüne oturdu. O pencerenin önüne oturur oturmaz kucağında bir bebekle gelip gözünün önüne bir peri kızı dikildi. Dirmit ağzım açıp yarı beline kadar camdan sarktı. Büyülenmiş gibi peri kızına baktı. Atiye’yi sürüye sürüye camlara çıkardı. Atiye, saçları yoluk yoluk bir naylon bebekle, ağzı ayrık sokakta dikilen kızı gördükçe, “Bu mu kız, peri kızı?” deyip dizlerine vurdu. Derken bir ağıttır tutturdu. Dirmit’in gözüne görünüyorlar diye evin içinde, tespihini eline alıp dolanmaya başladı.</p>

  <p class="p7">Atiye okuyup üflerken, Dirmit bu defa gözlerini evlerin saçaklarındaki tahta oymalara verdi. Yemeden içmeden kesildi. Tahta oymaları bir kenara bıraktı, sokak lambalarının tepesindeki kocaman tabakların ne işe yaradığını düşünmeye başladı. Düşünmekten yoruldu. Oturduğu yerden sokağa kanaviçe gibi, yaprak yaprak işlenmiş küçük kara taşlan saymaya başladı. Sonunda Atiye’nin cinini tepesine sıçrattı. Atiye, Dirmit’in saçlarına yapıştı, iki bacağından tuttuğu gibi kapının arkasındaki divana oturttu. Dirmit, bir ağıtla gözlerini tavana verdi, içini çekip tavandaki oymalara baktı. Baka baka kendinden geçti.</p>

  <p class="p7">Atiye günlerce kızının gözlerini oymalardan alamadı. Sonunda bir şüpheye düştü. “Bir şey var ki bakıyor zaar,” deyip o da gözlerini oymalara dikti. Ne yandan baktı, ne kadar baktıysa tavanda tahtadan başka bir şey göremedi, içine bir korku düştü. Dirmit’in yanına oturup, “Tavana bakmak kızlara iyi gelmezmiş, geberesice,” diye akıl verdi, dil döktü. Dirmit tavana bakmaktan vazgeçti. “‘Kanserden korkma, geç kalmaktan kork!’ ne demek?” diye ahilerinin, babasının peşinde dolanmaya başladı. Huvat kızının, ta şehre geldiği gün, vapurdan çıkar çıkmaz koskoca bir tabelanın üstünde okuyup, okuduğunu unutmayıp ne demek diye tutturmasını, onun ilerde büyük bir adam olacağına yordu. Ama etrafında ayağı yaralı it gibi dolanan kızını, “Ne bileyim ben kız,” deyip başından kovdu. Dirmit evin içinde kime sorduysa, bir cevap alamadı. Ne kadar vazgeçmeye, okuduğu sözcükleri unutmaya çalıştıysa unutamadı. Her sabah abilerini, babasını yolcularken gündüz öğrenip akşam kendisine söyleyeceklerine dair onlardan söz aldı. Ama söz alması, akşamları onları yan yolda karşılaması da işe yaramadı. Babası da, ahileri de vapurdan çıkar çıkmaz iki adam boyunda tabela filan olmadığını söylediler. “Senin gözüne görünmüş,” diyerek Dirmit’in yüzüne yüzüne güldüler. Kızı deli divaneye çevirdiler.</p>

  <p class="p7">Dirmit kafasının içinde sözcükleri alt alta üst üste dizmekten, kâğıtlara yaza yaza düşünmekten, sözcüklerin yerini değiştire değiştire okumaktan yoruldu. Sonunda “Kanserden korkma, geç kalmaktan kork! “u bir kenara koydu. Onu kaldırıp bir kenara koyduktan sonra da kıza başka bir hal oldu. Sabah uyanır uyanmaz yataktan fırlamaya, koşa koşa sokağın bitimindeki ağaçlık parka gitmeye başladı.</p>

  <p class="p7">Atiye kaş göz etmekle bir türlü sokakta oynayan çocukların arasına katamadığı kızının, kendiliğinden parka gittiğini görünce sevincinden ne yapacağını bilemedi. Korkusunu üstünden attı. Ama bu defa Dirmit parktan eve gelmez oldu. Çocuklar demirlerden demirlere atlarken, Dirmit yere eğilip tanıdığı, bildiği otları aramaya koyuldu. Atiye her arkasından gidip baktığında, kızının yerde sürüne sürüne arandığım gördükçe, yeniden korkuya kapıldı. Dirmit’in elinde bir tutam kuşkuş otuyla bağıra çağıra eve geldiği günden sonra da korkusu arttı. Elini yüzüne alıp kara kara düşünmeye başladı. Onun belinden aşağı uzanan bilek kalınlığındaki iki belik saçının, kafasına ağır geldiğine, bu yüzden aklım bir türlü toparlayamadığına karar verdi. Dirmit’in saçlarını tutup kökünden kesti. Ayrıca Dirmit’in inatla köyden geldiğinden beri üstünden çıkarmadığı pazen entarisinden de huylandı. Entariyi bir gece gizlice yırtıp attı, Dirmit’i bağırttıra bağırttıra bir köşeye çekildi. Dirmit saçlarından ve entarisinden olduktan sonra, at kestanesinin altına sere serpe uzanmış, ince yapraklarım kol kol çevresine yaymış, kuşkuş otunun yanından ayrılmaz oldu. Sabahlan gidip kuşkuş otunun başına oturdu. Geceleri, burnunu süt ve çakıldak kokan yorganına dayayıp derin derin soludu. Bir umutla evlerin, sokağın, caddelerin arasına sıkışıp kalmış, köyünden tanıdığı bölük pörçük parçalar aradı. Aranırken elindekilerden de oldu. Kuşkuş otu kurudu. Yorganındaki süt ve çakıldak kokusu uçup gitti.</p>

  <p class="p7">Dirmit o günden sonra Atiye’nin döve döve zor bıraktırdığı, karnında solucan çıkartacak olan toprağa yeniden düştü. Avuç avuç toprak yemeye başladı. Korkusundan toprak yediğini herkesten sakladı. Evdekiler uyuduktan sonra saksıların başına oturduğundan, onun toprak yediğini kimse anlayamadı. Dirmit bir yandan karnında solucan çıkmasından korktu, bir yandan büyük bir inatla korkusunu bastırdı. Her gece karnını toprakla doldurdu.</p>

  <p class="p7">Atiye saksılardaki toprakların nereye uçup gitiğini düşünmeye başladığı sıralarda, Mahmut’la Dirmit’in elinden tuttu. ikisini de götürüp kocaman bir okulun kapısından içeri soktu. Bin bir tembihle onları orada koyup eve geldi.</p>

  <p class="p7">Tembihleri, okuyup üflemeleri bir işe yaramadı. Dirmit, Atiye’nin arkasından bir ağıtla çıkıp eve geldi. Kendini yere atıp tepinmeye başladı. Atiye, “Gitmem!” diye tepinip ağlayan kızını, bin bir dil, bin bir oyunla yanına katıp gerisin geri okula götürdü. Öğretmenine teslim etti. Dirmit’in yüzüne, sınıfının kapısına, geçtiği yollara okuyup üfledi. Ayağını okula bağlaması için Tanrı’ya yalvardı. Ama Dirmit’i bir türlü okula ısındıramadı. Dirmit okuldan kaçtı kaçtı eve geldi. Atiye’nin yanında, “Gitmem!” diye bağıra bağıra dolandı. Atiye, “Kuşkuş otu aramaya gider misin, geberesice,” deyip Dirmit’in etlerini kara kara yaktı. Gözü kuruyacak, soluğu içine çekilecek demedi. Elinden tuttuğu gibi, kızını bir hışımla okula sürüdü.</p>

  <p class="p7">Dirmit çaresiz duruldu. Başını derste, teneffüste sıraya koyup oturdu. Ama yanındaki kıza, “O ne demek? Bu ne demek? “ diye sormaktan yoruldu. Sormayı bırakıp yeniden ağlamaya başladı. Öğretmeni onun ağlamasına, her soru sorduğunda yüzüne boş boş bakmasına dayanamadı. Sonunda bir öfkeyle sınıftan çıktı, az sonra okul müdürüyle birlikte geri geldi. Müdüre Dirmit’i gösterip bir kenara çekildi. Müdür Dirmit’in başına gelip dikildi. Önünde duran kitaptan rasgele bir sayfa açtı. Sayfayı baştan aşağı okumasını söyledi. Dirmit gözlerini kitaba dikti, omuz silkti. O omuz silktikçe müdür, “Oku!” diye üsteledi. O “Oku!” diye üsteledikçe çocuklar gülüştü. Sonunda Dirmit’in kitaplarım defterlerini toplayıp çantasına doldurdular. Dirmit’i zorla sıradan kaldırıp çantasını koltuğuna verdiler. Zaten yaşının sınıfını tutmadığını söyleyip onu bir alt sınıfa indirdiler. Yeni sınıfında Dirmit’e en arka sırada, iriyarı bir kızın yanında yer gösterdiler. Dirmit, adından çok, dişlerindeki parlak telin ne işe yaradığını merak ettiği sıra arkadaşıyla tanıştı. Ve tanışır tanışmaz, ona dişlerine neden tel taktığını sorduğu için, okkalı bir tokat yedi.</p>

  <p class="p7">Dirmit daha yüzündeki parmak izleri silinmeden iriyarı sarı kızla arkadaş oldu. Çok geçmeden kızın ne kadar huyu varsa kaptı. Ondan kopya çekmeyi, derste kâğıtlara çıplak kadın resimleri yapıp oğlanlara göstermeyi, oğlanlarla öpüşmenin ayıp olmadığını öğrendi. Öğrendiklerini gelip bir bir evde sayıp döktü. Atiye’nin yüreği ağzına geldi. Sonra sonra san iriyarı kızın büyüyünce orospu olacağı içine doğdu. Dirmit’i, sayıp döktüklerini babasına söyleyeceğine yemin edip korkuttu. Başını kurumlu kurumlu sallayan, bacaklarını açıp oğlanlara gösteren san kızla okuldan çıktıktan sonra konuşmayı Dirmit’e yasakladı. Dirmit korkusundan bir daha kızı yanına katıp eve getirmedi. Ama okul çıkışları, Atiye’den gizli onların evine gitti. Gide gide Dirmit’e bir hal geldi. Radyoyu açıp açıp oynamaya başladı. O oynadıkça evdekiler gülüştü. Onlar gülüşürken köpek karı yağdı. Dirmit oynamayı bırakıp pencereye koştu. Karın düşer düşmez eriyip gitmesine şaştı. Gözlerini yere verip karın erimesini seyre koyuldu. Gelip gözlerini diktiği yere, yüzü sivilceler içinde kara bir oğlan durdu, Dirmit oğlana baktı baktı, âşık oldu.</p>

  <p class="p7">Köpek karı, Dirmit’e kara sivilceli oğlanı getirdi. Ama evlerinden dirliği, düzeni aldı götürdü. Huvat, köpek kar yağdığı gün, erkenden asık bir yüzle eve geldi. Arkasından Halit’le Seyit içeri girdi. Topluca kara sövüp saydılar. O kış, işsiz kaldılar. Nuğber kolundaki bilezikleri sıyırıp, babasının eline verdi. Kış ortasında bilezik sıyırma sırası Zekiye’ye geldi. Zekiye babası Rızgo Ağa’nın taktığı bir çift altın küpesini koyup neyi var neyi yoksa çıkardı. Huvat gelinine altınlarını daha fazlasıyla yerine koyacağına yemin içti, bilezikleri alıp gitti. Altınlar yendi, bitti. Sıra halılara geldi. Huvat halıları durup durup götürdü. O halıları götürdükçe, Halit’le Seyit kavgaya tutuştu. Zekiye’nin yüzü sararıp soldu. Atiye, “Neyi paylaşamıyorsunuz lan,” diye oğullarının arasına gire gire yoruldu, hastalandı. Nuğber’in sabahtan akşama kadar kasnak gerip çeyiz işlemesi herkesin gözüne batmaya başladı. Mahmut’un kuş lastiği kırılıp bir kenara atıldı. Dirmit korkudan bez bebeğini divanın altına sakladı. Eline alıp oynayamadı. Arada bir onun yerinde durup durmadığına baktı. Sonra sonra kara sivilceli oğlanı düşünmekten bez bebeği düşünemez oldu. Kara oğlanı düşündükçe, gizlice banyoya koştu. Banyo duvarına yaslanıp boyunu ölçtü. Duvara bir çentik attı. Aklına Cinci Memet’in doğumundan önce hamur tahtasına attığı çentik düştü. Usulca dudaklarım büküp güldü. O kış herkes üşüdü, Dirmit üşümedi. Kara sivilceli oğlanı düşüne düşüne, için için yandı. Evin içinde deli gibi bir o yana, bir bu yana savruldu. Sivilceli oğlanla uyudu, sivilceli oğlanla uyandı. Onunla bir kaşıktan yemek yedi, bir bardaktan su içti. Onu görmediği gün, yanına yanaşanı it gibi kaptı. Kapıları bağıra çağıra Atiye’nin yüzüne çarptı. Suratım astı. Yüreği uçup gidecek diye, korkusundan elini yüreğinin üstüne bastıra bastıra dolandı. Dolana dolana evin içinde adım “Leyla”ya çıkardı.</p>

  <p class="p7">O kış Huvat, her akşam, “Kız Leyla, eline kalem kağıt al, yanıma gel,” diye Dirmit’i dizinin dibine oturttu. Ona her akşam, ayrı bir iş için teklif mektubu yazdırdı. Yazdırdığı her teklif mektubunu baştan aşağı defalarca okuttu. Sabah erkenden mektupları alıp gitti. Bir umutla geri geldi. Ama elini attığı dal kurudu. Nereye iş için teklif mektubu verdiyse, verdiği fiyat kırıldı. Hangi şirketin kapısını çaldıysa kapılar yüzüne kapandı. O kış bir metre izolasyon saramadı. Bir tek duvarlık boya işi alamadı. Kaşıntısından yatamadığı cam yününün kokusu burnunda tüttü. Kış geçti, bahar geldi. Atiye, kısmetleri bağlanmasın diye, uğursuzluk saydığından çocuklarının ellerini bacaklarının arasına alıp oturmalarını yasakladı. Her Huvat’ın kahveye çıkışında, arkasından okuyup üfledi. Evde ne kadar düğüm atılmış şey varsa hepsini tek tek çözdü. Huvat elini yüzüne alıp oturdukça, evin kısmetini bağlıyorlar diye, kızlarının, gelininin saçlarını ördürmedi. işi, oturarak su içmenin, helada fazla durmanın, geç yatıp geç kalkmanın kısmetlerini kapadığını söyleyecek kadar ileri götürdü. Kapının üstüne koca bir levha, bereket duası astı. Besmelesiz eşikten atlayana evlat demeyeceğini açıkladı. Huvat’ın havalar ısınınca işlerin açılacağına dair ettiği yeminler havaya gitti, bahar rüzgarlarına karıştı. işler açılmadı.</p>

  <p class="p7">Huvat, o günden sonra, götürü tek iş alamadı. Günlerini, yol müteahhitliği yaptığı sıralarda bavul bavul para kazandığını, azot fabrikalarına, demir çelik tesislerine, radyo evlerine tesisat döşettiğini düşünmekle, geçmişinde gönlünü gezdirmekle geçirmeye başladı. Atiye, “Müteahhitlik alnına yazılmadı ya, elin ayağın tutuyor, yevmiye git, anam,” diye Huvat’ın etrafında dört döndü. Kocasının yüzüne güldü, sırtını sıvazladı. İçinden, arkasından kötü kötü söylendi. kocasını el kocaları gibi yevmiyeye gönderemedi. Huvat, “Ben yevmiye gidemem, herkesi kendime güldüremem,” diyerek Atiye’yi çaldı çaldı azarladı. Atiye sonunda Huvat’ın yakasını bıraktı, tespihine sarıldı. Başını yere yıkıp yüzünü astı. Sabahtan akşama kadar sohur sohur okuyup üflemeye başladı. O sohurdandıkça Huvat, “Eh ya, sabirin!” çekip foter şapkasını eline aldı. Kahveye indi. Karanlık bastırmadan kapıdan adımını içeri atmadı.</p>

  <p class="p7">Yine foter şapkasını alıp gittiği günlerden birinin akşamında, yanında kara uzun sakallı bir adamla eve geldi. Adamı baş köşeye oturttu. Kendisi adamın yanına, yere diz çöktü. Adam ilkin yedi, içti. Arkasından yeşil yeşil kitaplar açtı, sesli sesli okudu. O okurken Huvat içini çekip adamı dinledi. Gözlerinden akan sicim gibi yaşlan sildi. Saatler geçti, adam oturduğu yerden kalkmadı. Gelin bir köşede, çocuklar bir köşede uyuyakaldı. Atiye kaş göz etmekle, surat asmakla Huvat’ı o gece adamın dizinin dibinden ayıramadı. Adam sabaha kadar yeşil kitapların sayfasını okuyup üfleye üfleye bitiremedi. Huvat adamın dizinin dibinden, gözlerini adama verdi; bir, gözünün yaşını sildi; bir, içini çekip dinledi. Ortalık ışıyınca, adamın ardına düştü. Atiye’yi bir sinire koydu, aldı başını gitti. Atiye ne ettiyse Huvat’ın iki güne bir adamı alıp eve getirmesinin, sabah karanlığında sırtını sıvazlaya sıvazlaya adamın peşine düşüp gitmesinin önüne geçemedi. Onun önüne geçemediği gibi, Huvat, Atiye söylendikçe adamın eline ayağına kapanmaya, şalvarına yüz sürmeye başladı.</p>

  <p class="p7">Derken Huvat elden ayaktan çıktı, akıldan oldu. Çenesinin ucuna bir sakal koydu. Ceketinin cebine sık dişli bir tarak soktu. Koltuğunun altına iki yeşil kaplı kitap aldı. İkide bir cebinden tarağı çıkarıp sakalını taraya taraya yemek sofrasındayım demedi, misafirlikteyim demedi, kitapları dizinin üstüne yatırıp önüne gelene vaaz vermeye başladı. Dirmit’le Mahmut’u götürüp cami okuluna kayıt ettirdi. Atiye’nin, Nuğber’in başını bağlattırdı. Çocuklarının yanında uzanıp yatmasını yasakladı. Her sabah evden çıkarken, evdekileri sıraya dizdi. Elini uzatıp öptürdü. Evin içini kara postlarla, tespihlerle, hacıyağlarıyla doldurdu. “Örümcek mübarek hayvanmış, sakın ola öldürmeyin, yuvasına el uzatmayın,” diye fetva verdi. Ev örümcek ağlarından duralmaz hale geldi. Yataklara, yastıklara ağır bir koku sindi.</p>

  <p class="p7">Atiye sonunda dayanamadı. Kocasının işsizlikten delirip ortalığa düşmesinden korktu. Ona iş kapısı açmak, eski haline dönmesini sağlamak için, yollara düştü. Kimden ne duyduysa, yanına kimi bulduysa, gitti. Dergâh koymadı gezindi. Cami çeşmesi koymadı, açıp kapadı. Denizin yedi dalgasından su aldı, Huvat’ın başından aşağı yedi dalga suyu döktü. O uyurken üstünde kilit açıp kapadı. Güneş açılır açılmaz, koşup toprağa bıçak gömdü. Ne ettiyse tersine döndü. Huvat gün günden hocalığı ilerletti. Ayın yedi günü kendini camiye kapattı, geri kalan günleri oruç tuttu. Evi barkı unuttu.</p>

  <p class="p7">Atiye, Huvat’tan umudu kesince, Halit’le Seyit’in etrafında dört dönmeye, onların elini gözlemeye başladı. Seyit, “Ben delikanlı değil miyim, kız, sizi aç bırakmam,” deyip sabah ezanı okunmadan yollara düştü. Halit işten kaçıp kaçıp eve geldi, Atiye’nin bağırıp çağırmasına, laf dokundurmasına aldırmadan, aynaların karşısına geçti; bir, “Şu bendeki gözlerin güzelliğine bak!” diye övündü; bir, “Ben niye mühendis değilim!” diye dövündü. O dövündükçe, Atiye ellerini havaya kaldırıp Allah’a yalvardı. Allah’tan oğluna akıl fikir vermesini diledi. O Allah’a yalvardıkça Zekiye, kocasının etrafında bel kırıp göz süzerek, ağzını bir açıp bir büzerek dolandı. Ama Halit başını çevirip Zekiye’ye bakmaz oldu. Onu kapı önlerinde eli böğründe koyup koyup gitti. Zekiye evin içine kül gibi bir benizle girip çıktı, ikide bir yollara baku, kocasını bekledi. Halit geldi, aynaların karşısına durdu. Aynalara türlü türlü poz verdi, bıyık büktü, göz kırptı. Ha benim bir de karım var, demedi. Günlerce elini Zekiye’nin eline değdirmedi. Atiye, oğlunu gelinine ısındırmak için, Zekiye’nin başını açtı, kaşlarının yarısını yoldu, tırnaklarını kırmızı kırmızı ojeledi, gözlerini sürmeledi. Zekiye’nin ayağından topuk çorabını aldı. Onu dürtükleye dürtükleye naylon çorapların içine soktu. Halit’in koynuna verdi. Akşamları kapılarım dinledi, sabahları Zekiye’yi sorguya çekti. Zekiye, pancar gibi kızardı, başım önüne yıktı. Kaşlarım çattı. O kaşlarını çattıkça Atiye, Zekiye’yi bin bir kılığa soktu. Saçlarım götürüp kestirdi. Naylon gecelikler, askılı etekler giydirdi. Huvat eve geldiğinde gelinini sakladı. Oğlu eve geldiğinde ortaya çıkardı. Bir yandan da büyücülüğe başladı. Kırk karabiberi okuyup üfledi. Bir sac üstünde kavurdu. Halit’i karabiber dumanıyla aynı odaya kapadı. Üstünden kapılara kilit vurdu. Bir yerden eşek dili buldu. Tuzlayıp haşladı, oğluna yedirdi. Sonunda oğlunu, bir ateş bir çırpınmayla deli gibi eve koşturdu. Zekiye’ye kaş göz edip oğlunun koynuna koydu. Zekiye’nin hakkım oğlundan aldı. Zekiye çocuğa kaldı.</p>

  <p class="p7">Atiye, Zekiye çocuğa kaldıktan sonra, derin bir soluk aldı. Ama bu defa Halit evden çıkmaz oldu. Sırtını Zekiye’ye verip oturdu. Bir eğilip karısının kamım dinledi. Bir türkü söyledi. Kalkıp çalışmaya gideyim demedi. Atiye oğlunu gelinine çevirdiğine sevinmekten, Halit’in türkü çağırmalarına, karısının karnını tuta tuta evin içinde dolanmasına ses etmedi. Ama ulu Tanrı oğluna eşek dili yedirdiği için, Atiye’nin sevincini kursağından aldı. Yerine tasa koydu. Sabahtan akşama kadar pencerenin önünde çeyiz işleyen Nuğber, karşı komşunun oğluna aşık oldu. İçini çeke çeke başını cama dayadı, ağlamaya başladı.</p>

  <p class="p7">Atiye ne ettiyse kızını pencerenin önünden kaldıramadı. Bu defa gelinini bırakıp Nuğber’in derdine düştü. Nuğber bir camdan oğlana baktıysa, Atiye öbür camın önüne koştu. Sabahlara kadar Nuğber’in kulağına konuştu. Kızını dinledi, oğlanı aradı. Derken bir çabaya düştü. Nuğber’i alıp alıp parka çıkmaya başladı. Nuğber elinden işini iğnesini bıraktı. Başım açtı. Aynanın karşısına geçti. Gözünün önüne bir tutam kahkül kesti.</p>

  <p class="p7">Huvat koltuğunun altında yeşil kitapları, öksüre öksüre merdivenden çıktıkça, bu defa Atiye, kızını kocasından kaçıracak delik aradı. Ama kızı Huvat’tan kaçırayım derken, Seyit’e yakalandı. Seyit, Atiye’yle Nuğber’i parktan önüne katıp eve getirdi. “Ben delikanlı değil miyim, kız, bu kızın hali ne!” deyip Nuğber’i ayağının altına aldı. Saçlarını yoluk yoluk etti. İki gün sonra da tahminleyip komşu oğlanın yolunu çevirdi. Sokakta ne kadar insan varsa camlara döküldü. Halit, kardeşinin kavgaya tutuştuğunu duyar duymaz Zekiye’nin karnından bir hışımla başını kaldırdı. Seyit’e yardıma vardı. Oğlanın anası babası düşüp sokağın ortasına bayıldı. Nuğber banyoya kaçıp üstünden kapıya kilit vurdu. Kilit Nuğber’i kardeşlerinin elinden kurtarmaya yetmedi.</p>

  <p class="p7">Nuğber kardeşlerinden, Atiye, Huvat’tan dayak yedi. Dayağın ortasında kapıya polis geldi. Toplanıp karakola gittiler, Huvat’ı yeşil kitapları koltuğunun altında polisin arkasında gören Akçalılılar kahvelerden çıkıp Huvat’ın arkasına düştüler. Halit’in koltuğuna ayrı, Seyit’in koltuğuna ayn girdiler. Yolun bir yanında onlar, öbür yanında komşu oğlanla anası babası yürüdüler. Hem yürüdüler, hem karşılıklı küfürleştiler.</p>

  <p class="p7">Huvat o gece eve gelir gelmez, üçten dokuza şart edip Atiye’yi boşadı. Dirmit’i, Mahmut’u, Seyit’i yanına çekti. Nuğber’le Halit’i evlatlıktan reddetti. Sonra da kalkıp kendini denize atmaya gitti. Seyit bir ağıtla babasının arkasından koşup yetişti. Önüne durdu. Huvat kolundan tutup Seyit’i savurdu. İskeleye varıp dikildi. Seyit, “Sen atarsan kendini ben de atarım,” deyip babasının yanına yanaştı. Gözlerini karanlık sulara verip yalvarmaya başladı. O yalvardıkça, Huvat yeni gelin gibi nazlandı.</p>

  <p class="p7">Onlar orada, “Atardın! Atmazdın!” deyi çekişip dururken, evdekiler Huvat’ın ölümüne sebep olacak olan Nuğber’i ortalarına aldılar. Kıza bir dayak daha attılar. Nuğber dayağın üstüne banyoya kapanıp, çamaşır sodası yedi. Gelip odanın ortasına “Küt!” diye devrildi. O devrilir devrilmez Huvat önden, Seyit arkadan içeri girdiler. Huvat bir ağıtla Nuğber’in başına oturdu. Seyit, “Bacım! Bacım!” diyerek Nuğber’in üstüne yumuldu. Ağlaya ağlaya Nuğber’i kucağına alıp aşağı indirdi. Doktora götürdü. Huvat, Nuğber gittikten sonra, ağızüstü divana kapaklandı. Atiye bağıra çağıra sokağı yeniden ayağa kaldırdı.</p>

  <p class="p7">Nuğber iyileştikten sonra, kapının arkasındaki divana çöktü. Yeniden iğnesini, işini eline aldı. Başım işinden kaldırıp evin içinde pencereye doğru bakamadı. Ne etti, aklına ne getirdiyse komşu oğlanı unutamadı. O komşu oğlanı unutamadı, Huvat ettiği yeminleri unuttu. Atiye’yi yanına katıp hocaya gitti. Yeniden Atiye’ye nikah etti.</p>

  <p class="p7">Atiye nikahtan sonra taze gelin hastalığına yakalandı. Başını tuta tuta yataklara düştü. Yüzüne bir sanlık oturdu. Elleri ayakları büzüldü, der top oldu. Huvat yeşil kitaplarını dizlerinin üstüne açıp karısının başına oturdu. Ellerine ayrı, ayaklarına ayrı okudu.</p>

  <p class="p7">Ama Atiye’nin hastalığı gün günden ilerledi. Azrail gelip Atiye’nin kalbini dinledi, nabzını yokladı. Atiye’yi karşısına alıp uzun uzun konuştu. Atiye, Azrail gider gitmez, çocuklarını, kocasını, gelinini çağırıp başına topladı. Onlara iki gün içinde öleceğini açıkladı. Dirmit’e işaret edip yanına oturttu. Son dileklerini tane tane kızına yazdırdı. Yazdırdıklarını baştan aşağı üç kez sesli sesli okuttu. Ölmeden az önce, ağzına üç damla zemzem suyu damlatılmasını, mezarının üstüne, Nuğber Dudu’nun mezarına dikilen susam çiçeğinden her bir çocuğunun başı için bir adet dikilmesini, başında iki eğri kavak ağacının bulunmasını, ayrıca yüzlerini yıllardır görmediği yedi kardeşinden hiç ol^^a üçünün bulunmasını istiyordu. Yazılı isteklerinin dışında, sözlü olarak bildirdiği isteklerin başında, Huvat’ın çenesinin ucundaki sakalı kesmesi geliyordu. Onun arkasından sırasıyla Nuğber’in kendisi öldükten sonra, her gün pencerenin önünde oturmasını, Zekiye’nin doğuracağı çocuk kız olursa, kıza adının verilmesini, Dirmit’le Mahmut’un cami okulundan silinmesini, Halit’in iş bulup çalışmasını istiyordu. İsteklerini, tavana dikip koca koca açtığı gözlerini kısarak bitirdikten sonra, kesik kesik soluyarak inlemeye başladı. İnlerken birden yerinden sıçrayıp Nuğber’in yakasına yapıştı. Dirmit’le Mahmut’u gösterip küçük çocuklarını büyük kızına emanet etti. Onu küçük çocuklarına anne tuttu. İşaretlerle de bir sürü istekte bulunduktan sonra, uykuya yattı. O uyurken Huvat gidip sakalını kesti. Nuğber pencerenin önüne geçip ağlamaya başladı. Diğerleri suskun, gözlerini Atiye’nin solgun yüzüne çevirip annelerinin öleceği anı beklemeye koyuldular. Atiye bir gülümsemeyle uykudan uyandı. Çocuklarına cennete gireceğini müjdeledi. Arkasından ağlamamaları için sıkı sıkı tembihledi. Nuğber’e yoğurtlu bulgur köftesi yapmasını, son bir kez tatmak istediğini söyledi. Ayrıca iki salatalık, iki yeşil acı biber, çilek istedi. İstediklerinin hepsini önüne getirip Atiye’ye yedirdiler. Sabaha kadar başında beklediler. Atiye o gece meleklerin kanatlarına binip göğün yedi katını dolaştı. Sabah yüzünde bir gülümsemeyle uyandı. Çocuklarına, Azrail’in canını bağışladığını, Akçalılı yetim çocuklara büzgeçli don, gömlek diktiği için ömrünün üç vakit uzatıldığını açıkladı. Ancak dileklerinin yerine getirilmemesi halinde ruhunun hemen teslim alınacağını duyurdu. Sonra ağır ağır doğruldu. Eline tespihini alıp sırtını duvara verdi. Yorganı dizlerine çekip oturdu.</p>

  <p class="p7">Atiye iyileştikten sonra, Huvat sakalını kestiğine bin pişman oldu. Sakalını, sakal duası okutup bir daha kesmeyeceğine dair yemin ettikten sonra bıraktığından, sakalını kestirerek kendisini günaha soktuğunu her Allah’ın günü Atiye’nin yüzüne vurdu. Hocalara sordu, soruşturdu. Yeniden sakal baraksa günahını karşılayıp karşılamayacağını araştırdı. Araştırdıkça korkusu arttı. Atiye’ye iyice karardı. Sonunda bir akşam erkenden eve geldi, Atiye’nin yanına oturdu. Ona sakalın günahını üstünden kaldırması için yalvardı. Atiye’den her gün üç kez çocuklarına kendisini kötülemesini, arkasından beddua edip söylenmesini istedi. Atiye kocasının isteğini geri çevirdi. Onun arkasından söylenip günahını üstüne almaya yanaşmadı. Üstelik kocasını, kendisinin cennete gireceğini çekemediğinden üstüne günah yıkmaya kalkışmakla suçladı. Huvat suçlamalara dayanamadı. Atiye’yi dileklerini yerine getirmeyip ruhunu teslim aldırmakla tehdit etmeye başladı. Çaresiz Atiye razı oldu. Her gün o evden çıkar çıkmaz, arkasından kötü kötü söylenip beddua okudu.</p>

  <p class="p7">Dirmit o yaz parkta at kestanesinin altında serilip yayılan kuşkuş otunu yeniden buldu. Demirlerden atlayıp salıncaklardan uçtu. Gidip gidip kuşkuş otunun yanına oturdu.</p>

  <p class="p5">“Kuşkuş otu,<br />
  Kara sivilceli oğlan buralardan geçti mi?”</p>

  <p class="p7">“Geçmedi.”</p>

  <p class="p7">“Geçerse onu sevdiğimi söyle.”</p>

  <p class="p7">“Söylerim.”</p>

  <p class="p7">“Söyleme, söyleme.”</p>

  <p class="p7">Kuşkuş otu, kara sivilceli oğlana Dirmit’in onu sevdiğini söyledi. Kara oğlan kuşkuş otuyla Dirmit’e haber gönderdi. Onu park çeşmesinin önünde beklediğini söyledi. Dirmit yüreğini tuta tuta çeşmenin önüne gitti. Akşama kadar kara sivilceli oğlanı bekledi. Oğlan gelmedi. Dirmit kızgınlığından ne yapacağını şaşırdı.</p>

  <p class="p7">Gidip kuşkuş otunu azarladı. O gece bir türlü uyuyamadı. Sabah erkenden sokağa çıktı. Kapının önüne oturdu. Kara sivilceli oğlanı beklemeye koyuldu. Dirmit beklerken kapılardan tek tek çocuklar çıktı. Duvar diplerinde, kapı önlerinde oyunlar kuruldu. Kara sivilceli oğlan da gelip Dirmit’in karşısına gülerek oturdu. Çocukları başına toplayıp saydı, ikiye ayırdı. Dirmit’in yüzüne baka baka ebe oldu. Dirmit’i oyuna almadı. Dirmit bir kızgınlıkla oturduğu yerden kalktı. Eline koca bir taş aldı. Oğlanın kafasını yardı. Oğlan ağlaya ağlaya annesini çağırdı. Annesinin elinden tutup Dirmit’in arkasından kapıya dayandı. Oğlanın annesi, Atiye’ye Dirmit’in, oğluna haberler yolladığını söyledi. Bağıra çağıra oğlunun kafasından akan kanı gösterdi. Oğlunu sürükleye sürükleye aldı, götürdü. Atiye üç vakte kadar öleceğim, demedi, bir kızgınlıkla Dirmit’in üstüne yürüdü. “Kız sen sevmeyi nerden biliyorsun?” deyip evire çevire dövdü. “Oğlanlara haber gönderdiğini Seyit abine demezsem,” deyip kızı banyoya götürdü. Üstünden kapıyı kilitledi. Dirmit banyoda sessiz sessiz kara sivilceli oğlanı kaybettiği için ağladı. Sonra omuz silkerek gözyaşlarını kuruladı. Duvara dayanıp boyunu ölçtü. Eski çentiğin yanın parmak üstüne yeni bir çentik attı. Banyo kapısını tekmeleyip yumruklamaya başladı. Atiye kızından bir daha oğlanlara haber göndermeyeceğine, kimsenin kafasını yarmayacağına dair söz aldı. Sonra onu banyodan çıkardı. Dirmit, olanlardan kuşkuş otunu sorumlu tuttuğundan, birkaç gün kuşkuş otunun yanına gitmedi. Onunla küslük çekişti. Ama düşüne düşüne işin içinden çıkamadı. Bir sabah erkenden kuşkuş otunun yanına vardı.</p>

  <p class="p5">“Kuşkuş otu,<br />
  Kızların oğlanlara haber göndermesi ayıp mı?”</p>

  <p class="p7">“Ayıp değil.”</p>

  <p class="p7">“Yine oğlanlara haber göndereyim mi?”</p>

  <p class="p7">“Sevdiğin oğlanlara gönder.”</p>

  <p class="p7">Zekiye, o yaz sonuna doğru, çenesinin altında kara bir et dut bulunan uzun saçlı, tırnaklı bir kız doğurdu. Atiye gelininin bir sararıp bir kızarmasından, ellerini yumruk edip beline götürmesinden, oturduğu yerde kımıl kımıl etmesinden onun doğum sancısının tuttuğunu anladı. Mahmut’u Huvat’ı çağırması için kahveye koşturdu. Okuyup üfleyerek gelininin bavulunu hazırladı. Ama Zekiye kapıya ayağını dayadı. Hastaneye gitmemek için, gözleriyle, elleriyle kaynanasına yalvardı. Atiye gelininin yalvarmasına dayanamadı. Nuğber’le Dirmit’i yardıma çağırdı. Banyoya leğeni yatırıp, gelinini içine oturttu. Bir yandan terini sildi, bir yandan dua okudu. Akşama doğru çocuğu dışarı aldı. Sarıp sarmaladı. Gelinine bir tas şerbet içirdi, bir sevinmeyle yatırdı. Yatağının başucuna bir makas astı. Kırmızı bir bez getirip Zekiye’nin başına doladı. Arkasından para verip Mahmut’u çarşıya yolladı. Ad koyma töreninde lazım olacak kuru nane, kına kına, reyhan, karanfil, kabuk tarçın aldırdı. Hemen bir çaydanlık su kaynattı. Aldırdıklarını kaynar suya attı. Huvat, “Parayla alınınca bunlar bir işe yaramaz,” dediyse de, Atiye kocasına kulak asmadı. Suyu evdekilere bardak bardak dağıttı. Huvat söylene söylene suyu içtikten sonra kalkıp bebeği kucağına aldı. Kulağına, “Senin adın Atiye,” diye üç kez bağırdı. Sıra Atiye bebeğin ağzına tükürmeye geldi. Oraya gelince törenin bilinen seyrinde Atiye bir değişiklik yapılmasını istedi. Huvat’ın kucağından bebeği çekip aldı. Ve bebeğin ağzına bir tek Seyit’in tükürmeye hakkı olduğunu açıkladı.</p>

  <p class="p7">Huvat kız çocuklarının ağzına erkeklerin tükürmesinin doğru olmadığını, âdette böyle bir şeyin yeri bulunmadığını söylediyse de yine kendini dinletemedi. Atiye bebeğin kaderinin kendi kaderine benzemesini istemediğinden, ağzına tükürürse, kendisi gibi, kökünü kardeşlerini kaybedeceğinden korktuğundan, torununun ağzına tükürmedi. Nuğber’in evde kalma tehlikesi olduğundan, Dirmit’in de hamur tahtası üstünde koca bir çentiği bulunduğundan, başına nelerin geleceği pek belli olmadığından, halalarının da bebeğin ağzına tükürmesine izin vermedi. Yalnızca çalışıp evi geçindiren ortanca çocuğu, en akıllı oğlu Seyit’in, bebeğin ağzına tükürebileceğini söyledi. Onun sıcak soğuk demeyip çalışıp eve para getirdiğini, bu yüzden çocuğun ağzına tükürmeyi hak ettiğini işittirip bebeği Seyit’in kucağına verdi. Seyit bebeğin burnunu sıkıp ağzına tükürdü. Bir kurumla kulağına eğildi, “Bana çekesin, e mi, kız?” dedi.</p>

  <p class="p7">Halit kızının ağzına Seyit’in tükürmesini çekemedi. Bir gece kalkıp gizlice o da bebeğin ağzına tükürdü. Atiye bebek kucaktan kucağa bakınıp gezerken birden kötüledi. Çenesinin altındaki et dut şişip kızardı. Atiye hamur çiğneyip bebeğin çenesinin altına bağladı. Zekiye’nin sütünü sağdı, kaşık kaşık bebeğin ağzına verdi. Bebek ağzım süte kapadıkça burnunu sıkıp zorla içirdi. Çenesinin altından hamuru aldı. Yaraya kara melhem sürüp, üstüne lokum ezip bağladı. Ama Atiye bebek ufaldıkça ufaldı. Sırtı, ellerinin üstü, kollan, bacakları, göğsü tüylendi. Tüyden görünmez oldu. Zekiye korkusundan bebeğini kucağına alamadı. Halit kahrından kızının yanına varamadı. Huvat’ı tutanlar bağlayamadı. “Ben sana kızın ağzına oğlan tükürmez dedim,” deyip söve saya Atiye’nin üstüne yürümeye başladı.</p>

  <p class="p7">Derken Atiye bebek öldü. Uzak bir mezarlığa gömüldü. Huvat, Atiye bebek öldükten sonra karısına sövüp saymaktan vazgeçti. Aileden bir meleğin kanatlanıp uçtuğunu, öbür dünyada kendilerini bir meleğin karşılayacağını, tüm ailenin günahlarının bağışlanmasında, kuş olup uçan, melek olup öbür dünyaya göçen Atiye bebeğin yaran dokunacağını söyleyip buna sevinmek gerektiğini vaaz etti. Ama Zekiye bebeğinin ardından sicim gibi yaş döktü. Sütle dolup sızlayan göğüslerini tuta tuta başını önüne eğip durmadan yutkundu. Günlerce boş beşiğin başında oturdu. Sonra sonra duruldu. Yine gözleriyle, elleriyle konuşmaya başladı. Konuştukça açıldı, ferahladı. Sütü çekildi, kamı küçüldü. Kamı küçülür küçülmez yeniden çocuğa kaldı.</p>

  <p class="p7">Mahmut o yıl okula gitmedi. Huvat oğlunun okumakta gözü olmadığını söyleyerek onu Seyit’in izniyle kaloriferci ustası Mösyö Pol’ün yanına çırak verdi. Mahmut b^^^nu ve ikide bir düşen pantolonunu çekiştire çekiştire birkaç gün hevesle gitti, geldi. Sonra yataklara yapışmaya, “Uykum var kız!” diye sabahlan zorsunmaya, iş dönüşleri ağlamaya başladı. Boru dövmekten şişip kızaran parmaklarım bir oynatıp bir ağzına dayayıp üfleyerek kendisini acındırmaya çalıştı. Ama Huvat parmaklarına sanat girdiğini söyleyerek Mahmut’un sızlanmalarına kulak asmadı. Üstelik Mösyö Pol’e, işten başını kaldırdığı an oğlunu çekinmeyip dövmesini söyledi. Oğlunun etini Mösyö Pol’e verdi. Kemiğini kendi aldı, eve geldi. Mahmut, ustası bir yanağına vurduysa, öbür yanağını çevirdi. İçinden sövdü saydı. “Mösyö Pol, anam!” diye uykulardan bağıra çağıra uyandı. Ustasının yüzüne tövbe durmadı. Mösyö Pol’ün ceketini tuttu. Mösyö Pol elini yüzünü yıkadı; Mahmut, ustasını havlu elinde bekledi. Derken boru kesip körkte tavlamayı, bükmeyi öğrendi. Mösyö Pol, Mahmut’un boru döverken dilini dişlerinin arkasına dayayıp ıslık çalmasına izin vermedi. Ama o, boruların içine bir yandan kum doldurup bir yandan türkü söylerken ses etmeden onu dinledi. Mahmut, Mösyö Pol’ün türkü söylerken gelip gelip sırtını okşamasını fırsat bildi. Boru döverken de avazı çıktığı kadar bağırmaya başladı.</p>

  <p class="p5">Taka tika tak tak tak<br />
  Ağ gelin de indi mi ola yayladan.<br />
  Taka tika tak tak tak.<br />
  İnmedi ulan inmedi.</p>

  <p class="p7">O türkü söyledi, Mösyö Pol dinledi. Mahmut türkü söyleye söyleye boru kuturlarım öğrendi. Öğrendiği gün bir tenekeyi benzinle doldurdu. Bozuk paftanın çapaklarını temizledi. Benzini götürüp fabrikanın foseptik çukuruna boşalttı. Mösyö Pol, şalama lambasını yakıp foseptik çukurunun başına oturdu. Böyler bağlantısını kaynatmaya başladı. Sıçrayan kızgın kıvılcımlar foseptik çukuruna daldı. Benzin ateş aldı. Mösyö Pol’ün elleri yandı. Mösyö Pol, o günden sonra Mahmut’u tekmelemeye başladı. O Mahmut’u tekmelerken Kazım Usta’nın Mahmut yaşındaki çırağı, cereyana çarpıldı. “Anne!” diye bağırdı. Bağırdığı yerde bir top kömür oldu, kaldı. Mahmut, Mösyö Pol’e görünmeden gizlice iş elbisesini üstünden çıkardı. Fabrikadan ayrıldı. O gün, kaloriferci çırakları boru döverken türkü söylemediler. Paftalar diş açmadı. Körükler kıvılcım saçmadı. Anahtarlar sıkışmadı. Tavlanmış borulardan kum fışkırdı. Mahmut eve geldi. Başım cama verdi. Camlara çarpan, yere düşen kumların sesini dinledi.</p>

  <p class="p7">O gece kumların üstüne kum gibi ince bir kar yağdı. Karın yağdığı gün Seyit alacakaranlıkta, “Ben delikanlı değil miyim!” deyip ekmeğini eline aldı, yiye yiye yola düştü. Camı çerçevesi takılmamış inşaatlarda eli bıçaklı rüzgarla, İngiliz anahtarıyla, çekiçle, murçla vuruştu. Borulara kelepçe taktı, birbirine bağladı. Pencere önlerine başını rüzgardan sakına sakına dilim dilim radyatör koydu. Bağladığı borulara, radyatörlere bakıp gurur duydu. Elini şişip büyüyen ciğerinin üstünde tıpır tıpır oynatarak sevindi. Rüzgara inat boş bir kireç tenekesine meşe kömürü doldurdu. Kömürü kızarttı. Tenekeyi arkası sıra gezdire gezdire diş açtı, duvar deldi. Kararan havaya, tozuyan kara baka baka, “Niye çattın kaşlarını?” diye türkü söyledi. O türkü söylerken meşe kömürü kireç tenekesinde soldu, kül oldu.</p>

  <p class="p7">Kar, Seyit’in bir ciğerini, elektrik kaynağı iki gözünü aldı. Atiye, Seyit’in kızarıp sızlayan gözlerine her gece çiğ patates halkaları bağladı. Patates, Seyit’in gözlerindeki sızıyı, kızartıyı onun inlemelerine dayanamayıp geçirdi. Ama elektrik kaynağı her gün Seyit’in gözlerinin içine mor alevleriyle baka baka parladı. Seyit’in gözleri yaşardı, kızardı. Akı büyüdü, karası küçüldü. Seyit’in gözleri çiğ patates halkalarıyla elektrik kaynağının savaş alanına döndü. Gündüz çiğ patates halkaları yenik düştü, gece elektrik kaynağı.</p>

  <p class="p7">Kar, Seyit’in sırtına, ayaklarına, ellerine, burnuna yağa yağa bitti. Bahar geldi. Seyit kelepçelenmedik boru, altına radyatör yatırılmadık pencere bırakmadı. Takım tezgâhlarını son kez açıp borulara su bastı. Su kıvrak bir gelin gibi, boruları döne dolana geçti. Borular bir homurtuyla suyu belinden kavrayıp içine aldı. Suyun bir damlasını bile dışarı akıtmadı. Seyit bir o katta, bir öbür katta sırtını duvara verdi. Suyun borudan boruya geçerken hızlı hızlı soluk alıp vermesini dinledi. Ne sevindi, ne sevindi! Sevinci ciğerine vurdu. Seyit takım tezgâhlarım toplarken, içinde birden bir sızı duydu. Elini sızlayan yerinin üstüne koydu. “Bileğimi kimse bükemez, artık usta oldum,” deyip durdu. Durduk yerde hasta oldu. O yataklarda döndü; sıcak su, borularda; o, yataklarda döndü; ev, tepesinde. Derken su soğuyup borulardan çekildi, yaz geldi. Atiye yazın başında tek odalı ucuz bir ev buldu. Oraya göçtüler. Seyit’i ilkin taşıyıp götürdüler. Topluca başına oturup, “Üzülme, Allah büyüktür,” dediler.</p>

  <p class="p7">Allah yüzlerine baktı. Zekiye fazla tepinip yaş akıtmadan, kuruya kalmadan doğumunu yaptı. Huvat, Halit’i bir kenara çekti. “Oğlanın adını Seyit koyacağız ha!” dedi. Halit ters ters babasının yüzüne baktı. Suratını astı. O suratını asınca Huvat, o değilden oğlunun ayağına bastı. “Ölür ne de lan, içine dert olur sonra,” diye kulağına fısıldadı. Sonra doğan oğlanı kucağına aldı. Kulağına üç kez, “Senin adın Seyit,” diye bağırdı. Seyit, “Getirin şu bebeğin ağzına da bir tüküreyim,” diye seslendi. Kimseden karşılık gelmedi. Seyit bir bekledi, iki bekledi, soluğunu tutup gözünü tavana verdi. Seyit bebeğin ağzı tükürüksüz kaldı. O yüzden üç gün üç gece meme almadı, durmadan ağladı.</p>

  <p class="p7">Huvat, Seyit bebeği kucağına aldı, esneye esneye okuyup üfledi. Her esnemesinin ardından gözlerinden sicim gibi yaş indi. Huvat bir yandan yaşını sildi, bir yandan, “Amma göze gelmiş bu bebek yahu, çatlayacakmış az daha,” dedi. Esneye esneye gözünde yaş koymadı kuruttu. Esneye esneye Seyit bebeği uyuttu. Seyit bebek uyurken, Halit zorsuna zorsuna kalkıp giyindi. lş bakmaya kahveye indi. Ama ustalığına güvenemedi, çıraklığı kendine yediremedi. Akşam gerisin geri eve çıkt geldi. Huvat yeşil kitaplarından başını kaldırıp Halit’in yüzüne dik dik baktı. Atiye Huvat’ın bakışından oğluyla kavgaya tutuşacağını anladı. Halife göz edip onu dışarı yolladı. Yollar yollamaz koltuğunun altından içine içine soğuk yeller estiğini söyledi. “Sancı tuttu,” diyerek birden hastalandı. Eliyle Huvat’a yeşil kitapları gösterdi. “Çabuk oku,” diye inledi. Huvat kitapları açıp Atiye’nin başına koştu. Atiye dilini ağzının içinde güçlükle çevirip selevat getirdi. Ardından Huvat’ın ellerine yapıştı. “Hakkını helal et lan,” dedi. Huvat okumaya hız verdi.</p>

  <p class="p7">Annesinin üç vakte kadar öleceğini bilen Dirmit, içinden hemen üç hafta, üç ay saydı. Annesinin ölüm vakti, üç vakti tutmadı. Dirmit derin bir soluk alıp rahatladı. Babasının arkasından, kesik kesik soluyan annesine gülerek kafa salladı. Sabah erkenden kalkıp kuşkuş otunu aramaya parka gitti. Onu at kestanesinin altında sereserpe yatarken buldu. Sevinçle yanına oturdu. Kuşkuş otu Dirmit’e bir kış neler yap– Uğını sordu. Dirmit yaptıklarını kuşkuş otuna anlattı. Ona her şeyi merak ettiğini, ama çok az şey bildiğini söyleyip yakındı. Kuşkuş otu ona akıl verdi. Kitap okursa bir dolu şey öğrenebileceğini söyledi. Dirmit kuşkuş otuna okuldaki kitaplıktan söz etti. Ama utandığı için gidip diğer çocuklar gibi, orada kitap okuyamadığından yakındı. Kuşkuş otu Dirmit’i karşısına aldı. Ona utanırsa hep çok az şey bileceğini anlattı. Utanmaması için onu tembihledi. Dirmit’e kitaplığa girdiğinde yüreği çarparsa derin derin solumasını söyledi. Yüzü kızarırsa başını hemen önüne eğmesi için tembihledi. Ağzı kuruyunca, dilini ısırmasını, elleri titrerse, elle^rini masanın altına saklamasını öğütledi. Dirmit kuşkuş otunun öğütlerini dinledi. Kuşkuş otuna kitaplık kapanıncaya kadar her gün gidip kitap okuyacağına dair söz verdi. Kuşkuş otunun yapraklarını okşayıp yanından ayrıldı. Koşa koşa kitaplığa gitti. Derin derin soludu, dilini ısırıp eline bir–iki kitap aldı. En arka masaya geçti. İlkin kapağında birbirinin sırtına binmiş eşekli, horozlu, kedili resim bulunan kitabı okudu. Onu bir kenara koydu. Eline üstünde <span class="t10">Tarih</span> Atlası yazan kitabı aldı. Bir o sayfasına, bir bu sayfasına baktı. Baktıkça şaştı. Kırmızı yeşil oklara, okların üstündeki ince ince yazılara bir anlam veremedi. Başını bir o yana, bir bu yana çevirdi. <span class="t10">Tarih</span> Atlası’nı masanın altına indirdi. Dilini ısırıp derin derin soluyarak kitabı karnına sakladı. Kamım tuta tuta kitaplıktan ayrıldı. Koşa koşa eve geldi. Gelir gelmez sessizce bir köşeye çekildi, merakla <span class="t10">Tarih</span> Atlası’nın üstüne eğildi.</p>

  <p class="p7">Dirmit kuşkuş otuna verdiği sözü tuttu, kitaplık kapanmcaya kadar her gün kitaplığa gitti. En arka masaya geçip oturdu. Kalın, parlak kapaklı, sayfaları açıldıkça içinden kabartma güller, evler, kuzular, kurbağalar çıkan kitapları okudu. Onları bitirdi. Renkli resimli, koca kara yazılı kitaplara başladı. Onların ardından resimsiz, kalın kalın kitaplar okudu. Her gün akşam eve karnında bir kitapla geldi. Derken ayakları yerden kesildi. Cam ayakkabılı, upuzun saçlı kızların, şövalyelerin, şeytan adalarının, define avcılarının, gotların, vizigotların, kırmızı yeşil okların, cadı kraliçelerin dünyasına girdi. Kimini sevdi, kiminden korktu, kiminden kaçtı. Yorganların altına saklandı. “Vikingler geliyor,” diye bağıra çağıra uykulardan uyandı. Huvat yeşil kitaplarını açıp Dirmit’in başına oturdu. Atiye kızına kurşun döktürdü. Elinden tutup dergâhlara götürdü, şifalı sular içirdi. Yatırların başına mum dikti, tuz döktü, tel taktı. Huvat, Dirmit’e ders kitaplarından başka kitaplara çalışmayı yasakladı. Dirmit'in karnına sokup sokup eve getirdiği kitapları götürüp hocalara gösterdi. Söylene söylene eve geldi. Kitapların hepsini yırtıp attı. Atiye’yi, “Bir daha bu kız, bu kitaplardan okursa, sen bana söyle,” diye sıkı sıkıya tembihledi. Dirmit’in önüne yeşil kitaplar koydu. “Her gün bu kitaplardan oku, sana para vereceğim,” diye tutturdu. Dinnit yeşil kitaplardan her gün bir–iki sayfa okudu. Sayfa başına Huvat’tan para aldı. Paraları kokulu silgilere, renkli kalemlere verdi. Atiye kızının elinde kokulu silgileri, cebinde renkli kalemleri gördükçe deliye döndü. “Bunları alacağına kızıl üzüm, fıstık al da ye, geberesice,” diye ikide bir tembihledi. Ama Dinnit annesini dinlemedi. O annesini dinlemeyince Huvat, sayfa parasını indirdi. Huvat sayfa parasını indirince Dirmit okumayı boşladı. Huvat bu defa kızma yeşil kitapları okutmak için dayağa başladı. Ama dayaktan sonra Dirmit’in içini çeke çeke ağlamasına dayanamadı. “Kız, elini yüzünü örtsen, iyi bir şeyler bellesen olmaz mı?” diye yalvarmaya başladı. Sonunda Dirmit’in yakasını bıraktı. “Kalk işe git,” diye söylene söylene Halit’in yakasına yapıştı. Halit babasının dilinden, annesinin dik dik bakınmasından kurtulmak için sabah kalkar kalkmaz başını alıp kahveye gitti. Akşam suçlu suçlu gelip bir köşeye çekildi. Kimi gün bağırdı çağırdı, kimi gün başım çevriliyor, gözümün önü kararıyor diye bir nizalı bir tuzakla erkenden yorganların altına saklandı. Huvat sonunda dayanamadı. Sabah karanlığında iş bakmaya kahveye inen, sonra, “Bugün de bulamadım,” deyip akşama geri gelen oğlunun ardına düştü. Halit babası arkasından kahveye girdikçe içinden sövdü saydı. Elindeki sigarayı yere atıp kızgın kızgın üstüne bastı. İskambil kâğıtlarını elinin tersiyle masanın bir ucuna itekledi. Sigara içmek, oyun oynamak için babasının kalkıp gitmesini bekledi. Gözlerini ikide bir dik dik Huvat’a çevirdi. O çevirdikçe, Huvat yerine iyice yerleşti. Halit sonunda dayanamadı. Babasından yakasını kurtarmak için çalışmaya başladı. Kazandığı paranın yansını eve getirdi, yansını kırptı. Bu yüzden evin içinde kıyamet koptu. Huvat, Halit’ten gizli, onun ustasının yolunu çevirdi. Sorup soruşturdu. Kafasını sallaya sallaya bir kızgınlıkla eve geldi. Okuduğum üflediğim boşa gider, küfür etmeyeyim, demedi. Halit’in üstüne yürüdü. Oğlunun boydan boya koca kalıbına tükürdü. Tükürmekle öfkesini alamadı. Ellerini havaya kaldırıp ağlamaya başladı. Ağlarken dizlerini dövdü. Dizlerini döverken Halit’i evden kovdu. Atiye koşup merdivenin önüne durdu. Oğlunu zor tuttu. İtekleye itekleye içeri soktu. Bir Huvat’ın yanına koştu. Bir oğlunun kolundan tuttu. Neden sonra Halit başını yere yıkıp Huvat’ın önünde diz çöktü. Babasının ellerini öptü. Huvat elini öptürdükten sonra yüzünü asıp başını duvara verdi. Halit içini çekip divanın üstüne devrildi. Bu defa o bir ağıttır. tutturdu. Soluğunu içine çekip başını divana göme göme sarsılmaya başladı. Zekiye, kaynatasının, kaynanasının yanında gidip kocasının boynuna sarılıp onunla bir boşalıp ağlayamadı. Seyit bebeği kucağına alıp dışarı çıktı. Atiye o çıkar çıkmaz göz edip Nuğber’i arkasından yolladı. Huvat gidip Halit’in başını divandan kaldırdı. “O kadar mı yüksek gönüllüsün lan, n’oldu elimi öptüysen!” diye siteme başladı. Halit, “Bırak başımı, yav!” diye diye içini çekti. Elinin tersiyle gözünün yaşım sildi. Ertesi sabah erkenden helaya girdi. Kırptığı paralardan aldığı beyaz hakim yaka gömleğini gizlice üstüne giydi. Kimseye görünmeden hızla merdivenlerden indi. İşe gitti.</p>

  <p class="p7">Halit’in yansını kırpıp yansım eve getirdiği para, evi geçindirmeye yetmedi. Nuğber kardeşlerinden, babasından gizli komşu terzinin yanında çalışmaya başladı. Atiye, Huvat’la Halit’i evden çıkardıktan sonra, Seyit’i hasta yatağında oyalayıp kızına kaş göz etti. Nuğber eteklerini tuta tuta usulca merdivenlerden indi.</p>

  <p class="p7">Koşup kucağına kesilmiş, teğellenmiş elbiseleri çekti. Başım önüne yıkıp çalışmaya başladı. Arada bir eve gelip Seyit’in gözüne şöyle bir göründükten sonra, yeniden Atiye’nin kaşıyla gözüyle işinin başına döndü. Ama Nuğber’in aldığı para yel olup savruldu. Seyit’in ilaç parasını bile karşılamaz oldu.</p>

  <p class="p7">Derken, Seyit’in iş takımları tek tek satılmaya başladı. Evin içinde tek tornavida, boru anahtarı, kaynak makinesi kalmadı. Seyit gözü gibi baktığı iş takımlarının tek tek yok olduğunu gördükçe, yatağın içinde sarardı, soldu. “Su terazimi olsun satmayın,” diye yalvardı. Huvat, “İyileş de yeniden alırsın, zehir gibi ustasın,” deyip oğlunun sırtını sıvazladı. Su terazisi de alıp başım gitti. Seyit’in iş takımları bitti.</p>

  <p class="p7">İş takımları bitince Huvat parkta Mahmut’un peşine düştü. Mahmut bir kaçtı, iki kaçtı. Sonunda babasına yakalandı. Huvat, Mahmut’u yanına katıp Terzi Püzant’a götürdü. Mahmut, terzide birkaç gün kırpıntı süpürdü. Süpürgeyi bırakıp eline iğne aldı. Elleri titreye titreye iğneye ilk ipliğini geçirdi. Terzi Püzant, Mahmut’a pantolon paçası bastırmayı öğretti. Mahmut pantolon paçası bastırmaktan, tela dikmeye geçti. Bir, tela dikti; bir, Terzi Püzant’a lokantadan yemek getirdi; bir, tela dikti; bir, boş tabakları götürdü, yerine çay kahve getirdi. Bir yandan iğnelere iplik taktı, bir yandan top top kumaşlara baktı. Terzi Püzant’tan gizli kumaş toplarım açtı, üstüne tutup aynaların karşısına geçti. Kendine renk renk çizgili, kumlu elbiselikler seçti. Seçerken seçerken kendinden geçti. Elbiselerin birini giyip birini çıkardı. Park demirlerinden atladı, atkestanelerine tırmandı. O üstünde kumlu takım elbisesiyle at kestanesinin çatal dalında otururken, Terzi Püzant elinde tahta bir metreyle at kestanesinin aluna gelip durdu. Mahmut’u ağaçtan indirip metreyle göğsüne vurdu. Bağıra çağıra önüne bir sürü pantolon paçası, tela koydu. Mahmut pantolonların bir o paçasını, bir bu paçasını eline aldı. Eli pantolonlarda, telalarda, aklı parkın salıncaklarında kaldı.</p>

  <p class="p7">Terzi Püzant, Mahmut’tan sonra iki dilsiz çırak daha aldı. Aldığı gün Mahmut’la dilsiz oğlanları kapıştırdı. Dilsiz oğlanlar, gözlerinde çığlıklarla Mahmut’un üstüne atıldılar. Mahmut, birine kafa vurdu. Birinin çenesine yumruk savurdu. Kırpıntıların üstünde boğuşa boğuşa üçünün de soluğu kesildi. Terzi Püzant gülerek aralarına girip onları ayırdı. O günden sonra, dilsiz oğlanlar bir diktiyse, Mahmut onlara inat iki dikti; Mahmut iki diktiyse, dilsiz oğlanlar üç dikti. Derken parmaklardan kan akmaya, üçünün de gözlerinde iplik tozlan uçuşmaya başladı Dilsizler, gözlerini ovuştura ovuştura ağızlarında garip çığlıklarla başlarını dizlerinin üstüne koymaya, Mahmut öğlenleri işten kaçmaya başladı. Terzi Püzant ne kadar kışkırttıysa bir daha Mahmut’la dilsiz oğlanları kapıştıramadı.</p>

  <p class="p7">Mahmut bir öğlen Terzi Püzant’tan gizli dilsiz oğlanlarla arkadaş oldu. Onları iş çıkışı alıp parka götürdü. Parkta birlikte cicoz oynadılar. Tahta tüfeklerle ağaçların arasında birbirlerini kovaladılar. Mahmut, Terzi Püzant’ın yanında dilsiz alfabesini öğrendi. Kısa zamanda hecelemeye, konuşmaya başladı. Ama bir türlü ölçü almayı, kesim yapmayı öğrenemedi. Ağzında toplu iğne tutmaya, tahta metreyle dayak yemeye, kırpıntı süpürmeye alışamadı. Üstelik, Terzi Püzant’ın durmadan parmağına mendilini dolayıp burnunu karıştırmasına dayanamadı. O burnunu karıştırırken Mahmut iki bitmiş takım elbisenin dizlerine makasla pencere açtı. Sonra Terzi Püzant’a merdivenin başından “Ananı!” diye küfürü bastı. Bastığı gibi arkasına bakmadan eve kaçtı. Korkusundan günlerce parka oynamaya gitmedi. Kalabalığa girmedi. Mahmut’un haftalıkları Terzi Püzant’ta kaldı. Terzi Püzant gidip gelip kahvede Huvat’ın yakasına asıldı. iki pencerenin parasını ondan aldı.</p>

  <p class="p7">O sıralar Atiye, ortaya en son hünerini çıkardı. Kahve falı bakmaya başladı. Onun iyi fal baktığı kapı komşusu Azmiye Hanım’ın ağzından tüm mahalleye yayıldı. Eline bir tutam kahve alan bildik bilmedik bir dolu kadın, Atiye’nin ayağına gelmeye başladı. Atiye nazlanmadan kahveleri pişirdi. Fincanların altına parmağını basa basa lafbuldu buluşturdu. Bir kendi konuştu, bir geleni gideni konuşturdu. Sabah olur olmaz Seyit’in yatağını toplayıp oğlunu divana kaldırdı. Huvat'ı kapı dışarı etti. Akşama kadar gelenin gidenin gönlünü hoş etti. Yüreği kararanın, içi sıkılanın içinin sıkıntısını dağıttı. Kimine mektuplar getirdi, kimini zengin etti, kiminin eşyasını toplayıp yolculadı, kiminin başına talih kuşları kondurdu, kimine yılan gibi düşmanlar buldu. Ev, kadından, evde kalmış kızlardan, dertli dullardan geçilmez oldu.</p>

  <p class="p7">Huvat elinde yeşil kitapları eve geldiği her defasında, Atiye'yi elinde fincanla gördükçe deliye döndü, bazı gün içeri girmesiyle çıkması, başım alıp gitmesi bir oldu, bazı gün yüzünü eğip bir köşeye çekildi. Atiye kaş göz ettikçe “Gitmem,” diye diretti. Derken gelenin gidenin yüzüne dik dik bakmaya, arkalarından sövüp saymaya başladı. O sövüp saydıkça, Atiye falcılığı ilerletti. Ona buna niyet tutturup okuyup üfledi. Gündüz gözüne rüyaya yatmaya başladı. Rüyalardan kimi zaman yüzünde bir gülümsemeyle, kimi zaman bir çığlıkla uyandı. Derken yeminle yakında ereceğini, kırklara yedilere karışacağını söylemeye başladı.</p>

  <p class="p7">Sonunda köye geldiği ilk günlerde yardımına koşan, ahırda onu hiç yalnız bırakmayan Hızır Aleyhisselam'la yeniden karşılaştı. Bir sabah kapı gün doğmadan tık uk vuruldu. Atiye gidip kapıyı açtı. Sakalı belinde nur yüzlü bir ihtiyar Atiye’den ekmek istedi. Atiye gidip ekmek getirdi. İhtiyarı içeri aldı. Ekmeğin yanına zeytin peynir çıkardı. İhtiyar bir duayla ekmeği yedi bitirdi. Atiye’nin elini öptü. Atiye ihtiyarın başparmağının kemiksiz olduğunu hissedince birden ayıktı. Onun Hızır olduğunu anladı. İhtiyarın önüne diz çöktü. Sarılıp o da ihtiyarın ellerini öptü. Hızır, Atiye'nin bir dilek dilemesine fırsat vermeden sırtını sıvazladı. Birden gözden kayboldu. Atiye okuyup üfleyerek Huvat’ın yanına koştu. Sesleyip uyandırdı. Hızır’ın gelip kendisini yokladığını, sırtını sıvazladığını anlattı. Bunun bir işaret olduğunu, yakında Hızır’ın gelip kendisini götüreceğini müjdeledi. Huvat onca okuyup üflemesine rağmen Hızır’ın fal bakan, niyete yatan karısının gözüne görünmesine bir anlam veremedi. Ama yine de Atiye’nin gözüne görünen nur yüzlü ihtiyarın iyice bir tarifini aldı. Hızır’ı gördüğünü kimseye anlatmamasını, yoksa bir daha gözüne görünmeyeceğini söyleyip Atiye’yi sıkı sıkı tembihledi. “Bir bilene danışmak lazım,” diyerek üstünü giyip erkenden yeşil kitaplarını aldı, gitti. Ama Atiye, Huvat’ın tembihine kulak asmadı. O gün fal baktırmaya gelen herkese Hızır’ın kapısına geldiğini, elini öptüğünü söyledi. Huvat akşama, Atiye’ye iyi haberi getirdi. Ona fal bakmayı, rüyaya yatmayı bırakırsa, ermişler katına çıkabileceğini, kırklara yedilere karışabileceğim duyurdu. Atiye ilkin pek inanmadıysa da, Huvat üç ayrı hocaya danıştığına yemin edince, tespihini eline alıp sevine sevine bir köşeye çekildi. Ama Atiye’yi az sonra bir kaygıdır tuttu. Gelene gidene Hızır’ın elini öptüğünü söylediğine bin pişman oldu. Ama Hızır on üç gün sonra bir sabah yeniden Atiye’yi yoklamaya geldi. Ondan yine ekmek, peynir, zeytin istedi. Her yanı erimiş, eprimiş ceketini gösterip üstüne verecek yeni bir ceket olup olmadığını sordu. Atiye hemen içeri koştu. Huvat’ın ceketinin ceplerini boşaltıp Hızır’a giydirdi. Hızır ceketi giyip ekmeği peyniri zeytini yedikten sonra, Atiye’nin ellerine sarılıp iki elinden öptü. Atiye de Hızır’ın ellerini öpüp alnına koydu. Hızır giderken bu defa Atiye’nin bileklerinden yukarı bacaklarını sıvazladı. Üstünden çıkardığı ceketini koltuğunun altına aldı. Gözden kayboldu. Atiye, Hızır’ın geldiğini herkesten sakladı. Fal bakmayı bırakıp yeniden tespihine sarıldı.</p>

  <p class="p7">O günden sonra Hızır bir daha Atiye’nin kapısını çalmadı. Atiye, eli yüreğinde günlerce bekledi. Sonunda beklemekten yoruldu. Kırklardan yedilerden söz etmez oldu. Kendini bir yana bırakıp yeniden çocuklarının, evin geçiminin, işinin kaygısına düştü. Mahmut’u kolundan tutup kadın berberine götürdü. İşe koydu. Mahmut ilkin, “Okuyacağım ben, kız,” diye Atiye’nin kucağına yatıp ağladı. Atiye, “Yazın işe git, kışın yollamam seni,” diye Mahmut’u kandırdı. Mahmut bu defa eline bir havlu aldı. Arka cebine şişli bir tarak koydu. “Gül Berber”de çırak oldu.</p>

  <p class="p7">Huvat, “Kadın berberi de ne, kız? Cıvık iş yapan cıvık olur,” diyerek oğlunun kadın berberi olmasına karşı çıktı. Ama Atiye kocasını dinlemedi. Huvat’ın karşı çıkmasına rağmen, Mahmut elinde her gün bir ayrı fırçayla eve geldi. Kendine bin bir türlü süs verdi. Bir, Atiye’yi oturtup onun saçlarım fırçaladı; bir, Zekiye’nin saçlarım parmağına doladı. Derken işi iyice ilerletti. Bahşişi arttı. Bahşişi artınca eve bir saç maşası aldı. İşyerinden bigudi, firkete çaldı. Huvat’ın gözünün içine baka baka Atiye’nin saçlarım her gece sardı. Maşayı fişe takıp Nuğber’in, Zekiye’nin, Dirmit’in saçlarım kıvırdı. Halit’e favori koydurdu. Halit’in favorileri çenesinin altına kadar inince, elinde bir kavanozla eve geldi. Kavanozu babasının burnunun ucuna dayadı. “Buna Oryel derler, n’aber!” deyip, Huvat’ın cinini tepesine çıkardı. Halit’i bir sandalyeye oturtup önüne aldı. Oryel’i Halit’in favorilerine sıvadı. Parmaklarıyla uzun uzun yedirdi. Arka cebinden bir ayna çıkarıp abisinin eline verdi. Halit, a^ra elinde, favorilerinin kırçıllanmasını, kendisine olgun oturaklı bir hava vermesini sabırsız sabırsız dolanıp bekledi. Seyit hasta yatağından doğrulup, “Kahvede millet arkandan güler lan,” diye abisine ters ters söylendi. Halit aynayı Seyit’in yüzüne tuttu. Seyit’in gözleri kamaştı. Gözlerini kısıp başını gerisin geri yastığa bırakn. Halit’in favorileri o gece önce çiğ sarıya döndü. Sonra kızardı. Halit, ayna elinde kızaran favorilerine bakakaldı. Dürtükleye dürtükleye Mahmut’u uyandırdı. Mahmut uykulu gözlerini Halit’in kırmızı favorilerine dikti. Abisinin yüzüne ^teüne güldü. Halit, “Ne gülüyorsun lan!” deyip Mahmut’u dövdü. Elleri titreye titreye gidip favorilerini kesti.</p>

  <p class="p7">Halit’in favorilerini kestiği gece, Dirmit yatağına işedi. Atiye, “Kudurasın e mi?” deyip Dirmit’in beline şişe çekti. Ama Dirmit üç gün sonra yeniden yatağına işedi. Bu defa hem beline şişe, hem dayak yedi. Dirmit iki gece sonra, helaya gitmek için doğruldu. Doğrulmasıyla yeniden yorganı başına çekmesi bir oldu. Yorganın altından Huvat’ın, “Tepinme, kız!” diye söylendiğini duydu. Atiye soluk soluğa gelip Dirmit’in yanına sokuldu. Huvat sürüne sürüne gelip Atiye’nin üstünden yorganı kaldırdı. “Gel diyorum, kız,” diye yalvardı. Atiye, Dirmit’i duvara doğru itekleyip yalağın ortasına çekildi. Huvat bacağından tutup Atiye’yi divandan aşağı indirdi. Atiye, “Ne halim var benim lan!” diye inledi. İnledikten az sonra saçlarından yaş süzüle süzüle gelip Dirmit’in yanına girdi. Dirmit ellerini bacaklarının arasında kavuşturdu. Dişlerini sıkıp kendini tuttu. Helaya gitmek için annesinin uykuya geçmesini bekledi. Atiye’nin titreyip üşümesi geçti, düzenli soluk alıp vermeye başladı. Huvat soluğunu bir tutup bir bırakarak horladı. Dirmit usulca yataktan sıyrılıp doğruldu. Perde aralığından sızan sokak lambasının soluk ışıkları, ilkin gözünü aldı. Sonra, ayak ucunda, yerde, Zekiye’yle Halit’in yatağının ikide bir köstebek yuvası gibi kabardığını, bir alçalıp bir yükseldiğini görüp bakakaldı. Gerisin geri yorganın altına kaydı. Ellerini bacaklarının arasında sıkıladı. Ama kendini tutamayıp işedi. Sabah, işediği için dayak yedi. Dayağın arkasından kuşkuş otunun yanına gitti. Olanları kuşkuş otuna anlatü. Kuşkuş otu güldü, ince yapraklarını bir o yana, bir bu yana salladı. Sonra Dirmit’in ağzını aradı. “Geceleri korkuyor musun yoksa?”</p>

  <p class="p7">“Onları duyunca mı?”</p>

  <p class="p7">“Hem görünce, hem duyunca.”</p>

  <p class="p7">“Korkmuyorum, ama anneme acıyorum.”</p>

  <p class="p7">“Neden?”</p>

  <p class="p7">“İşte.”</p>

  <p class="p7">Kuşkuş otu Dirmit’i akşamları yatmadan önce su içmemesi için tembihledi. Ellerini kulaklarına kapatır, yorganı başına çekerse, sesleri duymadan uyuyabileceğini söyledi. Dirmit kuşkuş otunun dediklerini yaptı. Bir daha yatağına işemedi. Ama meraktan gözüne uyku girmedi. Her gece sokak lambasının solgun ışlğından saklana saklana sesleri dinledi. Usulca kalkıp dışarı çıkan annesinin saçlarının ucundan su damlata damlata gelip koynuna girmesini bekledi. Annesinin köyde saçaklardan buz kırıp eve geldiği akşamlarda, “lt küllükten mi getirdi bu ayaklan?” demesini aklına getirdi. Ama o annesinin ayaklarını ellerinin arasına alıp ona, “Senin ayaklarını it nerden getirdi?” diyemedi. Derin derin soluyup uyuyormuş gibi yaptı. Ayak ucunda yer yatağının köstebek yuvası gibi kaba^^ını görmek için, erketeye yattı.</p>

  <p class="p7">Sabahlan uykusuz gözlerle annesine, babasına baktı. Bir, Zekiye’nin yüzüne gözlerini verdiyse; bir, Halit Abisinin yüzüne verdi. Onlarla göz göze geldiği her defasında utanıp başını yere eğdi. Geceleri, “Gel diyorum, kız,” diye yalvaran Huvat, her sabah yeşil kitaplarım alıp camiye gitti. Halit bir süsle merdivenleri indi. Mahmut, kadın berberinin yolunu tuttu. Atiye, Seyit’i yer yatağından kaldırıp divana yatırdı. Zekiye, Seyit’in yorganını sarıp kaldırdı. Yastığını elinde sallayıp kabarttı. Çarşafı toplamak için eğildi. Elini çarşafın ortasında bir yere tutup parmaklarını iri bir gözyaşı ıslaklığının üstünde gezdirdi. Başını kaldırdı, Atiye’yi aranıp güldü. Dirmit, Zekiye’nin güldüğü yerde ak bir leke gördü. Görür görmez yüzünü Seyit’e döndü. Seyit kardeşiyle göz göze gelince bir eliyle gözlerini kapadı. Bir eliyle çabucak yorganı kavradı. Başını yorganın altına sakladı.</p>

  <p class="p7">Dirmit usulca kalkıp dışarı çıktı. Hızla merdivenleri inip kapıya oturdu. Sokağı tek odalı evlerin çocuklarının sesleri doldurdu. Sesler, “Aç kapıyı bezirgan başı,” diye bağırdı. Sesler halka oldu. Oyunlar kuruldu. Dokuztaştan saklambaca geçildi. Kızlar yumdu, oğlanlar saklandı; oğlanlar yumdu, kızlar saklandı. Saklambaç başka yepyeni bir oyuna dönüştü. Kapı arkalarında, sarnıç başlarında tek odalı evlerin çocukları belden aşağı soyundu. Onların üst üste çıkıp taşlıklarda yuvarlanmasını, birbirlerinin üstünden duvarlara dayanmasını kimse görmedi. Yalnızca tahta evlerin tavanlarındaki oymalar, bir uçtan bir uca haçlar, kabarıp kalkmış sıvalar gördü. Oymalar haç çıkardı. Sıvalar, ince ince çocukların üstüne yağdı.</p>

  <p class="p7">O güz, Halit hâkim yaka gömleğini giyip askere gitti. Üstünden çok geçmeden Halit’in hazırolda, tüfek omuzda, arkası “Paramı çaldılar, acele para” yazılı resmi geldi. Atiye resmi eline alır almaz, “Kurban olsun anası,” diye bir ağıttır tutturdu. Ağıtı kesip, “Donuna cep diktiydim, oradan parasını nasıl çaldırmış?” diye bir merakla gezindi. Huvat yüzünü asıp bir köşeye çekildi. İkide bir, “Yedi zaar parayı!” diye söylendi. Zekiye, Halit’in resmini gizlice koynuna sokup dışarı çıktı. Resmi eline alıp uzun uzun kocasının yüzüne, tüfeğine baktı.</p>

  <p class="p7">Seyit o resme bakarken, üstünden yorgam atıp ayağa kalktı. “Ben artık iyileştim,” deyip giyindi. İş bakmaya kahveye indi. Atiye, Seyit’in arkasından tespihini eline aldı. Oğlunun tez vakitte iş bulması için Allah’a yalvardı. Huvat, “Sonunda biz bu oğlanın eline kalacağız, kız, ondan başka kimse bakmaz bize,” dedi. Cayır cayır ateşlerde yanan oğlunun iş bakmaya kahveye inmesine sevindi.</p>

  <p class="p7">Sevindi ama, Seyit akşam kahveci Kör Yusufa on çay parası borçlanıp eve geldi. Ertesi gün bir on çay parası daha borçlandı. Ertesi gün bir on çay daha derken, on çayı beş çaya indirdi. Çaydan her yudum alışında, “Borcumuz çok oldu ya toplu veririz, Yusuf Ağa,” demeye başladı. Ama iş bulamadı. Takımları satıldığından teklif verip götürü iş alamadı. Taşeronlar, Seyit’in boncuk boncuk akan terini gösterip, “Zehir gibi ustasın ya, hastasın,” dediler. “Ama istersen çırak yevmiyesine idare edelim seni, yabancımız değilsin,” dediler. Seyit çırak yevmiyesine işe gitmeyi kendine yediremedi. İnatla usta yevmiyesine Kör Yusufun kahvesinde iş bekledi. O iş beklerken Halit’ten “Para, para,” diye mektuplar, resimler geldi. Zekiye suratını eğip babası Rızgo Ağa’nın taktığı bir çift altın küpesini de kulağından çıkardı, Huvat’ın eline verdi. Huvat küpeleri bozdurup Halife gönderdi. Akşam eve sevinçli bir haberle geldi. Gigili Topal Aygaz’ın şehirde halı işliği açıp halı dokuttuğunu, evlere tezgâh kurduğunu söyledi. O akşam karar verildi. İki gün sonra Topal Aygaz kapıda kamyonetten indi. Huvat, Topal Aygaz’la birlikte, hah tezgâhının yan ağaçlarım, vargelini, bel ağacım sırtlayıp içeri girdi. Odanın bir duvarına tezgâh kuruldu. Zekiye halıya oturdu. Vişne çürüğü zemine beyaz çıtrık halının modelini ilmiklerin arasından geçirip önüne ayna gibi astı. Bir modele baktı, bir ilmiklere kirkit bastı. Komşular toplanıp toplanıp Zekiye’nin halı dokumasını seyre geldiler. Kimi dokumayı denedi, kimi modeli inceledi. Zekiye’nin hünerine şaştılar. Kaş göz edip niye işaretlerle konuştuğunu sordular. Atiye, Sarıkız’ı, uzun uzuh ettiklerini anlattı. Gelenler birbirlerine baktılar. Teker teker, “Bize müsaade!” deyip kalktılar. Zekiye ilmiklerle, Atiye tespihiyle, Huvat yeşil kitaplarıyla yalnız kaldı. Halı nazlana nazlana her gün bir parmak yol aldı, bel ağacına tırmandı. Topal Aygaz gelip tezgâhın başında diz çöktü. İlmiklere bir karış arayla yeniden mor boya çırptı. Elinin tersiyle halının makasının iyi kesilip kesilmediğine baktı. Halının dar kenarına başparmağıyla bir– iki bastı, orta tele dokunan yerin parasını astı.</p>

  <p class="p7">Zekiye, Topal Aygaz ayaklarını sürüye sürüye gittikten sonra hemen orta telden parayı aldı. Atiye’ye verdi. Tane tane, “Bir çift altın küpe isterim,” dedi. Atiye, Zekiye’nin ağzından ses geldiğini duyunca korkudan şaşırdı. Parayı elinden düşürdü. Zekiye eğilip parayı yerden kaldırdı, kaynanasına verdi. Yine tane tane, “Bir çift altın küpe isterim,” dedi. Atiye gelininin hep aynı şeyi söyleyip durmasından şüpheye düştü. “Konuş hele kız,” diye gözünü Zekiye’nin ağzına verdi. Zekiye yine, “Bir çift altın küpe isterim,” deyince, “Kudurasın gelin,” deyip ağzı açık kaldı. Ağzı açık gelininin yüzüne bakakaldı. Zekiye’nin ağzından ses gelmeye başladı ama kimse ondan, “Bir çift altın küpe isterim”den başka laf alamadı. Huvat gelinini alıp hocaya götürdü. Atiye her önüne gelene akıl danıştı. Kimi şaştı, kimi “Altın küpeyi alın gerisi gelir, başka şeyler de söyler,” dedi. Sonunda, “Altın küpeyi alın,” diyenleri dinlediler. Bir çift küpe alıp Zekiye’nin kulağına verdiler. Altın küpeden sonra ne konuşacak acaba diye merakla beklediler. Zekiye birkaç gün ağzını açmadan küpelerini elledi, kafasını salladı, halıdan kalkıp kalkıp eline ayna aldı, küpelerini seyre daldı. Atiye gelininin arkası sıra dolandı. Bir, “Adını söyle kız,” diye sorduysa; bir, “Kocanın nerde olduğunu söyle, kurban olayım,” diye yalvardı. Sonunda bir sabah yerden yatakları kaldırırken, gelininin ağzından lafı aldı. Seyit’in yatağı ağır olduğundan gelinini yardıma çağırdı. Zekiye kaynanasının önüne gelip dikildi. “Hem hah dokuyup hem yatak kaldıramam ben,” dedi. Atiye yan yarıya sırtladığı yatakla birlikte odanın ortasına devrildi.</p>

  <p class="p7">Zekiye o günden sonra hem konuşmaya, hem de kaynatam yeşil kitaplarını açtı, gözüme ters ters baktı, demeyip uluorta türkü söylemeye başladı. İlkin Halit’in arkasından, kocasına bir türkü yaktı. Bir zaman onu çağırdı. Sonra halı dokumaktan usandı, “Halı dokurum halı, boyum ilmeğin dalı, bitmiyor gâvur malı,” diye Topal Aygaz’a atıp tutmaya başladı. Derken Zekiye onca yıl işaretlerle konuşmanın acısını çıkardı. Bağıra çağıra konuşmanın tadına vardı. Kimse Zekiye’yi susturamadı. Uykudayım, heladayım, sofradayım demedi. O konuştu, evdekiler dinledi. Onun konuşmasından kimseye konuşma sırası gelmedi. Huvat, Halit’e mektup yazdırıp karısının gece gündüz durmadan konuştuğunu müjdeledi. Halit müjdeyi alır almaz firar edip eve geldi. Geldiği gün gözleri faltaşı gibi açıldı. Kurulmuş gibi durmadan konuşan karısının ağzının içine bakakaldı. Ancak ertesi gün kendine gelebildi. Kendine gelir gelmez “Sus azcık,” diye yalvarmaya başladı. Sinirinden ağladı. Ağıdı bırakıp Zekiye’nin üstüne çullandı. Zekiye kendini kocasının elinden zor kurtardı, divanın üstüne sıçradı, sıçrar sıçramaz yeniden konuşmaya başladı. Halit bir sinirle gidip Zekiye’nin ağzını kapadı, burnunu sıkn, Zekiye kıpkırmızı oldu. Atiye koşup oğlunu divandan indirdi. O arada Zekiye bir çırpınma, bir derin solumayla kendine geldi. Gelir gelmez yeniden konuşmaya başladı. Halit çaresiz başını ellerinin arasına aldı. Kulaklarım tıkadı. Kulaklarını ükaya tıkaya yeniden askere gitti.</p>

  <p class="p7">O gider gitmez Atiye gelinini yanına kattı, dergâh dergâh dolaştırıp Zekiye’nin derdine çare aradı. Ama gelinini susturmanın bir yolunu bulamadı. Sonunda Zekiye’yi kendi haline bıraktı. Okuduğu duaları şaşırmamak için tespih elinde o da bağırmaya başladı. Onun bağırmasından, Zekiye’nin durmadan konuşmasından, Huvat yeşil kitaplarının içine kafasını sokmaya, içinden okuyup üflemeye, yanlış okuyup günaha girmemek için kafa sallamaya, ayaklarıyla tempo tutmaya başladı. Ama sonunda o da dayanamayıp nağmeli nağmeli bir alçalıp bir yükselerek, elinin birini kulağına vererek diğerlerine eşlik etmeye başladı. Üçü üç ağızdan, ayrı ayn havadan bağırıp çağırmaya başlayınca Mahmut dayanamadı. Evden kaçtı, geceleri “Gül Berber”de yatıp kalktı. Dirmit sırtına battaniyeyi, eline kitaplarım alıp helaya taşındı. Sırtım duvara verip tek ayak üstünde ders çalıştı. Seyit eve gelmez oldu. Evin içinde varlığıyla yokluğu bir olan Nuğber, hepten bir tavşan gibi pustu, başını yere yıkıp sustu, evde parmaklarının ucuna basa basa dolanmaya, Huvat’ın her sesini yükseltmesinde, Atiye’nin her “Ya Allah” diye bağırıp çağırmasında, Zekiye’nin her kirkit vurup ardından konuşmaya tutulmasında yerinden sıçramaya başladı. Sıçrarken korkuyla soluğunu içine çekti. Onca gürültünün arasında Dirmit ablasının soluğunu içine çekmesinin kederli sesini seçti. Battaniye sırtında heladan çıkıp sık sık ablasının yanına gelip oturmaya, onunla usul usul konuşmaya başladı. Sonunda onun korkuyla sıçramasının nedenini anladı.</p>

  <p class="p7">O günden sonra san uzun saçlı bir oğlana Nuğber’in mektuplarım taşıdı. Oğlandan ablasına haber getirdi. Ablasından oğlana selam götürdü. Nuğber, Dirmit’i her okul dönüşü kapılarda karşıladı, bazen sevinçle kucakladı, bazen yüzünü eğdi, azarladı. Dirmit kimi gün san uzun saçlı oğlanı dut ağaçlarının altında mektup beklerken buldu, kimi gün mektup koynunda gerisin geri döndü. Nuğber, Dirmit mektuplarla gerisin geri dönüp dönüp gelirken, san uzun saçlı oğlana mavi bir yelek ördü. Yeleğin eteğine, kollarına, bir san oğlanın adının baş harfini, bir kendi adının baş harfini yan yana getirip iki sıra örnek koydu. Babasından annesinden gizli ilmik ilmik dokudu. Dirmit yeleği koltuğunun altına aldı, san uzun saçlı oğlanı dut ağacının altında döne döne aradı, bulamadı. Ertesi gün yine dut ağacının altına gidip san uzun saçlı oğlanı bekledi. Oğlan gelmedi. Dirmit yelekle gerisin geri eve dönemedi. Gözleri dut ağaçlarının altında dolu dolu oldu. Yanaklarından pıtır pıtır yaşlar döküldü. Ağlaya ağlaya kuşkuş otunun yanına koştu.</p>

  <p class="p7">“Kuşkuş otu, san oğlangilin evleri nerde?”</p>

  <p class="p7">“Niye sordun Dirmit kız?”</p>

  <p class="p7">“Ablam ona bir yelek ördü de.”</p>

  <p class="p7">“Dut ağacının altına gelmedi mi?”</p>

  <p class="p7">“Gelmedi.”</p>

  <p class="p7">Kuşkuş otu, Dirmit’in koltuğunun altındaki yeleği eline aldı. Yeleğin eteğindeki, kollarındaki örneğe uzun uzun baktı. Dirrnit’e yeleği götürüp dut ağacının altına koymasını söyledi. San oğlanın gelip yeleği oradan alacağına, üstüne giyip sevineceğine dair yemin etti. Dirmit kalkıp dut ağacının yanına gitti. Yeleği ağacın altına bıraktı. Koşa koşa eve geldi. Ablasına yeleği san uzun saçlı oğlana verdiğini söyledi. Nuğber ikide bir, “Sevindi mi? Ne dedi?” deyip durdu. Dirmit koca bir yalan uydurdu. Sarı oğlanın hemen yeleği üstüne giydiğini, yeleğin eteklerini çekiştire çekiştire, “Ellerine sağlık!” dediğini söyledi. Nuğber, Dirmit’i kucakladı. Saçlarım okşadı. Kulağına, “Evlenirsem seni yanıma alacağım,” diye fısıldadı. Dirmit başım önüne eğip kafasını salladı. O gün akşama kadar helada ders çalışamadı. Durmadan ağladı. Sabah uyanır uyanmaz yataktan kalktı, koşup dut ağacının altına baktı. Yeleği bulamadı. Aklına kuşkuş otunun ettiği yemin geldi. San oğlanın gelip dut ağacının altından yeleği almasına sevindi.</p>

  <p class="p7">O sıralar Mahmut’un evdeki gürültüye dayanamayıp kendini kapattığı “Gül Berber” kapandı. Mahmut işsiz kaldı. Birkaç gün orada burada gezdi. Parkta oynamak için arkadaşlarının okuldan çıkmasını bekledi. Demirlerin üstünde yol gözlemekten yoruldu. Uzak bir yerde, başka bir kadın berberinde iş buldu. Arka cebine yeniden şişli tarağı koydu. Eline fırçayı aldı. Berberliğe başladı. Başladığı gün ustası Mahmut'u bir kenara çekti. Bahşişinin bol olmasını istiyorsa öksüz numarası yapmasını öğütledi. Mahmut önceleri şaşırdı. Kimine annem öldü dediyse, kimine babam öldü dedi. Yalan yalana karıştı. Sonra Mahmut öksüz numarası yapmaya iyice alıştı. “Annem öldü, babam dost tuttu, bizi unuttu,” demeye başladı. Saçlarım savura savura çıkıp giden kadınların önüne geçti, boynunu eğdi, dudaklarını acıklı acıklı büktü, içini çekti. Kendine iyiden iyiye acındırmak için, dükkanda yaup kalkmaya başladı. Bahşişi daha da artu. Ama öksüz numarası yaptığından bahşişlerini gönlünce harcayamadı. Üstüne temiz bir gömlek, pantolon alamadı. lçi içini yedi. Bahşişten vazgeçse, olmadı; temiz elbiseleri aklından çıkarmaya çalışsa, olmadı. Sonunda hevesini almak İçin müşteriler gidince temiz elbiseler giyip aynaların karşısına geçmeye, müşteriler gelince eskiler giyip boynunu bükmeye başladı. Geceleri temiz elbiselerden hevesini aldı, gündüzleri san, gümüş saçlı kadınlardan bahşiş aldı. lş bahşiş almakla kalmadı. Kadınlar acıdıklarından, Mahmut’u evlerine götürmeye başladılar. Mahmut her yanı ışıl ışıl yanan odalarda uyumaya başladı. O uyurken kadınlar Mahmut’un saçlarım okşadılar. Alev alev yanan parmaklarını orasına burasına dokundurdular. Kulağına kesik kesik soludular. Mahmut’un üstüne her gece ayrı bir koku sindi. Mahmut kokuların içinde en çok manikürcü Sevcan’ın kokusunu sevdi. Sevcan, Mahmut’u şampuan odasında hiç yalnız bırakmadı. Saçlarını okşadı, kulağına sıcak sıcak soludu. Mahmut ustasından gizli Sevcan’ın kucağına oturdu. Sevcan’ın göğsünün düğmelerini çözdü. Korkudan kızarmış yüzünü, Sevcan’ın hızla inip kalkan göğsüne gömdü, başı fınl fınl döndü. Sevcan her akşam Mahmut’u evine götürdü. Yedirdi, içirdi. Çocuklarını uyutur uyutmaz, Mahmut’un koynuna girdi. Mahmut, Sevcan’ın bağıran fısıltılarından korktu. O yanından kalkıp gider gitmez başını yorganın altına soktu. Korktuğunu Sevcan’a hiç söylemedi. Ona başka şeyler de söylemedi. Sevcan’ın saçlarını açıp kara gözlerini üstüne dikmesinden utandığını, niye kendisine öyle şeyler yaptığım anlamadığını hiç belli etmedi. Onunla göz göze gelince başını önüne eğdi. O başını eğdikçe, Sevcan çenesinden tutup başını yukarı kaldırdı. Parmaklarını saçlarına daldırdı. İnleyerek göğsünü açtı. Mahmut, Sevcan’ın inlemelerine dayanamayıp bir öğlen o işyerinden kaçtı.</p>

  <p class="p7">Kaçarken yol boyunca Sevcan’ın arkasından gelip gelmediğine bakn. Sevcan, Mahmut’un arkasından gelmedi. Günlerce onun geri dönmesini bekledi. Mahmut bir daha o işyerine dönmedi. Dönmedi ama günlerce kulağından Sevcan’ın fısılnları silinmedi. Sevcan’ın fısılülarından kurtuldu. Sevcan’a manikür yapnrmaya gelen, “Kanat parmaklarımı! Kan aksın kan!” diye Sevcan’ın önünde inleyen kadından, kanayan parmaklarına bakıp atağı kahkahalardan kurtulamadı. Karanlıkta kadının dudaklarını gerip yüzüne yüzüne güldüğünü gördü. Yatakta bir o yana, bir bu yana döndü. O dönerken Huvat, “Yat uyu arnk lan,” diye Mahmut’a bağırdı. Atiye, “Bırak çocuğun yakasını, sana ne?” diye Huvat’a çattı. Huvat söylene söylene başına yorganı çekip yattı. Atiye, Huvat uykuya geçer geçmez derin bir soluk alıp rahatladı. Gazocağını yakıp evdekilerden çekine çekine gece yarısı yıkanmaktan, Mahmut sayesinde kurtuldu. Usulca oğlunun yanına gidip oturdu. Oğlunu geceleri uyumaması için tembihledi. Geceleri sabaha kadar oturur, gündüzleri yatarsa onu işe yollamayacağına dair söz verdi. Mahmut, “Git başımdan, kız,” diye annesine terslendi. Atiye onun terslenmesine aldırmadı. Derin bir uykuya daldı. Mahmut sokak lambasının solgun ışığının yorgan kıvrımlarının arasında kaybolup gitmesini seyretti. Düzenli aralıklarla soluyan babasının, annesinin, kardeşlerinin seslerini dinledi. Sabahın olmasını bekledi. Bir an önce içeriye gün ışığının vurmasını istedi. Gün ışığı yerine, kucağında bir köpekle çekik gözlü bir kadının görüntüsü içeri vurdu. Çekik gözlü kadın Mahmut’un üstüne üstüne eğildi. Köpeğinin tırmalayıp, ısırdığı kollarını, bacaklarını Mahmut’a gösterdi. Mahmut yatağının içinde doğrulup geri geri çekilmeye başladı. Geri geri çekilirken köpek birden çekik gözlü kadının kucağından fırladı. Dişlerini göstere göstere Mahmut’un üstüne atlayıp boğuk boğuk hırladı. Mahmut yataktan kalkıp sandalyenin üstüne tırmandı, bağırmaya başladı. Dirmit kardeşinin çığlığına herkesten önce uyandı. Kardeşini sandalyenin tepesinden indirip yatağına yatırdı. Mahmut ablasının ellerini sıkıca kavradı, titreyerek ağlamaya başladı.</p>

  <p class="p7">O gece Mahmut’la Dirmit gözyaşlarını yastıkların üstüne yatırıp yorganlara sardılar. Usulca kalkıp gün ağarmadan odadan çıktılar. Ayakparmaklarının ucuna basıp aralığa merdiven kurdular. Dama tırmandılar. Bağdaş kurup kiremitlerin üstüne oturdular. Şehrin en yüksek tepelerinin birinin üstünde, al kiremitlerin başında arkadaş oldular. O geceden sonra, her gece, evdekiler uyur uyumaz sıcak yataklarından doğrulup dama çıktılar. Terli göğüslerini rüzgara açtılar. Birbirlerine sokulup uzakta yanıp söı:ıen ışıklara, parıldayan denize, tepelerin üstünde hışırdayıp kayan, gri bulutları aralayan aya baktılar. Ay gelip üstlerinde durdu. Deniz köpürüp dalgalarım yıldızlara vurdu. Yıldızlar söndü. Bir gece Atiye, Mahmut’la Dirmit’i damda sigara içerken gördü. Aşağı indirip ikisini de dövdü.</p>

  <p class="p7">Mahmut o kış bir reklamcıda iş buldu. Ama Seyit iş bulamadı. Atiye’nin ilaç kutularında saklayıp biriktirdiği paralan, bir başını eğip cebine koyduysa, bir utandığından alamadı. Huvat’ın başını yeşil kitaplarından kaldırıp yüzüne dik dik bakmasına, Nuğber’in çalıştığını bilmemezliğe gelmeye, Zekiye’nin yüzünün eğrisine dayanamadı.</p>

  <p class="p7">Sonunda Kör Yusufun kahvesinde Çamur Hasan’ın yolunu beklemeye, Çamur Hasan kahveye gelir gelmez yerinden kalkıp Çamur Hasan’a yer vermeye, Çamur Hasan’a, “Bir emrin var mı abicim?” demeye başladı. Çamur Hasan onun bu hürmetine karşılık Seyit’in beline toplu bir tabanca verdi. Cebine bir avuç mermi koydu. Ona delikanlılığın “raconu”nu öğretti. Seyit işi çabuk kaptı. Çamur Hasan’ın dediklerini bir bir yaptı. Önce bir kişi dövdü, arkasından kahvede herkese sövdü. Sonra bir kişi daha dövdü. Bu defa kahvede hem herkese, hem öbür semtin kabadayısına sövdü. Üç gün sonra öbür semtin kabadayısından Seyit’e ucunda kan kurumuş bir kama geldi. Seyit kamayı Kör Yusuf'un kahvesinde masaya sapladı. Kama masada ışıldarken Kör Yusufa, “Soğuk çay getir lan,” diye bağırdı. Kahvedekiler sinip köşelere çekildiler. Kör Yusuf elleri titreyerek getirip soğuk çayı Seyit’in önüne bıraktı. Seyit cebinden bir mermi çıkardı, soğuk çayın içine attı, karıştırdı. Sonra çaydan bir yudum aldı. “Bu çay niye soğuk lan,” diye Kör Yusufa bağırdı. Kör Yusuf ellerini karnının üstüne bağlayıp Seyit’in yanına vardı. “Çoluğuma çocuğuma acı,” diye herkesin önünde Seyit’e yalvardı. Cebinden bir tomar para çıkanp, soğuk çayın yanına bıraktı. Seyit, “Erkek misin lan sen!” deyip paraları cebe indirdi. Kör Yusuf, “Erkek değilim, kanyım,” diye inledi. Seyit, “Sesli söyle lan, herkes duysun,” diye masadan kamayı çıkartıp Kör Yusuf'un boynuna dayadı. Kör Yusuf, “Kanyım! Kanyım!” diye bağırdı. Seyit o bağırırken “Cart!” diye kapıyı açıp, “Bana Panter Seyit derler, savulun lan,” diye haykırıp karanlık sokaklara daldı.</p>

  <p class="p7">Huvat oğlunun haraç aldığım, sinema kapılarım, kahve pencerelerini tekmeleyip gıcığına gidenin gırtlağına bastığını duyar duymaz, yeşil kitaplarım koltuğunun altına alıp oğlunun arkasına düştü. Yoluna geçti. Seyit, “Voltamı kestin, babalık,” deyip Huvat’a kama çekti. Huvat bir ağıtla eve geldi. Evdekileri Tanrı huzurunda şahit tutup Seyit’i evlatlıktan reddetti. Bu defa Atiye oğlunun peşine gitti. Kör Yusuf'un kahvesinin kapısında, tespih elinde, Seyit’in yolunu bekledi. Seyit, “Heyt ulan!” diye bağıra bağıra sokağa daldı. Atiye, “Seni gidi geberesice,” diye Seyit’in belinden yakalayıp Kör Yusuf'un kahvesinin kapısına boydan boya yatırdı. Herkesin ortasında yüzüne tükürdü, tutup elinden babasının yanına götürdü. Huvat, Seyit’e elini vermedi. Seyit yumulup yumulup babasının üstüne düştü. O üstüne düştükçe Huvat yeni gelin gibi nazlandı, yalandan yalandan ağladı, sonunda Seyit’in cebinden çıkardığı parayı aldı, cebine indirdi. Parayı cebine indirdikten sonra oğluna elini verdi. Seyit o gece Huvat’tan haram para üzerine uzun bir hadisişerif dinledi. Dinlediği bir kulağından girdi, bir kulağından çıktı. Ertesi sabah erkenden öbür semtin kabadayısının oturduğu kahveyi bastı. “Bundan sonra bana haraç vereceksiniz lan,” deyip, kahvenin duvarına üç delik açtı. Üstüne işaretini koydu. Kılıç Ahmet bu işe fena bozuldu. Adamlarını toplayıp Kör Yusufun kahvesine indi. En arka masaya çekildi. Kaşının birini bıyığının üstüne indirdi, ötekini alnına doğru çekti. Tek gözüyle oturanları kesti, boşalan bardakları kırdı, fincanları sokağa fırlattı. Kendisine bakana çattı. Seyit haberi aldı, Çamur Hasan’a adam yolladı, pusuya yattı. Çamur Hasan pusu yerine gelip işaretini çaktı. Sarılıp birbirlerinin pazusunu sıktılar, bir–iki yumruklaştılar, tabancalarının topunu döndürdüler. Gidip Kılıç Ahmet’in ocağını söndürdüler. Kılıç Ahmet, Seyit’in ayaklarının altını öptü, yolundan çekildi. O günden sonra Seyit’in şanı arttı, namı yayıldı. Kimse voltasını kesemedi. Benim diyen delikanlı, “Bir emrin var mı abicim?” demeden yanından geçemedi. Seyit gıcır gıcır ayakkabılarının topuğuna bastı, ipek gömleğinin yakasını beline kadar açtı, boynundan aşağı altın bir nal sallandırdı. Adını “Nallı Panter”e çıkardı. Bir–iki derken, yedi semtin haracını toplamaya başladı. Topladığı paraları yetime, dula dağıttı. İyilerin başına baba, kötülerin başına bela kesildi. Görülecek hesabı olan, Nallı Panter’in elini ayağını öptü. Nallı Panter elini ayağını öpenlerin isteğini geri çevirmedi. Adam mı dövülecek, ev mi basılacak, herkesin derdine koştu. Düşenin kolundan tuttu. Hem haraç aldı, hem para kazandı. Huvat’ın gözüne girdi. Huvat yeşil kitaplarını açıp oğlunun arkasından okuyup üfledi. Oğlunun yanında sigara içmesine, kamasını parlatıp tabancasının topunu çevirmesine izin verdi. Her namazın arkasından selam verip, “Allah oğlumun gücünü kuvvetini artırsın,” diye dua etti. O dua ederken Atiye elini yüreğine koydu. Her elini yüreğine koymasında içinde bir sızı duydu, etleri çekildi, gözü seğridi. Pencerenin önündeki divana çekilip oturdu. Sokak lambasının yer yer aydınlatUğı sokağın bekçisi oldu. Başının altına bir yastık koydu, oğlunun sallana sallana gelmesini beklerken orada içi geçti, uyudu. Uykusundan sıçrayıp uyandı. Oğlunun yatağını yokladı.</p>

  <p class="p7">Sonunda bir titremeyle hastalandı. Hastalandığı gün herkesi başına topladı. “Bu defa yolcuyum, Allah yüzünüze bakar inşallah,” deyip sustu. Huvat, Atiye’ye bir isteği olup olmadığını sordu. Atiye küskün küskün yatakların içinde döndü. “Ölmekten başka isteğim yoktur,” dedi, herkesin yüreğini ağzına getirdi. Ne mezarının üstüne her bir çocuğunun başı için susam çiçeği dikilmesini istedi, ne başında iki eğri kavak ağacının rüzgâr vurdukça sallanmasını düşledi. Yalnızca Dirmit’in okumasını, Seyit’in tabancayı belinden, kamayı ceketinin kolundan çıkarmasını istedi. “Kardeşlerimi bulun, Nuğber’i pencerenin önüne oturtun,” diye tutturmadı. “Zekiye’yi susturmaya gücünüz yeterse susturun, derdi neyse çaresini bulun, el değil bacılığımın kızı, onu kardeşiniz bilin. Elinizde para varsa Halit oğlana para gönderin,” dedi. Dedikten sonra inledi, gözlerini yumdu, uyudu. Uykusunda kaynanası Nuğber Dudu’yla konuştu. Nuğber Dudu kollanın açtı, gelinine sitem etti. Kaç bahardır Alacüvek mezarlığında onu beklediğini söyledi. Atiye bir terle uyandı. Huvat, Atiye'nin rüyasını, “Köye gitmem lazım. Anamın mezanm bir yoklamam lazım,” diye yordu. “Ölürsen seni de Akçalı’ya götürüp gömelim mi, kız?” diye usulca sordu. Atiye, “Ölümü buradan oraya sürümeyin, çocuklarımdan tuzağa götürmeyin,” dedi. Huvat başını salladı, kitaplarını topladı. Seyit’ten para aldı, köye gitti.</p>

  <p class="p7">O köye gider gitmez Atiye iyileşip ayağa kalktı. Seyit kendine gıcır gıcır takım düzdü. Kabadayılığı bıraktı, taşeronluğa başladı.</p>

  <p class="p7">Taşeronluğa başladığı gün Atiye’ye onu tek odalı evden kurtaracağına dair söz verdi. Evdekileri başına toplayıp bundan böyle üç kuruşa iş yapmayacağını, büyük işlerin altına gireceğini ve çok geçmeden adı “Üçler” olan bir şirket kuracağını açıkladı. Üç kardeş sırt sırta verirlerse ellerini attıkları her şeyin altın olacağından, herkesin önlerinde diz çökeceğinden, altlarına arabalar, üstlerine hanlar hamamlar geçirebileceklerinden söz etti. Önüne çıkacak her engeli yıkıp çiğneyeceğine, kimsenin gözünün yaşına bakmayacağına yemin etti. Atiye, “inşallah,” diyerek Seyit’in anlatüklarınıdinledi. Zaten bir gece önce rüyasında oğlunu gördüğünü, tepesine tepsi gibi bir ay doğduğunu, Seyit’in ayı alıp koynuna koyduğunu söyleyerek rüyasını, yakında Seyit’in şirket kurup zengin olacağına, kardeşlerinin elinden tutup onları da insan içine katacağına yordu. Seyit, Atiye’nin elini öpüp bir süsle merdivenleri indi. Zengin olmaya gitti. O gidince Dirmit kitaplarını dikiş makinesinin üstüne yayıp ders çalışmaya başladı.</p>

  <p class="p7">Dirmit, Atiye’nin hasta yatağında okumasını vasiyet etmesinden sonra kafasını kitaplarından başka yere çevirmedi. Annesine okuldan övgülü mühürlü kâğıtlar getirdi. Atiye, Dirmit’in okuldan getirdiği mühürlü kâğıtları çerçeveletip duvarlara astı. Çok geçmeden Dirmit’in çalışkanlığı tüm mahalleye yayıldı. Derken Akçalılıların evlerinde, oturdukları kahvelerde onun mühürlü kâğıtları, uykulardan garip anlaşılmaz dillerde sayıklayarak uyanmaları, kafadan çarpma yapıp on rakamlı sayılan su gibi bölüp sayfalar dolusu yazıyı ezberden okuması konuşulmaya başlandı. Dirmit’in cini, Cinci Memet’in çentiği iyice unutuldu. Adı kulaktan kulağa yayıldı. Herkes onun Akçalı’nın adını tüm dünyaya duyuracağından söz etmeye başladı. Kimi onun Akçalı’dan çıkacak tek okumuş insan olacağına, kimi ilerde Akçalı’ya koca koca binalar kuracağına, kimi doktor olup Akçalılılara bedava bakacağına inandı.</p>

  <p class="p7">Dirmit’in adı, boyunun on bin katı büyüyünce, Atiye’yi bu defa bir korkudur aldı. Kızının kâğıtlarım her gelene gösterdiğine, çerçeveletip duvarlara astığına bin pişman oldu. Dirmit’e nazar değecek diye kahırlanmaya başladı. Kahrından Dirmit’in çantasına, boynuna ağırlığının yarısı kadar mavi boncuk doldurdu. Kızım, “Bildiklerini kimseye öğretme,” diye tembihlemeye, “Öğretirsen geriye gidersin,” diye akıllar vermeye başladı. Çocuklarım çalıştırması için, Dirmit’e kazak, eldiven örüp getiren Akçalılı kadınları, “Bizim kız da geriye gitti, anam, kalacak mı ne!” diye geri çevirdi. Duvarlardan mühürlü kâğıtları indirdi. Sarıp sarmalayıp sandığa sakladı. Dirmit ne eline kazak eldiven alıp gelen kadınları anladı, ne durup dururken bir çabaya düşen, yalan üstüne yalan kuran, çantasına ağırlığınca mavi boncuk koyan annesini anladı. Şaşırıp kaldı. Beyaz gömleğinin üstüne, lacivert eteğini giydi. Boyundan büyük çantasını sırtına vurdu. Gidip kuşkuş otunun başına durdu.</p>

  <p class="p7">“Kuşkuş otu, anneme bir kızıyorum.”</p>

  <p class="p7">“Kızma.”</p>

  <p class="p7">“Bildiklerini öğretme diyor ama.”</p>

  <p class="p7">“Bildiğin ne?”</p>

  <p class="p7">“Bilmiyorum.”</p>

  <p class="p7">“Ne bildiğini bilmiyor musun şimdi sen?”</p>

  <p class="p7">“Ne bildiğimi bir bilsem!”</p>

  <p class="p7">“Ne yapardın?”</p>

  <p class="p7">“Annemden gizli, yayardım!”</p>

  <p class="p7">Dirmit kuşkuş otunu bir şey bilmediğine inandıramadı. Ona yeminle Akçalılıların yolda tutup kendisini sevmelerinden, ellerine kazak eldiven alıp kapılarına gelmelerinden çok utandığını söylediyse de kuşkuş otu Dirmit’e kulak</p>

  <p class="p7">Dirmit’in yüzüne gülerek yapraklarını “Seni gidi yalancı,” diye sağa sola salladı. Dirmit kuşkuş otunun kendisine inanmamasına kızdı. O kızdıkça kuşkuş otu üstüne üstüne gitti. “Söyle, söyle, seviniyorsun, değil mi?” dedi. Dirmit sonunda dayanamadı. Sevindiğini kuşkuş otuna söyledi. Kuşkuş otu kahkahayla gülmeye başladı. Dirmit, “Bana ne! Bana ne!” diye tepinip kuşkuş otunun yanından ayrıldı. Uzaktan, “Hem utanıyorum, hem seviniyorum,” diye bağırdı.</p>

  <p class="p7">Huvat yeşil kitaplarını alıp anası Nuğber Dudu’nun mezarını yoklamaya gittikten bir süre sonra, yeşil kitapların içindeki yazılar kadar çok havadisle geri geldi. Gelir gelmez köye elektrik geldiğini müjdeledi. Müjdenin arkasından içini çekip Türüdü’nün oğlu Musa’nın açık kablo üstüne “Şaarr!” diye işediğini söyledi. Herkesi güldürdü. Arkasından işediği yerde Türüdü’nün oğlu Musa’yı öldürdü. Herkesin gülmesi ağızlarında dondu. Atiye usulca, “Mahmut’la yaşıt olan oğlan, değil mi?” diye sordu. Arkasından bir ağıt tutturdu. Ağıtın arasında, bir, beş kızın üstüne o oğlanı zor bulduklarından dem vurdu; bir, anası Gülayşe’nin n’aptığım sordu. Huvat, Gülayşe’nin ağıt yakıp gezindiğini, elektriğe intizar edip dolandığını anlattı. Arkasından, anasının mezarını bürüyen san otlardan, tavuk yumurtası gibi yumurtaları olan, mezarın içine yuva kuran karıncalardan söz etti. Aşır Memet’in kızının Sığgın’a kaçtığını söyledi. Atiye ellerini dizlerine vurdu. “N’olmuş ya lan,” diye bir merakla gözünü Huvat’a verdi. Huvat, Aşır Memet’in bir zaman yüksekten atıp tuttuğunu, sonra barıştığını anlattı. Sonra kimin ne koyduğunu sayıp döktükten sonra bavulları, torbalan evin ortasına çekip oturdu. Atiye bavulların içinden erişteleri, torba torba iğdiş yoğurdunu, kayısı kurusunu çıkardıkça yine bir ağıttır tutturdu. Onun arkasından Nuğber ağıta başladı. Onlar ağladıkça Huvat saydı döktü. Tüm köyün kendisini yolculamak için ağılın başına çıktığını, “Atiye’nin iyiliği büyüktür bize,” diye kanların ağlaştıklarını art arda sıraladı. O sıraladıkça Dirınit, “Tulumba yerinde duruyor mu? Okula öğretmen gelmiş mi? Güller açılmış mı? Keşli Rıfat'ın oğlu Ömer'i gördün mü? Savmam'ya, Üçoluk’a gittin mi?” diye Huvat’ın etrafında dört döndü. Huvat bir daha gidişinde onu köye götüreceğine dair Dirınit'e söz verdi. Dirınit durup dururken, “Gitmem ben, gitmem,” diye bir ağıda başladı. Atiye, “Niye gitmezmişsin, kız?” diye Dirrnit'i çalıp azarladı.</p>

  <p class="p7">O akşam geç saatlere kadar, bir, Huvat söyledi; bir, Atiye içini çekip lafa başladı. Derken Nuğber ortaya bir oyun çıkardı. “Hadi gelin çam kütüğü oynayalım,” diye tutturdu. Huvat, “Hadi öyleyse,” deyip oyunu başlatu. İçinden köyün hanelerinden birini tuttu. O hanedeki insanların kaç kişi olduğunu söyledi. “Bir erinen avrat, dört kuzusu, dört kuzusunun iki eksik eteği, iki ev direği, bir de çam kütüğü,” deyip, “Bilin bakalım bunlar kim?” diyerek bir köşeye çekildi. Herkes elini yüzüne alıp düşünmeye başladı. Atiye, “Yazı Ayşegil,” dedi. Nuğber, “Vıcırdaklar mı?” diye sordu. Seyit, “Ebeler,” diye arıldı. Onlar bilemedikçe Huvat ipuçlarını artırdı, “Çam kütüğü, kocakarı,” dedi. Evlerinin dar sokağa yakın olduğunu söyledi. Derken hane bilindi. Hanedekiler tek tek anıldı. Bu defa Nuğber içinden bir hane tuttu. Arkasından Seyit bir hane sordu. Onlar sorup düşünürken vakit gece yansıra buldu. Atiye gidip Zekiye'nin anası Sose Kadın’ın yolladığı yoğurdu, balı bir tabağa koydu. Önlerine getirdi. Tabakların başına diz çöküp halka oldular. Zekiye yutkuna yutkuna, annesinin koyduğu bala yoğurda dalıp gitti. Diğerleri yoğurdu, balı yiyip bitirdi. İçlerini çekip yataklara girdiler. Gözlerini yumup ağılın başından topluca köyün içine indiler.</p>

  <p class="p7">Mahmut sabah kalkıp kocaman dükkânların sıralandığı, upuzun caddedeki reklamcıya gitti. Patronunun yol parası yapması için verdiği parayı öğlen köfte ekmek yemek için ayırdı. Eline ordinolan alıp sokağa çıktı. Semtten semte koşarak ordinolan dağıttı. Nefes nefese bir sevinçle işyerine döndü. Orada çalışan san saçlı, mavi gözlü kızı patronun kucağında otururken gördü. Utancından kıpkırmızı oldu. Patron bir kızgınlıkla kızı kucağında hoplatıp, Mahmut’u dışarı kovdu. Mahmut o günden sonra ordinolan dağıtıp geldikten sonra patronun tembihi üstüne dış kapıda tahta bir sandalyede oturup akşamın olmasını beklemeye başladı.</p>

  <p class="p7">Patronu ordino dağıtımı dışında, her gün eline para tutuşturup onu sigara almaya yolladı. Mahmut parayı alıp Çolak’a gitti. Çolak, Mahmut’u karanlık dar sokaklardan geçirdi, basık tavanlı bir eve götürdü. Koltuğunun altına sarıp sarıp sigaraları tutuşturdu. Mahmut sigaraları aldı, patronuna getirdi.</p>

  <p class="p7">Derken işi çoğaldı, işyerinin bulunduğu binadaki diğer patronlara, oralarda çalışan kızlara, adamlara da sigara taşımaya başladı. İşi büyüttü. Ordino dağıtımının yanına sigara dağıtımcılığını ekledi. Çolakla anlaştı. Sigara başına Çolak’tan para almaya başladı. Kazancı iki katına çıktı. Köfte ekmek yiyebilmek için yürümesine gerek kalmadı. Hem köfte ekmek yedi, hem arabaya bindi. Afişlerini görüp içinin çektiği her filme girdi. Derken Çolak’tan Mahmut’a birlikte çalışma teklifi geldi. Çolak, Mahmut’u karşısına aldı. Reklamcıdan ayrılması, yalnızca sigara dağıtması, tombala çektirmesi için kandırmaya çalıştı. Mahmut, birkaç gün Çolak’ın teklifini düşündü. Düşündükçe Çolak’ın yüzündeki deliklerden, sigaraları paketlediği basık tavanlı karanlık evden ürktü. Çolak’ın teklifini geri çevirdi.</p>

  <p class="p7">Reklamcıdaki işine devam etti. İşinin yanında sigara dağıtımcılığını sürdürdü. Eline tomar tomar para alıp Çolak’a gitti. Sigaraları paketleyip tek tek, kutu kutu dağıttı. Bir gün yine elinde bir tomar parayla sigara almaya gitti. Çolak’ı yerinde bulamadı. Parayı cebine koyup ara sokaklardan birine girdi. Çolak’ı arayıp sordu. Sonra bir kahveye oturdu. Çolak’ı beklemeye koyuldu. Bacak bacak üstüne atıp bir sigara yaktı, kendine bir çay söyledi. Çayını içerken şeytan dürtükledi. Cebindeki paraları çıkarıp eline aldı. Kahvedekilere gösteriş olsun diye parmağını tükürükleyip bir süsle saymaya başladı. Paraları saydı, bir çay daha söyledi. Çayı ağzını şapırdata şapırdata yudumladı. Oturanları şöyle bir süzdükten sonra kalkıp dışarı çıktı. Islık çala çala Çolak’ın sigaraları paketlediği evin dar sokağına daldı. Sokağı ortalamadan, boynuna sımsıkı bir el dolandı. Başka bir el, daha o gık diyemeden cebindeki parayı aldı. karnına yumruğu indirdi. Mahmut sokağın ortasına dizlerinin üstüne filmlerdeki gibi “Ah!” diye inleyip devrildi. Paralar uçup gitti.</p>

  <p class="p7">Mahmut devrildiği yerden kalkıp yürüye yürüye evin yolunu tuttu. Paraları kaptırdığını, bu yüzden işyerine dönemediğini kimseye söylemedi. Bir köşeye çekilip oturdu. Günlerce polislerin gelip kendisini götüreceklerinden korktu. Yakalayıp hırsız tutacaklarını sandı. Bu yüzden sokağa çıkmadı. Evde saklandı. Günler sonra pencereye çıkmaya, oynayan çocuklara bakmaya başladı. Çocuklar sokakta takım kurup top koşturdu. Mahmut onlara pencereden hakemlik yaptı. Sonunda içindeki oynama isteği korkusuna baskın çıktı.</p>

  <p class="p7">Mahmut sokağa çıktığı gün, günlerce evde oturmanın acısını çıkardı. Sokakta iki evin camım top atıp kırdı. Atiye’yi bağırta bağırta parka kaçtı. Salıncaklara bindi, demirlerden uçtu, bekçi kulübesinin damına tırmandı. Hevesini alamadı. Parktaki tüm çocukları başına topladı. Çocukları ikiye ayırdı. Çocuklar ağaçların arasına dağılıp başlarına Kızılderili şapkası ördüler. Ellerine taş, sopa aldılar, savaş oyunu oynamaya başladılar. Mahmut Kızılderililerin reisi oldu. Diğerlerinin başına sarışın kızı komutan yaptı. Sarışın kızın ordusu dağıldı. Kimi vuruldu, kimi kaçü. Sarışın komutan esir edildi. Ellerinden, belinden tutulup Mahmut’un yanına getirildi. Mahmut emir verdi. Sarışın komutan en ulu at kestanesinin gövdesine bağlandı. Kız at kestanesine bağlanınca ağladı. Mahmut kızın ağlamasına dayanamadı. Emir verip kızı çözdürdü. Alıp deniz kenarına, kayıklara bakmaya götürdü.</p>

  <p class="p7">Kız ertesi gün parkta Mahmut’u bekledi. Mahmut parka girer girmez ağaçların altında oturan iki yabancı çocuğu gösterdi. Mahmut gidip çocukların başına dikildi, birini tekmeledi, birine kafa attı. Çocukları parktan kovdu. Sarışın kız, çocuklar arkalarına bakmadan kaçarken Mahmut’a âşık oldu. Mahmut iki gün sonra sarışın kızdan bir haber aldı. Gidip at kestanesinin altındaki taşı kaldırdı. Taşın altında dörde katlanmış pembe bir kâğıt buldu. Kâğıtta yazanları okudu, kâğıdı göğsüne koydu, üstüne ellerini bastırdı, eve geldi. Helaya çekildi, göğsünün üstüne jiletle kızın adını yazdı. Göğsünden akan kanı gömleğine sildi. Kan dindi, jilet izleri kaldı. İzler gül rengini aldı, sonra yavaş yavaş soldu. Sanşın kızın adı Mahmut’un göğsünde kabuk bağlayıp kurudu. Mahmut ertesi sabah erkenden parka çıktı, at kestanesinin altında sarışın kızı bekledi. Kız geldi, utancından başını önüne eğip elini Mahmut’a verdi. Yanakları kıpkırmızı oldu. Mahmut göğsünü açıp kıza gösterdi. Kız önce korktu, sonra sevindi. O gün uzun uzun konuştular. Birbirlerine o güne kadar başlarından geçenleri anlattılar. Birbirlerinden karşılıklı söz aldılar. Mahmut çok sinirli olduğunu, sevdiği kızın başka oğlanlarla oyun oynamasına, konuşmasına gelemeyeceğini, eğer başka oğlanlara baktığını görürse, oğlanları da, kendisini de döveceğini söyledi. Sarışın kızın da kendisi gibi kıskanç yaradılışlı olduğunu öğrenince bozuldu. Kıza pek sıkıya gelemeyeceğini duyurdu. İşe giderse evlerinin balkonunda kendisini bekleyip beklemeyeceğini sordu. Kız evlerinin balkonundan aşağı inmeyeceğine, başka oğlanlara bakmayacağına söz verdi. Mahmut ayrılırlarken kıza mektup yarışması yapmalarını teklif etti. O günden sonra mektuplaşmaya başladılar. İlk gün kızdan beş sayfalık bir mektup geldi. Mahmut kıza on bir sayfa yazıp gönderdi. Kız yirmi bir sayfa doldurdu. Mahmut, Dirmit'i yardıma çağırdı. “Yap bir ablalık kız,” deyip Dirmit’i dersin başından kaldırdı. İkisi bir taşlığa indiler. Kâğıtları soğuk taşların üstüne serdiler, kıza elli sayfa mektup gönderdiler. Kız yarışı kazanacağına yemin etti. Kâğıtları uzunlamasına ortalarından kesti, birbirine ekleyip her ek yerine, ucundan kan damlayan, oklu kalpli resimler çizdi. Takvimlerden, tebriklerden kocaman güller kesti, kâğıtlara yapıştırdı. Güllerin arasını yazıyla doldurup yüz bir sayfa mektup yazdı. Mektubu rulo yapıp bağladı. Mahmut balkonlarının altından ıslık çala çala geçerken ruloyu önüne attı. Mahmut kucağında ruloyla eve geldi. Ruloyu açıp odanın ortasına serdi. Koca koca gülleri, kâğıtların yansını kaplayan oklu kalpleri görünce öfkelendi. Kızın hile yaptığına kafasını taktı. Ruloyu odanın ortasında bırakıp sokağa çıktı. Kızı parka çağırdı. Kız koşa koşa at kestanesinin altına geldi. Mahmut suratım asıp kıza, “Senden beklemezdim bunu,” dedi. Kız, Mahmut’a onu çok sevdiğine dair yeminler etti, yalvardı, ağladı. Mahmut kızın kendisini gerçekten çok sevdiğini anladı. Ama onun kendisine hile yapmasını kaldıramadı. Kızı orada gözü yaşlı bırakıp eve geldi. Evde Atiye'nin elinde kızın son mektubunu, yüz bir sayfalık ruloyu gördü, içi bir tuhaf oldu. Atiye oğluna mektubu kimin gönderdiğini sordu. Mahmut, “Sana ne, kız, beni seven biri,” deyip terslendi. Başını çevirip küskünlüğünden mektuba bakmadı. Mektup akşam evin ortasına serildi. Herkes bir ucuna eğildi. Huvat ilkin, “Bırakın şu piçlerin işini,” diye kötü kötü söylendi. Ama sonunda o da meraklandı. Yeşil kitaplarım kucağından kaldırıp mektubu eline aldı. Başını sallaya sallaya okudu. O okurken evdekiler gülüştü. Mahmut, onlar gülüşürken kendisine bin bir türlü süs verdi. Sonunda evdekilerin ısrarına dayanamayıp, kızı isteyene göstereceğini söyledi.</p>

  <p class="p7">Atiye ertesi gün Mahmut’un peşine takılıp parka gitti. Mahmut uzaktan kızı annesine gösterdi. Atiye, “Bir güzel kız ki geberesice,” diye eve çıktı geldi. Huvat koskocaman karısının tırnak kadar çocuğun ardına düşüp parka kız görmeye gitmesini ayıpladı. Ama Atiye’nin durmadan kızın kendisini Mahmut’un yanında görünce nasıl gülüp kaçtığını anlatması üzerine meraklandı. “Şu kızı bir de bana gösterin,” diye tutturdu. Atiye, Huvat’ın yanına düşüp kocasını parka götürdü. Mahmut’tan gizli, kızı uzaktan Huvat’a gösterdi. Huvat yeşil kitaplarım koltuğunun altına alıp parktan aşağı öksüre öksüre indi. Atiye’nin, kızın yanından geçerken yüzüne iyice bakması için ettirdiği yeminini yerine getiremedi. Kızın yanından geçerken utandı. Oğlunu seven kıza bir edip bakamadı. Başım önüne yıkıp hızlı hızlı yürüdü. O gözden kaybolunca, Atiye salıncakların başına vardı. Kızı yanına çağırdı. Önce, “Mahmut’u biliyorsun ya, ben onun annesi olurum,” deyip kızı utandırdı. Sonra ağzını aradı. Uzun uzun niye küstüklerini dinledi. Bir kızgınlıkla eve geldi. Mahmut’u dizinin dibine çekti. Gidip kızla konuşmazsa ona evlat demeyeceğini söyledi. Mahmut annesinin parkta kızı yanına çağırıp konuştuğunu öğrenince deliye döndü. Soluğu içine çekilinceye kadar tepinip bağırdı. Atiye korkusundan akşama kadar Huvat’ın yolunu gözledi. Onu merdivenin başında karşıladı. Kızı gördüğünü ağzından kaçırmaması için sıkıladı. Ama Huvat, Atiye’yi dinlemedi. Sofranın başında, 'gelini olacak sarışın kızı parkta sallanırken gördüğünü tutup söyledi. Mahmut kaşığını sininin ortasına çarptığı gibi ayağa kalktı. Kızı görene, konuşana küfürü bastı. Yemeğini sofrada bırakıp aldı başım gitti. Huvat, Mahmut’un arkasına Dirmit’i koşturdu. Dirınit, Mahmut’u park demirlerinin altında ağlarken buldu. Ses çıkarmadan kardeşinin yanına oturdu.</p>

  <p class="p7">Mahmut o günden sonra kızdan utandı. Bir daha parkta oynamadı. Onun kendisini görmemesi için erkenden sokağa çıktı, hava kararınca eve geldi. Günlerini uzaktaki parklarda, sinema önlerinde dolaşıp bekleşerek geçirdi. Huvat’ın tüm zorlamalarına rağmen işe girmedi. O işten kaçınca Huvat, Seyit’e yemin verdirip Mahmut’un harçlığını kesti. Mahmut harçlığını çıkarmak için sinema kapılarına parlak ciltli kitaplar yaydı, satmaya başladı. İşi sevdi, hayatı boyunca bu işi yapmaya karar verdi. Ama kararından caydı. Dumdum’la tanışınca tombalacılığa başladı. Eline bir torba aldı, köşe başlarında elini torbasının içine sokup şıngırdatarak bağırıp çağırmaya başladı. İşinin icabı saçlarım ensesinin altına kadar uzattı. Kollarına kartallı, yılanlı dövme yaptırdı. Tombalacıların başı Toto’ya yerinde bir teklif götürdü. Toto, Mahmut’un teklifine evetini verdi. Mahmut, Çolak’a gitti. Çolak’tan daha ucuz sigara temin etti, getirdi, avantasını aldı. O günden sonra hem tombala çektirdi, hem diğer tombalacılara sermayesine sigara getirdi. İşi büyüttü, günlük kazancını artırdı. Babasına para verir oldu. Huvat ilkin Mahmut’un kazancına el değdirmeyeceğine yemin billah etti. Ama Atiye kocasının aklına girdi. Huvat’ı tombala parasının haram olmadığına inandırdı. Yine de Huvat paranın günahım okuyup üfleyip Atiye’nin sırtına yüklemeden alıp cebine koymadı. Atiye, Mahmut’un parasının günahım üstüne aldı, oğlunun torbasını her gün eline verdi, işinin başına gönderdi.</p>

  <p class="p7">Mahmut bir sabah erkenden gitti, hava kararınca gelmedi. Atiye pencerenin önüne oturup oğlunun yolunu korka korka gözledi. Herkes çekildi geldi, gece yansı oldu, Mahmut’un ıslığı, torbasının şangırtısı sokağın köşesinden Atiye’nin kulağına gelmedi. Atiye pencerenin önünde ağlamaya başladı. Huvat oğlunu tombalacı yapanın Atiye olduğunu söyleyip yerinden kalkmadı, gidip oğlunu getirmesi için Atiye’ye bağırmaya başladı. Atiye, Dirmit’i yanına aldı, kahveye indi. Seyit’i çağırttı, Mahmut’un eve gelmediğini söyledi. Seyit annesiyle kardeşini eve getirdi. Huvat’a kadın kısmım gece yansı kahve önlerine çıkardığı için kötü kötü söylendi. Huvat başım yeşil kitaplarına yıkıp karşılık vermedi. Seyit içini boşaltıp kardeşini aramaya gitti. Çok sonra, “Gir lan içeri, korkma,” diye söylene söylene Mahmut’u içeri soktu. Atiye, Mahmut’un dayaktan şişip patlamış kaşım, dudağından aşağı akıp kurumuş kanı, çenesindeki morluğu görünce ilkin ne yapacağım şaşırdı, sonra düşüp odanın ortasına bayıldı.</p>

  <p class="p7">Mahmut o gece karakolda yediği dayağın üstüne, bir daha Dumdum’la, Toto’yla konuşmayacağına dair abisine söz vermediği, karşısında başkaldırıp, “Gelmeseydin lan kurtarmaya, çağırdık mı seni!” diye diklendiği için, bir de Seyit’ten dayak yedi. Huvat, Seyit’in attığı dayağı beğenmedi. “Allah’ın hakkı üçtür,” deyip yerinden doğruldu. Elinin tersiyle Mahmut’un şişip patlamış kaşına vurdu. Mahmut, Huvat’ın bacaklarının arasına inleyip devrildi, kaşından kilimin üstüne oluk gibi kan yürüdü. Dirmit kanı gördü, “Öldürdünüz kardeşimi!” diye bağırmaya başladı. Seyit koşup Dirmit’in ağzını kapadı. Dirmit, Seyit’in kollarının altında çırpınıp debelendi. Debelenirken birden dikiş makinesinin üstüne atıldı, orada açık duran kitabını eline aldı, yere çaldı...</p>

  <p class="p7">Dirmit o sabah sofrada kardeşinin şişip patlamış kaşında, morarmış çenesinde güller açıldığını görünce merakla gözlerini kardeşinin yüzüne verdi. Mahmut, “Erkeksen şimdi gel lan,” deyip, yanı başında oturan Seyit’in omzuna gülerek esaslı bir yumruk indirdi. Seyit, “Vay anam! “ deyip Mahmut’u arkası üstü yere yatırdı. “Gel ulan bakalım!” deyip kolunu dirseğine kadar sıvadı. Mahmut’un yanına yere ^uzandı. Seyit’le Mahmut dirseklerini yere verdiler, ellerini iç içe geçirip sıkıca kenetlediler. Huvat kalkıp ikisinin yanına diz çöktü. Mahmut’un boşta kalan eliyle kilimi kavradığım, güreşe hile karışuğım söyleyip güreşi yeni baştan tutturdu. Mahmut iki bilek bükümü küçüklük payı aldı. Dizlerinin üstüne yere sıkıca abandı. Seyit’in elini kilime yapıştırdı. Sevinçle yerden kalktı. Huvat’ın omzuna iki yumruk attı. Huvat, “İte bak hele!” deyip ayağa dikildi. Odanın ortasında ellerini yumruk edip Mahmut’a doğru sallaya sallaya ayak oyununa başladı. Mahmut bir açığını yakalayıp babasının başındaki namaz şapkasını eline geçirdi. “Hadi al bakalım,” diye namaz şapkasını işaretparmağının ucunda döndüre döndüre odanın içinde tur atmaya başladı. Huvat’ın soluğu tükendi. Başı çevrildi. Dilini ağzının içinde eliyle tutup döndürerek, “Ben sizin ikinizi birden yere çalarım lan,” dedi. Odanın ortasına çöktü. Mahmut, “Kim, sen mi çalarsın, git yav,” deyip namaz şapkasını babasının kafasına taktı. Huvat gülerek namaz şapkasını kafasına yerleştirdi. Atiye’nin ters ters yüzüne bakmasına aldırmadan, yerde bir dirseğinin üstüne uzanmış keyifle yatan Seyit’e bulaştı. Kafasını Seyit’in bacaklarının arasına sokup Seyit'in bir bacağını sırtına aldı. Yerde sürünmeye başladı. Atiye eline süpürgeyi geçirip Huvat’ın tepesine dikildi. “Kalk hocalar götüresi, vururum ha!” deyip süpürgeyi burnunun ucuna dayadı. Huvat, Seyit’in bacaklarının arasına sıkışıp kaldığından kalkamadı. Kafasını kilimin üstüne bırakıp gülmeye başladı. İçeri kaçan soluğunu yakalamaya çalışırken tükürüğünü soluk borusuna kaçırdı. Ağzım balık gibi açıp kapamaya, ayaklarını “Küt! Küt! “ yere vurup debelenmeye başladı. O ara boynunun köküne süpürge sapını yedi. Bebek ağlamasını andıran bir sesle, “Ölüyorum, kız, yetiş!” dedi. Atiye süpürgeyi attı. Seyit bacaklarım çözüp Huvat’ın başına diz çöktü. Nuğber, “İç çabuk, baba,” diye elinde bir bardak suyla Huvat’ın başına dikildi. Mahmut sofranın başında oturup ses çıkarmadan babasına bakan Dirmit’in yüzüne doğru eğildi. Başıyla babasını işaret edip göz kırptı, güldü. Dirmit, elinin tersiyle Mahmut’un yüzünü geriye itti, ayağa kalktı. Usulca dışarı çıktı. Aralıkta duran merdivene dayandı. Başım yukarı kaldırdı. Açık duran çatı kapağından görünen bir avuç gökyüzüne baktı. Gökyüzünden yüzüne iki damla yaş aktı.</p>

  <p class="p7">Mahmut bilek güreşinde abisini yendi. Ama güreşin arkasından ona boyun eğdi. Yeniden kaloriferci çıraklığı yapmayı kabul etti. Seyit kış çıkmadan onu zehir gibi usta yapacağına söz verdi. Mahmut, Seyit’in yanı sıra yürürken ikide bir, “Boş inşaattan cinmiş gibi korkuyorum lan,” deyip durdu. Seyit duymamazlığa geldi. “Şirketi beraber kurarız aslanım,” deyip güldü. Mahmut o gülerken sabahın karanlığında buz gibi inşaata girip körük yakacağı, tek başına korkuyla ustalarının gelmesini bekleyeceği, gece yansı ustalarına tek tek havlu tutup karanlık, sesinin boğulduğu kocaman ıslak duvarların arasında ürpererek tezgahın üstüne yayılmış takınılan temizleyip sandığa yerleştireceği, soluk soluğa kendini sokağa atacağı geceleri, puslu sabahlan düşündü. Sarsıldı. Abisinin kolunu itip birden koşmaya başladı. Seyit, Mahmut’un ardından yetişip nefes nefese omzundan tuttu. Önce güzel güzel yalvardı. Ona gittiği yolun yol olmadığını anlattı. O konuştukça Mahmut, “Sana ne?” deyip omuz silkti. Seyit sonunda bir öfkeyle yumruğunu kardeşinin suratına indirdi. Mahmut düştüğü yerden hırsla abisine baktı. Sonra başını sağa sola çevirip bir gören olup olmadığını araştırmaya başladı. O zaman Seyit, kardeşine vurduğuna pişman oldu. “Acıdı mı lan?” diyerek suçlu suçlu Mahmut’un yanına oturdu. Yeniden yalvarmaya başladı. Ama Mahmut suratına yediği yumruğun acısıyla kendinden geçti. Seyit’e ters ters cevaplar verdi.</p>

  <p class="p7">“Aslanım, koçum.”</p>

  <p class="p7">“Sensin lan, aslanım koçum.”</p>

  <p class="p7">“Ulan oğlum etme.”</p>

  <p class="p7">“Sensin lan, ulan oğlum etme.”</p>

  <p class="p7">“Evladım, yine döverim.”</p>

  <p class="p7">“Sensin lan, evladım yine döverim.”</p>

  <p class="p7">“Şeytan diyor, tövbe git.”</p>

  <p class="p7">“Sensin lan, şeytan diyor tövbe git!”</p>

  <p class="p7">“Bu son bak, geliyor musun lan benimle?”</p>

  <p class="p7">“Sensin lan, bu son bak geliyor musun lan benimle?”</p>

  <p class="p7">Mahmut, “Sensin lan,” diye diye son anda Seyit’ten gözünün üstüne bir yumruk daha yedikten sonra, yakasını kurtardı. Kaloriferci çırağı olmaktan böylece vazgeçtikten sonra da, yeniden sinema kapılarına parlak ciltli kitaplar yaydı. Bir zamanlar hayatı boyunca yapmayı düşündüğü işinin başına döndü.</p>

  <p class="p7">Seyit adını “Üçler” koyacağı şirketi tek başına kuracağını anlayınca, çaresiz onun bunun aldığı işe, düşük fiyat verip iş kapmaya, sermaye toplamak için bildiği bilmediği her işe teklif mektubu yazmaya başladı. Kabadayılıktan kalma namını, kendi köylülerinin elinden iş kapmak için kötüye kullanmaktan geri durmadı. Orada burada, onun bunun arkasından tehditler savurdu. “Babamın işi olsa, gene kıranın,” deyip piyasaya çullandı. Adını “Kapan Seyit”e çıkardı. Para, halı yedirmenin ilmini aldı. Kiminin yolunu çevirdi, kiminin yarısı sarılıp bitmiş işini söktürdü. Söktürdükçe hırslandı. Yolda Seyit’e selam veren, kahvede selamını alan tek köylüsü kalmadı. Seyit köylüsünün kendisine arkasını dönmesini tınmadı. İnadına, o fabrika senin bu fabrika benim, onun bunun işinin etrafında dolandı. Derken aradığı gelip Seyit’i buldu.</p>

  <p class="p7">Seyit bir akşam Kör Yusufun kahvesinden çıkarken vuruldu. Ağız üstü yere kapaklandı. Çabaladı, inledi, yerden kalkamadı. Kolundan tutup kaldıran olmadı. Sol bacağından oluk gibi kan yürüdü, kan akıp ince bir yol oldu, soğudu. Seyit, cam gibi gözlerini toprağa dikti. Baktığı yerde kocaman ışıklı bir levha gördü. Levhanın üstündeki “Üçler” yazısı bir yanıp bir söndü. Seyit dudaklarını büküp usulca güldü. Başını yanıp sönen yazının üstüne bıraktı. Elleriyle levhayı kenarlarından kavradı, “Anne kız,” diye inledi. Sonra sustu. O sustuktan sonra biri koşarak yanına geldi. Seyit’in cebine üstü yaldızlı, küçük küçük, bir dolu beyaz kart koydu. Kara, zayıf bir kız gelip Seyit’in başucunda durdu. Eline kara kaplı bir dosya alıp oturdu. Sonra uzun uzun çalan telefonu kaldırdı. Seyit’e uzattı. Seyit telefonu kulağına dayayıp kocaman dönerli koltuğuna kuruldu. Telefonu kapatıp, kara zayıf kıza daktilonun başına geçip oturmasını işaret etti. Ellerini arkasına bağlayıp kızın başına dikildi. Tane tane söyleyip bir dolu teklif mektubu yazdırdı. Kız teklif mektuplarını alıp gitti. Seyit cam gibi gözlerini toprağa dikti. Dili ağzının içinde büyüdü, şişti. Sol bacağı ip gibi uzadı, derin derin soluyan Atiye’nin boynuna dolandı.</p>

  <p class="p7">Atiye uykudan sıçrayıp uyandı. Bağırarak Seyit’in yatağını yokladı. Deli gibi ayağa dikildi. “Seyit'i vurdular,” dedi. Saçlarını yolup yumruklarını göğsüne indirdi. Seyit’in yatağının üstüne devrildi. Huvat yeşil kitaplarını koltuğunun altına aldı, arabaya binip gitti. Sabaha karşı kireç gibi bir yüzle geri geldi. “Durumu ağır,” dedi. Ağlamaya başladı. Onun ağlaması herkesi tuttu. Evin içinde önce ağıta, sonra duaya oturuldu. Azrail, Seyit'in yüzüne baktı. Gençliğine acıdı. Canını bağışladı. Seyit, günler sonra sol bacağını sürüye sürüye Huvat’ın koltuğunda eve geldi. Yine Seyit’e yataklar serildi. Eller yüze alınıp başında beklendi. Sonra beklemekten herkes yoruldu. Seyit tek başına yataklarda döndü. O dönerken Atiye, Seyit karnındayken gördüğü bir rüyayı diline doladı. Rüyasına giren aksakallı dedenin söylediği ismi koysalardı, Seyit'in vurulup vurulup al kanlara belenmeyeceğini deyip durdu. Rüyasını bir bu türlü, bir başka türlü yordu. Sonunda o da rüyasını anlatmaz, keşke adını Seyit koymasaydık diye dövünmez oldu. Oğlunun yanın bacakla nasıl çalışıp evi geçindireceğini düşünmeye başladı. O kara kara düşünürken Huvat yeniden götürüp Seyit'in iş takımlarını sattı. Yine onun yalvarmasına, “Takım olmadan ben nasıl şirket kuracağım,” diye uğunmasına aldırmadı. “Kurarsın, kurarsın,” deyip Seyit’in sırtını sıvazladı. Takımlar satılıp bitince yine Mahmut’un peşine düştü. Orada burada onun arkasını kovaladı. Mahmut sıyrılıp babasının elinden kaçtı. Gece yanları gelip, usulca yatağına sokuldu. Ortalık ışımadan kalkıp gitti. Huvat’ı deli etti.</p>

  <p class="p7">Huvat, kötü kötü Mahmut’un arkasından söylenirken, Atiye ikide bir Dirmit’in başına dikildi. Kulağına eğildi, “Oku, başım kurtar, kimseden hayır yok, bilesin,” dedi. Zihnini dağıtmaması, kafasını dersine vermesi için ona türlü akıllar verdi. Dirmit’i evin içinde olup biten her şeye kulağım tıkaması için tembihledi. Dirmit, Seyit’in cam gibi gözlerini tavana dikip inlemesine, Mahmut’un ıslığına, Huvat’ın nağmeli nağmeli bir alçalıp bir yükselen sesine, Nuğber’in işlediği çeyizleri kat kat açıp içini çekmesine, Zekiye’nin kendi kendine konuşup durmasına, Atiye’nin tespih elinde sohurdanmasına kulağını tıkadı. O yıl da okuldan övgülü, mühürlü kağıtlar getirdi. Bir sınıf daha atlayıp eve geldi. Sevincinden göğsünde gül tomurcukları açıldı. Göğsü önce kaşındı, sonra kızardı. Dirmit bir merakla banyoya girdi, gözlerini açıp göğsüne verdi. Usulca parmaklarım göğsüne değdirdi. Parmaklarının altında göğsü hızla inip kalktı, yüreği “Güp! Güp!” atu. Dirmit “Güp! Güp!” atan yüreğinin üstüne elini koydu. Deli bir rüzgar gibi savruldu. Koşup kuşkuş otuna müjdeyi verdi. Kuşkuş otu Dirmit’i gülerek dinledi. Ona annesine gitmesini öğütledi. Dirmit utandığım, annesini görür görmez yüzünün kızardığım söyleyip kuşkuş otuna yakındı. Kuşkuş otu Dirmit’e türlü dil döküp cesaret verdi. Hiç düşünmeden birdenbire söylerse, yüzünün kızarmayacağına yemin etti. Dirmit o gün annesine söyleyeceğine dair kuşkuş otuna söz verdi. Kuşkuş otunun ince yapraklarını okşayıp koşa koşa eve geldi. Birden Atiye'nin kulağına eğildi. Soluğunu tutup annesine göğsündeki kızarıklığı haber verdi. Atiye, “Bakayım kız,” diye, elini Dirmit’in göğsüne uzatn. Dirmit bir kolunu göğsünün üstüne kapattı. Kaçıp banyoya saklandı. Atiye, “Anneler bakar, kız,” diye gülerek Dirmit’i banyodan çıkardı.</p>

  <p class="p7">“Başka şeyler de olacak geberesice, dur da anlatayım,” diyerek önüne oturdu. Ona yakında genç kız olacağını duyurdu. Artık kışlan herkesin içinde leğende yıkanamayacağını, sokakta oyun oynamayacağını, erkek kardeşleriyle koyun koyuna yatamayacağını, hatta onlarla tek başına evde kalamayacağını, Dirmit’e bildirdi. Onu evin içinde Nuğber’le bir girip çıkması için tembihledi. Dirmit annesinin söylediklerini ağzı bir karış açık, hayretle dinledi “Niye, kız?” diye korkuyla inledi. Atiye genç kızların soru sormasının ayıp olduğunu söyledi. Ne dediyse aynen yapması için kızını tembihledi. Ondan, donunda kırmızı bir leke görür görmez hemen koşup kendisine haber vermesini istedi. Kızına, bu işaretin haberini alır almaz kendisine sıkı bir tokat atacağını, bunun âdet olduğunu söyledi. Uzun uzun annelerine gelip kırmızı işaretlerini haber vermeyen kızların kötü yola nasıl düştüklerini anlattı. Annelerin tokat atmasının şart olduğunu, bu tokatm kızları kötü yola düşmekten koruduğunu haber edip, “Sakın saklama,” dedi. Dirmit’i yeniden sıkı sıkı tembihledi. Korkmaması için öğüt verdi. Ama Dirmit annesini dinledikçe korkudan bayılacak hale geldi. Tir tir titremeye başladı. Ö titrerken Atiye bu defa nasihate başladı. Genç kızların fazla konuşmasının iyi sayılmadığını, bacaklarını uzatıp oturmalarının ayıp olduğunu saydı döktü. O sayıp döktükçe Dirmit’i bir ateş bastı. Önce her yanı kızardı, sonra eli ayağı buz kesti. Beti benzi uçtu. Ardından bir seğrime bir solumayla sarardı, soldu, kül gibi oldu.</p>

  <p class="p7">O günden sonra Dirmit’i bir düşüncedir aldı. Atiye'nin tembihlerinden sonra soru soramaz, erkek kardeşlerinin, babasının yanına sokulamaz oldu. Sesi soluğu içine çekildi. O susup bir köşeye sindikçe Atiye kızını gözleriyle yedi bitirdi. Gelip gelip başına dikildi. Kulağına eğilip yanına sokuldu. Dirmit’e kı^rmızı işaretten haber olup olmadığını sordu. Dirmit utana utana omuz silkti, başını önüne eğdi. O başını önüne eğdikçe, Atiye ellerini dizlerine vurdu. Kızına bu işaret gelmezse, erkek olunacağını duyurdu. Dirmit’in korkudan yüreği ağzına geldi. O günden sonra yemeden içmeden kesildi. İçine bir şüphedir girdi. Bir yandan ellerini koltuğunun altına alıp kollarıyla göğüslerini sakladı. Bir yandan, “Ya erkek olursam!” diye durmadan ağladı. İkide bir banyoya kapanmaya başladı. Banyoda, bir, yüzüne baktıysa; bir, sağını solunu inceledi. Orasını, burasını elledi. Elledikçe meraklandı. Kollarına, bacaklarına, yüzüne bir şey olup olmadığına baktı. Atiye ikide bir kızının banyoya kapanmasından huylandı. Anahtar deliğinden kızının ne yaptığını gözetlemeye başladı. Sonunda dayanamayıp Dirmit’i karşısına aldı. Önce ağzını aradı, sonra üstünü çıkarttırdı. Zorla sağını solunu yokladı. Kimselere bir şey demeden kızını alıp gitti. Uzak bir evde Dirmit’e kurşun döktürdü. Sonra elinden tutup camilere götürdü. Kimi camide Dirmit’e çeşme açtırdı, kimi camide abdest aldırdı. Gerisin geri eve getirdi. Dirmit’e yedi gün, üst üste, buldu buluşturdu, gece yansı manda sütü içirdi. Bir umutla Dirmit’in gelip kırmızı işareti haber vermesini bekledi. Kızın arkası sıra evin içinde, elinde tespih günlerce dolandı. O dolandıkça, Dirmit bunaldı. Atiye’yi it gibi kapmaya, annesinin yüzüne kapıları çarpmaya başladı. Atiye o kapıları çarptıkça, kendisinden köşe bucak kaçtıkça, kızın üstüne üstüne vardı. Önüne durdu. “Erkek olmak mı istiyorsun, geberesice,” diye öfkeyle sordu. Dirmit’in zorla yakasına yapıştı. Ona ağır ağır taşlar, yataklar kaldırttı. Bir kazan su kaynattı. Suyun içine bir kalıp kırmızı taş boya attı. Kızını kırmızı, kaynar sularla yıkadı. Yıkadıktan sonra, yünlere sardı. Sonunda muradına erdi. Dirmit bir gece bacakları titreye titreye Atiye’nin yanına geldi. Kulağına eğildi. Müjdeyi verdi. Verir vermez yüzüne “Şak!” diye bir tokat yedi.</p>

  <p class="p7">O tokattan sonra Dirmit bir daha kendine gelemedi. Günlerce kuş gibi çırpındı. Yataklarda bir o yana, bir bu yana çırpındı. Okumak, üflemek, tespih çekmek, başında gözyaşı dökmek kar etmedi. Huvat gidip doktor getirdi. Doktor Dirmit’e kutu kutu hap verdi. lki takım iğne yazdı. Atiye bu defa kızma kocaman kırmızı iğneler vurdu. Kırmızı mercimek gibi haplar içirdi. Dirmit kendine geldi. Ayıktı, ayağa kalktı. lyi huylarını yatağa döktü, hastalıktan sonra kötü huylar kaptı. Eline Zekiye’nin, Nuğber’in topuklu ayakkabılarını alıp alıp banyoya girmeye başladı. Derken banyodan çıkmaz oldu. Bir Nuğber’in naylon çoraplarını karnına koydu, bir Zekiye’nin askılı geceliğini alıp ortadan kayboldu. “Annem bana onca korkuyu niye verdi,” demedi. Atiye’nin gitme dediği yere gitti. Atiye’nin konuşma dediğiyle konuştu. Evin içinde evden ayrı, dışarıda elden ayrı, laf dinlemez, nasihat almaz bir kız olup çıktı. Atiye bir söylediyse kızından bin laf duydu. Ağzını açamaz oldu. Kızındaki değişmeyi hastalanmasına yordu. “Aklında bir şey kaldı zaar,” diye diye dizlerine vurdu. O dertli dertli dizlerini döverken, Dirmit ucundan tüller, yapma kirazlar sarkan hasır şapkalı, etekleri dizinin iki karış üstünde Aysun diye bir kızla arkadaş oldu. Aysun’u annesinden ileri tuttu. Evi barkı unuttu.</p>

  <p class="p7">Atiye, ne ettiyse, kızını Aysun’dan ayıramadı. Dirmit’e her eve gelişinde “Aysun dayağı” attı. Her ip olup uzamasının, gidip gidip Aysun’u bulmasının ardından “Aysun intizarları” etti. O intizar ettikçe, Dirmit eteklerini kesip Aysun’un etekleri gibi dizinin iki karış üstüne çıkardı. Aysun gibi ağzına kocaman bir sakız aldı. Aysun’la bir oldu, yoldan geçen oğlanların ardından ıslık çaldı. “Aysun parka oğlanlara kendini göstermeye gidiyor, ben niye gidiyorum!” demedi. Aysun’un yanına düşüp gitti. Aysun ne ettiyse, o da aynısından etti. Atiye, Dirmit’in önünü alamayınca, bu defa iyiliğe bozdu. İntizarı, dayağı bırakıp güzel güzel kızının kulağına nasihat okudu. Oğlanlarla konuşmaya kalkan, annelerini dinlemeyip oğlanların çağırdığı yere giden kızların başma gelenlerden laf açtı. Oğlanların kızlara baygınlık veren şurupları nasıl içirdiklerini anlattı. Oğlanlarla öpüşen kızların başına ömür boyu bir ağrı saplandığını, dişlerinin döküldüğünü, etlerinin kuruyup pul pul kalktığını söyleyip kızına korku verdi. Dirmit’i oğlanların çağırdığı yere gitmemesi için tembihledi. Ama Dirmit, Aysun’dan oğlanlarla öpüşen kızların dişlerinin dökülmediğini, etlerinin kuruyup pul pul kalkmadığını öğrendi. Atiye’nin yalanını yüzüne vurdu. O günden sonra annesinin dediklerini beğenmez oldu.</p>

  <p class="p7">Dirmit’in arsız bir kuş olup sokakta Aysun’la bir kanat çırptığı sıralarda Huvat, hiçbir çocuğunun yaşlılığında kendisine bakmayacağını söyleyerek, Allah’ın şefkatli kollarında kendisine sıcak, yumuşak bir yatak yapmanın çabasına düştü. Kara sakallı hocanın çağırdığı her yere gitmenin sevap getireceğini düşünüp onun katıldığı toplu namazlara gitmeye başladı. Yağmur çamur demedi, kendisini Allah yoluna çeviren kara sakallı hocanın arkası sıra cami cami gezindi. Dinlediklerini gelip evde anlattı. Atiye’nin, “Yeter bıktırdın çocukları,” diye söylenmesini onun kafir olduğuna yordu. Babalık görevini aksatmadan yerine getirdi. “Sizin günahlarınızı bana yüklerler sonra,” deyip ne duyduysa, ne dinlediyse bir bir saydı döktü. Baba olmasından dolayı Allah’ın sırtına yüklediği yükü, üstünden indirip çocuklarının sırtına bindirdi. Kuş gibi hafifledi.</p>

  <p class="p7">Derken yine bir sabah, erkenden abdest alıp kara uzun sakallı hocanın arkasına takıldı. Uzak bir yerde kocaman bir camide namaz kıldı. Namazın ardından upuzun bir vaaz dinledi. Hoca vaazını, Allah’ını seven herkesin arkasından deniz kenarındaki çift minareli caminin önüne gelmesini dileyerek bitirdi. Huvat kalkıp kalabalığın arasına katıldı. Allah’ım seven herkesin gideceği yere vardı. Orada sakalı belinde, genç yaşlı bir dolu doğru yolu bulmuş insan görünce kendini tutamadı. Ağladı. Burnunu çeke çeke, dolup taşan gözlerini sildi.</p>

  <p class="p7">O sıra biri gelip eline yeşil kâğıtlar verdi, bir başkası yakasına ufak bir kâğıt iğneledi. Huvat okuyup üfleyip eline verdikleri kâğıtları cebine koydu. Kalabalığın arasında kara uzun sakallı hocayı aramaya başladı. Onu ararken Akçalılı Kel Bahı’yı buldu. Kel Bahı’nın koltuğuna girdi. O sıra kalabalıktan bir uğultu yükseldi. Uğultu “Allah Allah!” diye toplu bir çığlığa dönüşüp göğe çekildi. Kalabalık caminin önünden yokuş yukarı tırmanmaya başladı. Huvat, Kel Bahı’nın kolunu sıkıca kavradı. Herkes ne bağırıyorsa aynısından bağıra bağıra kalabalıkla beraber yokuşun başına vardı. O demeye kalmadan kalabalık bir başka kalabalığın arasına daldı. Sakalı beline değen, nur yüzlü hocalar, ağızlarından köpükler saça saça gençlerle bir kavgaya tutuştu. Hocalar hocalıktan çıktı, yedi başlı ejderha kesildi. Eline sakalı kadar bir sopa geçiren kara şalvarlı hocalar bir ağızdan, “Ölüm! Ölüm!” diye bağırmaya başladılar. Huvat ne yana kaçacağını, kime bakacağını şaşırdı. Kalabalığın içinde, kargaşada Kel Bahı’yı yitirdi. “Ölür mölürüm de!” deyip üst üste salavat getirdi. Şapkasını eline alıp zorla kalabalığın arasından kendini sıyırdı. Her yanı camlı koca bir binanın önüne çıktı. Şaşkın şaşkın ne yana gideceğine bakınırken, kara uzun sakallı hocayı her yanı camlı koca binanın arkasına kaçarken gördü. Hocanın arkası sıra o da seğirtti. Binanın arkasında, “Vurun! Öldürün!” diye bağrışan sakallı, şalvarlı hocaların topluca yere çömelip oturduğunu gördü. Korkusundan gerisin geri döndü. Tırmandığı yokuşa doğru hızlı hızlı yürüdü. Kalabalıktan çıktıktan sonra derin derin nefes aldı, şapkasını başına koydu. Koyar koymaz arkasından bir çağrışma duydu. Başını geriye çevirmesiyle, bir sürü gencin üstüne doğru geldiğini görmesi, kendisini yerde bulması bir oldu. Huvat’ı sürüyüp taş bir binaya götürdüler. Dar koridorlardan geçirip, koca bir salona soktular. Yüzü yaralı bir genç gelip Huvat’ın yüzüne tükürdü. Başka biri üstünü yokladı, okuyup üfleyip cebine koyduğu yeşil kâğıtları yüzüne çarptı. Bir başkası, Huvat’ın başına yerleştirmeye çalıştığı foter şapkasını alıp yere attı. Huvat şapkasını almak için bir hışımla yere eğildi. Genç, ayağını şapkanın üstüne basıp Huvat’ı geri itekledi. Bir başka genç gelip önüne dikildi. Bir dolu şey sordu. Huvat’ın cevaplarını inanmaz inanmaz dinledi. Dinledikten sonra, “Amca senin okuyan çocuğun var mı?” dedi. Huvat, “Var, o da sizin gibi piç olmazsa,” diye tutup ters bir cevap verdi. Durduk yerde yüzüne sıkı bir tokat yedi. Tokatı yer yemez korkusu uçup gitti. Bir hışımla yüzüne tokat atan gencin üstüne atıldı. Huvat’ı tutup duvara dayadılar. Aralarında usul usul bir şeyler konuştular. Ne konuştularsa, Huvat’ı Seyit yaşlarında bir gencin yanına kattılar. Genç, Huvat’ın koluna girip onu dar koridorlardan geçirdi. Bir daha hocaların peşine düşüp cebine yeşil kâğıtlardan sokup yokuş yukarı Urmanmaması için tembihledi. “Hadi şimdi evine git, amca,” dedi.</p>

  <p class="p7">Huvat o gün gece yansına doğru bir ter, bir titremeyle eve çıktı geldi. Soluğunu boşaltıp kapının arkasındaki divana çöktü. Neden sonra kendine geldi. “Babanız ölecekti ya, hadi Allah yüzünüze baktı,” dedi. Nuğber koşup Huvat’a bir bardak su getirdi. Seyit eline havlu alıp Huvat’ın terini sildi. Atiye, “N’olduğunu doğru dürüst anlatsana lan,” diye başına dikildi. Huvat soluya soluya başına gelenleri anlattı. Daha o lafını bitirmeden Seyit, “Kosko^^^n adamsın, gittiğin yola bak,” diye babasına terslendi. Atiye sakallı hocaya bir tespih döndüre döndüre in^tizar etti. Ağzına, yüzüne, sakalının tellerine verdi veriştirdi. O veriştirirken Huvat şapkasının derdine düştü. Şapkasını bir kez giydiğinden, hevesini alamadan alıp başından atnklarından, üstüne ayaklarım bastıklarından yakınmaya başladı. Yakındıkça yandı. İçi, yepyeni şapkasına yandıkça hırslandı. “Ben de gidip şapkamı o piçlerden almazsam!” diye tutturdu. Seyit, “Git seni öldürsünler de, biz de kurtulalım sen de!” deyip söylendi. Huvat, kendisini öldürmeye kalkışanı tuttuğu gibi duvara çalacağını, kendisini sürüyüp kapadıkları okulun izolasyonunu yaptırdığını, o okulun içini avcunun içi gibi bildiğini söyleyerek, şapkasını eliyle koymuş gibi bulacağına yemin içti. Seyit, “Gitmeye ne kalkma, ben sana yeni şapka alının,” dedi. Ama Huvat'ın içinin yangınını söndüremedi. Huvat, “Yeni şapka istemem,” diye diretti. “Giden canın olsaydı n’olacaktı lan,” diye söylenen karısına terslendi. Atiye, Huvat’ın evin içinde bir şapka kavgası koparmasından korktu. Seyit’e, bırak yakasını aklı başında değil, diye işaret etti. Huvat'ın yatağını çabucak getirip serdi. Kocasını sensin deyip yatırdı. Huvat az sonra soluğunu içine çekip yavaş yavaş bırakarak uykuya daldı. Uykusunda şapkasının kafasından uçup, rüzgârın önü sıra savrulup gittiğini gördü. îçi yanarak şapkasının peşine düştü. Şapka bir yere çakılıp bir havalanarak gitti gitti, çığlıkların yükseldiği, sopaların insanların sırtına, ellerine, yüzlerine indiği kocaman bir kalabalığın ortasına düştü. Huvat, şapkasının ardından kalabalığa girdi. “Şapkam, şapkam!” diye kalabalığı yardı. Şapkası insanların tepesine kona kona uçup gitti. Huvat içinde bir sıkıntıyla uyandı. Elleriyle yatağı, yanını belini yokladı. Derin derin soludu. Yeniden gözlerini yumdu. Aynı rüyayı bir daha gördü. Uyanıp yatağın içinde bir o yana, bir bu yana döndü. Uyanıkken de aynı rüyayı gördü. Şapkası günlerce gözünün önünden gitmedi. Bir yandan da, hocaların hem kendilerini çağırıp hem kaçmalarını, her yanı camlı binanın ardına saklanmalarını kendine yediremedi. Kara sakallı hocayla selamı sabahı kesti. Camiye gitmez oldu.</p>

  <p class="p7">O günden sonra Huvat’ın içinde yavaş yavaş her şeye, herkese karşı bir şüphe belirmeye başladı. Büyük umutlarla bağlandığı yeşil kitaplarını bir yana kaldırdı. Sonra yeniden eline aldı, ama eskisi gibi nağmeli nağmeli keyifle okuyamadı. Bir sıkıntıya düştü. Uzun uzun bocaladı. Sonra yeşil kitaplarını tekrar elinden bıraktı. Pencerenin önüne geçip oturdu. Kara kara düşünmeye başladı. ^Düşüne Huvat’a bir hal oldu. Her şeyin altında bir şey aramaya, ^erin içinde olanı biteni hep kötüye yormaya başladı. Huvat’ın bu durumunun geçici olduğunu sanan Atiye, bir süre sonra yanıldığım anladı. Durduk yerde Huvat, Atiye’ye birden karardı. Her önüne gelene onun kendisine bir kötülük etmesinden şüphelendiğini söylemeye başladı. Atiye, Seyit’i çekip babasını doktora göstermesini, sağma soluna, kafasına bir iyice baktırmasını istedi. Seyit babasını doktora görünmesi gerektiğine inandırmak için epeyce uğraştıktan sonra, onu alıp götürmeyi başardı. Doktor, Huvat’a evire çevire baktıktan sonra ona bir takım iğne, bir kutu da hap yazdı. Huvat iğnesini Atiye’nin vurmasına karşı çıktı. “Başka iğneci getirin,” diye tutturdu. Seyit gidip babasına başka iğneci buldu. İğnesini vurdurdu. Ama Huvat’a iğneler iyi gelmedi. İğnelerden sonra bir gözüne perde indiğini, kafasının içinde alev savrulduğunu söyleyerek bu defa da Seyit’e düşman kesildi. Atiye her eve gelene oğlunun kendine iğne yaptırıp öldürmek istediğini anlatan kocasının aklını kaçırdığını sandı. Delirip ortalığa düşeceğine kocasının dünya değiştirmesinin daha hayırlı bir iş olacağını düşünmekten kendini alamadı. Azrail’e Huvat’ın ruhunu gasp etmesi için yalvarmaya başladı. O yalvarırken Huvat’ın şüpheciliği ilerledi. Dirmit’in okulda çeteye girmiş olabileceğini düşünmeye, düşüncesini kendini yoklamaya gelen Akçalılılara açmaya başladı. Atiye, kızını durduk yerde inanılmaz bir hayal gücüyle çeteye sokan kocasını, güçlükle bu düşüncesinden vazgeçirdi. Ama bu defa Huvat, Atiye’nin fal baktığı günlerden beri kardeşten ileri tuttuğu, annesi saraydan çıkma Zerefşan Hanım’ın kendisi için bu eve gelip gittiğini, iki defa kendisine göz kırpıp işaret ettiğini söylemeye başladı. Atiye, Zerefşan Hanım’ın içinde kötülük olmayan, zavallı bir kadın olduğunu, can sıkıntısından evlerine gelip gittiğini söylediyse de,</p>

  <p class="p7">Huvat’ı inandıramadı. Huvat kalkıp Zerefşan Hanım’ın kapısını çaldı. Onu birlikte şöyle bir gezmeye, çay içmeye çağırdı. Zerefşan Hanım kenarlan oyalı, rengi uçmuş ipek mendilini gözlerine bastırıp ağlayarak Atiye’ye geldi. Huvat’ı, “Ben onu abi bilirdim,” deyip şikayet etti. Atiye kocasının son ettiğini öfkeyle çocuklarına duyurdu. Huvat çocuklarının anlamlı anlamlı gülmelerine, ikide bir “Zerefşan Hanım’ı nereye götürecektin baba?” diye laf dokundurmalarına içerledi. Evdeki herkese küstü. Kendisini çocuklarına şikayet ettiği için Atiye’ye iyice karardı. Atiye, Huvat’ın düştüğü durumu fırsat bilip iki geceye bir yatıp kalkmak için, diretmesinin önünü almak için, “Senin artık böyle işlerden elini ayağını çekmen lazım,” diye kocasına akıl verdi. Hiıvat, Atiye’yi dinlemedi. Yerden bir kilo ağırlığında taşı kaldırabilecek gücü bulunduğu sürece, erkeğin yatıp kalkmasının Allah’ın emri olduğunda diretti. Ama Atiye’ye karardığından ona dokunmamaya yemin etti. Yine de kocalık görevini yerine getirmesine engel olan karısını, emrine karşı çıktığı ve kendisini de zorla günaha soktuğu için Ulu Tanrı’ya şikayet etti. Tanrı’ya bu işin günahını Atiye’nin boynuna yıkması için yalvardı. Ayrıca Atiye’yi Tanrı huzurunda günahı üstüne alması için zorladı. Atiye sonunda dayanamadı. “Beni rahat bırak, ben günaha razıyım,” deyip kocasını yatıştırdı.</p>

  <p class="p7">O günden sonra da onun yediğinin içtiğinin ziyan, okuyup üflediğinin kar olduğunu düşünmeye başladı. Eline yeniden yeşil kitaplarını alması için Huvat’ı kandırmanın yollarını aradı. Bir yalvardıysa, bir kitaplan götürüp Huvat’ın kucağına bıraktı. Sonunda kocasının peşinde dolanmaktan yoruldu. Hasta düştü. İki gün ölümden, öte dünyadan söz açmadan yataklarda döndü. Çocuklarının başına toplanmasını, Huvat’ın yeşil kitaplarını eline alıp başucunda okuyup üflemesini bekledi. Ama kimse yerinden kıpırdayıp yanına gelmedi. Elini tutan, terini silen, “Bir dileğin var mı?” diyen olmadı. Huvat her hastalandığında bir yolunu bulup Azrail’i alt eden karısının yine bir yolunu bulup ayağa kalkacağını, hatta onun günün birinde öleceğinin bile şüpheli bir durum olduğunu düşündüğünden onun gözlerini tavana dikip inlemesine kulak tıkadı. Atiye’nin kendisinin çenesini bağlayıp mezara sokmadan imkânı yok ölmeyeceğine dair yemin edip çocuklarının yüreğine su serpti. Atiye ölümün eşiğinde kendisiyle zıtlaşan kocasını Allah’a havale edip, ikinci günün akşamı, evdeki herkesi çaresiz ağzıyla çağırıp başına topladı. “Ben bu dertten kurtulmam, hiç umudum yoktur,” dedi. Son bir kez çocuklarının, gelininin yüzüne baktı. Elleriyle işaret edip tek tek yanına gelip oturmalarını, boynuna sarılmalarını istedi. Nefesini ölümün tuttuğunu söyleyerek, elleriyle ağzını kapayıp başım çocuklarının, gelininin göğsüne gömdü. Torunu Seyit’ih çok küçük olduğunu, nefesinin yine de ona iyi gelmeyeceğini söyleyip ona uzaktan dokunmakla yetindi. Huvat’ıysa eliyle işaret edip yanından uzaklaştırdı. Huvat karısının kendisini yanından kovmasına içerledi. Kötü kötü söylendi. O söylenirken Atiye, son isteğinin kocasının odadan çıkartılması olduğunu açıkladı. Huvat koluna girip kendisini kapıya doğru çeken oğlunun kolunu tutup itti. Atiye’ye bir dolu tehdit savurduktan sonra kendini dışarı attı. O dışarı çıkınca Atiye Azrail’i çağırdı. Azrail gelip Atiye’nin göğsüne çöktü. Atiye, “Al canımı ya Azrail!” diye bağırdı. Gözlerini yumdu. Ağzını açıp derin derin soludu. Üst üste bir şeyler mırıldandı. “Al canımı!” diye arada bağırdı. Sonra gözlerini araladı. “Ruhumu teslim edemiyorum,” dedi. Çocuklarım üzmemek için Tanrı huzuruna çıkartıldığı an, Huvat’la ilgili öğrendiği şeyleri, Tanrı’ya söz verdiği halde açıklamadığını, bu yüzden gazaba uğradığını, sözünü tutmazsa ömrünün uzayacağını, ama hep can çekişeceğini çocuklarına duyurdu. Kocasını yanına çağırdı. Huvat, çocuklarına epeyce dil döktürdükten sonra yüzünü asıp</p>

  <p class="p7">Atiye’nin yanına oturdu. Atiye kocasına, geri kalan ömrünü okuyup üfleyerek geçirirse, kimsenin işine karışmayıp kendini yeşilkitaplara yeniden verirse Tanrı’nın onu bağışlayacağını, aksi halde yeşil kitaplarını bir gaflete düşüp rafa kaldırdığı için cehennem ateşine atacağını duyurdu. Ayrıca, ruhunu huzur içinde teslim edebilmek için hakkını helal etmesini istedi. Huvat, “Helal olsun kız,” diye inledi. Gidip yeşil kitaplarını aldı. Atiye’nin başına oturdu. Ölüm döşeğinde kendisini düşünen karısına, ruhunu huzur içinde teslim etmesi için dua okudu. Ama Atiye, Azrail’in içindekileri dışına vurmadığı için kendisiyle kavga ettiğini söyleyerek, yakası kürklü bir manto isteyip alamadığını, öldükten sonra böyle bir mantonun alınıp tabutunun üstüne atılmasını istedi. Çocuklarından vasiyetini tutacaklarına dair söz aldı. Mahmut’la Dirmit’in dışarı çıkartılmasını, kendisini ölürken görünce korkabileceklerini söyledi. Onlar dışarı çıkınca Nuğber’i yanına çağırıp eli yüzü temiz, çocuksuz dul bir adam bulursa yaşına bakmayıp evlenmesini, yuvasını kurup bir kenara çekilmesini tembihledi. Nuğber başını sallayıp ağlayarak geri çekildi. Huvat okumayı hızlandırdı. Seyit elini yüzüne alıp gözlerini annesinin inip kalkan göğsüne verdi. Atiye, “Arkamdan ağlamayın,” dedi. Gözlerini yumdu. Gerisin geri açtı. Dirmit’i yanına çağırdı. Seyit, Dirmit’i elinden tutup içeri getirdi. Dirmit boynunu büküp annesinin başucuna oturdu. Atiye, Dirmit’in yüzüne bakıp derin derin soludu. Birden yakasına yapışıp, “Aysun, Aysun,” diye inledi. İnledikten sonra Dirmit’in yakasını bıraktı. Ellerini ellerinin arasına aldı, öylece kaldı. Sonra hırıltılı yavaş bir sesle, Tanrı huzuruna çıktığında, meleklere kızının sonunun ne olacağını sorduğunu, sorar sormaz yüzüne bir ay doğduğunu, Aysun’un çırılçıplak gelip ayın önüne durduğunu, yüzüne kara gölgeler vurduğunu, Aysun’un sonunun iyi gelmeyeceğini kızma bildirdi. Ondan bir daha Aysun’la konuşmamasını istedi. İstedikten sonra inledi. Gözlerini yumdu. Uyudu. Sabaha karşı bir terle uyandı. “Nerdeyim ben?” diye bağırdı. Bağıra bağıra kendine geldi. Çocuklarının arasında, yatağının içinde olmasına sevindi. “Ölmedim mi?” dedi.</p>

  <p class="p7">Atiye’nin yine ölmediği gecenin sabahında Halit askerden geldi. Geldiği gün, neredeyse annesinin cenazesine yetişeceğini öğrenince, Atiye’nin boynuna sarıldı, çocuk gibi ağladı. Sonra bavulundan kalın bir defter çıkardı. Evdeki herkese askerlik hatıralarım okudu. Asker ocağında şiir yazmayı öğrendiğini, Battal Gazi romanlarım su gibi içtiğini, bir oğlu daha olursa adını Kürşat koyacağını açıkladı. Sonra baş sayfalarına annesinin, babasının, kardeşlerinin, oğlunun, karısının resmini yapıştırdığı kalın hatıra defterini evin içinde dolandırdı. Atiye, resminin altında yazan “Kaderde, tasada ve kıvançta benimle birlik olan annem” yazısını okuyunca, kendini tutamayıp ağladı. Huvat önce gençliğinden kalma tek resmini oğlunun alıp gitmesine, resmini yıldız biçiminde kesip defterine yapıştırmasına sinirlendi. Ama sinirini dışa vurmadı. “Oku bakalım, lan, benim için ne yazmışsın?” dedi. Halit okuyunca utandı, başını önüne' eğdi, bıyığının altından güldü. Defter Seyit’e, Seyit’ten Mahmut’a geçti. Mahmut gülerek defteri Nuğber’e verdi. Nuğber hem kendi resmine, hem Halit’in asker arkadaşlarının resimlerine baktı. Sonra kardeşinin arkadaşlarına baktığını gören olup olmadığını araştırdı. Dirmit ablasıyla göz göze geldi. Birden başını yere indirdi. Usulca, “Baktıysan bana ver kız,” dedi. Nuğber defteri Dirmit’e uzattı. Dirmit defteri alıp bir köşeye çekildi. Köyde çatal kapının önünde Seyit Abisinin çektiği resmine uzun uzun baktı. Parmaklarım, çizmelerinin, sıçan kuyruğu gibi başının iki yanından sarkan örgülerinin, içine çektiği boynunun, utangaç utangaç bakan gözlerinin üstünde gezdirdi. Abisinin resminin altına yazdığı, “Kanımın son damlasına kadar çırpınıp seni okutacağım” sözlerini içi ezilerek okudu. Bir tuhaf oldu. Boş gözlerle sayfaları kaplayan resimlere, şiirlere, kalplere, güllere baktı. Abisinin şiir yazmasına, ortasından oklar geçen kalpler yapmasına, koca koca güller kesip defterine yapıştırmasına şaştı. O şaşkın şaşkın bakınırken Halit, defteri Dirmit’in elinden kaptı. Yumuşak bir sesle en çok sevdiği şiirini okumaya başladı. Atiye oğlunun tüm bunları bilip becermesine sevindi. Oğlunun bir de işten kaçmadan çalıştığını görürse, gözleri arkada kalmadan ölebileceğini söyledi. Huvat, Atiye’ye oğlunun tövbe tutmayacağını duyurdu. Halit o zaman işten kaçmayacağına dair yazdığı şiiri babasına okudu. Şiirin arkasından üst üste yemin içti. Çalışacağına söz verdi.</p>

  <p class="p7">Halit’in geldiği günün akşamında, ev göz aydına gelen Akçalılılarla dolup taşmaya başladı. Atiye ellerinde çoraplar, kazaklar, gömlekler, elbiselik kumaşlar, tepsi tepsi baklava börekle sökün eden köylülerini ağırlamak için bir telaşla ortaya düştü. Her gelene ayrı sofra açtı. O içeri dışarı koştururken Huvat, bayram büyüğü gibi gelene gidene el öptürdü. Halit görücüsü gelmiş kız gibi süzüle süzüle bir hal oldu. Kolonya dökmekten, şeker tutmaktan, iyi gözükeceğim diye ağız etmekten yoruldu. Ama âdet yerini bulsun diye her gelene askerde ettiğini, yediğini, içtiğini, on bir gün hapis yattığını, şiir yazdığım, hatıra defteri tuttuğunu anlattı. Gelenin gidenin eline defterini tutuşturdu. Önce resimlerine baktırıp, ardından şiirlerini okudu. Kadınları bir ağıda koydu. Erkeklerin ağzına laf düşürdü. İçini çekip–ağzını açan kendi askerlik hatıralarını anlatmaya başladı. Askerlikten köye, köyden dönüp şehre geçildi. Derken gelenin gidenin arkası kesildi. Atiye kim ne getirmişse ortaya döktü. Tek tek yazdırdı. Kim öndücünün karşılığını vermiş, kime hediye borçlanmışlar, hesaplattırdı. Hesabı, “Ev yaptırırlar, oğlan everirler, altından kalkarız,” deyip kapattırdı. lki–üç gün sonra gelinini giydirip kuşattı. Oğlunu yanına kattı. Gelenlerin tek tek kapısını çaldı. “Bizi sayıp geldiniz, ayağınıza sağlık,” diye diye tüm evleri dolaştı. Halit sıradan Akçalılıların elini bir daha öptü. Dualarla, dileklerle misafirlikten çıktı. lş aramaya başladı.</p>

  <p class="p7">Atiye kocasının eline yeşil kitaplarım yeniden tutuşturduktan, Halit’in dönüş telaşım da üstünden attıktan sonra, “Bir derdim şu kız kaldı,” diye gözlerini Dirmit’e dikti. Dirmit annesinin gözünden kendisini uzak tutması için Tanrı’ya olmadık diller döktüyse de duaları tutmadı. Daha beter iğne olup Atiye’nin gözüne batmaya başladı. Atiye, Dirmit’in ana vasiyeti tutmadığını, okunun doğrusuna gittiğini, Aysun’u terklemediğini ağzına sakız etti. Sabahtan akşama kadar çok belayı başından savıp bugüne geldiğini, ama Aysun yüzünden bugünden ileri geçemeyeceğini, Aysun’un sebep olup kendisini öldüreceğini söyleyerek gezindi. O gezindikçe Dirınit annesiyle laf yarışına kalktı. Annesinin, gözüne Azrail’in Aysun kılığında göründüğünü söylemesine rağmen onunla inatlaştı. Atiye gitme dedikçe, Aysun’a iyice düştü. Aysun’u görmediği gün ağzına lokma sokmadı. Gözünü uyku tutmadı. Tuttuysa da sabaha kadar Aysun’un adını sayıkladı. Atiye sonunda kızının Aysun’a kara sevda olduğunu evdekilere haber etti. Dirınit’in eteklerini kısaltıp kestiği elbiselerini eline aldı. Herkesi başına topladı. Şimdiye kadar bir yerinin kırılmasından, herkesin yüreğinin kalkmasından korktuğu için Dirmit’i ele vermediğini söyleyip önce lafa bir kapı açtı. Sonra elindeki elbiseleri ortaya attı. Ne dedi, ne ettiyse onunla imkânı yok başa çıkamadığını anlattı. Bugüne kadar yürek çarpıntısıyla kızını kötülüklerden korumayı az çok becerdiğini, ama artık ona gücünün yetmediğini işittirip bir köşeye çekildi. Cinci Memet’in attığı çentiği herkes unutsa bile kendisinin unutmadığını haber edip ağlamaya başladı. O ağlarken Seyit, Dirmit’in kestiği elbiselerden birini yerden kaldırdı. Dirınit’i yanına çağırdı. Elbiseyi üstüne tutup boyunun ölçüsünü aldı. Dişlerini sıkıp az geri çekildi. “Bu kızın te^^yesini siz bana verin,” dedi. Huvat gözlerini Halit’e dikti. Halit kendisinden küçük kardeşine Dirmit'i terbiye etmesi için izin verdi. Seyit izin çıkar çıkmaz, “Gel bakalım yanıma kız,” dedi. Dirmit gidip Seyit'in yanına oturdu, uzattığı elini öpüp alnına koydu. Seyit ilk elden, Aysun’la konuştuğunu bir daha duyarsa bacaklarını kıracağını Dirmit’e duyurdu. Ardından yarından tezi yok, tüm Akçalılılara haber edeceğini, okuluna doğruca gidip gitmediğini günü gününe öğreneceğini söyledi. Atiye, oğlunun Akçalılılara haber vermesini, “Bacım doğru gidip geliyor mu?” diye kahvedeki herkesi tembihlemesini doğru bulmadı. O yolla kız terbiye edilmeyeceğini, kızın adının dile düşürüleceğini söyleyip oğluna başka akıllar verdi. Onu yapacağına, Aysun'u tutup dövse daha iyi olacağını söyledi. Hem böyle yaparsa Aysun’un da belki akıllanıp sokakta gezinmeyeceğini, sevaba bile girebileceğini oğluna işittirdi. Dirmit, Atiye’nin hiç kendini yormadan oturduğu yerden oğluna verdiği akıllan duyunca hırsından deliye döndü. Öfkesinden ağzından çıkanı kulağı duymadı. Avazı çıktığı kadar bağırmaya başladı. Seyit, “Siz dokunmayın,” deyip önce bir sahiplendi. Kimseye Dirmit’e el sürdürmedi. Dirmit’in bağırması geçinceye kadar gözünü Dirmit'e verip bekledi. Dirmit tepine tepine duruldu. Gidip bir köşeye oturdu. Seyit kalkıp Dirmit’in önüne durdu. “Dediklerini bir de, şimdi, yavaş sesle de bakayım, kız,” diye tutturdu. Dirmit hiç ses etmeden başını arkaya çevirip sustu. Seyit saçından tutup Dirmit'i sarstı. Dirmit öfkeyle yüzünü Seyit’e döndü. Gözlerinden pıtır pıtır yaşlar döküldü.</p>

  <p class="p7">Dirmit öfkeyle dolan içini, iri sıcak damlalar dökerek boşalttıktan sonra, ince ince sağılan, içini yakıp kavuran bir ağıda, “Aysun Ağıdı”na başladı. Günlerce nereye baksa Aysun'u gördü. İçinden hep Aysun'la konuştu. Aysun’la bir yatakta uyudu. Uykusunda Aysun'la park demirlerinin üstünde oturdu. Aysun’la ağaçlara tırmandı. Aysun’la iskelede balık tutanlara bakmaya gitti. Sabah kalkıp gözünü sokağa ^9* di. Aysun’un kapılarının önünden geçmesini bekledi.–Atiye’den gizli Aysun’a el salladı. Korkudan koşup Aysun’un yanına varamadı, uzaktan güldü, uzaktan ağladı. Aysun el edip çağırdıkça içini çekti, başını önüne indirdi. Kalkıp kitaplarının başına oturdu. Aysun köşelerden, kapı önlerinden Dirmit’e el etmekten yoruldu. Bir zaman sonra sokaklarına uğramaz oldu. Dirmit çok sonraları, Aysun’un ablası gibi koca bir mağazada tezgâhtar olduğunu duydu. O günden sonra ne zaman kocaman bir mağazanın önünden geçse, Aysun'un koşup arkasından yetişmesini bekledi. Dönüp dönüp arkasına baktı. Aysun’u aradı.</p>

  <p class="p7">Aysun kocaman mağazalardan birinde kayboldu. Atiye kızının gözünden uzaklara giden Aysun’un telli duvaklı gelin . olması için dualar okudu. Dirmit, Seyit’in terbiyesinde yeniden derslerine döndü. Atiye kızının ders çalıştığını gördükçe deli gibi sevindi. Ona baktıkça içi kuş gibi hafifledi. “Aysun’un dünyada bir eşi daha yoktur,” dedi. Kızının okulda kalıp arkadaşlarıyla top oynamasına, bunaldıkça az çıkıp dolaşmasına izin verdi. Dirmit'i, başını önüne eğip doğruca gidip gelmesi, arkasından adını bile çağırsalar dönüp bakmaması için tembihledi. İstediği yere gönderdi. Onun terbiyesini yeniden üstüne aldı. Seyit’i aradan çıkardı. Ama Seyit’i aradan çıkarır çıkarmaz, Dirmit defteri kitabı bir kenara kaldırdı. Annesinden az serbestlik alınca eve uğramaz oldu. Atiye’yi yeniden bir kaygıya koydu. Atiye tespihini eline aldı, “Allah’ım kızımı ıslah et,” diye dolanmaya başladı. Dolanırken, arkadaşlarının Dirmit’in ders çalışmasını çekemediklerini, onun derslerinde geriye gitmesi için bile bile oyun ettiklerini kafasına taktı. Arkadaşlarının içten içe tuttukları niyeti kızma açtı. Dirmit ters ters annesinin yüzüne baktı. Atiye, “Bakma öyle geberesice,” diye diye, ele bu kadar düşmenin, el için anayı babayı yıldırmanın, okulu ki^tabı</p>

  <p class="p7"> boşlamanın iyi olmadığını söyledi. Sonunda lafı kız arkadaştan bile zarar geleceğine getirdi. Elden dost olmaz diyerek kızına öğüt verdi. Herkesten uzak durması, yakın arkadaş tutmaması için tembihledi. Arkadaşlarının yüzüne duramıyorsa onları alıp eve gelmesini söyledi. Kendisinin, o değilden, onlara, “Kızımın yakasını rahat bırakın,” diye bir–iki laf dokundurup onu yüze durmaktan kurtaracağına yemin etti. Ama Dirmit, Atiye’yi dinlemedi. Sesi erkek sesi gibi kalın, iri yan bir kızın peşine takıldı. Eline kocaman meşin bir top aldı. Okuldan gelir gelmez çantayı merdivenin başından aralığa fırlattı. Ses etmeden başını alıp gitti. Akşam eli yüzü toz toprak içinde geldi. Yorgunluktan ne yemek yiyebildi, ne defter açtı. Atiye bir yalvardıysa bir okuyup üfledi. Bir ağladıysa bir topa düşmesini, alıp başını gitmesini haber edeceğini, onu yeniden Seyit’in terbiyesine vereceğini kızına duyurdu. Ama Dirmit bana mısın demedi. Aysun’u yitirdi, topu buldu. Atiye kızının Aysun’a düştüğü günleri arar oldu. Kızma düştüğü şeye saplanma huyunun Huvat’tan geçtiğini söyleyip, bir Huvat’a bir Dirmit’e intizar etmeye başladı. Sonunda Dirmit’i intizarla, yalvarmayla terbiyeye sokamayacağım, top sevdasından kurtaramayacağını anladı. Kızının içine topun işlediğini, topu anasından babasından çok sevdiğini oğullarına duyurdu. Bu defa Dirmit’i yola getirmeye Halit talip oldu. Seyit topun bir yumrukluk canı olduğunu, bir gün içinde Dirmit’i güzel bir kalıba sokacağını söyleyip Halit’ten öne aüldıysa da, Halit büyük abi olarak Dirmit’i güzel bir kalıba sokma işinin kendi vazifesi olduğunu söyledi. Dirmit’in terbiyesini üstüne aldığını evdeki herkese bildirdi. Ona el sürmemeleri için sıkı sıkı tembihledi. Onun bundan sonra kendisinden sorulacağını duyurdu. Dirmit’i yanına çağırdı. Önce bir elini öptürdü. Ardından Dirmit’e, toptan ne anladığını, topta ne bulduğunu sordu. Dirmit top lafını duyar duymaz kül gibi oldu. Gözlerini yere indirdi. Halit derhal topu unutacağını Dirmit’e bildirdi. Dirmit gözlerini yerden kaldırıp Atiye’ye çevirdi. Annesine Azrail’in gözüne top gibi mi görünmeye başladığını sordu. Atiye oğluna verdiği sözü tuttu. Dilini hiç yormadı. Dirmit’e arkasını döndü. Gülmeye başladı. Dirmit bir sinirle oturduğu yerden kalktı, kapıyı çarpıp aralığa çıktı. Duvara dayanıp gözlerini çatı kapağına dikti. Uzun uzun kara bir şerit gibi görünen gökyüzünü seyretti.</p>

  <p class="p7">Dirmit, Halit’in terbiyesine verildikten sonra, onun askerde edindiği tecrübeleri, yazdığı şiirleri, okuduğu Battal Gazi romanlarını dinleye dinleye duruldu. Bakanın, terbiyesine parmak ısıracağı bir kız oldu . Ağzında bir dilinin olduğunu unuttu. Okuldan gelir gelmez, kitaplarını açıp dikiş makinesinin üstüne koydu. Başı kitaplarının üstünde uyudu. Uyanır uyanmaz kitaplarına el attı. Atiye sevincinden yere göğe sığmaz oldu. Kızının başı için sadaka vermeye, Halit’in ağzına diline dualar okumaya başladı. Kızının başına felaketler geleceğini söyleyip yüreğini yakan Cinci Memet’in kemiklerine sövüp sayarak yüreğini soğuttu. Dirmit’in çantasına yeniden mavi boncuklar koydu. Ama Atiye okuyup üfledikçe, Dirmit’e başka bir hal oldu. Eh ayağı ip gibi inceldi. Yüzü süzülüp çekildi. Atiye bu defa bir korkuya düştü. Kızma az çalışması, az çıkıp hava alması, açılması için yalvarmaya başladı. Bir, yalvardıysa; bir, Dirmit’in kendi kendine sebep olacağını, huylarıyla başını yiyeceğini söyleyip ağladı. O ağladıkça Dirmit ne yapacağını, ne diyeceğini bilemedi. Günlerce bir sıkıntıyla çantasını alıp okula gitti. Sonunda sıkıntısını atmak için bir yol aramaya koyuldu. Ondan bundan sora sora, içinin sıkıntısını alacak bir şey buldu. Bir torba boyalı çamurla eve geldi. Kendi kendine çamurdan heykeller yapmaya karar verdi. Bu defa Atiye’nin korkusundan, çamuru merdivenin altına sakladı. Herkes uyuduktan sonra çamuru merdivenin altından çıkarıp banyoya girdi. Vıcık vıcık bir hevesle oynadı. Oynadıkça içi açıldı. Sıkıntısı uçup gitti. Gözlerine uyku indi. Dirmit uykulu uykulu çamuru torbasına doldurdu. Şeytana uydu, çamuru banyoda koydu, girip yatağına uyudu. Bir güzel rüyaya daldı. Rüyasının en güzel yerinde bir sarsıntıyla uyandı. Atiye’nin karanlıkta başında dikildiğini görünce cinli gibi sıçradı. Atiye saçından tutup Dirmit’i “Küt!” diye yatağın üstüne oturttu. “Banyodaki esrar ne?” diyerek burnundan soludu. Dirmit, “Ne esrarı, kız?” diye bir korkuyla uykulu gözlerini Atiye’ye dikti. Atiye, “Sus geberesice, ocağımızı yıktın,” deyip Dirmit’in etlerini büktü. Kanını içine akıttı. Dirmit neden sonra kendine geldi. “Çamur kız o, çamur,” diye acıyla inledi. İnlerken yüreği taşıp ağzına geldi. Hırsından kuş gibi çırpınmaya, avazı çıktığı kadar bağırmaya başladı. Onun bağırmasına evde kim varsa uyandı. Herkes bir merakla Atiye’yle Dirmit’in başına toplandı. Atiye getirip çamuru torbasıyla odanın ortasına attı. “Esrar içiyor geberesice,” dedi. Geri çekildi. Herkes koşup çamurun başına eğildi. Halit, Dirmit’in içtiğinin kendisinden sorulacağını, herkesin yatağına çekilmesini istediyse de kimse Halit’i dinlemedi. Eline bir parça çamur alan lambanın altına dikildi. Kimi kokladı, kimi korka korka elledi. Sonunda onun karılmış, boyanmış tandır toprağı olduğuna karar verildi. Atiye’ye gülündü. Dirmit’e tandır toprağını nerden bulduğu soruldu. Sonra herkes yatağına girip uyudu. Çamur delik deşik, parça bölük ortada kaldı. Dirmit kederinden bir ağıda başladı. Sabaha kadar tüm yaşını “Şıp! Şıp!” döktü. Acıyla inleyip kilimin üstüne çöktü.</p>

  <p class="p7">Atiye o geceden sonra bir zaman evin içinde suçlu suçlu girip çıktı. Ağzını açıp Dirmit’e, “Git öteye!” demedi. Kaşının altından kızının durgun girip çıkmasını izledi. Sonunda onu Tanrı'ya emanet edip kendi haline bıraktı. Bu defa diline Mahmut’u doladı. Sabahtan akşama kadar “Mahmut, Mahmut,” diye tespih çekmeye başladı; bir, oğlunun, babasının adını yerin dibine batıracağından söz açıp ağladı; bir, evin içinde kendinden başka kimsenin Mahmut’a sahip çıkmadığından yakınıp herkesle küslük çekişti. Oğlunu kitap dolu kutuyla gelip giderken gördükçe yüreği tükendi. “Yüreğim,” diye diye sonunda Halit’i Mahmut’un peşini kovalamaya razı etti. Halit, “Bir ahilik de ona yapalım!” deyip Mahmut’u bulmaya gitti. Akşama kadar kardeşinin izini sürmekten ayaklarına kara sular indi. Ne kadar bildiği sinema varsa hepsinin önünü gezdi. Mahmut’u bulamadı. Onun yerine uzak bir yerde, koca bir kapının önünde, belinde iki yapma tabanca, ağzında sigara, yüzünde karton maske Bil Kit diye bir oğlan buldu. Oğlanın başına dikildi. Yüzündeki maskeyi çekip aldı. Kolundan tutup kaldırdı. Bil Kit, Halit’in karnına bir yumruk attı. Halit geri geri çekildi. Bil Kit ağzını kulaklarına kadar açıp güldü. Belinden tabancasının birini çekip Halit’e fırlattı. Halit, bir hışımla, Bil Kit’in üstüne atıldı. Bil Kit sendeleyip devrildi. Halit ayağını Bil Kit’in karnına basıp tepesine dikildi. “Yürü lan eve,” dedi. Bil Kit kitaplarım kutusuna doldurdu. Maskesini, tabancalarını kitapların üstüne koydu. Halit kutuyu kucakladı. Bil Kit’in kolundan tuttu. Sürüye sürüye eve getirdi. Atiye sabah kalkıp giden, alacakaranlıkta hiç ses etmeden gelip içeri oturan oğlunun Bil Kit olduğunu duyunca, “Babamın adının nesi vardı?” diye bir ağıt tutturdu. O ağlarken, Huvat yeşil kitaplarını acele elinden bıraktı. Öte dünyada, kendisine “Bil Kit diye bir evladın varmış,” diye sorarlarsa ne diyeceğini sorup Mahmut’un üstüne yürüdü. Mahmut sıçrayıp divana çıktı. Halit geçip Huvat’ın önüne durdu. M^mut’un kendisinden sorulacağını babasına duyurdu. Huvat, Halit’e, Mahmut’a sahip çıkmak için kimden izin aldığinı sordu. Evin içine böyle bir adeti Atiye’nin çıMrdığını söyleyip karısına terslendi. İki oğlundan kendisine çocuk terbiye etme sırasının bir türlü gelmediğinden yakınmaya başladı. O yakınırken Mahmut kapıyı açıp kaçtı. Huvat oğlunun ardından, Bil Kit değil, ejderha olsa elinden kurtulamayacağını bir–iki bağırdı. Mahmut’tan öfkesini alamadı. Kapıyı tutmadığı için Halit’e çıkıştı. Son son böyle bir oğlan doğurup ortaya çıkarttığı için Atiye’ye çattı. Neden sonra çekilip bir köşeye oturdu. Mahmut’u kendisinin terbiye edeceğini duyurdu. Ona el değdireni reddedeceğini bildirdi.</p>

  <p class="p7">Huvat ilk iş olarak Mahmut’un kitaplarım, maskesini yaktı. İki tabancasını arka bahçeye gömdü. Gidip oğlunun adım Bil Kit koyduğunu, bunun kendisine bir günahı olup olmadığını hocalara sordu. Bir telaşla eve geldi. Halit'i, Mahmut’u bulup getirmesi için, sokağa gönderdi. Halit, Mahmut’u parkta demirlerin üstünde tek başına otururken buldu. Yalvar yakar eve getirdi. Mahmut korka korka içeri girdi. Huvat korkacak bir şey olmadığını oğluna duyurdu. Ona, adım yeniden koyacağını haber etti. Önce Mahmut’tan annesinin, abisinin elini öpmesini istedi. Mahmut boynunu büküp babasının dediğini tuttu. Huvat en son kendi elini oğluna uzattı. Mahmut babasının elini öptü. Önüne diz çöktü, oturdu. Babasıyla birlikte üst üste üç dua okudu. Huvat dualar bitince Mahmut’un kulağına eğildi. Üç defa, “Senin adın Mahmut,” dedi. Mahmut, “Benim adım Mahmut,” deyip babasının önünden kalktı. Halit’in önüne oturdu. Halit tıraş makinesiyle Mahmut’un saçlarım kırktı. Mahmut bir güzel oğlan olup çıktı.</p>

  <p class="p7">Mahmut bir güzel oğlan olduktan sonra işsiz kaldı. Seyit onun işsiz kalmasını, Halit’in askerden geldiği günden beri evde oturmasını fırsat bildi, yeniden şirket türküsü çağırmaya başladı. Mahmut, Seyit<span class="t12">'</span>in türküye başlamasıyla, babasından dinlediği nasihatları unuttu. Kendisine kaloriferci çırağı olmasını teklif edecek olanın, bir gece uykusunda öte dünyaya göçeceğini abisine işittirdi. Sürüneceğini bilse inşaatta çalışmayacağını bildirdi. İnşaat lafı duyar duymaz elinin ayağının boşandığını, cin tuttuğunu haber etti. Huvat, babasınınkinden, abilerininkinden kanım daha kırmızı belleyen oğlunu açlıkla terbiye etmeye karar verdi. Seyit’i ona maması, üstüne açtırmaması için tembihledi. Mahmut’a evde yemek yemeyi yasak etti. Harçlığı kesti. Ona acıyana evlat demeyeceğini açıkladı. Atiye’ye gözünün yaşına bakarsa üçten dokuza şart edeceğini duyurdu. Eline yeşil kitaplarım alıp bir köşeye oturdu.</p>

  <p class="p7">Mahmut babasıyla inatlaştı. Adını değiştirip bu defa “Süpermen” yaptı. Parkta cicoz oynayan çocukların yanına vardı. Yere doğru eğilmiş çocukların kafasından uçtu. Toprağa dikilmiş paraları aldığı gibi kaçtı. Ardından yetişen iki oğlanla kavgaya tutuştu. Birinin burnunu, birinin ağzını kanattı. Çok geçmeden parkta cicoz oynayan çocukların yüreğine korku saldı. yanına iki yardımcı aldı. Birinin adını “Tarzan” birinin adını “Zoro” koydu. Bir uzun iki kısa ıslığı işaret seçti. Park çeşmesinin altını haberleşme yeri etti. Park bekçisini koşturup oyalama işini üstüne aldı. O bekçiyi oyalarken diğerleri çocukların arasına daldı. Bir hafta içinde park ıssızlaştı. Herkes kapısının önüne çekildi. Çete sokak aralarına girdi. Derken eve, Mahmut’un adını “Süpermen” koyduğunun haberi geldi. Huvat yeşil kitaplarını koltuğunun altına alıp Mahmut’un izini kovalamaya başladı. Önüne çıkan çocukla, “Gelsin, yemeğini yesin,” diye haberler saldı. Mahmut çeteyi dağıtıp eve geldi. Gelir gelmez koca bir tencere yemek yedi. Huvat söve saya Mahmut’u dizinin dibine oturttu, kulağına, “Senin adın Mahmut,” diye üç kez çağırıp dua okudu. Mahmut kalkıp sıradan herkesin elini öptü. Seyit kardeşinin başını eğip elini öpmesini fırsat bildi. Yarından tezi yok, inşaatta çalışmaya başlayacağını söyledi. Mahmut’un inşaat lafını duyar duymaz eli ayağı boşandı. Zangır zangır titremeye başladı. Seyit, “Tuzağı bırak lan,” deyip Mahmut’un üstüne yürüdü. Titremeyle kimseyi korkutamayacağım söyleyip boynuna asıldı, tutup yere çaldı. Atiye koşup Mahmut’un üstüne yumuldu. Huvat, üstüne Varıp onu iyice yıldırmanın doğru olmadığını Seyit'e duyurdu. Mahmut ne kadar kurulmuş kurulacak şirket varsa hepsine söve saya Atiye'yi üstünden atıp doğruldu. Kapıyı çarpıp çıktı. Sırtını duvara dayayıp aralığa oturdu. Oturduğu yerden Seyit’in sesini duydu. Kalkıp merdiveni kurdu, tırmanıp kiremitlerin üstüne oturdu, hırsından bir ağıt tutturdu. Hırsı az geçince ağıdına omuz silkti. Ellerinin tersiyle burnunu sildi. Dişlerini sıkıp, “Ulanlar,” dedi. İçini çekip başını yukarı kaldırdı. Yıldız iğneleri gözüne battı. Gözlerini kapattı.</p>

  <p class="p7">Seyit, Mahmut’tan umudu kesince, sol bacağını sürüye sürüye Halit’i yanına katıp kahveye inmeye başladı. Türlü dillerle Halit’i razı etmeye çalıştı. Razı olursa, onu şirkete müdür yapacağına söz verdi. Halit’in aklına girdi. Halit şirket kuruluncaya kadar çalışacağını, sonra müdür olup masa başında oturacağını duyar duymaz Seyit’le birlikte çalışmaya karar verdi. Seyit bu defa iki aya kalmadan Halit’i usta yapacağına yemin etti. İkisi birlikte çalışırlarsa, iş takımlarını yeniden düzüp götürü iş yapmaya başlayabileceklerine dair tahminlere girişti. Sevincinden içi içine sığmadı. Günlerce uyuyamadı. Kalkıp kalkıp yatağının içinde oturdu. Durmadan takımların parasını, sırasını hesaplayıp durdu. Hesabın içine bir de Atiye’ye alacağı kürklü mantonun parasını koydu.</p>

  <p class="p7">Halit müdürlük sevdasına, bir hevesle Seyit’in peşine düşüp işe başladı. Bir zaman zorsunmadan çalıştı. Onun tövbe tutmayacağına yemin eden babasını utandırdı, annesini sevindirdi. Bir seslemesiyle uyanıp yataktan fırlayan oğlunun arkasından Atiye okuyup üfledi. tş yolundan başka yola saptırmaması için Tanrı’ya yalvardı. Ama Halit çok geçmeden ettiği yeminleri yedi. Elini yüzüne alıp bir öğlen eve geldi, “Bu dünyada çalışmadan müdür olmanın yolu yok mu?” dedi, başka bir şey demedi. Atiye ellerini dizlerine vurdu, oğlunun başına oturdu. Kulağına nasihat koymadı, okudu. Okudukları Halit’in bir kulağından girdi, bir kulağından Annesinin yüzüne dik dik baktı. Bana mısın demedi. çevirip tek kelime söylemedi.</p>

  <p class="p7">Seyit akşam bir suratla eve geldi. Gözlerini yere dikip bir köşeye çekildi. Atiye, Seyit’in her gözlerini yere dikip oturmasının ardından barut gibi patladığını bildiğinden, bir çabaya düştü. Seyit’in etrafında dört döndü. O döndükçe Seyit oflayıp ah çekmeye başladı. O ah çekerken Halit bir ni<span class="t10">zal</span><span class="t10">ı</span><span class="t10">,</span> bir tuzakla başına ağrılar saplandığını söyleyerek yerinden doğruldu. Seyit geçip Halit’in önüne durdu. “Ya çalış, ya da karını çocuğunu al, bu evden git, aslanım,” diyerek abisini evden kovdu. Huvat yeşil kitaplarını elinden bırakıp bir öfkeyle yerinden doğruldu. Seyit’i abisinin önünden çekip oturttu. Evden kendisinden başka kimsenin adam kovamayacağını söyleyerek Seyit’i suçlu çıkardı. Suçlu çıkarmakla kalmayıp abisinin elini öpmez, kusurunu bağışlatmazsa, boyunca günaha gireceğini oğluna duyurdu. Seyit cehennemde cayır cayır yanacağım bilse de abisinin elini öpmeyeceğine yemin etti. Eli öpülecek biri varsa onun da kendisi olduğunu söyleyip babasına karşı geldi. Huvat’ın abiye karşı gelmenin ne büyük bir günah olduğuna dair anlattıklarım dinlemedi. Babası hadisten hadise geçerken, şirketi tek başına kuracağına, zengin olduktan sonra kimseye dönüp bakmayacağına dair tehditler savurdu. Huvat sonunda boşa konuştuğunu anlayıp sustu. Atiye, “Kursan da keşke, dönüp bakmasan,” deyip oğluna küstü.</p>

  <p class="p7">Seyit, o geceden sonra, kuracağı şirketin adım “Üçler” koymaktan vazgeçti. Şirketine yeni bir ad seçti. Şirketinin adım “Teknik İşler” koymaya, kendine elden ortak bulmaya karar verdi. Ortağı bulmadan, iş takımlarını yeniden ele geçirmek için çalışmaya başladı. Derken doğru yoldan şirketi kuramayacağını anlayıp, eğri yola saptı. Çalıştığı işyerlerinden radyatör, boru, kelepçe kaçırıp orada burada sattı. İki aya kalmadan elektrik ka^ynağını, boru anahtarlarını, diş açma makinesini aldı. Aldığını getirip aralığa dayadı. Bir sevinmeyle sol bacağını sürüye sürüye iskele tepelerine tırmandı. Kocaman kazanların başında dolandı. Sonunda cereyana yakalandı. Cereyan çarpıp Seyit'i yere yatırdı. Seyit bağırarak ağız üstü demir köşebentin üstüne kapaklandı. Ağzından soğuk demirlerin üstüne oluk gibi sıcak kan boşandı. Seyit’i bir seğrimedir aldı. Seğriye seğriye, bir zaman, düştüğü yerde kaldı. Sonra titreyen ellerini bir korkuyla ağzına çaldı. Ağzında dişlerini bulamadı. İçi “Cıs!” etti. Dişlerini köşebentlerin arasından çıkarıp mendiline sardı. Koynuna koydu. Ağzından kan tüküre tüküre eve geldi. Atiye oğlunu kan içinde görünce bir çığlık atıp merdivenin başına yığıldı. Seyit ellerini ağzında tuta tuta içeri girdi. Kapının arkasındaki divana devrildi. O gün yüzünü kimseye göstermedi. Başını gömdüğü yerden hiç kaldırmadı. Öylece uyuyakaldı. O uyurken Atiye Seyit’in üstünü yokladı. Cebinden mendilini çıkardı. Mendili götürüp Halit’in önüne bıraktı. Sabaha kadar ağıt yaktı. Oğlunun başında dolanan belayı defetmesi için Tanrı’ya yalvardı.</p>

  <p class="p7">Seyit o günden sonra bir elini ağzının üstüne kapadı. Hiç kimseyle konuşmadı, gülmedi. Günlerce sokağa çıkmadı. Sonunda bir eli ağzının üstünde, kalkıp kimseye bir şey demeden gitti. Kapıya bir araba getirdi. Bir eli ağzında aralıkta duran takımlarını tek tek aşağı indirdi. Çalıp çalışıp aldığı takımlarını sattı. Onların yerine diş aldı.</p>

  <p class="p7">Halit annesinin Seyit'in dökülen dişlerini getirip önüne koyduğu geceden sonra bir sıkıntıya düştü. Çalışsa olmadı, çalışmasa olmadı. Kimi gün, “Bir ağrı saplandı ki başıma!” diye erkenden yatağa girip yorganların altına saklandı, kimi gün Zekiye'yle bir kavgaya tutuştu. Arkasından bir ağıt tutturdu. Derken bir akşam, o da, “Varahmatullah” deyip bagibi namaza durdu. Namazdan kalkıp babasının dizinin dibine oturdu. Huvat uzun uzun oğlunun çenesine okudu. Sonra ellerini Halit’in çenesine çaldı. Halit tüm ruhunu kötülüklerden arındırması için Tanrı'ya yalvardı. Ondan sakal bırakmak, ağı yerleri süpüren kara bir şalvar kuşanmak için izin aldı. Tüm aileyi topladı. Hepsinin Tanrı huzurunda koruyucusu olacağım açıkladı. Bu görevini hakkıyla yapabilmesi, gördüğü dünya nimetlerine imrenip günaha girmemesi için onlardan yalnızca bir şey istedi. Zekiye’nin dokuduğu halı parasından nefsini körletmeye yetecek kadar kendisine para verilmesini diledi.</p>

  <p class="p7">Halit kısa zamanda hocalığı Huvat’tan ileri götürdü. Kendisi gibi duayla sakal bırakıp şalvar kuşanan Berber Zekeriya’nın dükkânından çıkmaz oldu. Sakalı göğsüne indiği günden itibaren de, elini kız kardeşlerine vermedi. Herkesin içinde karısıyla konuşmayı ayıp saydı. Kadınların yanında yine bu nedenle oturmadı. Canı sıkıldıkça dizinin üstüne yatırıp baktığı oklu kalpli, gonca güllü hatıra defterini bir daha eline almadı. Tüm bunların sonucunda sesinde bir incelme, bir yumuşama baş gösterdi. Ayakları tüyden hafif, yüzü ıpışık, gözleri masum bir çocuğun bakışlarıyla sağı solu süzen bir ehli müslim olup çıktı.</p>

  <p class="p7">Huvat oğlunun elinde yüzünde beliren iman ışığının tüm ailenin yolunu aydınlatmaya yeteceğini düşünerek, o günden sonra yeşil kitaplarını Atiye’nin vasiyetine, dili titreyerek ilettiği Tanrı’nın buyruğuna rağmen yeniden elinden bıraktı. Kendini suya adadı. Zamanını eski bir saray kalıntısının içinde denize bakarak geçirmeye başladı. Atiye onca yıldan sonra kocasında baş gösteren su merakını ilkin neye yoracağını bilemedi. Gelip geçici bir heves olacağını düşünüp suya bakmaya gitmesine ses etmedi. Ama Huvat’ı su tuttu. Huvat suya bakmadan yaşayamaz hale geldi. Atiye kocasını su sevdasından kurtarmak için yine tespihine sarıldı. Okuyup üfledi. Aklını bozup delirmemesi için Tanrı’ya yalvarıp yakardı. Ama okuyup üflediği tersine döndü. Huvat suya bakmadan duramadığı için akşamları deniz suyuyla doldurduğu şişelerle eve gelmeye başladı. Şişeler odanın duvarlarına asıldı. Huvat şişelere baka baka uykuya daldı. Uykudan uyanır uyanmaz şişeleri aradı. Atiye'nin tüm yalvarmalarına rağmen su Huvat'ın aklını aldı. Huvat koca gövdesiyle suyun üstünde batmadan durduğunu, her yanına ak köpükler vurduğunu anlatmaktan başka bir şey konuşmaz oldu. Derken derisinin her bir katının soyulmasında bir yaş gençleşeceğini, ölümsüzleşeceğini söylemeye başladı. Atiye hem kâfirliği, hem deliliği ele alan kocasını çaresiz sonunda Allah'a havale etti. Huvat karısının kötü kötü söylenmelerinden kurtulur kurtulmaz belden yukarısım güneşin ilahi gücüne açtı. Her sabah evden koşarak yan çıplak saray kalıntısına vardı. Derken su merakının yanına bir merak daha ekledi. Saray kalıntısında top koşturan gençlerin heyecanına kapıldı. Kendisine iki yanı beyaz çubuklu, kara, dar bir pantolon aldı. Halit kara şalvarını kuşanırken, Huvat kara beyaz çubuklu pantolonunu ayağına geçirdi. Evde, bir, gözünü su dolu şişelere verdiyse; bir, peş peşe futbol takımlarının adlarını, oyuncularının numaralarını, formalarının renklerini saydı döktü. Eline ufak kareli kâğıtlar aldı. Cebinden iki zar çıkardı. Zarları atıp atıp kareli kâğıtları yazdı çizdi. Babalarının, eli üstlerine güldüreceğini söyleyerek kapıları yumruklayan oğullarıyla selamı sabahı kesti. Gerekirse saray kalıntısında yatıp kalkabileceğini açıkladıktan sonra onlarla konuşmadı. Ayrıca Atiye'nin hastalanıp, üstünü giymesi, bacağından beyaz çubuklu şeytan pantolonunu çıkarması için ettiği vasiyetlere kulağını tıkadı. Atiye’nin işinin gücünün kendisini diri diri mezara sokmak olduğunu düşündüğünden onun inlemelerine, gözünü tavana dikip mırıldanmalarına aldırmadı. Suya bakmadan yaşayan insanların boşa yaşadığını söyleyerek Atiye’nin yaşadığı hayatın hayat olmadığını, ölüp gitmesinin pek bir kayıp olmayacağını öne sürdü. Atiye hasta yatağında içi yana yana ellerini açtı, kocasını “suların götürmesini” diledi. O günden sonra bu lafı diline doladı. Huvat’ın arkasından, “Sular götürsün e mi!” diye bağırdı. Huvat, Atiye’nin arkasından bağırmasına aldırmadan başını alıp alıp gitti. O sıralar Dirmit babasının şapkasını kaybettiği günden sonra kötülediğini, o günden sonra bir daha kendine gelemediğini keşfetti. Günlerce düşünerek vardığı kanısını evdekilere açtı. Babasını yeniden doktora götürmeleri için abilerine yalvardı. Ama Huvat doktora gitmeye yanaşmadı. Dünyadaki tek ilacının su olduğunu, sonunda en iyi ilacı bulduğunu açıklayarak çocuklarının isteğini geri çevirdi. Gökyüzünde parıldayan yıldızların sırtı pullu balıklar olduğunu, suyun altında aynı suyun üstündekilere benzer bir dünya bulunduğunu ve de insanın sudan gelip suya gittiğini uzun uzun anlattıktan sonra, gücünün kuvvetinin kafasının yerinde olduğunu söyleyerek kendisini rahat bırakmalarını diledi. Ayrıca sudan uzak bir yerde gözlerini yumarsa, ruhunun suya kavuşacağını bilmesine rağmen, cansız vücudunu da götürüp suya bırakmalarını istedi. Herkesi geleceği konusunda iyice umutsuzluğa düşürüp bir köşeye çekildi. Gözünü su dolu şişelerine verdi. Atiye, Huvat’tan umudu kesti. Ama, “Gölgesi olsun, üstümüze vursun, baba yine de babadır,” diyerek kendini avuttu. Tanrı’ya kendisinden önce Huvat’ın canım alması, kendisinin arkasına koyup ortalığa düşürmemesi için yalvardı. Kendisi öldükten sonra dağılacağına inandığı bir evden, hiç olmazsa Nuğber’i çekip çıkarmanın yollarım aramaya başladı. Erkeklerin başlarım nasıl olsa kurtaracaklarını düşünüp Nuğber’i baş göz etmenin çabasına düştü. Dirmit’i kurtarmaya gücünün, bir de ömrünün yetmeyeceğini düşündüğünden onu Tanrı’ya havale etti.</p>

  <p class="p7">Bir sabah Nuğber’i elinden tuttu. Ilk elden bir kurşun döktürüp kızının üstündeki gözleri aldı. Onun bir daha göze gelmemesi için aradı taradı “S” taşı buldu. “S” taşını sarıp sarmalayıp kızının koynuna koydu. Boynuna koca bir mavi boncuk taktı. Sonra onu alıp uzak bir yola gitti. Nuğber’in kısmetine baktırdı. Falcı kadın aynaların karşısına geçti. Gözünü ilkin aynalara, sonra bir titreme, bir çırpınmayla kaynar sulara verdi. Atiye’ye üç vakte kadar Nuğber’in bir kısmeti olduğunu müjdeledi. Ancak kısmetinin bir türlü Nuğber’i bulamadığını, Nuğber’in üç vakit açıklık bir yerde gece yarısı kısmetini beklemesinin şart olduğunu duyurdu. Atiye bir sevinçle kızını yanına kattı. Eve geldi. O gece kızını korkmaması için tembihleyip arka bahçeye indirdi. Nuğber, o gece yarısı, arka bahçede, incir ağacının altında ortalık ışıyıncaya kadar bekledi. Falcı kadının dediği gibi, kulağında bir uğultu, sol bacağında sçğrime, yüreğinde yanına olmadı. Atiye ilk günden kızına umutsuzluğa düşmemesini öğütledi. İkinci gece, herkesi uyutup, onu yeniden bahçeye indirdi. Nuğber içinde bir heyecan bir korkuyla yine sabaha kadar bekledi. Sabah olunca, ağlamaya başladı. Gözünde iri iri yaşlarla gerisin geri eve çıktı. Atiye kızını dizinin dibine oturttu. Kulağına bu yolla kısmetini ayağına getiren nice kızın varlığından söz edip dua okudu. Üçüncü gece yine eliyle götürüp kızını incir ağacının altına koydu. Nuğber umutla bekledi. Üçüncü gece de kulağında uğultu, yüreğinde yanına duymadı. Sol bacağında seğrime olmadı. Atiye bu defa üç hafta sayıp kızını üç hafta arka bahçeye oturttu. Nuğber herkes uyuduktan sonra arka bahçeye indi. Kimse uyanmadan içeri girdi. Üçüncü haftanın sonunda umudu kırıldı. Yüzü sarardı. Etleri kuruyup çekildi. İğne ipliğe döndü. Yemeden içmeden kesildi. Kısmeti bir türlü Nuğber’in oturduğu incir ağacının yerini bulamadı. Nuğber’in nerde olduğunu bilemedi. Atiye bu defa üç ay saydı. Kızını karşısına aldı, sıkıladı. Nuğber’i, kısmetinin kendisini bulmak için kim bilir nasıl çırpınıp arandığını, belki de onun üç ay dolmadan evlerinin yolunu tutacağını söyleyerek beklemeye razı etti. Nuğber boynunu büküp o gece yeniden bahçeye, incir ağacının altına indi. Ellerini yüzüne alıp oturdu. Beklemeye başladı. O beklerken tepsi gibi bir ay açtı. Ortalık gümüş gibi parıldadı. Nuğber ayın usulca tepesinden kayıp gittiğini görünce, yine sabahın olacağını, incir ağacının altından boynunu büküp kalkacağını düşündü. Birden ürperdi. Ürpertisi titremeye dönüştü. Tümden sarsılmaya başladı. Elleri ayakları buz kesti. Nuğber üşümesinin geçmesini beklerken korktu, yerinden ^kalkti. Yerinden kalkar kalkmaz sol bacağım bir se^ğriıne ^aldı. Yüreği “Cıs!” diye yandı. Kulakları bir uğultuya düştü. Nuğber incir ağacının altına çöktü. Ellerini uğuldayan dayayıp sevinçten ağlamaya başladı. O ağlarken ay soldu. Sa^bah oldu. Atiye müjdeyi alır almaz kızını göğsüne basti. Hemen o gün hazırlığa kalktı. Evi köşe bucak temizledi. Zekiye’yi halıdan kaldırıp tezgâhı aralığa dayadı. Üstüne örtüler yaydı. Nuğber, Atiye’nin eteğinden ayrılmaz oldu. Onun otur dediği yere oturdu. Onun sus dediği yerde sustu. Kuş olup kanatlandı. Bir çırpındı, bir süzüldü. Pencerenin önündeki koltuğa kondu. Beklemeye başladı. Dirmit boyalı çamurun kederinden ağladığı geceden sonra, kendisini annesinin dilinden kurtaran Mahmut’a, Huvat’a ve Nuğber’e dualar ederek kendini radyoya verdi. Okuldan geldi, kucağına radyoyu çekti, içinden Nuğber’in kısmetinin tez vakitte gelip adını annesinin aklından hepten silmesini diledi. Dilek duasının ardından radyoyu cızır cızır öttürdü. Sonra divanın üstüne yatırdı. Başını radyonun üstüne koydu. Radyo üstünde uyudu. Radyo koynunda uyandı. Atiye’nin, ablasıyla bir, yol gözlemesini fırsat bildi. Helaya radyoyla girdi. Radyoyu kucağına alıp kapının önüne indi. Kapıda radyoya kulağını verip geleni geçeni seyretti. Gün oldu, radyoyla konuştu, kimseyle konuşmadı. Atiye, Nuğber’in kısmetinin onu bulacağına, gelip kapılarını çalacağına sevinmekten önce Dirmit’e ses etmedi. “Eh, ya sabitin!” çekip, ellemedi. Ama kızının radyoya düşmesinden, mini mini radyoyla konuşmasından, düşünceli düşünceli durmasından gittikçe huylanmaya başladı. Arkasından Dirmit’in durgunlaştığını diline doladı. Sonunda dayanamadı. Dirmit’i karşısına aldı. Genç kızların bir dertleri varmış gibi düşünceli durmalarının kötüye yorulacağını kızma duyurdu. Dirmit, “Niyeymiş, kız?” diye terslendi. Atiye önemli bir sır veriyormuş gibi Dirmit’in kulağına eğildi, “Başına bir şey getirdiğini sanırlar, geberesice!” dedi. Dirmit, “Git, kız, başımdan!” diye söylendi. Radyoyu sonuna kadar açü. Atiye’nin yüzüne ters ters baktı. Radyoya sarılıp bir köşeye çekildi. Atiye’yi o günden sonra bir kaygıdır aldı. Kızının terslenmesinden şüphelendi. Geceleri Dirmit’i dürtükleyip uyandırmaya, başında bir şey olup olmadığını sormaya başladı. Dirmit her defasında deli gibi yerinden sıçradı. Titreye titreye gerisin geri uykuya daldı. O uyuduktan sonra, Atiye kızının koynundan radyoyu aldı. Sabahlan, “Radyoya düşmek genç kızlara iyi gelmezmiş, geberesice!” diyerek, kızını radyo sevdasından kurtarmak için dil döktü. O dil döktükçe, Dinnit gidip gidip radyonun başına çöktü, içini çekti. Atiye bir zaman sabretti, sonunda dayanamadı. Bir gece uyurken Dirmit’in başına yeniden dikildi. Dirmit’i uyandırıp derdini sordu. Dirmit sıçrayıp yatağın içinde doğruldu. Hırsından avazı çıkuğı kadar bağırdı. Arkasından, “Ne uyandırıp duruyorsun, kız?” diye bir ağıt tutturdu. Yine herkesi yataklarından dışarı uğrattı. Atiye gözlerini Dirmit’e verdi, dizlerini dövdü. “Bir şeyi var ya, bana demiyor,” deyip kızı deliye çevirdi. “Belki size der,” deyip geriye çekildi. Huvat, sorgu meleği gibi Dirmit’in başına dikildi. Önce ona bir bardak su içirdi. Arkasından, “Annen senin kötülüğünü ister mi, kız?” diye lafa başladı. Ufaktan kızının ağzını aradı. Dirmit uykulu gözlerini yere dikti. Ses etmeden babasını dinledi. İçinden Mahmut’tan öğrendiği bütün küfürleri sıraladı. Sonunda dayanamayıp yeniden ağlamaya başladı. Onun ağlamasına, Seyit, “Cinli mi edeceksiniz kızı?” diye yatağından bağırmaya başladı. Atiye, Dirmit’in zaten cinli olduğunu, cinli ol^^ radyoyla helaya, yatağa girmeyeceğini söyleyip Seyit’i susturmaya çalıştı. Ama Seyit bir öfkeyle yatağından fırladı. Huvat’ı kolundan tutup Dirmit’in yanından kaldırdı. Dirmit abisinin yardımına koşmasına sevindi. Ama bu defa, “Ağlama kız!” diyerek Seyit, Dirmit’in başına oturdu. “Bir şeyin varsa yalnız bana de, bacım,” diye tutturdu. Dirmit, “Neyim olacak lan?” diye çaresizlik içinde çırpınmaya başladı. Bu defa, “Ne yapun kıza lan?” diye Halit yerinden doğruldu. Seyit’i Dirmit’in başından kaldırıp yerine kendisi geçip oturdu. Bir merakla, “Seyit kötü bir şey mi dedi sana, bacım?” diye sordu. Sonunda Dirmit silkinip ayağa kalktı. “Nedir çektiğim elinizden!” deyip tepinmeye başladı. Atiye o tepinirken eline tespihini aldı, “Var canım bu kızda bir şey!” diye Dirmit’e bir işaret de o koydu. Parmağını ıslatıp duvara çaldı. Dirmit duvardaki işarete bakıp saçlarını eline aldı. Yoluk yoluk etti. Tel tel Atiye’nin önüne atü. Atiye Dirmit’in yolup yolup önüne attığı saçlara baktı. Yüreği kalktı. Kızına acıdığından kendini tutamadı, ağlamaya başladı. Ağıdı bırakıp gözlerini radyoya verdi. Radyoya intizarlar etti. “Sebep olacak bu radyo kızıma!” diye tutturdu. Huvat kalkıp radyoyu temelli susturdu. Alıp camdan aşağı attı. Sonra girip yatağına yatü. Atiye’nin içi soğudu. Dirmit’in ağlaya ağlaya gözleri kurudu.</p>

  <p class="p7">Atiye kızının o gece durmadan ağlamasına dayanamadı. Sabaha hastalandı. Ama hasta olduğuna evin içinde kimseyi inandıramadı. Tek tek herkesi başına çağırıp hınl hınl öten nefesinin sesini dinletti. Ellerini tutup “Güp! Güp!” atan yüreğinin üstüne koydu. Sırasıyla herkese göğsünden fırlayacakmış gibi çarpan yüreğini gösterdi. Tek tek, sağ göğsünün altındaki şişe bakurdı. Ama kimse aldırmadı. Atiye tek başına yataklarda döndü. yanına kimseyi çağı^^, şişine, yüreğine baktırmaz oldu. Gün günden soldu. Yemeden içmeden kesildi. Durmadan inledi. Derken bir öksürüğe tutuldu. İkide bir kalkıp kalkıp yatağın içine oturdu. Ellerini yatağa dayayıp öksürmeye başladı. Öksüre öksüre içi dışına çıktı. Her öksürmesinin ardından gözlerinden sicim gibi yaş aktı. Öksürmekten uyuyamaz, konuşamaz oldu. “Allah düşmanımı öksürtmesin!” dedi, başka bir şey demedi. Herkes Atiye’nin yine iyileşip ayağa kalkacağını umarken, öksürüğü gün günden arttı. Her öksürmesinin ardından burnundan oluk gibi kan fışkırmaya başladı. Kan yüreklere korku saldı. Herkes elini yüzüne aldı. Atiye’nin çırpınmasını, öksürmesini seyre koyuldu. Daha rahat öksürsün diye sırtına yastıklar dayandı. Burnuna pamuklar tıkandı. Omzuna el verilip, öksürüğü diner dinmez yatağa uzatıldı. Sonunda Dirmit dayanamadı, “Göz göre göre ölecek bu kadın, alın doktora gidin!” diye bağırmaya başladı. Halit’le Seyit ellerini kenetleyip Atiye’yi uçtu uçtu oynayan çocuklar gibi ellerinin üstüne oturttular. Atiye başını oğullarının kollarının arasına koydu. Gözlerini yumdu. Öylece evden çıktılar. Atiye hastanede kaldı. Seyit’le Halit eve geldi. Seyit elini yüzüne alıp bir köşeye çekildi. Halit başını önüne eğdi. “Bu defa annem yolcu,” dedi. Evin içine bir sessizlik çöktü. Nuğber ağlaya ağlaya bir torbaya Atiye’ye terlik, gecelik koydu. Bardak, çatal, kaşık sardı. Seyit torbayı aldı, ses etmeden çekip gitti. Huvat öleceği belliyse annesini alıp eve getirmesi için oğlunu tembihledi. “Bari evinde ölsün,” dedi. Ama Atiye koca koca iğnelerden, mercimek gibi haplardan sonra kendine geldi. Kendine gelir gelmez, tüm ağırlığıyla göğsüne çöken Azrail’le kavgaya tutuştu. Azrail’e, dünyada gün yüzü görmediğini, Tanrı’nın kendisine hiç kimsenin kocasına benzemez bir koca verdiğini, ömrünün yarısını onu beklemekle çürüttüğünü, dağ başlarında kardeşlerinden uzak, garip kaldığını söyleyip ağzına ne geliyorsa saydı sayıştırdı. Azrail, ölüm döşeğinde kendisiyle çekişen Atiye’ye, Tanrı’ya sitem etmemesi, günaha girmemesi için öğüt verdi. Ona karaciğerinin şişip büyüdüğünü, yüreğinin kapakçığının çürüdüğünü, tavuk teleğiyle, süpürge çöpüyle çocuk düşüreceğim derken rahmini delik deşik ettiğini duyurdu. Atiye bu defa Azrail’e çıkışmayı bıraktı, her işinin yanın kaldığını söyleyerek yalvarmaya başladı. Nuğber’i evlendirmeden, kardeşlerinden bir haber olsun almadan canına kıymamasını istedi. Azrail Atiye’nin göğsünden kalktı. Onun solgun yüzüne uzun uzun baktı. Akçalı’da geçirdiği uzun gariplik yıllarında Tanrı’ya hiç sitem etmediği, yüreğini hiç bozmadan kocasının yolunu gözlediği ve beş çocuğunu tek başına doğurup tek başına büyüttüğü için, Atiye’nin isteğini geri çevirmedi. Ona yanın kalan işlerini bitirecek kadar ömür bağışladı. Atiye geri kalan ömrünü aldı, eve geldi.</p>

  <p class="p7">Geldiği gün çocuklarını, kocasını, gelinini başına topladı. Onlara gülerek Azrail’le tutuştuğu kavgayı anlattı. Sonra birden durgunlaştı. Gözlerini tavana verdi. “Kardeşlerimden bana bir haber getirin,” dedi. Huvat günlerce Atiye’ye bu sevdadan vazgeçmesi için yalvarıp yakardı. Halit sürecek bir izleri bile olmadığından yakındı. Onlar vazgeç dedikçe, Atiye’nin isteği bastırılamaz bir tutkuya dönüştü. Evin içinde kardeşlerinin adlarını sayıklayarak dolaşmaya başladı. Kardeşlerini bulursa onları tanıyamayacağından söz açtı. Ardından kendini kaptı koyverdi. Yeniden kimsenin anlamadığı diliyle konuşmaya, türküler söylemeye başladı. Bir ağladı, bir söyledi, bir gözlerini yumdu. Her bir kardeşinin yüzünde, ellerinde, sırtında, boynunda var olan izleri, gözlerinin rengini, huylarım hatırlamak için geçmişe daldı. İlk defa çocukluğundan, önünden koca bir su akan evlerinden, evlerindeki kadife perdelerden, annesinin boynuna taktığı kat kat İncilerden söz etmeye başladı. Kimse Atiye’nin anlattıklarının gerçek mi, düş mü olduğunu anlayamadı. Herkesi bir meraktır aldı. Bu ağaçlardan meyvelerin günlerce çırpılarak bitirilemediği, evlerde küp küp altınların bulunduğu, kadınların burunlarına renk renk ışıklı taşlar takuğı, tüller kuşandığı diyarın gerçekte var olup olmadığını anlamak için, herkes Atiye’ye kulak kabartmaya başladı. Atiye onlar dizinin dibine oturdukça saydı döktü. Ancak bu şehirden yola çıkarsa doğduğu yerleri bulacağından pek bir umudunun olmadığını söyleyerek çocuklarının çabasını boşa çıkardı. O daha çok küçükken babasının kendilerini alıp başka bir yere götürdüğünü söyledi. Bu yerin havasının suyunun annesine iyi gelmediğini, annesinin bu yüzden hastalanıp yataklara düştüğünü, annesi hasta yatağındayken babasının annesinin üstüne sakız ağacına tapan bir kadın sevdiğini, annesinin buna dayanamayıp öldüğünü, annesi öldükten sonra babasının sakız ağacına tapan kadını aldığını ve onun dinine geçtiğini anlattı. O dine geçtikten sonra da babasının bir daha dönüp kendilerine bakmadığım, İncileri, küp küp altınları üvey annesinin yiyip bitirdiğini, sonra kardeşleriyle birlikte kendilerini dışarı ettiğini söyleyip ağlamaya başladı. Ağlarken, yıllardır içinde tuttuğu bir sımnı açığa vurdu. Çocuklarına bir kardeşleri daha olduğunu duyurdu. Onlara kardeşlerini bulmaları için ipuçları verdi. “Ben kardeşlerimi bulamadım, bari siz kardeşinizi bulun,” dedi. Çocuklarına ablalarının sol bileğinde üstü tüylü yılan biçiminde bir işaret bulunduğunu, doğduğu günden beşiklere sığmadığını, iri yan olabileceğini, değiştirmedilerse adının Nurfiye olduğunu, babasınınsa daha o zamanlar çok yaşlı deli bir gar müdürü olduğunu açıkladı. Ağızlan açık dehşet içinde birbirlerine bakınan çocuklarına kızının kaç yaşlarında olabileceği üzerine tahminlerini ilettikten sonra, yeniden ağlamaya başladı. Atiye’nin birdenbire ortaya sürdüğü, doğru olduğuna yemin billah ettiği şeylerin gerçekle bir ilgisi olmadığını söylemesine rağmen Huvat, bir türlü çocuklarını kendisine inandıramadı. Atiye’yi yol taşeronluğu yapüğı sırada yanında çalışan bir ustanın evinde görüp beğendiğini, ustanın karısına aralarım yapması için yalvardığını, kadının da, “Kimsesi yok, al git,” dediğini çocuklarına anlatu. Atiye'nin hiçbir şey demeden peşine düşüp geldiğini, o günden bugüne ne yaşlı deli bir adamla evliydim dediğini, ne de sol bileğinin üstünde yılan biçiminde tüylü bir işaret bulunan kızını ağzına aldığını, tüm bunların yalan olduğunu söyledi. Atiye'yle ilgili tüm bildiğinin, üvey annesinin onu çok küçükken kocaya verdiği ve ilk kocasının tüfekle oynarken kendisini vurduğu olduğunu söyleyerek karısının bu kadar yalanla öte dünyada kendisine yatacak yer bulamayacağına yemin etti. Onun aklına uyup yollara düşmenin, bileğinde üstü tüylü yılan biçiminde izi olan bir abla aramalarının, herkesi üstlerine güldürecek bir iş olacağını çocuklarına anlatmaya çalışu. Ama Atiye, bir, rüyalarım; bir, hayallerini anlaup çocuklarım kendisine inandırdı. Yanın yamalak hatırladığı baba dedesinin köyünün adını bir kâğıda yazdırdı. Kızının babası olan deli yaşlı adamın altındayken oturduğu şehrin adını, oturdukları evin tarifini çocuklarına verdi. O evde yaşarken– ki komşularım, evlerine sık sık gelip çıkan Arap kankocayı anlatu. Evlerinin arkası sıra uzayıp giden üzüm bağlarından, evlerinin bitişiğindeki çömlekçilerden, evlerinin yüzünün baktığı kayalık yamaçtan söz açtı. O kayalıklarda kucağında bebekle deve üstünde taş kesmiş bir kadının bulunduğunu söyledi. Kadının olduğu yerde taş kesmesine neden olan hikâyeyi çocuklarına anlattı. Arkasından o kayalıklardan, doğup akan kaynar sulu bir ince kırmaktan daha söz etti. O ince ırmağın üstündeki tahta köprüyü tarifledi. Ardından onca ipucuyla bir şey bulup çıkarmazlarsa evlatlarına evlat diye dönüp bakmayacağım duyurdu. Azrail'i yanına çağıracağına ve Azrail'in arkasına düşüp küs gideceğine yemin etti. Hemen o gece Atiye’nin yanın yamalak adım verdiği dedesinin köyüne kısa, özlü bir mektup yazıldı. Ayrıca kızının babasının yıllar önce gar müdürlüğü yaptığı şehrin gar müdürlüğüne başka acıklı bir mektup yazılıp sabah erkenden postalandı. Gar müdürlüğüne yazılan mektup günler sonra dönüp dolaşıp Atiye’nin eline gerisin geri geldi. Öbür mektuptansa hiçbir haber çıkmadı. Atiye uzun bir bekleyişten sonra okuyup üfleyip rüyalara yatmaya, mektubun yerine ulaşıp ulaşmadığından Tanrı’ya bir haber sormaya başladı. Ama rüyasına durmadan geviş getiren develer, İnciler, altınlar, dallan meyveden yıkılan ağaçlar, üstünden kızgın buharlar çıkan ırmaklar girdi. Mektubun yerine ulaşıp ulaşmadığından bir haber gelmedi. Atiye çocuklarının ısrarı üzerine başka ipuçları yakalamak için kafasının içini kurcalayıp durduysa da, çocukluğunda dinlediği bir dolu gerçek dışı hikâye dışında, yeni ipuçları bulup çıkaramadı. Huvat’ın eline fırsat verdi, çocuklarına ipucu veremedi. Huvat, Atiye’nin yalancı olduğunu iyice diline doladı. Onu her Allah’ın günü çocuklarını yalanla avutmakla suçladı. Ama Atiye, “Ben bunca şeyi nerden bilip uyduracağım,” diyerek dedesinin köyüne uzun, acıklı bir mektup daha yazdırdı. Mektuba baba soyundan, ana soyundan bildiği ne kadar isim varsa hepsini aklında kalan tarifleriyle koydurdu. Yeniden büyük bir heyecanla beklemeye başladı. Ama o mektup da Atiye’nin anlattıkları gibi büyülü bir şeye dönüştü. Kardeşleri, kızı gibi kayıplara karıştı. Gitti gelmedi. Kimse yerine ulaşıp ulaşmadığını bilemedi. Mektuplar gidip yerine hiçbir şey gelmeyince Huvat, Atiye’nin bunadığını söylemeye başladı. O da duvara Atiye’nin bunadığına dair bir işaret koydu. Onun daha bir dolu şey çıkaracağından, olmadık hikâyeler uyduracağından dem vurdu. Onun içinden kaynar ince suların aktığı kayalıklardan doğduğunu, anasının babasının o kayalıklar olduğunu söyleyecek kadar işi ileri götürdü. O ileri geri konuştukça Atiye iyice kocasıyla zıtlaştı. Ona inat, soyunu sopunu bulup çıkaracağına yemin üstüne yemin içti. Annesinin annesinin medreselerde okumuş bilgili bir kadın olduğundan, soyunda çok okumuş yazmış bulunduğundan, alimlerin, ulemaların soyundan geldiğinden söz açıp Huvat'ı iyice çileden çıkardı. Huvat, o anlattıkça, “Ne demezsin kız!” deyip Atiye’nin yüzüne yüzüne güldü. O güldükçe Atiye deliye döndü. Huvat’ı Allah'a havale edip adaklar adadı. Kafasının içinde bir yanıp bir sönen, bir türlü eline avcuna gelmeyen geçmişini, çocukluğunun geçtiği bolluk diyarını, kızını, kardeşlerini bulmak için yeniden yollara düştü. Falcıların, hocaların kapısını çaldı. Kitaplar açtırdı. Aynalara, sulara baktırdı. Kızının yaşayıp yaşamadığını, kardeşlerinin yerini yurdunu, kapı kapı dolanıp araştırdı. Kimi kapıdan kendisini kızına götürecek yolların tarifini aldı, kimi kapıdan kardeşlerinin nasıl bir yerde yaşadıklarına dair tahminler aldı. Ama ne tahminler, ne de tarifler Atiye'yi yıllardır görmediği kardeşlerine, demir beşikte uyurken bırakıp çıktığı, alnından bir öpüp bir daha öpemediği kızma kavuşturdu. Atiye’nin geçmişine bir ışık tutmadı. Atiye bildiği on–on beş isim ve aklında kalan yanın yamalak çocukluk düşleriyle umutsuz bir bekleyişin içine girdi. Yemeden içmeden kesildi. Kızını, kardeşlerini sayıklayarak uyurgezer bir bilmeceye dönüştü.</p>

  <p class="p7">O bilmeceye dönüştükten sonra da çocukları onun anlattıklarına kulak asmaz oldu. Zamanla sol bileğinde üstü tüylü yılan biçiminde iz bulunan kız unutuldu. Herkes kendi işinin kendi düşünün peşine takıldı. Atiye geçmişiyle baş başa kaldı. Zamanla onun da içindeki merak, özlem duruldu. Kızından, kardeşlerinden, kaynar sulardan, deve üstünde taş kesmiş kadından söz etmez oldu. Azrail’in kendine bağışladığı ömrünü yeniden çocuklarının önüne koydu. Halit'i çekip dizinin dibine oturttu. Ona kara şalvarının ağını yerlerde sürüyerek kazandığı sevabın, cennete girmesine yeteceğini duyurdu. Şalvarını çıkarması, kendine doğru dürüst bir geçim yolu bulması için oğluna yalvardı. Halit annesini kırmadı. Şalvarı bacağından çıkardı. Sakalı çenesinden ayırdı, katlayıp hatıra defterinin arasına koydu. Yeşil kitaplarını bismillah deyip elinden bıraktı. Annesinin sözüne uyup kendine güzel bir iş buldu. Hocalığı bırakıp kuşçu oldu.</p>

  <p class="p7">Kimden duydu, nerde gördü, nasıl öğrendiyse, bir eline koca bir ağ aldı. Öbür eline beyaz bir çalı geçirdi. Kırk yıllık saka avcısı kesildi. Atiye’nin, “Oğlum etme, derdime dert katma,” diye ikide bir yalvarmasına rağmen, her gün üç saka yakalarsa, bir aya kalmaz kuşçu dükkanı açıp içine gireceğini, cıvıl cıvıl seslerin arasında bol para kazanacağını söyleyerek, ağını, çalısını, öksesini alıp alıp gitti. Eve gelip kuşlar gibi öttü. Az zamanda evin duvarlarını kuş kafesleriyle donattı. Kafeslerin birini götürdü, birini getirdi. Gönlünden koptu, evdeki herkese bir kuş bağışladı. Bağışladığı bağışlamadığı ne kadar kuş varsa hepsinin bakımını üstüne aldı. Kimini yavruya yatırdı. Kimini dişisinden ayırdı, ciyak ciyak bağırttırdı. Kiminin karşısına geçip dudaklarını uzata uzata öttü. İşi iyice büyüttü. Çok geçmeden kuşçular derneğinin kayıtlı, sayılır bir üyesi oldu. yanına başı şapkalı, eli eldivenli, yakası kürklü, şemsiyeli bir yaşlı kadın katıp eve getirdi. Kadını baş köşeye oturttu. Kadına, “Anneciğim, anneciğim,” diye diye evin içine düştü. Kuşları kafeslerinden tek tek çıkarıp anneciğinin eline verdi. Kadın tek tek kuşların gagasından öptü. O öptükçe günlerdir gülmeyi unutan Atiye’yi sinirden bir gülme aldı. O gülerken kadın kalkıp gitti. Halit kadının koluna girip merdivenlerden indirdi. Yukarı çıkıp, “Oğlunuzu gördünüz ya,” diye bir süsle evin içinde dolandı. Orada burada kuşlarına her gün kırk yumurta yedirdiğiyle övünmeye başladı. Her sabah çift kenezetli sakasını yanına kattı, Akçalılıların oturduğu kahveye vardı. Adını köylülerinin arasında “Kenezet Halit”e çıkardı. Onların kendisiyle eğleşmesini umursamadı. Kahvede sakasıyla oturdu. Yolda sakasıyla yürüdü. Sonunda kimsenin işine karışmamaya yemin eden Huvat’ı yemininden döndürdü. Günde kırk yumurta yedikleri için bir türlü kuşlara ısınamayan Atiye de kocasıyla birlik oldu. İkisi birden, “Kuşları bu evde istemeyiz,” diye tutturdular. Halit, yalvar yakar, imkânı yok annesiyle babasını razı edemedi. Atiye üstüne gidilirse, dünyada sayılı günüm var demeyip kuşları boğazlayacağını oğluna duyurdu. Huvat lambalar sönmeden gagalarını kapamayan, sabahın köründen başlayıp gece yarısına kadar öten, birbirlerine inat makara çeken kuşlarla aynı evde oturamayacağım, onlar gitmezse kendisinin başını alıp gideceğini açıkladı. Halit kuşların eve bereket getirdiğini, Seyit’in ayağının kuşlar sayesinde artık aksamadığını, kuş seslerinden, durmadan konuşan Zekiye’nin sesinin duyulmadığını, kuşlar eve geldikten sonra Dirmit’in eve çamur mamur getirmediğini söylediyse de, kendini dinletemedi. En son annesine bir işaret edip Nuğber’i gösterdi. Kuşların kısmeti bir türlü açılmayan kızlara iyi geldiğini söyledi. Ama Atiye kızının kısmetinin yakında gelip onu bulacağını bildiğinden, Halit’e çenesini boşa yorduğunu işittirdi. “Bu boz kuşlar bu evden gidecek,” diye ayak diredi. Halit kuşçu dükkânı açacak kadar kuşu olmadığını söyleyip annesiyle babasına biraz daha dayanmaları için yalvardı. Onlardan zaman istedi. Atiye oğluna iki gün verdi. İkinci günün akşamı alıp gitmezse, kuşlara yazık olacağını, sağ geldikleri bu evden ölü çıkacaklarını oğluna haber etti. Eline tespihini alıp ters ters kafeslere bakınıp okuyup üflemeye başladı. O okuyup üflerken Halit koca bir tencerede kırk yumurta haşladı. İçini çekip gözlerini sile sile yumurtaları önüne sıraladı. Tek tek altlarını aldı. Sularını tazeledi. Atiye oğlunu perişan bir durumda kafeslerin çevresinde dolanırken görünce, azıcık yumuşadı. Ona çift kenezetli ötücü kuşunun evde kalabileceğini duyurdu. Ama Halit kenezetli kuşu her gördüğünde yüreğinin kalkacağını, öteki kuşlarını hatırlayacağını söyleyerek onu da yola hazırladı. Sabah erkenden kapıya bir kamyonet getirip, bütün kuşlarını evden çıkardı. Hepsini götürüp sattı. Akşam kuşsuz kafessiz eve geldi. Gözünü çıplak duvarlara verdi. Susup oturdu.</p>

  <p class="p7">Bir kamyonet kuşun parasını cebine koyup eve geldiği geceden sonra Halife bir hal oldu. Birden evden barktan soğudu. Aldı başını gitti, akşam oldu gelmedi, sabah oldu ses vermedi. Zekiye günlerce ağlayarak kocasının yolunu gözledi. Gözlemekten yoruldu. “Dizgeme’ye babamın yanına küs gideceğim,” diye tutturdu. Seyit yollara düştü. Halit’i ara tara eve getirdi. Atiye, “Nedir derdin lan!” diye oğlunun yanına oturdu. Halit derdinin derinlerde olduğunu söyleyip “Ah!” çekti. Atiye’nin içine bir sızı düştü. Derdi derinde olanın iflah olmayacağını, derdini yüze vuranın çare bulacağını söyleyip Halit’i konuşturmanın türlü yollarını aradı. Sonunda oğlunun ağzından lafı aldı. Halit, Zekiye’den buz gibi soğuduğunu söyleyip annesine açıldı. Atiye, “Kudurasın oğlum!” deyip elini dizine vurdu. Eli dizinde oğlunun yüzüne bakıp kaldı. Neden sonra aklını toparladı. Yalvarıp yakarmaya, gelinini övmeye başladı. O övdükçe Halit, bir işe sanlamamasını bıyıkları kararmadan başının bağlanmasına yordu. Hevesinin uçup gittiğini, Zekiye’yi görecek gözü olmadığını, onu görür görmez elinin ayağının boşandığını annesine duyurdu. Atiye, “Elin kızı n’olacak şimdi?” diye bir ağıt tutturdu. O ağladıkça Halit, Zekiye’nin durmadan konuştuğundan, halıdan başka bir şey bilmediğinden, yüzünün hiç gülmediğinden yakındı durdu. Atiye oğlunu dinleyip derdini anladıktan sonra, önce, iki cahil gence sebep olan Huvat’a bir tespih dolusu beddua okudu, sonra bir çabaya düştü; bir, Zekiye’nin koynuna girmezse Halife hakkını helal etmeyeceğini söyleyip gezindiyse; bir, gelinini süsleyip püsledi. Bu defa eşek dilini haşlayıp oğlunun yemeğinin içine rendeledi. iki güne bir, evin içini karabiber dumanına boğdu. Ama o biberleri yakıp kavurdukça Halit daha beter oldu. Zekiye’den iyice soğudu. Zekiye gitmeden eve adım atmayacağına yemin etti. Alıp başını gitti. O alıp başım gidince Huvat onu evlatlıktan bir daha reddetti. Zekiye gözünde yumruk gibi yaşlarla, kocasının arkasından bakakaldı. Sonra boynunu büküp oğlunu kucağına aldı, bir köşeye oturdu. Evin içinde gariplerin sayısı birken iki oldu.</p>

  <p class="p7">Zekiye yumruk gibi yaşlarım evin içine saça saça gezerken, Mahmut koltuğunun altında bir kutu istiridye kabuğu, yanında saçları diken gibi bir oğlanla eve geldi. Evdekilere bundan böyle gece lambası imal edip satacağını bildirdi. Atiye’den odanın bir köşesinde iş tezgâhı kurmak için yer istedi. Yanında getirdiği diken saçlı oğlana iyi yüz göstermelerini diledi. Atiye tek oğlu dizinin dibinde, gözünün önünde olsun diye odanın bir köşesinde gece lambası yapmaları için izin verdi. Mahmut hemen o gün gece lambası tezgâhım kurdu. İstiridye kabuklarım, telleri, tutkalları, tezgâhın üstüne yayıp başına oturdu. Önce gece uykusundan dürtüklenip zorla uyandınlanların daha az korkması için, eve bir gece lambası yaptı. Nuğber'in içini çekip lambaya baktığını görünce, bir lamba da ona yaptı. Nuğber lambayı alıp çeyizine koydu. Mahmut iki lambadan sonra işin kolayım aldı. Terini sile sile lambalan yan yana sıraladı. Atiye gözleri çakmak çakmak oluncaya kadar işinin başından kalkmayan oğlu için dua okumaya başladı. Mahmut annesinin dualarım alıp gece lambalarını satmak için yola koyuldu. Bir–iki gün satış iyi gitti. Derken gece lambalan satılmaz oldu. Mahmut’u bir düşünce aldı. Kahrından tezgâhının olduğu köşeye bakamadı. Atiye oğlunu öyle görmeye dayanamadı. İki gün gelmişi geçmişi için okumayı, dua etmeyi bir yana koydu. Gece lambalarının her birine kırk yasin okudu. O okurken Mahmut gece lambalarının gece satılmasının daha iyi olacağını düşündü. Fiyatlarım az düşürdü. Gece satışına başladı. Kendisi tezgahın başına çöktü. Diken saçlı oğlan, gelene geçene, “İstiridye kabuğundan gece lambası, el yapması ateşböceği,” diye dil döktü. Gece yanlarına kadar avazı çıktığı kadar lambalarının kırk yasin okunmuş, bela savuşturmaya birebir lambalar olduğunu bağırdı. Sonunda Mahmut herkesin içine şeytan girdiğine, bu nedenle yasinli lambalarının yanına kimsenin yanaşmadığına karar verdi. Elini yüzüne alıp kara kara düşündü. Lambalan kaldırıp atmaya kıyamadı. Diken saçlı oğlanı karşısına aldı. Parkın geceleri çok karanlık olduğunu, önünden geçmeye korktuğunu söyleyerek, gece lambalarını parka götürüp ağaçların dallarına asmayı teklif etti. Diken saçlı oğlan, önce çekindi, sonra Mahmut’un dillerine kandı, gece lambalarını toplayıp kucağına aldı. Mahmut’un yanına düştü. Mahmut atkestanelerine tırmandı. Her ağacın çatal dalma bir gece lambası bıraktı. Kalanları salıncak demirlerine astı. En güzel, en büyük lambayı bekçi kulübesinin damına koydu. Yere atladı. Atlar atlamaz gözünün içinde yedi ayrı renkte ışık patladı. Mahmut gözlerini kısıp bekçi kulübesinin duvarına dayandı. Damdan başına ışık yağdı. Kirpiklerine, ellerine, üstüne başına ışık kondu. Ağaçlardan ışık fışkırdı. Park ışıkla yıkandı. Pırıl pırıl oldu. Parkın aksi göğe vurdu. Mahmut bekçi kulübesiyle birlikte gökte bir koca buluta kondu.</p>

  <p class="p7">Park o geceden sonra her gece gökyüzüne ayna tuttu. Mahmut atkestanelerinin dallarına bıraktığı lambalan orada unuttu. Diken saçlı oğlanla gazete satmaya başladı. Vapurdan vapura, kahveden kahveye dolaştı. Dolaşırken bir gitar hevesine düştü. Gitar diye diye uykudan akıldan oldu. Aldığı parayı gitar sevdasına bir kutuya koydu. Sabah gitti, akşam gelip kutuyu kucağına çekti. Sonunda bir koca kutu parayı elden düşme bir gitara verdi. Eve geldi. İşi gücü boşladı. Zekiye, Halit’e ağıt yakıp dolanırken gitarını acıklı acıklı tıngırdatmaya başladı. Atiye dili bir karış dışarda, kafasını sallaya sallaya kendinden geçen oğluna öfkesinden bakamadı. “Şeytan görsün yüzünü,” deyip gözlerini kapadı. Günlerce, “Sabır, sabır,” diye tespih çekip kulaklarım tıkadı. Sonunda dayanamadı, “Çalgımız mı eksik lan?” deyip gitarı oğlunun elinden çekip aldı. Son son çalgıcılığa başlayan oğlunu kolundan tutup dışarı attı. Ama Mahmut annesinin ikide bir, “Şu oğlanın gitarım elinden al yarabbim!” diye yalvarmasına kulak tıkadı. Gelip gelip içeri oturdu. Eline gitarı aldı. Bir yandan bağırdı, bir yandan çaldı. Gitarın elini yüzünü renkten renge boyadı. İçine daha çok ses çıkarsın diye kırıp kırıp yumurta kabukları yapıştırdı. “Ben de bunu bülbül gibi öttürmezsem!” deyip, Atiye'nin, Huvat'ın, içi yaralı Zekiye'nin, gözü yolda Nuğber’in yanında belinde tın tın dolandı. Huvat kalkıp kalkıp gitarı Mahmut'un kafasına çaldı. Mahmut gitarım sabırla akord edip yeniden kucağına yatırdı. Huvat’ın gözünün içine baka baka, ver etti tellere. Gündüz konuşuyorlar, gece uyuyorlar demedi. Çaldı da çaldı. Gitarı eline alıp gitti. Her gün eline bir garip şey alıp geldi. Evin dört duvarına boks eldivenleri, kimi gülen, kimi ağlayan kadın erkek resimleri astı. Resimlerin arasını koca yazılarla, kalplerle, garip garip işaretlerle donattı. Evin duvarlarından kuşlar indi, yerine “Putlar” çıktı. Atiye her namaza durduğunda selam verip namazım bozdu. Duvarları putlarla dolduran oğluna ağız dolusu in^^rı basıp resimleri okuyup üfleyip yırttı. Yazılan köpüklü sularla sildi. O sildikçe Mahmut elden ayaktan çıktı. Saçlarını omuzlarından aşağı koyverip Huvat’ın cinini tepesine ^çıkardı. Huvat büyük bir kusur işlemese böyle bir evladın çıkmayacağını söyleyip kahrından ağlamaya, ağıdın arasında oğluna yalvarmaya başladı. Mahmut babasının döktüğü yaşlara inat, gitarım eline aldı, döktüğü dillere inat, ayağını yere vura vura durmadan çaldı. Sonunda Atiye'yi hastalandırıp yataklara düşürdü. Atiye ilk gün gözlerini gitara verdi, sustu. Gitara baka baka sarardı, soldu. Huvat, Halit’i aramaya gitti. Atiye oğlu gelmeden ölmeyeceğine, ruhunu sımsıkı tutacağına yemin etti. Çocuklarının tümü başına toplanınca ağlamaya başladı. Ağıdı kesti, gözünü yeniden duvarda asılı duran gitara verdi. “İşte sebebim budur,” dedi. Mahmut'un içi yumurta kabuklarıyla dolu gitarım gösterdi. Halit, “Öldürecek misin lan kadım!” deyip gitarı eline aldı. Zekiye'ye baka baka gitarı yere çaldı. İki parçaya ayırdı.</p>

  <p class="p7">Gitar iki parçaya ayrılıp sustu. Ama Atiye, sebebi sustuktan sonra, bir türlü iyileşemedi. Halit'in eve gelmesini fırsat bildi. “Beni yatağa çekiyorlar!” diye inledi. Yatağa yapıştıkça yapıştı. Her uykuya dalıp gitmesinin ardından bir çığlıkla, bir çırpınmayla uyandı. Halit'i yanına çağırdı, her uykuya geçişinde, gözlerinin her kirlenmesinde onu karanlık yollarda gördüğünü, eve dönmezse başına bir dert açacağından korktuğunu söyleyip ağlamaya başladı. Kendisi öldükten sonra ne isterse yapması, ama kendisi hayattayken hatırım kırmaması için oğluna yalvardı. Sonunda Halit eve gelip oturdu. Oturdu ama, bu defa duvarlar Halit’in elinden kan ağladı. Halit, Zekiye’ye baktıkça, bir o duvara, bir bu duvara kafasını vurdu. Kafasını vura vura kimseyle konuşmaz oldu.</p>

  <p class="p7">Dirmit, Mahmut'un gitarının, boyalı çamurun ve radyonun sonuna uğramasından sonra, annesiyle ilgili yepyeni bir şey keşfetti. Eline hiçbir şey almadan kendini verecek bir şey bulursa, Atiye'nin dilinden kurtulabileceğini anladı. Günlerce Atiye'yi kendisinden şüpheye düşürmeyecek bir şey aradı. Sonunda hem kendini Atiye'ye iyi göstermenin, hem de evde annesinin dizinin dibinde oturup gönlünü gezdirmenin bir yolunu buldu. Şiir yazmaya karar verdi. Kitaplarım dikiş makinesinin üstüne yaydı. Başım önüne eğdi. Kara kara nasıl şiir yazılacağını düşünüp oflamaya başladı. Atiye ilkin kızının ders çalıştığını sanıp sevindi. Oflayıp iç çektiğini duydukça dersleri kızma ağır geliyor diye ona acıdı. Ama sonra sonra onun önünde duran boş kâğıda bakıp hiç kalem oynatmadan, soluğunu bir kederle boşalttığını anladı.</p>

  <p class="p7">O günden sonra da Atiye’yi bir kaygı aldı, kızının gözüne yine bir şeyler göründüğünden şüphelenip huylandı. Gelip gelip Dirmit’in başına dikildi. Gözlerini kocaman açıp kâğıda verdi. Dirmit o başına dikildikçe, kafasının içinde dönüp dolanan süslü, özlü sözleri bulutların tepesine uçurdu. Atiye’nin bir merakla gelip başına dikilmesi yüzünden günlerce iki kelimeyi yan yana getirip kâğıda bağlayamadı. Öfkesinden saçlarım çiğnemeye, tırnaklarını kemirmeye başladı. Derken yine Atiye’nin başına dikildiği bir zamanda Dirmit’e durup dururken bir ilham geldi. Dirmit annesi başında söylenirken birdenbire ilk şiirini yazdı. Söz yerine, kâğıda gözyaşı dizdi. Kâğıdı alıp aralığa çıktı. Merdiveni kurup dama tırmandı. Kiremitlerin başına oturdu. Birbirine yaslanmış tahta evlerin damlarına, bacalarına, bulutlara, denize ilk şiirini okudu. Burnunu kazağının koluna sile sile şiirini katlayıp koynuna koydu. Damdan bir umutla indi. İlk şiirinden daha güzel şiirler yazmaya karar verdi. Sessizce geçip dikiş makinesinin başına oturdu. Önüne boş bir kâğıt koydu. Dudaklarım dişlerinin arasına alıp düşünmeye başladı.</p>

  <p class="p7">Dirmit o günden sonra hep sözcüklerden bir yorgana sarındı. Sözcüklerden bir yatağın üstünde uyudu. Sözcüklerden yapılma bir sandalyenin üstünde oturdu. Atiye günleri sayılı binlerce sözcük oldu. Huvat sözcük dolu şişelere baktı. Nuğber sözcük bekledi. Zekiye sözcük ağladı. Seyit bembeyaz takma sözcükten dişleriyle güldü. Mahmut dilini dişlerinin ardına dayayıp sözcük çaldı. Halit sözcükleri duvarlara vurdu. Dirmit ne yana bakacağını, hangi birini yazacağını şaşırdı. O şaşkın şaşkın dolanıp gezinirken bulutlardan sözcük yağdı. Musluklardan sözcük aktı. Akan sözcük, yağan sözcük, bakan sözcük, susup oturan sözcük, ağız üstü divana kapaklanan sözcük Dirmit’in kafasının içinde bir toplu kargaşaya dönüştü. Ama bir türlü şiire dönüşemedi. Dirmit günlerce onca sözcükten ne kadar uğraştıysa bir ikinci şiir yazamadı. Hırsından deliye döndü. Kendine cezalar verdi. Kendine şiir yazmadan uyumayı, yemek yemeyi, su içmeyi, gülmeyi yasakladı. Yasaklara ağlamayı, konuşmayı, helaya gitmeyi kattı. Bir kendini boş kâğıdın başına zincirle bağlamadığı kaldı. Ama yasakları artırdıkça daha beter oldu. Kafasının içinde sözcükler tepinmeye, çırpınmaya başladı. Her biri iğne olup beynine saplandı. Yasakları Dirmit’e acı verdi. Şiir vermedi.</p>

  <p class="p7">Dirmit onca yasakla da şiir yazamayınca bu defa kendini yarışa soktu. Bir zaman güneşle yarıştı. Güneş doğar doğmaz kâğıdı önüne koydu. Güneş batmadan şiir yazması için kendine emirler savurdu. Güneş dönüp battı. Dirmit bir öfkeyle boş kâğıdı yırttı. Güneşe yenildi. Ayla yanşa kalktı. Ay, şiir olmadan soldu. Sonunda Dirmit şiir yazmanın bir yolunu buldu. Sözcükleri tek tek kafasının içinden alıp yüreğine koydu. Yüreğini “Güp! Güp!” attıran sözcüğü hemen kâğıda yazdı. Yüreğini attırmayan sözcüğü yüreğinden çekip aldı. Dirmit o günden sonra yüreğine kul köle oldu. Yüreği ne yap dediyse onu yaptı, yüreği nereye git dediyse oraya gitti, yüreği ne dediyse onu dedi. Yüreği kafasıyla zıtlaştıysa o da zıtlaştı. Yüreği taştıysa o da taştı. Yüreği çırpındıysa o da çırpındı. Yüreğiyle birlik oldu. Dersi defteri boşladı. Yüreğine sözcük koydu, yüreğinden sözcük aldı. Cinci Memet ben doğmadan bana çentik koydu demedi, annem tespih elinde arkam sıra dolanıyor demedi, şiir üstüne şiir yazdı. Koca bir defterin yapraklarının önünü arkasını şiirle doldurdu. Atiye'den defteri köşe bucak kaçırdı. Defteri damlara bacalara çıkardı. Atiye'de uyku düzen bırakmadı.</p>

  <p class="p7">Atiye, “Bir defteri var anam bu kızın, bir de kendi,” diye diye, evin içinde defterin peşine düştü. Yatakların altına, yastıkların içine baktı. Damı, banyoyu didik didik aradı. Defteri bir türlü eline geçiremedi. Sonunda defterin yerini bulmak için rüyaya yatmaya başladı. Rüyadan kalktı. Tahminlediği her yeri yokladı. “Şu kızın defterini elinden al, elime ver yarabbim!” diye dualar etti. Son son ruhunu teslim aldıkları gün gözleri açık kalırsa getirip defteri karnına koyması için Dirmit’e vasiyet üstüne vasiyet etmeye başladı. Dirmit’in şiir bulan yüreği taş kesildi. “Uzaktan olsun görsün, merakım biraz olsun yensin!” demedi. “Radyoyu kırdınız, çamuru ağlattınız, defterime mi geldi sıra!” dedi. Atiye’ye defterin ucunu bile göstermedi. Atiye, sonunda, “Defterin yüreğini tüketsin,” deyip Dirmit’in yakasını bıraktı. Bir zaman ağzına defter lafı almadı. Dirmit, Atiye’nin defteri unuttuğunu sandı. Defteri gidip merdiven oyuğundan çıkardı, çantasına koydu. Koyduğu gün Atiye defteri buldu. Alıp başka yere sakladı. Dirmit, akşama kadar evin içinde, “Defterim! Defterim!” diye çarpındı. Atiye, “Aran yat, geberesice!” deyip tespihini eline aldı. Dinnit’in ağlamasını, yalvarmasını umursamadı. Defteri akşama kadar ortaya çıkarmadı. Akşam herkesi başına topladıktan sonra, getirip defteri ortaya attı. İlkin Dirmit’in defterinden ne vakitten beri huylandığını, Dirmit’in deftere olan düşkünlüğünü, deftere anadan babadan daha çok kıymet verdiğini saydı döktü. Ardından bir ana olarak merak edip deftere bakmak istediğini, ama defteri bir türlü ele geçiremediğini söyledi. Huvat defteri eline aldı. Evirdi çevirdi. “Oku bakalım lan!” deyip Seyit’e verdi. Seyit, Dirmit’in şiirlerini bağıra bağıra okumaya başladı. O okurken Dirmit öfkesinden bir ağıttutturdu. Seyit okumayı bırakıp, “Bunlar ne ki bunlar için ağlıyorsun, kız!” diye terslendi. Üşenmeyip Dirmit’in yanına gidip başına dikildi. Defterin sayfalarım gözünün önünde fınl fınl çevirdi. Sonra, “Gözünün yaşına yazık değil mi?” deyip defteri yırttı. Kaldırıp attı. “Sende akıl varsa ben eşeğim,” diyerek çekilip divanın üstüne yattı. Atiye oğlunun defteri yırtan ellerinin dert görmemesi için bir tespih dua okudu. Elini soğuyan yüreğine çaldı. Huvat, “Şiir senin neyine, kız!” diye nasihate başladı. O nasihate başlar başlamaz Mahmut’u bir gülme aldı. Benim gitanm kırıldı, kızın şiirleri yıruldı; ne var bunda gülünecek demedi. Güle güle yerlerde uğundu. Bir karnını tuttu, bir kaldırıp kendini divanın üstüne attı. Onun gülmesi ötekileri aldı. Mahmut’un arkasından hepsi birden gülmeye başladı. Onlar güldü, Dirmit ağladı. Dirmit ağlarken yataklar serildi. Herkes yatağına çekildi. Dirmit sabaha kadar onların hınl hınl öten nefeslerinin sesini dinledi. Durmadan, “Şiirlerim! Şiirlerim!” diye inledi. Sabah boynunu büküp çantasını eline aldı. Uykusuz gözlerini yere dikip evden çıktı. Yol boyunca başına un gibi incecik bir kar yağdı.</p>

  <p class="p7">Dirmit kederinden köpek karının yağmasına sevinemedi. Kar ince ince üstüne döküldükçe bir küskünlükle omuzlannı silkti. Köpek karı iki adımda bir ak bir perde oldu. Dirmit’in yoluna durdu. Ona yağdığına neden sevinmediğini sordu. Dirmit, köpek karına, akşam olanları anlattı. Kar öfkesinden tozuyup, savruldu. “Gel benimle!” deyip Dirmit’in elinden tuttu. Onu iki yanı ağaçlık upuzun bir yola çıkardı. Dirmit, yol boyunca, elleri havada, bağırarak yürüyen sıra sıra bir dolu insan gördü. Bir merakla yüzünü kara döndü. Kar Dirmit’in elini bıraktı. Ona, kalabalığın arasına karışmasını, avazı çıktığı kadar bağırıp içini boşalunasını söyledi. Dirmit, önce ağızlan öfkeyle açılıp kapanan, yumrukları hırsla sallanan insanların arasına girmeye çekindi. Ama içindeki bağırma isteğini yenemedi, koşup sıralardan birine girdi. Yanında, önünde, arkasında bağırarak yürüyen insanlara baktı. Hiçbirini tanıyamadı. Çok sonra kalabalığın arasında, yüzü hiç gülmeyen, ders aralarında tek başına bahçede gezinen öğretmenini gördü. Şaşırdı. Birden onun yanına koşmak, nereye gittiklerini, niye gittiklerini sormak istedi. Ama okuldan kaçıp kalabalığın arasına girdiği için öğretmenin yanına gitmekten korktu. Yanında yürüyen kendi boyundaki oğlanın kolundan tuttu. Oğlana ne diye bağırdıklarını, nereye gittiklerini sordu. Oğlanın bir tek, “Öğretmenler için,” dediğini duydu. Gerisi kalabalığın sesinde boğuldu. Dirmit öğretmenlere ne olduğunu anlayamadı. Bir merakla sıraların içinde öğretmenini arandı. O şaşkın şaşkın aranırken yanındaki oğlan, elini kaldı^^ı, bağırması için Dirmit’e işaret etti. Dirmit önce ne bağıracağını bilemedi. Yanında belinde yürüyen insanlara kulak kesildi. Kulağına toplu bir çığlıktan başka bir şey gelmedi. Bir zaman adımlarım çığlıklara uydurup yürüdü. Ne diye bağıracağım düşündü. Karın, bağır, içini boşalt demesini haürladı. Dudaklarım araladı. Elini yumruk edip kaldırdı. Yüreği heyecandan “Güp! Güp!” atmaya başladı. Utançtan yanakları kıpkırmızı oldu. Gerisin geri yumruğunu çözüp elini indirdi. Derin derin soluyup yüreğinin çırpınmasını dindirdi. Dilini ısırıp kuruyan ağzım ıslatü. Sonra içinden taşıp gelen, durdurmaya gücünün yetmediği incecik sesini kalabalığın sesine katü. Bağırmaya başladı:</p>

  <p class="p7">“Şiirlerimi yırttılar! Şiirlerimi yırttılar!”</p>

  <p class="p7">Kalabalık birden yüzünü Dirmit’e döndü. Dirmit bağırarak üstüne gelen bir dolu insan gördü. Korkudan dizlerinin bağı çözüldü. Kemikleri su olup eridi. Sesi içine çekildi. Olduğu yere yığılıp kaldı. Çantası uzak bir yere düştü. Dirmit düştüğü yerden çantasını almak için uzandı. Kolu ayaklar altında kaldı, ezildi. Dirmit, “Kolum,” diye inledi. İnlerken koluna sımsıkı bir el yapışü. Dirmit tutunup kalktı. Korkuyla önüne arkasına baktı, rüzgâr vurdukça sağa sola savrulan, bir eğilip bir doğrulan buğday başakları gördü. Başaklar birden kaçışan insanlara dönüştü. Dirmit, büyülenmiş gibi, gözlerini hızla dağılan, kaybolan insanlara verdi, donup kaldı. Kar koşup yetişti. Dirmit’in yüzüne sulu taneler serpti. “Polis geliyor, durma,” dedi. Dirmit’in eline çantasını tutuşturdu. Dirmit arkasına bakmadan, insanların girip gözden kaybolduğu sokağa doğru koştu. Bir solukta sokağı geçti. Açıklık bir yere çıktı. Tek insan göremedi. Başını ince bir tül gibi göğü kaplayan kara çevirdi. Dirmit, “Hiç akıl yok sende!” dedi. Kar güldü. Dirmit kara, neden kendisini kalabalığın içine götürüp soktuğunu sordu. Kar uzun uzun düşündü. Gökyüzünden her pul pul olup dökülmesinde, neden eriyip gittiğini, tuttuğu yerden, neden çok geçmeden su olup akuğını anlatmaya başladı. Dirmit kutu kutu evlerin damında tutan karın, insanların acılarına dayanamayıp eridiğini öğrenince şaşırdı. Onun tuttuğu damlardaki tüm evlerin içini görmesine sevindi. “Keşke ben de kar olsaydım,” dedi. Kar yine güldü, ince ince Dirmit’in dudaklarına döküldü, yüzünü okşadı. İsterse kar olmadan da bütün evlerin içini görebileceğini söyledi. Dirmit içini çekti. “Öyle çok ev var ki!” dedi. Gözlerini yumdu. “Şiirleri yırtılan başka kızlar var mı?” diye sordu. Kar düşüp su oldu. Dirmit gözlerini açıp kan aradı. Göremedi. Başım buz mavisi göğe kaldırdı. “Varsa, onları bulacağım,” diye bağırdı. Ezilen kolunu usulca yokladı. Çantasını koltuğunun altına aldı. Okula gidemeyeceğini, eve geri dönemeyeceğini hatırladı. Sinemaya gitmeye karar verdi. Afişinde başına renkli balonlar yağan san saçlı bir kızın olduğu filme girdi. Filmde, köyden gelen bir kızın şarkıcı olabileceğini, karnından bıçaklanıp sahneye devrilebileceğini öğrendi. San saçlı kızın karnından kan fışkırırken, ağladı. Gözleri ağlamaktan kıpkırmızı oldu. Ağlaya ağlaya sinemadan çıktı. Bir, san saçlı yüzüne şarkı söyledikçe çarpı çarpı ışıklar konan kızı; bir, ' sabahki yürüyüşü düşündü, karın söylediklerini aklına getirdi. Başında bir ağırlık, içinde bir titremeyle eve geldi. Hiç ses etmeden bir köşeye çekildi. Kulağında uğuldayan, karmakarışık seslerin içinde kendi sesini arayıp buldu. Gözlerini yumdu. Uzun uzun, “Şiirlerimi yırttılar,” diye bağıran sesini dinledi. Gözünün önüne bağırarak yürüdüğü yollan, önünden geçtiği sıra sıra evleri getirdi. Korkuyla ürperdi. İçini, bir şeyler çalmış, evdeki taş aynayı düşürüp kırmış gibi bir suçluluk kapladı. Ardından Akçalılılardan birinin kendisini yürürken görmüş olabileceğini, gelip evdekilere söyleyebileceğini düşünüp korkuya kapıldı Yüreği “Küt! Küt’” atmaya başladı. Gözlerini açıp kalktı. Pencerenin önüne geçti. Kara bakar bakmaz korktuğu için utandı. Kızaran yüzünü perdeyle örttü. Kar Dirmit’in haline güldü. Dışardan, “Yollarda koşarak bağırmak ne güzeldi, düşündün mü?” diye seslendi. Dirmit karın korkusunu yüzüne vurmamasına sevindi. Pencereyi açıp kara doğru eğildi. “En güzeli oydu!” dedi.</p>

  <p class="p7">Dirmit, o geceden sonra, yollarda insanlarla birlikte bağırmanın sevincine boğuldu. Bağırarak kocaman evlerin yüzüne baktığını hatırladıkça içinden hep bağırmak geldi. Yatarken, otururken, kan seyrederken, yemek yerken bağırmamak için kendini zor tuttu. Ama sesi bir akşam isyan etti. Dirmit ellerini boğazına basürıp yine kendini tutmaya çalıştıysa da kâr etmedi. Sesi, ipini koparıp boğazından yukarı atıldı. Dirmit o günden sonra bir zaman sesini tutamadı. Evin içinde durup durup bağırmaya başladı. Kimse birdenbire Dirmit’e ne olduğunu anlayamadı. Atiye, “Kulağına ‘Bağır!’ diye ses mi geliyor yoksa, kız?” diye Dirmit’in ağzını aramaya başladı. Dirmit, ağzını arayana ayrı bağırdı, merakla yüzüne bakmana ayrı bağırdı. Her işinin başına sonuna bir bağırma koydu. Atiye de ona güzel bir ad buldu. Dirmit’in evin içinde yeni adı “Bağnkçı kız” oldu.</p>
</body>
</html>
