<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7">Bağnkçı kız evin içinde bağnnıp gezinirken, Nuğber’in kısmeti kan ter içinde evin yolunu buldu. Terini sile sile Nuğber’in oturduğu pencerenin altına gelip durdu. Gece gündüz, yağmur kar, pencerenin altından ayrılmaz oldu. Atiye bir bekledi, bir perdenin arasından oğlanı gözledi. Sonunda Nuğber’i süsledi püsledi, bin bir tembihle kısmetiyle görüşmeye gönderdi. Nuğber, annesi tespihler çekip dualar ederken, bir sevinçle eve geldi. Atiye teşbihi bırakıp kızını koltuğunun aluna aldı. İkisi bir köşeye çekildi. Atiye söyledi, Nuğber dinledi; Nuğber anlattı, Atiye kafa salladı. Ertesi gün Nuğber yine süslendi püslendi, eteklerinde ziller çala çala kısmetiyle görüşmeye gitti. Atiye, Nuğber’in arkasından yine dualar etti. Oğlana Nuğber’den başka yüz göstermemesi için Tanrı’ya yalvardı. Kimi gün, kızının cebine okuyup üflediği şekerleri koyup kızının elinden oğlana yedirtti; kimi gün, oğlana uğurlu gelir diyerekten dört yanı salkım saçak, “Güveyi parmağı” işli mendiller verdirtti. “Kızım şöyle git, kızım şunu da et!” diye diye, oğlanı sevdalara düşürdü. Oğlanın yüzü Nuğber’in yüzünden başka yüz görmez oldu. Nuğber bir gitti, bir oğlana camdan göz etti derken, sonunda, Atiye’ye müjdeli haberi getirdi. Atiye bir sevinçle kızının kısmetinin yakında gelip kapılarını çalacağını evdekilere duyurdu. Huvat’ı alıp bir köşeye oturdu. Oğlanın yaşça Nuğber’den az ufak olduğunu ama eli yüzü temiz, helal süt içmiş bir çocuğa benzediğini kocasına söyledi. Oğlanın geleceği gün şişeleri kaldırması için tembihledi. Ayrıca ayağından beyaz çubuklu şeytan pantolonunu çıkarması, ileri geri konuşmaması için bir ton dil döktü. Huvat’ı, “Çubuklu pantolon uğursuzluk getirir,” diye işleyerek, ayağına doğru dürüst bir şey giymeye razı etti. Ertesi gün erkenden evin içinde bir hazırlıktır başladı. Bir yandan herkes ne giyeceğine, ne diyeceğine, nereye oturacağına dair tembihlendi; bir yandan, ev köşe bucak temizlendi. Oğlanın geleceği akşam, gündüzden bir tepsi baklava açıldı. Oğlanın oturtulacağı yere minderler dayandı. Merdivenlere kilimler serildi. Aralığa boydan boya basma perdeler dikildi. Her bir iş tamam edildi. Son olarak Nuğber’in koynuna okunmuş ağartılmış bez sarılmış bir avuç kına verildi. Sevincinden kanı çekilmesin, ağzı kurumasın diye şerbetler içirildi. Nuğber şerbeti içer içmez gökten sicim gibi bir yağmur indi. Atiye kızı şerbet içerken yağmurun başlamasını iyiye yordu. Nuğber’e bolluk içinde bir ömür süreceğini duyurdu. “Hayırlısı,” deyip beklemeye koyuldu.</p>

  <p class="p7">Oğlan karanlık iyice çökünce saçından, burnunun ucundan sular damlatarak, elinde bir deste çiçekle çıkıp geldi. Huvat oğlanın tek başına kız istemeye gelmesine içerledi. Saçlarının kız gibi omuzlarına değmesine sinirlendi. Oğlan bir de sigarayı yakıp dumanı yüzüne yüzüne verince, Huvat kahrından suratını bir karış sallandırdı. Dönüp oğlana bakmadı. Ağzını açıp tek kelime konuşmadı. Atiye kaş göz ettiyse de Huvat’ın yüzünün eğrisini alamadı. Çaresiz Huvat’ın hasta olduğunu öne sürdü. Oradan buradan laf buldu buluşturdu. Oğlanı konuşturdu. Halit’e, Seyit’e işmar ede ede az biraz ortalığı düzeltti. Derken oğlan ayaklarını kilimin üstüne sürte sürte sonunda Nuğber’i Huvat’tan istedi. Huvat, “Kısmet,” dedi, başını önüne eğdi. Oğlan, “Ben diyeceğimi dedim, isteyeceğimi istedim,” deyip kalktı. Annesini alıp yeniden geleceğini haber etti. Çıktı gitti. O gitti, Huvat ağzım açtı. Saçı omuzlarına değen, bismillah deyip oturmadan sigara dumanı savuran bir damadı olacağına ölmesinin daha iyi olacağını söyledi. Elini yüzüne alıp bir köşeye çekildi. O bir köşeye çekildi, bu defa Seyit ortaya atladı. Ablasının yanına böyle bir oğlanın yakışmayacağından lafa başladı. Yeminle Akçalılıların bu oğlana güleceklerini söyleyip, babasının bağırmasına dışarı kaçan Nuğber’i içeri çağırdı. Ogfanı görür görmez az daha katil olacağını, kendini zor yendiğini duyurdu. Sonra o da elini yüzüne alıp bir köşeye oturdu. Nuğber içini çekip başım önüne eğdi. Bu defa Halit orta yere geldi. Oğlanın saçlarını göçtürüp Berber Zekeriya’ya kestirirlerse pebalâ eli yüzü te<span class="t13">miz</span> bir de^^taya benzeyebileceğini ileri sürdü. Oğlana iyice batağını, saçlarını yüzünden, gözünün önünden kaldırabilirlerse onu insan içine çıkarabileceklerini söyleyerek, Atiye’nin yüzünü biraz olsun güldürdü. Ama Huvat oğlanın saçından sonra yaşını diline doladı. Ortada bir sebep yokken, kızının kendinden küçük biriyle evlenmesinin ayıp sayılacağından laf açtı. Arkasından oğlanın saygısının pek kıt olduğundan, kalkıp gidene kadar yüzüne duman savurduğUndan dem vurdu. Atiye hiç ses etmeden dinledi. OğUllarının, kocasının fikrini anladı. “Bu kızın üstünde benim de laf söyleme hakkım var mı, var,” deyip ufaktan lafa başladı. Lafı lastik gibi sündürdü. Kendisi ölüp giderse kızının ortada kalacağından, ona kimsenin el uzatmayacağından başlayıp oğlanın saçma, sigara dumanı üfürmesine kadar geldi. Ondan sonra lafı ağlamaya bozdu, gözlerinden tespih tanesi gibi yaşlar akıttı. Ama Huvat’ın ağzından, “Olmaz, bu oğlan bize gelmez!”den başka laf alamadı.</p>

  <p class="p7">Atiye günlerce evin içinde Huvat’ı razı edebilmek için, onun arkası sıra gezindi; bir, Huvat’ın sırtını sıvazlayıp iyiliğe bozdu; bir, kavga tutturdu; bir, Halit’i babasıyla konuşturdu; bir, herkesten gizli Nuğber’i oğlanla buluşturdu. Kızının kısmeti kaçıp gidecek diye aklı gitti. Cami cami, dergâh dergâh gezindi. Oğlanın ayağını kapılarına bağlamak için dua etti. Hastalanıp yataklara serilmeden bu işin sonunu tatlıya bağlamanın yollarını aradı. Ondan bundan akıl sordu. Huvat’ın ağzını bağlamanın yolunu buldu. Bir mendili okuttu. Huvat’ı sıvazlaya sıvazlaya uyuttu. Mendilin dört ucunu kördüğüm etti. Usulca Huvat’ın koynuna soktu. O gece sabaha kadar, mendilin dört ucu gibi kocasının ağzının kördüğüm olması, bu iş bitinceye kadar ağzının oğlana kötü diyeceği zaman açılmaması için dua okudu. O geceden sonra Huvat’ın dili tutuldu. Hele elinde deste deste güller, sapsan saçlı bir kadınla damadı olacak oğlan çıkıp tekrar gelince sayıp döktüklerini unuttu. Bir de, san saçlı kadının damadı olacak oğlanı doğururken ses tellerinin koptuğunu, o günden sonra fısıltıyla konuştuğUnu öğrenince sesi kadının sesi gibi “Hıp!” diye kesildi. Kadının bir istemesiyle Nuğber’i oğlana verdi.</p>

  <p class="p7">Atiye o akşam mendilin dört ucunu çözdü. Mendili götürüp sevine sevine toprağa gömdü. O mendili gömdü, Huvat yeniden ağzını açtı. Fısıldayarak konuşan kadını da, saçı omuzlarına değen oğlanı da iyi bir adama benzetemediğini, kimin nesi olduklarını bilmediğini, bilmediği kapıya kızını bağlayamayacağını sayıp dökmeye başladı. Ama Atiye, Huvat’ın sakalını eline geçirdi. İçinden “Konuş yat sen!” diye söylendi. Dışından Huvat’a kafa salladı. Bir mendilin daha dört ucunu bağladı. Huvat’ı uyuttu.</p>

  <p class="p7">Mendili koynuna koydu. Huvat, Huvat’lıktan çıktı. Atiye’nin elinde oyuncak oldu. Atiye mendilleri bir çözdü, bir gömdü, derken Nuğber’in nişanını etti. Nişandan sonra Huvat’a iyi kötü diyecek söz kalmadı. Damadını karşısına alıp iskambil oynamaya, zar artmaya başladı. Oynarken oynarken oğlana kanı kaynadı, içi ısındı. Oğlanın da kendisi gibi denize düşkün olduğunu öğrenince, damadının üstüne damat bulunmadığıyla övünmeye başladı. Hele damadının kendisini kırmayıp yüzlemeyip saçını gidip kestirmesinden sonra, “Damadım!” dedi, başka bir şey demedi. Oğlanın herkesin ortasında eline bir tarak geçirip Nuğber’i önüne çekip oturtmasına, saçlarını eline alıp saatlerce taramasına ses çıkarmadı. Hiç o güne kadar öyle oynamak görmediği halde, oğlanın hem söyleyip hem kafasını, ellerini, bacaklarını sallayarak oynamasına karışmadı; hem karışmadı, hem de ellerini birbirine çarpıp tempo tuttu, kaynatalığını, yaşını başını unuttu.</p>

  <p class="p7">Nuğber’in, gözünde yaşlarla, günlerce incir ağacının altında beklediği nişanlısı, çok geçmeden, bir güneş gibi, evin içine doğdu. San saçlı annesi, Atiye’nin sessiz bacısı, çocukların sessiz teyzesi oldu. Nuğber sessiz kaynanasına mantılar sıktı, börekler açtı. Ne kadar hüneri varsa hepsini döktü saçtı. O hünerlerini döküp saçarken, nişanlısı beri yanda herkesi başına topladı. Fıkralar, hikâyeler anlattı. Bir güldürdü, bir düşündürdü. Fıkralardan oyunlara geçti. İlkin “Ceza vermeceli eşek oyunu”nu seçti. Oyunu herkese öğretti. Tekrar tekrar oynattı. O günden sonra evin içinde herkes bir oyun sevdasına düştü. Huvat evden dışarı çıkmaz, denize bakmaya gitmez oldu. Akşama kadar gözünü cama verdi, damadının yolunu gözledi. Damadım görür görmez, eline eşek oyununun sopasını geçirdi. Elinde sopayla, “Nerde kaldın oğlum, gel hele,” diyerek merdivenin başına dikildi. Atiye, “Elin oğluna ayıp etme!” diye tembihledikçe Huvat, bir sevinçle damadının koluna girip içeri geldi. Damadımı seviyorsam azıcık soluklansın, sonra oyuna otururum demedi, içeri girer girmez, “Ben ebeyim ha,” diye kesim kesti. Sopayı eline alıp ebeliğe yattı. Çoluğu çocuğu başına toplayıp oyunu başlattı. Sonunda herkesi eşek oyunundan bıktırdı. Oyuna yanaşmıyor diye damadıyla küslük çekişmeye başladı. Damadı bu defa ortaya başka hünerlerini döktü. Hiçbir yere tutunmadan başının üstünde Huvat’ın karşısında dikildi. Sonra on yumurtayı kırmadan nasıl havaya atıp tuttuğunu gösterdi. Bir dolu sihirbazlık numarası yaptı. Huvat’ın tüm bunlardan sonra damadına olan sevgisi iki katına çıktı. Ama sonra sonra damadının bir köçek sülalesinden geldiğini aklına taktı. Düşüncesini Atiye’ye çıtlattı. Atiye kocasını, düşüncesini kendisine saklaması, kimseye açmaması için tembihledi. Akçalı’da düğünlerde yorgan çeviren, havaya yumurta atıp tutan abdalların pek de makbul insanlar sayılmadığını bildiğinden, Huvat’ın kafasından bu düşünceyi silip atması için damadının tüm bunları okulda öğrenmiş olabileceğini öne sürdü. Huvat zamanla kafasından damadının köçek olduğu düşüncesini sildi. Onun yerinde duramamasını cahilliğine verdi. Hatta yumurtadan ne anlamasına sevindi. Ona yumurta oyununu, yumurta oyununun türküsünü öğretti. Bir kendi için, bir de damadı için iki yuvarlak yumurta seçti. Yumurtaları tuza batırıp kabuklarım iyice sertleştirdi. Birini damadına verdi, birini kendi aldı. Damadıyla yumurta oyununa daldı. Dünyayı kaygıyı unuttu. O unuttu, bu defa Atiye'yi bir düşünce aldı. Ağırbaşlı, sesi soluğu çıkmayan kızının, bu yerinde duramayan oğlanı elinden uçuracağından korkmaya başladı. Kızının nişanlısına ettiği hizmeti az buldu. Daha çok hizmet, hürmet etmesi için Nuğber’in kulağına nasihat okudu. Nuğber annesi kulağına okudukça ne yapacağını, nişanlısının önünde arkasında nasıl döneceğini bilemedi. Elleriyle nişanlısının ayak tırnaklarına varıncaya kadar kesti. Saçlarını taradı. Ceplerine mavi boncuklar, oyalı, kokulu mendiller koydu. Onun gibi başını, ayaklarım sallayarak oynamayı öğrendi. O oyuna kalktıysa o da kalktı. Nişanlısının karşısına geçip bir o yana, bir bu yana sıçradı. Her gün nişanlısına mantılar, baklavalar açtı. Açtığını eliyle oğlanın ağzına koydu. Bir yandan kaşını aldı, ip gibi yaptı, bir yandan elini yüzünü boyadı. Nuğber, Nuğber’likten çıktı, nişanlı delisi oldu. Ağzını nişanlısına verip bülbül gibi şaklınaya, türkü çağırmaya başladı. O türkü çağırıp etrafında dolandıkça, nişanlısı hüner koymadı döktü. En son akşamları gelir gelmez, sokağa inip sokağın bir ucundan bir ucuna ip gerip top oynamaya başladı. Az zamanda sokakta kim var kim yok herkesi öğrendi. Kapı vurmadan o eve bu eve girip oturdu. Kimi gün sokağın çocuklarını başına toplayıp onlara hikâyeler anlattı, kimi gün delikanlılarla bir uçtan bir uca top koşturdu; bir, kaleci olup kuş gibi uçtu; bir, topu kafasının üstünde hoplattı, olmadı dizine indirdi. Huvat garip sesler, çığlıklar atarak sokaktaki herkesi, ikide bir, merakla camlardan dışarı uğratan damadını, “Allah bize bir damat verdi ki tam verdi, kız!” diyerek güle güle seyretti. O gülerken damadı göze gelecek, gönlü bir başkasına akacak diye Atiye’nin aklı gitti. Ama oğlan sokaklarda koşup bağırıp geldi. Nuğber'in gözünün içine gözünü verdi. Sesi yüreğinden kopup ağzına geldi, Nuğber dedi, başka bir şey demedi. Damadını kızının başında elinde tarakla gördükçe, Atiye'nin yüreğine soğuk sular serpildi. Ama çok geçmeden damadının girişinden çıkışından, kendini olur olmaz şeylere verişinden, Atiye, onun Huvat'ın huyundan huyu olduğunu bildi. “Bu oğlan kızıma eziyet koymaz çektirir,” diye notunu verdi. “Demedi demeyin,” diyerek duvarın bir köşesini çiviyle deldi. Daha o, ben ölür giderim bu delik benden size hatıra kalır demeden, damat başında top gibi naylon bir şapkayla, yeri göğü kaplayan bir gürültüyle kapıya dayandı. Şapkayı koltuğunun altına alıp yukarı çıktı. Nuğber'i acele yanına kattı. Kızı motora bindirip bir gürültüyle aldı götürdü.</p>

  <p class="p7">Çok geçmeden getirip getirip kapıya zincirlediği motoru satıp yerine bu defa, deniz kenarına bağlayıp çözdüğü bir kayık aldı. Nuğber’i ikide bir götürüp kayığa bindirdi. Kızı denizin ortasında gezdirdi. Derken kayıktan usandı. Kayığı satıp bir kamyonet dolusu kutuyla kapıya dayandı. Kutulan tek tek taşıyıp evin ortasına yığdı. Kutulan açıp içindeki tahta demir çubukları, vidalan, tüp tüp tutkalı odanın ortasına boşalttı. Eline üstü yazılı çizgili kâğıtları aldı. Herkesi yanına çağırdı. Bir gece, iki gece evde kimseye uyku yüzü göstermedi. O çubuğu ona ekledi. O vidayı bu demire geçirdi. Her birinin eline bir vida, bir çubuk verdi. Kimini ayağa kaldırdı, kimini yan yatırdı. Ortalıkta vida koymadı, deliklere oyuklara taktı. Kimisi tahtadan, kimisi demirden trenler, uçaklar, boy boy uçurtmalar, otobüsleryaptı. Huvat damadının zihninin genişliğine, açıklığına şaştı. Yaptıklarına baka baka, “Süpanallah! Maşallah!” çekti. Atiye kahrından kimselere bir şey diyemedi. Oğlanın yüzüne güldü. Arkasından kara kara düşündü. O kara kara düşünürken, oğlan evdeki herkesi peşine taktı. Uçaklar, uçurtmalarla boş bir araziye vardı. Nuğber'in eline bir uçurtma, Huvat'ın eline bir başka uçurtma verdi. Dirmit'i uçakların, trenlerin başına bekçi koydu. Seyit’le Halit’i açıklığın bir ucuna yolladı. Kendi bir başta durdu. Uçakları bir hevesle kurdu, bir çığlıkla havalandırdı. Uçağın altına düştü. Açıklığı bir uçtan bir uca koştu. O orada koşarken Atiye, evde gözünü damadına koyduğu çivi deliğine verdi. “Sen beni yanılt yarabbim!” dedi, okuyup üfledi. Elini yüzüne koyup onlar dönünceye kadar kendini dinledi.</p>

  <p class="p7">Nuğber ayağını bir çırpınma, bir çabayla nişanlısının ayağına uydurmaya çalışırken, Seyit bembeyaz takma dişlerini alıp askere gitti. O gidince Atiye, “Aramızda el var oğlum,” diyerek Mahmut’u dizinin dibine çekti. Çalışıp eve para getirme sırasının ona geçtiğini oğluna haber etti. Mahmut kendinden ilerde Halit abisinin olduğunu öne sürüp ilkin yükü başından savmaya çalışü. Ama Atiye, “Yüreği yaralı, aklı kafası yerinde değil,” diyerek Halit’e arka çıktı. Evi Mahmut’un üstüne yıktı. Mahmut uzunca bir zaman kendi başına iş kurmak için sokak sokak dolaştıktan sonra yeniden berberliğe başlayarak kendine uzak bir yerde iş bulup çalışmaya başladı. Ancak onca hayat tecrübesi edindikten sonra, “Kanların keçe gibi saçlarına” tahammül edemedi. Elini beline verip eve geldi. Babasından kendisini sağlam bir işe yerleştirmesini istedi. Huvat oğlunun kendinden iş dilemesine sevindi. Mahmut’u yanına katıp kahveye indi. Dinledi, anladı, pek makbul bir iş olan, ustası da az bulunan “teknik kaplama” işine oğlunu sokmaya karar verdi. Ancak uzun zaman bu işin bir ustasını bulup oğlunun işini konuşamadı. Yıllar önce birlikte iş yaptığı ustaları aramaya koyuldu. “Bir yararlan dokunur,” diyerek gidip kapılarını çaldı. Kimi Huvat’ı hiç haürlamadı, kimi geri çevirdi. Huvat bekçilerin beklediği şirketlerin, fabrikaların kapılarından gerisin geri çekildi. Hepsinin, büyüyüp para yüzü görünce ite döndüğünü söyleyerek, günlerce, öfkeyle gezindi. Çoğundan ustalıkta üstün olduğunu deyip iç geçirdi. Atiye’yi deliye çevirdi. Atiye varını yoğunu tüketip yıllardır işsiz gezinen kocasına söylenmeye başladı. O söylendikçe Huvat, “Kız, senin neden haberin var?” diyerek Atiye’ye ters ters bakındı. Üç–beş şirketin piyasayı ejderha gibi tuttuğundan, kimseye iş kapısı açtırmadıklarından yakındı. Üç–beş şirketin arkasından attı tuttu. Atiye başım bir o yana bir bu yana çevirip, kocasının ona buna sövmesini geçiştirdi. Neyse sonunda Huvat, ara tara bir yerden bir teknik kaplama ustası buldu. Ustaya yalvar yakar oldu. Mahmut’u alıp götürdü, ustaya teslim etti.</p>

  <p class="p7">Mahmut babasının diline doladığı teknik kaplama işinin nasıl bir iş olduğunu merakla ustasının peşine takıldı. Uzun bir yola gitti. Gide gide koca bir tavuk çiftliğinin kapısına geldi. Her yanı ışıl ışıl kocaman odalarda yatıp kalkan, bir kurumla gezinen tavukları görünce ağzı açık kaldı. Bir şaşkınlıkla ustasının ardı sıra yürüdü. Tavukların üşümesini engellemek için kurulan tesisatın olduğu bölmeye vardı. İşin, cam yünüyle sarılmış sıcak su borularının üstüne galveniz saç kaplama işi olduğunu anlayınca da donup kaldı. Ardından eli ayağı boşandı.</p>

  <p class="p7">İlk günler, kafası işi bir türlü sarmadı. Tavuklar için onca eziyet çekmeyi, evinden uzak tanımadığı insanlarla yatıp kalkmayı, en çok da gelip sonunda inşaat işine bel bağlamayı kaldıramadı. Sonra sonra tavukların tek tek gagalarına, horozların ibiklerine, sırasıyla topunun birden tüyüne teleğine sayıp dökerek öfkesini bastırdı. Bir an önce işin püf noktasını kapıp tavuklardan kurtulmanın yollarım aradı. Pürdikkat ustasının elini, saçı ölçüp biçmesini, büküp şekilden şekile sokmasını gözlemeye başladı. Sonunda bu işin terzilik gibi bir iş olduğunu, işin aslında borulara, kazanlara saçtan elbise dikip giydirmekten başka bir şey olmadığını kavradı. Ama ölçü hesap işinin zorluğunu anladı. Kafasını daha çok ustasının nasıl ölçü aldığına, kalıplan nasıl çıkarıp kestiğine yormaya başladı. Ama ustası Mahmut’u oradan oraya koşturdu. Mahmut sordukça lafı döndürdü do–</p>

  <p class="p7">İaştırdı. Ölçüyü nasıl aldığını, kalıplan neye göre çıkardığını Mahmut’a bir türlü doğru dürüst anlatmadı. Mahmut ustasıyla inatlaştı. Onun define haritası saklar gibi işin inceliklerini saklamasını bir türlü kaldıramadı. İşi zehir gibi öğreneceğine yemin içip kuyruk gibi ustasının peşine takıldı. Sonunda onun koca gönyelerle, pergellerle ölçüp biçtiği şablon planlarını sakladığı yeri keşfetti. Şablon planlarını çalıp tavuklara el salladı. Çiftlikten kaçıp eve geldi. Evdekileri, “Kim o?” demeden kapıyı açmamaları için tembihledi. Ustasının hesap defterini çaldığını söyleyip herkese bir korku verdi. “Bulsun bakalım şimdi bu defteri, eşekoğlu eşek!” deyip bir köşeye çekildi. Defteri evirdi çevirdi. Dirmit’i yanına çağırdı. Ondan hesap işinde kendisine yardım edeceğine dair söz aldı. Dirmit gönyesini, pergelini, cetvelini Mahmut’un eline tutuşturdu. Gönyeyi nasıl okuyacağını, pergeli nasıl kullanacağını kardeşine öğretti. Mahmut o günden sonra bir eline gönyeyi aldı bir eline pergeli, odanın ortasına renkli kartonlar yayıp kartonların başına çöktü. Bir planlara baktı; bir, hesap yaptı; bir, kartonların üstüne daireler, üçgenler çizdi. Çizip çizip makası eline aldı, kesip üst üste yatırdı, yan yana yapıştırdı.</p>

  <p class="p7">Huvat oğlunun, bu işi zehir gibi öğreneceğini söyleyip, durmadan yazıp çizdiğini gördükçe deliye döndü. Böyle iş öğrenmeyi bu yaşına geldiği halde, hiçbir yerde, hiç kimsede görmediğini söyleyerek Mahmut’a verdi veriştirdi. Ama Mahmut bana mısın demedi. Günlerce kartonların başından kalkmadı. Derken bir gün sevinçle yerden kalktı. Artık ne olsa kaplayabileceğini söyleyip zehir gibi teknik kaplama ustası olduğunu ilan etti. Huvat, Mahmut’un yüzüne yüzüne güldü. Onun her işinin elden ayrı olduğunu söyleyerek gülmesini küfüre çevirdi. Ama Mahmut babasının karşısına gelip dikildi. Huvat’a kendisini kaplarsa ustalığına güvenip güvenmeyeceğini sorup lafını ağzına tıkadı. Huvat, “Hadi bakalım!” deyip inanmaz inanmaz oğlunu seyre koyuldu. Mahmut önce Huvat’ı ayağa dikti. Tek tek kollarının, bacaklarının, belinin, yüzündeki çıkıntıların, girintilerin ölçüsünü aldı. Kartonların başına çöktü. Üşenmeden, kartonları ince ince hesaplayıp yazdı çizdi. Saatler sonra kartonları tek tek dizinin üstüne çekip kesmeye başladı. Avcunun içini iğneler, raptiyelerle doldurup Huvat'ın önüne dikildi. Renk renk kartonları Huvat'ın bacaklarına, kollarına geçirmeye başladı. Huvat, ilkin, Mahmut’un başaramayacağından emin, önünde dikildi; sonra, göğsüne doğru tırmanan kartonları görünce ne yapacağını şaşırdı. Mahmut en son Huvat’ın yanına bir sandalye çekip üstüne yükseldi. Kafasını da özenle kapladı. Atiye, Huvat'ın hışır hışır evin içinde dolaştığını görünce gülmeye başladı. Huvat kartonları delip dışarı çıktı. Oğluna üst üste “Maşallah!” çekti. Mahmut'un teknik kaplama ustası olduğuna yarı yarıya inandı. Mahmut, Huvat’ın arkasından, annesine elinde tespihiyle poz verdirip, tespihinin boncuklarının tanesine varıncaya kadar onu da kapladı. Atiye kartonların altında sevincinden ağladı. Tanrı'ya şükürler edip yüzündeki kartonları yaşarttı. Mahmut annesinin arkasından ustalığını daha da ilerleteceğini söyleyip, yalvar yakar, Dirmit'i karşısına aldı. Dirmit'in de elini, ayaklarını, kafasını kartonla kapladı. Huvat yine de inşaatta boru, kazan kaplamanın, dirseklere saç yerleştirmenin, evde adam kaplamaya benzemeyeceğini söyleyerek, Mahmut’a kendine fazla güvenmemesini işittirdi. Mahmut ne kadar iyi usta olduğunu babasına göstermek için bir de Nuğber’le nişanlısını yan yana oturtup onları da kapladı. Nuğber kartonların altında nişanlısını öpüp kıpkırmızı bir yüzle kartonları delip dışarı çıktı. Huvat yine de oğlunun ustalığına pek güvenemedi. Mahmut babasını inandırmak için evdeki her şeyi, herkesi kapladı. Sonunda, “Evde kaplama yaptığım yeter,” deyip kahveye indi. İndiği gün iş bulup eve geldi.</p>

  <p class="p7">Huvat evde kartonların başına çöke çöke ustalık öğrenen oğluna diyecek söz bulamadı. Onda küçüklükten beri bir cevher bulunduğuna zaten inandığını söyleyerek, Mahmut'un sırtını sıvazlamaya başladı. Onun koltuğunun altına yepyeni bir gitar alıp eve geldiği gün evdekileri başına toplayıp onun istediğini çalmaya, istediğini yapmaya hakkı olduğunu açıkladı. Her şeyi oğluna serbest bıraktı. Mahmut yeniden evin duvarlarına yazılar yazıp resimler yapıştırdı. Sabah gitti, akşam gelip gitarını eline aldı, gece yanlarına kadar bir söyledi, bir çaldı. Huvat'ın sakalını, Atiye'nin tespihini eline aldı. Atiye, herkesten çok Mahmut'un arkasından okuyup üfledi. Onun sevdiği yemekleri pişirdi. Mahmut patlıcan yemeğine “Papaz yemeği” diyor, ağzına koymuyor diye, patlıcanı eve yaklaştırmadı. Huvat orada burada tek oğlu olduğuyla, onun adının da Mahmut olduğuyla övünmeye başladı. Eliyle oğluna sigara tuttu, sigarasını yaktı. Mahmut'un otur dediği yerde oturdu, kalk dediği yerde kalktı. Derken Mahmut çok geçmeden herkesin başına çıktı. Nuğber’in nişanlısıyla gezmesini yasakladı. Dirmit’in dersine, defterine el attı. Halit'in yatıp kalkmasına, kahveye gitmesine karıştı. Dirmit’in yatağına göz dikti. Kendisinin yerde, onun divanda yattığını söyleyerek, Dirmit'i yatağından yere indirip kendi divana çıktı. Kendisi yemeğe başlamadan ağzına lokma sokanın ağzından aldı. Kendisinden sonra eve geleni kapıya dikip cezalandırdı. Gitar çalarken dinlemeyen olduysa bir sonraki günlin yemek parasının yansını kesti. Herkesi kul köle etti, bir hizaya soktu, Dirmit’e söz geçiremedi. Dirmit yatağını verdi, ses etmedi. Sofraya o oturmadan oturmadı, ses etmedi. Her akşam Mahmut’un çantasını karıştırmasına ses etmedi. Ama Mahmut, “Bir sevdiğin olmasa şiir yazmazsın,” deyip şiirlerini yırtınca, kalkıp kardeşinin üstüne yürüdü. Boğazına asılıp yere yatırdı, göğsüne çöktü, var gücüyle yüzüne bir tokat indirdi. “Sen misin Mahmut'un göğüne çöken,” deyip evdekiler Dirmit’i ortalarına aldılar. “Bu evde Mahmut kim, sen kimsin, kız!” deyip sıradan Dirmit’i elden geçirdiler. Dirmit ellerini başının üstüne siper edip odanın ortasına yattı. Mahmut burnundan soluyarak Dirmit’in üstüne atıldı. Ayaklarıyla çıkıp üstünde tepindi. Öfkesini alıp aşağı indi.</p>

  <p class="p7">Dirmit o gece ellerini başının üstüne siper edip yattığı yerden sabaha kadar kalkmadı. Atiye “İnadın kurusun!” deyip gece yansı üstüne bir yorgan attı. Sabah çekip yorgam üstünden aldı. Dirmit’in akşam yattığı gibi durduğunu görünce, kıza bir şey olduğundan korktu. Elini dizine vurup Dirmit’in başına oturdu. Sağını solunu yokladı. Bir ağıtla herkesi başına topladı. “Bir yeri kırıldı zaar,” diye diye, kızın üstüne abandı. Huvat, Dirmit’i bir telaşla kucağına aldı. Dirmit babasının kucağından silkinip yere indi. Başı önünde çabuk çabuk kitaplarım çantasına doldurdu. Atiye, “Sabahın köründe nereye, kız?” diye Dirmit’in önüne durdu. Dirmit, Atiye’yi itip dışarı çıktı. Merdivenin altından, “Elleriniz kırılsın e mi?” diye var gücüyle bağırdı, aldı başım gitti. Akşam oldu gelmedi. O gelmedi, Atiye, “Kızın başım yediniz!” diye bir ağıda oturdu. Mahmut, “Gelsin bu defa bir yerini kırmazsam!” diye tutturdu. Huvat ellerini ovuştura ovuştura evin içinde dolanmaya başladı. Halit kalkıp Dirmit’i aramaya çıktı. Nuğber elini yüzüne alıp pencerenin önüne çekildi. Halit yollara, okulun içine, çevresine bakıp geri geldi. O tek başına çıkıp gelince herkesin kolu kanadı kırıldı. Mahmut suçlu suçlu gözünü yere verdi. Atiye’nin her yanım bir seğrime aldı. Huvat’ın yüreği taşıp taşıp ağzına geldi. Burnunu çekip ağlamaya başladı. Ağlaya ağlaya ayağa kalktı. Mahmut’un başına dikildi. “Hadi şimdi bul bacım!” diye oğlunu kolundan tutup odanın ortasına sürüdü. Halit bir öfkeyle Mahmut’un üstüne yürüdü. Evin içinde bir kavga koptu. Kavganın ortasında Dirmit elinde çantası korka korka kapıdan içeri girdi. O içeri girince Atiye derin bir soluk aldı, sonra, “Oğlana dayağı attırdın, için soğudu mu?” diyerek Dirmit'in üstüne atıldı. Halit, Dirmit'in önüne geçip Atiye’yi durdurdu. Dirmit, Halit'in arkasına geçip divanın üstüne oturdu. Dirmit, Halit'in arkasında, ötekiler Halit'in önünde bir sorgulamadır başladı. Onlar sordu, Dirmit sustu; onlar bağırdı, Dirmit ağladı. Halit, Dirmit'i kurtarmak için kuş gibi çırpındı. Ellerini kanat edip iki yana açu. O öyle çırpındıkça Huvat, Dirmit'i bırakıp Halit'i diline doladı. ttin itin kuyruğuna basmayacağını söyleyip Halit'in çalışmadan kaçmasını, karısına halı dokutturmasını yüzüne vurdu. Bu defa Halit bir ağıt tutturdu. Atiye oğlunun ağlamasına dayanamadı. Huvat’a verip veriştirmeye başladı. Huvat küstü, bir köşeye çekildi. Nuğber, “Açlık hepsinin başına vurdu!” diyerek ortaya getirip siniyi koydu. Mahmut dayağı kendine yediremediğinden sofraya oturmadı. Dirmit korkusundan yerinden kalkmadı. Halit babasının sayıp döktüğü laflarla karnın doyurduğunu söyleyip Dirmit'in yanına çekilip sırtım duvara verdi. O sırtını duvara verince Atiye, zaten ömrünün geri kalan yarısının akşam akşam elinden gittiğini, yemek yemese de olacağını söyleyip eline tespihini aldı. Onlar oturmayınca, “Ben evin bir garip geliniyim!” deyip Zekiye yutkuna yutkuna bir köşeye çekildi. Huvat, “Yemek yemeyeyim de ölüp gideyim, ben de kurtulayım siz de!” diye bir sitemle sofraya arkasını döndü. Nuğber kurduğu sofrayı, verem olmadan evden çıkıp giderse bir öksüz sevindireceğini söyleyerek, gerisin geri topladı. Sofra toplandı, yerine yataklar serildi. Mahmut divanına çıkıp yattı. Yorgam başına çekip arkasını döndü. O döndü, lamba söndü. Odanın içini Atiye'nin tespih çeken fısıltısı aldı. Herkes uykuya daldı. Atiye'nin gözünü uyku tutmadı. Dirmit'in bütün bir gün nerde gezindiğini, kimin evine girip oturduğunu düşüne düşüne uykuyu kaçırdı. Kızının başına bir iş getirdiğinin kaygısı onu yeniden aldı. Bir merakla sürüne sürüne yine Dirmit’in başına vardı, yorganı usulca üstünden kaldırdı. Karanlıkta elleriyle Dirmit’in bacaklarını yoklayıp buldu. Dirmit’i uyandırmaktan çekine çekine kızının geceliğini yukarı sıyırdı. Kımıl kımıl kızın bacaklarının arasında bir şeyler yapmaya başladı. Dirmit bacaklarında bir şeylerin dolandığını hissedip irkildi. Birden yatağından sıçrayıp kalktı. İlkin fare sanıp bir çığlık attı, sonra yatağın kenarına sinmiş bir karartı gördü. “Kim o?” diye bağırmaya başladı. Herkes Dirmit'in bağırmasına uyandı. Atiye, “Ne bağırıyorsun geberesice, benim,” diyerek lambayı yaktı. Herkes ne olduğunu anlamak için Dirmit’in başına toplandı. Dirmit tir tir titreyerek Atiye'nin bacaklarının arasında bir şey yaptığını söyleyip ağlamaya başladı. Atiye ilkin, “Cinli mi ne!” diyerek ona el değdirmediğine yemin etti. Dirmit o zaman evin içinden bir başkasının, üstünden geceliğini kaldırdığını, bacaklarına dokunduğunu söyleyip, “Kimse, çıksın!” diye tutturdu. Herkes birbirinin yüzüne bakıp suçlu aradı. Atiye, sonunda, Dirmit’in geceliğini kaldıranın kendisi olduğunu söyledi. Atiye’ye söyler söylemez, hep bir ağızdan, kızın geceliğinin altında ne aradığı soruldu. Atiye, “İtler ana olmasın!” diye bir nizalı bir tuzakla lafa başladı. Lafı döndürdü dolaştırdı kızının kızlığını yoklayacağına getirdi. O lafı oraya getirince, Dirmit utancından, hırsından yatağın üstüne yığıldı. Kızı bir titreme aldı. Huvat bir kolunun üstüne çöktü. Halit bacaklarının üstüne oturdu. Mahmut bir kolundan tuttu. Üçü birden kızın titreyip sarsılmasını durduramadı. Dirmit kardeşlerinin babasının altında kuş gibi çırpındı. Atiye getirip kızının yüzüne su serpti. Burnuna soğan tutup koklattı. O koklattıkça Dirmit'in titremesi arttı. Gözünden boynuna sicim gibi yaş indi. Atiye soğanı bırakıp eline tespihi aldı. Okuyup üflemeye başladı. Bu defa Dirmit’i bir soluma tuttu. Bir yandan çırpındı, bir yandan kuşlar gibi öte öte soluğunu çekip inlemeye başladı. Atiye bir korkuyla teşbihi alıp Dirmit’in başına çöktü. “Kalkın gidiyor!” diye bağırıp oğullarını, kocasını kızın kollarının üstünden bacaklarından kaldırdı. Bir ağıtla, “Bağır az, kız,” diye kızına yalvardı. Dirmit, annesi “Bağır!” der demez, gözlerini açıp tavana dikti, avazı çıktığı kadar bağırmaya başladı. Onun bağırmasından evin duvarları yerinden oynadı. Tavandan un gibi tahta tozu yağdı. Tahta tozu yağa yağa yoruldu. Dirmit’in bağırmaktan sesi boğuldu. Çırpına çırpına kolu kanadı kırıldı. lki yanına düştü. Başını bir ağrı aldı. Ağrıyla uykuya daldı.</p>

  <p class="p7">Sabah kulağında bir uğultuyla uyandı. Hiç konuşmadan kalktı, çantasını alıp kapıyı çarptı. Merdiveni indi, aralıkta Nuğber’in nişanlısına karşı geldi. Nuğber’in nişanlısı Dirmit’in önüne geçti, yol vermedi. Dirmit eniştesinin kolunun altından eğildi geçemedi, yana çekildi. Eniştesi geçip yoluna durdu. Dirmit ne yapacağını şaşırdı. Gerisin geri merdivene doğru çekildi. Eniştesi üstüne üstüne geldi. Dirmit’in korkudan yüreği “Güp! Güp!” atmaya başladı. Bağırsa olmadı. Terslense olmadı. Gözlerini koca koca açtı, eniştesine dikti. Eniştesi gülerek Dirmit’in yanına oturdu. Kucağına bir paket koydu. Onu paketle bırakıp yukarı çıktı. Dirmit korka korka paketi açtı. İçindekini eline aldı. Elinde anahtarı olan kalın bir defter gördü. Defter elinden kayıp “Küt!” diye yere düştü. Dirmit utancından eğilip defteri yerden kaldıramadı. Defter, anahtarını çın çın yere vurarak, Dirmit’i, eniştesinden korktuğu için ayıpladı. Dirmit gözlerinden akan yaşı deftere gösterip af diledi. Eğilip defteri aldı. Eli yanmış gibi çantasına attı. Sokağa çıktı. O günden sonra eniştesinin yüzüne bakamadı.</p>

  <p class="p7">Utancından onunla konuşamadı. Ama eniştesi için upuzun bir şiir yazdı. Defterin en başına onun için yazdığı şiiri koydu. Üstüne kilit vurdu.</p>

  <p class="p7">Atiye bir zaman Dirmit’in anahtarlı defterini diline doladı. Ama damadının gönlü kalmasın diye kızının defterini ellemedi. Yine de şiirlerinin anahtarı boynunda yatıp kalkan kızını, bunadığı günden sonra belinde sandığının anahtarıyla yatıp kalkan Nuğber Dudu’ya benzetip, “Çekmez olasıca!” diye laf dokundurmaktan geri durmadı. Ama Dirmit hiç o yerli olmadı. Annesinden, “Defterlerin üstünde kalasın!” diye hayırlı beddualar alıp şiir yazmaya devam etti.</p>

  <p class="p7">Dirmit’in, “Aklım kaçsın, şiirlerim kaçmasın!” diye evin içinde dolanıp yattığı sıralarda, Nuğber’in düğün hazırlığı başladı. Hazırlığın başlamasıyla ortaya o zamana kadar hiç akla gelmedik bir dolu sorun çıktı. ilkine, Huvat, kapıya boynuzlan kınalı, kuyruğu boyalı bir koç gelmeden kızını evden çıkarmayacağına yemini bastı. Atiye şehir yerinde kınalı koçun ne aradığını sorup ortalığa koç lafı çıkarmanın kızının kuracağı yuvaya sebep olacağını kocasına duyurdu. Evin içinde herkesi birlik etti. Huvat’ı koç sevdasından vazgeçirdi. Huvat bu defa, erkek evinin düğünden üç gün önce evlerinin damına bayrak dikmeleri lazım geldiğini ileri sürdü. Evdeki herkesi deliye döndürdü. Atiye içinden, “Bayrak gibi damlarda dikili kalasın herif!” diye söylendi, dışından yalvar yakar oldu. Bayrak lafının üstünü zorla kapattı. Huvat bayrak lafının arkasından ortaya bir çarşaf lafı çıkardı. Kız babasının adette yeri olduğu üzere, gerdek gecesini erkek evinde geçirmesinin şartını koştu. Kızının kızlığının müjdesini anında almazsa bu düğüne, düğün oldu demeyeceğini duyurdu. Atiye’yi kahrından uğundurdu. Atiye yalvarıp yakarmayı bıraktı. Mendillere sarıldı. Yine mendillerin ağzı gibi ağzı kördüğüm olsun diye Tanrı’ya yalvardı. Tanrı Atiye’nin isteğini bu defa geri çevirdi. Huvat’tan tarafa geçti. Atiye kocasının ağzını kördüğüm edemeyince işi iyiliğe bozdu. Onca zamandır kocalık görevini yerine getirmesine engel olarak günaha girdiğini, günahların boynuna ağır geldiğini söyleyerek Huvat’ın koynuna girdi. Huvat’ı çarşaftan vazgeçirdi. Ama Huvat, “Bir yanıma gelmekle günahtan kurtulamazsın,” deyip ortaya yeni istekler çıkardı. Atiye’yi köşelere kıstırdı. Atiye, “Düğün arifesinde de hasta olunmaz ki anam, ben ne etsem?” diye diye, evin içinde kaçacak delik aradı. Bir kaçtı bir tutuldu. En sonunda Huvat’ı son isteğinden de caydırıp kurtuldu. Huvat en son, Akçalılıların davetiyeyle düğüne gelmeyeceklerini söyleyip, düğün günü hepsinin evine okuyucu çıkarmak lazım geldiğini ortaya sürdü. Bu işi Dirmit’e uygun gördü. Dirmit ölse de okuyucu çıkmayacağını babasına duyurdu. Huvat kızının kendisine karşı çıktığını söyleyip durumu görüşmek üzere Atiye’yi banyoya götürdü. Atiye bu defa Dirmit’i ev ev dolaşmaktan kurtarmak için banyoya girdi. Banyoda boyalı çamurun, yırttırdığı şiirlerin günahını ödedi. Kocasını isteğinden vazgeçirip dışarı çıktı. Derin bir “Oh!” çekti.</p>

  <p class="p7">Nuğber sonunda açıp açıp içini çektiği çeyizlerini, Atiye’nin uğurdur diye koynuna koyduğu taşlan, boncukları alıp annesinin yardımıyla koçsuz, bayraksız gelin gitti. Gittiği gün, verem olmadan evden çıktığı için bir öksüz sevindirdi. Babasına kız çıktığının müjdesini gönderdi. Yılbaşı geceleri insanların sokaklara bardak, şişe atıp kırdığı uzak bir yerde, kocaman balkonlu bir evde yepyeni bir hayata başladı.</p>

  <p class="p7">Nuğber evden çıktıktan sonra, görümcesinin yüzü güldükçe iç geçiren Zekiye, hastalanır yataklara düşersem, ben de Nuğber gibi kıymete biner miyim deyip yataklara serildi. Atiye’den gördüğü gibi inledi. Ondan duyduğu gibi sayıkladı. Bir gözlerini yumdu uyudu, bir meleklerin kanatlarına binip apaydınlık bir yere gittiğini, orada elini Halit’in eline değdirdiğini söyledi. Yataklarda döne döne Halit’in başına gelip otu^rmasını bekledi. Atiye, “Günah lan, az yanına var!” diye oğlunu dürte dürte bir hal oldu. Halit, “Günahı benim başıma!” deyip omuz silkti. O omuz silktikçe Zekiye yatağa yapıştı. Uykusunda, bir, Dizgeme bağlarını dolaştı; bir, evlerinin ahırında Halit’le görüştü. Onun nişanlıyken kendine kangal kangal şeker sucuğu aldığından laf açtı. Ne dersem iyi gelir diye düşündüğü ne varsa saydı döktü. Döktüğü ne kadar laf varsa hepsini geri topladı. “Üç vakte kalmaz ölürüm!” demeye başladı. İnleye inleye üç gün geçirdi. Üçüncü günün akşamı bir soluma bir çırpınmaya tutuldu. Atiye, bir korkuyla, gelininin başına oturdu. “Benim kaderimden kaderin var gelinim, ben sana ne diyeyim!” diye bir ağıt tutturdu. O ağladı, Zekiye içindekileri döktü. Atiye ağlamayı bırakıp gelinine öğüt verdi. Gelinlerin hasta bile olsalar hastalıklarını kocalarına belli etmelerinin doğru olmadığını söyledi. Hastalığın kocayı karısından iyice soğutacağını gelinine duyurdu. Zekiye’ye yataktan kalkması için yalvardı. Ama Zekiye kaynanasının öğüdünü almadı. “Kalkıp evin içinde gelin gibi girip çıkayım,” demedi. “Ben yatağı çok sevdim,” dedi. Gözünü tavana verip inledi. Halit’i bırakıp Rızgo Ağa’yı, Sose Kadın’ı, kardeşlerini sayıklamaya başladı. Sayıklamayı, “Son dileğimdir!” deyip vasiyete çevirdi. Babasını çağırmalarını, ölüsünü babasına teslim etmelerini, Dizgeme’ye göndermelerini istedi. Bir ağıtla oğlu Seyit’in, sünnetinde, nişanında ve düğününde mezarım yoklamaya gelmesini diledi. Sonunda Halit’i bir sinire boğdu. Halit, “Yeter dilediğin, kız!” deyip Zekiye’yi dövdü. Zekiye, Halit’in eli eline, yüzüne, gözüne değince muradına erip yataktan çıktı. Kaşım yıkıp, yüzünü astı. Zekiye’nin hastalanması Atiye’nin hastalanmasına benzemedi. Zekiye neyi eksik ettiğini bilemedi. Günlerce düşündü yattı. Sonunda kaynanasının öğüdünü tuttu. Bir daha yataklara düşmedi. Ayakta inledi, ayakta sayıkladı. Evin içinde gelin gibi girip çıkarken rüya gördü. Rüyalarını Atiye hep hayra yordu. Oğlunun az yaşlanınca durulacağını, gelip dizinin dibine oturacağını söyleyip gelinine umut verdi. Zekiye umudu alıp halının başına oturdu. tlmikleri saya saya kocasının dizinin dibine oturacağı günü beklemeye koyuldu.</p>

  <p class="p7">Atiye akan suların “Hıp!” diye duracağını, ama gücü kuvveti yerinde olan erkeğin durmayacağını bildiğinden, oğlunun elbet bir gün Zekiye’nin koynuna gireceğine inanıyordu. Ama Halit, Zekiye üstüne düştükçe, kendini öyle bir kıymete bindirdi ki, bir gözünün on Zekiye’ye bedel olduğunu, bir bakışıyla on Zekiye’yi yerinden oynatacağını söylemeye başladı. Boyunun poşunun tam da mühendis boyu olduğunu, Allah’ın aslında kendisini mühendis olsun diye yarattığını yine diline dolar oldu. Git git, kendisinde mühendis ruhu bulunduğundan söz açmaya başladı. Sözü mühendis olmak için illa okulda okumanın şart olmadığına, insanda böyle bir ruhun ve mühendis boyunun bulunmasının yeterli olduğuna getirdi. Derken mühendisliği ele aldı. Orada burada mühendis olduğunu söylemeye başladı. Akçalılıların arasında adını “Mühendis Ağa”ya çıkardı. Koltuğunun altına bu defa duman rengi kalın bir kitap aldı. Eline korkuluk değneğine benzer bir cetvel geçirdi. Saçlarını omuzlarından aşırdı. Çenesinin altına kadar iki kulağının dibine favori koydu. Bir iyice mühendis oldu.</p>

  <p class="p7">Atiye, oturuşu mühendis oturuşu, kalkişı mühendis kalkışı, bakışı mühendis bakışı oğlunu gördükçe, “Şu işi yarım koyma yarabbim, diplomasını eksik etme,” diye okuyup üfledi. Huvat, ne de olsa ana gibi yanamayacağından, oğluyla zıtlaştı. Onun itler haykırdıkça yalan söylediğini, soyunda sopunda bu oğlandan başka mühendis türemediğini söyleyip, lafı ikide bir Atiye’nin yalanı iyi becerdiğine, oğlunun çekse çekse anasına çekmiş olabileceğine getirdi. O lafı oraya getirdikçe, Atiye kendisi gibi bir garip kalmış, içi yaralı kadınla uğraşanın yüzünün Tanrı tarafından aynet beynet edileceğini, gazaba geleceğini, kendisiyle uğraşmasa iyi edeceğini kocasına duyurdu. Arkasından, “Benimle uğraştığın kadar yaralar dökesin!” diye bir ağıt tutturdu. O ona, o ona derken, iş Halit’in kimin oğlu olduğuna kadar geldi.</p>

  <p class="p7">Huvat kendisinin bir mühendis oğlu bulunmadığına yemin edip bir kenara çekildi. Yeminim benim olsun demedi. Halit’in oğlu olmadığını, onun başına nerden çıktığını bilmediğini orada burada söylemeye başladı. Akçalılıların ağzına laf düşürdü. Akçalılı Çopur Memet’in anası, “Huvat benim köylüm ya, Allah var başımızda!” deyip Halit’in Huvat’tan olduğuna dair her yerde şahitlik yapacağına, Allah’tan başka çekindiği hiç kimsenin bulunmadığına yemin içti. İnmeli olduğundan yerinden kalkıp gezinemediği için, oğlu Çopur Memet’i kuş gibi Atiye’ye uçurdu. Atiye durduk yerde adını elin diline veren kocasını, “Seni sana, seni Allah’a!” diye yine havale etti. Eline kutu kutu şeker alıp Akçalılıların evlerini dolaştı. Üstüne keçi kılından yüz kat kilim atılmış, ne kadar eskimiş laf varsa hepsini yüze çıkardı. “Siz benim içimdeydiniz, anam,” diye diye, Huvat’ın ortalığa saldığı lafın üstünü kapattı. O günden sonra lafımın ardı nereye gider demeyip yetiştiğine yetişen, yetişemediğine bir taş atan kocasını görecek gözü kalmadı. Allah’a tez vakitte kocasını yerin dibine çekmeye niyetli değilse, az biraz kulağını dinleyecek kadar başından sabası için yalvardı.</p>

  <p class="p7">Atiye’nin kalbi temiz olduğundan, bir dileğini kıran Allah, bir dileğini kıramadığından, Nuğber Dudu’yu her uyuduğunda Atiye’nin yanına göndermeye başladı. Atiye ilkin kaynanasının rüyasına girmesinin anlamını bilemedi. Huvat’a kızgınlığından anasını rüyasında gördüğünü söylemedi. Sonunda Tanrı’nın onu rüyasına bir maksatla soktuğunu anladı. “Sen geç ayıkanı bağışla, yarabbim,” deyip Huvat’la küslük çekişmeyi bir yana bıraktı. Kocasının önünde arkasında, “O kadın oralarda n’apıyor acep?” diye dolanmaya başladı. Bir, rüyasında Nuğber Dudu’ya kendi mezarının üstündeki otları yoldurdu; bir, çökmüş mezarının başında, kaynanasını eli çenesinde düşündürdü. Huvat’ı köye göndermek için, ben de bu dünyadan göçüp gideceğim, benim de ölümü oyuncak edip gelinim benle oynar demedi; kaynanam öldü gitti, şeytan üstünden elini çekti, benim elim kaynanamın üstünde ne arıyor demedi, uykulardan uyanıp uyanıp Huvat’ın başına oturdu. “Bugün gene bastonuna dayanmış bir ot yoluyordu ki lan,” diye tutturdu. Huvat’ın aklına zorla anasını, köyü düşürdü. Huvat sonunda köye gidip anasının üstündeki otları yolmaya karar verdi.</p>

  <p class="p7">Atiye, Huvat’ın arkasından anasının yanında kalması için dualar edip kocasını gönderdi. O gün akşama kadar pencerenin önünde oturup kulağını dinledi. Akşam oldu, hava az karardı. Mahmut, “Kız, bugün sevindin ama biraz daha sevin,” deyip müjdeli bir haberle eve geldi. Gelir gelmez Atiye’nin eteğine bir tomar para koydu. Annesine iki kişiyle ortak bir iş aldığını duyurdu. Atiye, Huvat’ın gittiği gün oğlunun götürü iş almasını kocasının evin kısmetini bağladığına yordu. Eteğinden parayı eline almadan Huvat’ı uzun süre köyde tutacak çareler aramaya koyuldu. Kafası böyle bir işin başından yeni kalkuğından bir–iki düşünmeyle çareyi buldu. Zekiye’nin anasını babasını göresinin geldiğini söyleyip kocasına bir mektup yazıp köyde Zekiye’yi bekletmenin iyi olacağını duyurdu. Bir giden çıkarsa Zekiye’yi yanına katıp köye nasıl olsa bir vakit ulaşurabileceklerini söyledi. Zekiye kalkıp kaynanasının boynuna sarıldı. Bir sevinme de onu aldı. O sevinirken içeri Mühendis Ağa girdi. Zekiye’nin köye gideceğini duyunca o da bir türlü sevindi. Onlar sevinince, Dirmit, sevinçlerinden beni unuturlar, rahat rahat dalar düşünürüm diye sevindi. Herkes sevindiğiyle kaldı. Ama Mahmut, “Ortaklık da olsa götürü iş aldım bugün, ben bir de Hacı Ana’nın evine varıp geleyim,” dedi. Bir temiz üst baş giyindi. Kendine bir süs verip evden çıktı. Bir kutu şeker yaptırıp eline aldı. Hacı Ana’nın kapısını çaldı. Hacı Ana, Mahmut’u içeri buyur etti. Elinden şekeri alıp bir kenara koydu. Ardından hal ha– Ur sordu. Mahmut iyi olduğunu, yakında uzak bir yere çalışmaya gideceğini, Yıldız’ı görmeye geldiğini Hacı Ana’ya duyurdu. Hacı Ana gözlerini Mahmut’un eline dikti. Mahmut elini cebine attı, para çıkardı. Hacı Ana parayı alıp çorabının lastiğinin arasına sıkıştırdı. Dışarı çıktı. Az sonra, kara kuru, Mahmut’un üç yaşında bir kadınla geri geldi. Kadın önce Mahmut’a hoş geldin etti. Arkasından az gülüp söyledi. Çoraplarını terliklerinin içine sokup Mahmut’un koltuğundan tuttu, içeri odaya soktu. Mahmut, Hacı Ana’nın evinden çıkıp bir keyifli ıslık tutturdu. Islığının ardına düşüp eve geldi. Gelir gelmez yatağa girdi. Kuş gibi uykuya uçtu. Hemencecik daldı. O gece sabaha kadar ağzı aynk kaldı.</p>

  <p class="p7">Sabah, gözündeki uykuyla bir, Yıldız da aklından gitti. Mahmut yeni aldığı işin telaşına düştü. Yanında götürecek bir–iki çırak bulmak için kalkıp kahveye indi. Birkaç gün işin malzemesinin peşinde koşturdu. Derken oğlanda bir sıkıntı başladı. Yüzüne bir sanlık oturdu. Oğlunun ikide bir banyoya kapanması Atiye’nin gözüne battı. Onunla bir girip çıkmaya, oturduğu yere, kalktığı yere gözünü vermeye başladı. Mahmut’un o değilden ağzını aradı. Ağzından ayıkken bir şey alamayınca uykudan sesleyip bir–iki sordu. Sonunda oğlunu bir uykusunda konuşturdu. Mahmut, Hacı Ana, Yıldız mıldız derken ettiğini, gittiğini sayıp döktü. Atiye’nin içine bir ateş attı. Gerisin geri uykuya yattı. Atiye, Mahmut’un başından kalkıp Halit’in başına oturdu. Usul usul sesleyip oğlunu uyandırdı. Halit önce annesini Zekiye sandı. Hiç ses vermedi. Atiye oğlunu bir–iki dinleyip yeniden salladı. Halit bir öfkeyle yorganı atıp doğruldu. Annesini başında görünce öfkesini yutup yatağın üstüne oturdu. Atiye, Mahmut’tan duyduğunu olduğu gibi oğluna anlattı. Halit uykulu olduğundan başını önüne yıkmayı akıl edemedi. Gözünü annesinin yüzüne verip Mahmut’un marifetini dinledi. Yine uykulu olduğundan, “Sabah kalkınca soranın, bakacağıma gün ışığında bakanın,” demedi. Atiye’ye, “Bitti mi?” dedi,</p>

  <p class="p7">Mahmut’un başına gitti. Atiye lambayı açtı. Oğlunun tembihini tuttu, yatağına yatıp yorgam başına çekti. Yorganın altında kulak kesildi. O yorganın altına girdikten sonra Mahmut yorganın üstüne çıktı. Yüzünü abisine verip sırtını duvara dayadı. Gözlerini kısıp kendi kendine bir şeyler mırıldandı. Sonra sırtı duvarda yeniden uykuya daldı. Halit, “Uyku sırası mı! Kalk lan!” deyip bir–iki dürtükledi. Ama Mahmut’a uykudan uyanmak ölümden beter geldi. O gözlerini açmayınca Halit, “Oyalama beni lan,” deyip Mahmut’un yakasından tuttu, ayağa dikti. Mahmut bir korkuyla silkindi, kendine geldi. Abisinin, “İndir donunu, neymiş bakayım,” dediğini duyar duymaz, “Git lan,” deyip donuna yapıştı. Eli donunda sövüp saymaya başladı. Halit’in cinini tepesine çıkardı. Halit zaten, Mahmut iş aldıktan sonra yanına gelmediği, kendisinden bir mühendis olarak işin başında durmasını, çırakları, ustaları işe koşmasını istemediği için kardeşine içerlediğinden, boğazına basıp onu boylu boyunca yatağa yapıştırdı. Yüzünü Mahmut’un donuna verip karnına oturdu. Mahmut’un inatla donunu tutan elini, başparmağını var gücüyle nabzına basıp gevşetti. Mahmut’un yeminle donunu aşağı alacağına dair ettiği küfürlere aldırmayıp kardeşinin donunu sıyırdı. Mahmut’un bağırmasına yataklarından kafalarını uzatan Dirmit’le Zekiye’ye, “Size bakın diyen oldu mu!” diye terslenip kardeşinin donunu gerisin geri yukarı çekti. “Boku yemişsin oğlum,” deyip Mahmut’un karşısına geçti. Böyle bir bok yemeden gelip büyük abiye danışılması lazım geldiğine dair nasihate başladı. O vakte kadar yorganın altında merakından zor duran Atiye de kalkıp Mahmut’un başına dikildi. “Erkekliğin kopup donuna düşsün de sen gör,” diye oğluna bir–iki korku da o verdi. Atiye bir yandan, Halit bir yandan derken, Mahmut’un eli ayağı dolaşmaya başladı. Bağırıp küfür eden sesi içine kaçtı. Sabah erkenden Halit’in arkasına düşüp doktora gitti. Haçlı sularla, tozlarla, kireç gibi bir yüzle geri geldi. Gelir gelmez banyoya çekildi. Banyodan çıkıp kedi gibi pispisledi.</p>

  <p class="p7">Kendi kızlığından sonra, Mahmut'un erkekliğinin yoklanması Dirmit'in kafasında olmadık düşüncelere yol açtı. Kendisinden iki yaş küçük kardeşinin kadına gitmesini, gitti de az daha ölecekti diye değil de, niye ben de erkeğe gitmiyorum diye kafasına taktı. Kafasına taktığını merakından tutup Atiye'ye açtı. Atiye, “Ne duruyorsun, kalk öyleyse!” deyip Dirmit'in saçlarına yapıştı. “Ondan geri kaldın, öyle ya!” diye diye saçını başını yoldu. Kızının yüzüne bacak kadarken oğlanlara haber yolladığını, oğlanlarla kümeslere kapandığını vurdu. Kızına aslında gitmeyecek bir akıllı olmadığını, sıkıyla, korkuyla evde oturduğunu duyurdu. Dirmit o bağırıp çağırırken, “Sormak da mı yasak kız!” deyip durdu. O öyle deyince Atiye'nin ana yüreği bu haksızlığa razı gelmedi. Akşam olunca onu Halit abisinin yanına katacağına, “Bacın erkeğe gitınek istiyormuş, abi değil misin, götür!” diyeceğine yemin etti. Kızına onu erkeğe yollayacağına söz verdi. Akşam kızma verdiği sözü yerine getirdi. Dirmit'in ettiği hevesi oğluna bildirdi. Dirmit kapıyı çarpıp bir sinirle dışarı çıktı. Aralığa merdiveni kurup dama tırmandı. Sinirini alamadı, dişlerini sıkıp ağlamaya başladı. O ağlarken Atiye çatı kapağının arasından başını uzattı. “Ağlama gel, götürecek,” diye kızını aşağı çağırdı. Abisinin, “Dama ne tırmanacak kadar olduysa, alır götürürüm!” dediğini Dirmit'e duyurdu. Dirmit hırsından kiremit gibi kıpkırmızı oldu. Ağlaya ağlaya yerinden doğruldu. Gidip damın en ucuna durdu. “Atayım kız kendimi aşağı da, elinden kurtulayım!” diye bağırıp Atiye'ye bir korku verdi. Ama Atiye korkuyu almadı, “Atma, gel götürecek!” diye gülmeye başladı. O gülerken Halit gelip Atiye’yi merdivenin başından indirdi. Aşağıdan, “Korkma kız, in aşağı!” diye Dirmit'e seslendi. Dirmit utancından aşağı inemedi. Sırtını bacaya dayayıp herkes yatmcaya kadar damda oturdu. Bir, elini yüzüne aldı; bir, gözünden yaş akıttı. Ağlaya ağlaya önündeki kiremitleri, tahta evin yan yüzünü ıslattı.</p>

  <p class="p7">O gece Azrail, sen oğlunun erkekliğini yoklayınca birden aklıma düştü, ben de bir seni yoklayayım diyerek Atiye’nin yanına geldi. Onu uykusundan sesleyip uyandırdı. Koltuğundan tutup yatağın içine oturttu. Elini, bir Atiye’nin yüreğinin üstüne koydu; bir ciğerinin üstünde gezdirdi. Hınl hınl öten nefesini dinledi. Sonra Atiye’ye vaktinin geldiğini bildirdi. Çocuklarını uyandıracak, onlarla sarılıp koklaşacak kadar Atiye’ye zaman verdi. Atiye, Azrail’in ellerine sarıldı. Kocasıyla helallaşmadan alıp kendini götürmemesi için yalvardı. Oğlu Seyit’in askerden gelmesini beklemesini istedi. Ama Azrail, Atiye’nin başına gelip gitmekten yorulduğunu öne sürüp isteğini geri çevirdi. Atiye hiç olmazsa Nuğber’e bir haber edilecek kadar ömür diledi. Azrail vakit olmadığım, yüreğinin kapakçığının artık açılıp kapanmaktan yorulduğunu, birazdan bir daha hiç açılmamak üzere kapanacağını Atiye’ye duyurdu. Atiye, “Kapanmamasının bir çaresi yok mutlur?” diye bir umutla sordu. Azrail ona çare bulunsa rahmindeki yaranın büyüyüp yayıldığını, tüm içini sardığını, yaranın onu öbür dünyaya götüreceğini söyleyip elinden artık hiçbir şeyin gelmeyeceğini Atiye’ye bildirdi. Atiye, “Seyit’i dünya gözüyle bir kez olsun görsem!” diye inledi. Azrail’e uzaktan olsun oğlunu bir kez göstermesi için yalvarıp yakardı. Ama Azrail’in yüreği taş kesildi. Tüm ağırlığıyla Atiye’nin göğsüne çöktü. Atiye yuvalarından oynayan gözlerini tavana dikti. Tanrı’ya isyan etti. “Ben sana ne yaptım ki bir oğlumu bana göstermiyorsun,” diye bağırmaya başladı. Azrail, elini Atiye’nin ağzına dayayıp bir öfkeyle onu susturdu. Biraz daha bağıracak olursa Tanrı’nın hışmına uğrayacağını, öbür dünyaya kafir olarak göçeceğini Atiye’ye duyurdu. Ama Atiye göğsünden sırtına vuran sancının acısından Azrail’i duymadı.</p>

  <p class="p7">Allah’a, “Varsan, oğlumu göster,” diye içinden bağırdı. Azrail’in ağzının üstüne kapatüğı elini öfkeyle tutup çekti. Var gücüyle Azrail’i göğsünden kaldırmak için çırpındı. Azrail'in elinden sıyrılıp, yatağın içine dikildi. Ağzına geleni verdi veriştirdi. Atiye’nin Azrail'le kavgaya tutuşması, kendisine karşı inancını bozması Allah’ın gücüne gitti. Azrail’e Atiye’nin başından geri çekilmesini emretti. Atiye’ye, “Sancılarıyla ve yaralarıyla yaşama” cezası verdi. Atiye, Azrail başından çekilip gidince derin bir soluk aldı. Korkuyla başına toplanan çocuklarına Azrail'in gelip kendini yokladığını, ama arsızlıkla Azrail'in elini boş çıkardığını söyledi. Yaüp uyumaları için tembihledi. Başı boşalınca usulca elini yüreğinin üstüne koydu. Yüreği, “Yoruldum! Yoruldum!” diye eline vurdu. Atiye, “Sesin kopsun geberesice!” diye yüreğini azarladı. Elini yüreğinin üstünden kaldırıp sırnna dayadı. Sıründa sancıyan yerini avuçladı. O gece sabaha kadar sancıdan uyuyamadı.</p>

  <p class="p7">Atiye'nin, Huvat’ın köye gitmesiyle duyduğu sevinç sancıya boğulurken Mahmut iyileşti. Tozunu, ilaçlı suyunu koyup gitarını aldı, evden ayrıldı. İşinin başına vardı. O gittikten sonra Halit bir–iki yerde mühendis olduğunu söyleyip lafı da iyi toparlayamadığından zor duruma düştüğü için, bir zaman evden çıkmamaya karar verdi. Elinde bir torba kitapla bir akşam erkenden eve geldi. Evdekilere, “Siz yemeğinizi yiyin, uykunuzu uyuyun, bana dokunmayın!” diye emir verdi. Kitapları torbasıyla baş ucuna koydu. Mahmut’un divanına kuruldu. Halit’in evdekilerle konuştuğu o oldu. Kitapların başından bir helaya gitmek için kalktı. Gece sabaha kadar herkesin gözünün içine lambayı yaktı. Büyük bir yerden “Oku!” diye emir almış gibi gece gündüz okudu. Okuduğunu kafasına yazdı. Yazdıkça azdı. Kimseleri beğenmez oldu. Annem bana yalvarmasaydı, ayağımda şalvar sürüyüp, hocayım diye gezinecektim demedi. “Uçan dairelerden, uzaydan haberin var mı senin ki, bana akıl veriyorsun, kız!” dedi. Atiye’nin, “Bu kitaplar ne ki, bunlara bu kadar düşüyorsun!” diyerek verdiği öğütleri dinlemedi. Falcılık, medyumluk, mühendislik, insanlık ve Türklük üzerine birçok kitabı su gibi okuyup bitirdi. Onları götürüp oradan buradan yeni kitaplar getirdi. Bu kitapların bir sırası var mı demedi. İçindekilerin aslı arası var mı diye düşünmedi. Okuduğuna Allah gibi inandı. Uçan dairelerin ardından eriyen demir dağlardan, uluyan kurtlardan söz açmaya başladı. Kimsenin adını duymadığı birtakım insanların adını diline doladı. Derken kitapları niye okuduğunu unuttu. Mühendisliği bir kenara bırakıp işi, kahvede bildiklerini Akçahlılara öğretmeye döktü. Kahvede iş bekleyen köylülerine dünyanın gizli sırlarını verdi. Uçan daireler, maymundan türeme insanlar, demirden dağlar, kızgın ovalar derken köylüyü birbirine düşürdü. Kimi, arkasından, “Geldi, bir peyik uçurup gitti gene!” diye kötü kötü söylendi; kimi, anlattıklarına inandı. İnananlar sandalyelerini çekip masasına oturdu. İnanmayanlar, o gelince kahveyi boşalttı. Halit yüzünü eğip gidenlerin ardından söze girdi. Akçalılıların başına “Bildim” kesildi.</p>

  <p class="p7">Bildim kesildikten sonra Halit’e bir iyi huy geldi. Herkesin derdini dinlemeye, akıl vermeye can atmaya başladı. Orada burada dizinin dibine kimi çektiyse içine ayna tuttu. İçindekileri yüzüne okudu. Kiminin gökyüzünde yıldızını buldu. Kiminin elindeki çizgilere bakıp gelecekten haber verdi. Bektaşi fıkraları, şiirler, ata yadigârı sözler ezberledi. Anlatacağını şiirlerle, fıkralarla katıp karıştırdı. Sözü tadından yenmez oldu. Neredeyse köy köy dolaşıp lafıyla ettiğiyle yedi köyü kendine güldüren, hem güldürüp hem sevdiren ikinci bir Sümbül Ağa oldu. Onu dinleyen herkes Sümbül Ağa'ya rahmet okudu.</p>

  <p class="p7">Abisi köylünün kafasına ışık tutup gezerken Dirmit, “Niye ben erkeğe gitmiyorum”un arkasından başka şeylere taktı. Bu evde olmasam da başka bir yerde olsam ne olurdum acaba diye düşünmeye başladı. Düşüne düşüne ipin ucunu elinden kaçırdı. “Yıldızların tepesine konsaydım, ışık olsaydım, olsaydım da kuş olsaydım, damdan dama, daldan dala konsaydım,” derken derken, kıza günün birinde bir hal oldu. Gözlerini Atiye’ye verip bir köşeye oturdu. “Bu kadın da kim?” diye kendi kendine sordu. “Ya bunlar kim?” deyip gözlerini abisine, Zekiye’ye çevirdi. Baktı baktı, hiçbirini tanımadı. Dirmit’i bir korku aldı. Daldığı düşüncelerden sıyrılmak için bir çabaya düştü. Dilini ısırması, sağını solunu iyi miyim diye yoklaması, gidip Atiye’ye, “Kız anne!” diye yaslanması bir işe yaramadı. Ne ettiyse, düşüncesini yolundan saptıramadı. Geceleri kalkıp kalkıp yatağının içinde oturmaya başladı. Bir, kalkıp başını camaverdi. “Ay su olsa da içsem,” dedi; bir, “İçsem de göğe çekilsem,” dedi. Bir zaman aklını ayla, yıldızla bozdu. Ayı yıldızı bırakıp geçmişe daldı. Kulağına tulumba gıcırtıları, gül yapraklarının hışırtıları çalındı. Gözüne cinler, peri kızları göründü. Bir an, “Köyde kalsaydım!” diye düşündü. Aklına Bayraktar’ı, öğretmenlerini, Ömer’i, cam pencere takıp ambar yapan Mimar Memet’i, Elmas Gelin’i getirdi. Hepsi bir sıcaklık olup içine yayıldı. İçinin karanlığında kaybolup gitti. Dirmit bağıra çağıra yaşadığı, tüm evlerin ahırlarını, damlarıın, bahçelerindeki gül fidanlarının sayısını bildiği köyün, şimdi kalkıp gitse yolunu şaşıracağını düşünüp kederlendi. Yaşayıp bitirdiği her günün, tutulmaz bir kuş olup uçtuğuna, yavaş yavaş gözden silinip bir küçük kara noktaya dönüştüğüne karar verdi. Gözünü yumduğunda her yanım saran karanlığın, bu küçük kara noktalardan oluştuğunu keşfetti. Kendisiyle kara nokta oynamaya başladı. Gözlerini yumdu. Her yanım saran karanlıktan bir küçük nokta aldı. “Nokta, nokta nesin? Nerdesin?” dedi. Nokta Dirmit’e ses verdi. “Nuğber Dudu’yum, tandırın başındayım,” dedi. Dirmit, Nuğber Dudu’nun yanına gidip oturdu. Nuğber Dudu bir elma soydu.</p>

  <p class="p7">İçini kendi yedi. “Özü hurdadır,” dedi, kabuğunu Dirmit’e verdi. Dirmit elmanın kabuğunu yedi. “Nokta nokta, git!” dedi. O nokta gitti, başka nokta geldi. Dirmit yine, “Nesin? Nerdesin?” dedi. Nokta, “Tulumbayım, Akçalı’da derin bir kuyuya bağlıyım,” dedi. Dirmit’in sesi soluğu kesildi. Gözleri doldu taştı. Tulumba, “Unuttun mu yoksa beni, Dirmit kız!” dedi. Dirmit, “Unutmadım, hiç unutmadım,” deyip tulumbanın boynuna sarıldı. Ona, kuşkuş otunu, okulu, evdekilerin neler yaptığını anlattı. Şiirlerini okudu. Genç kız olduğunu duyurdu. Atiye’nin çok üstüne varmasından yakındı. Uzun uzun içini döktü. Tulumbayı geri yolladı. Tulumba gitti. Kişner Oğlan geldi. Donunu indirip Dirmit’in karşısına geçti. Dirmit korkup Kişner Oğlan’ı geri gönderdi. Karanlıktan başka bir nokta aldı. Derken kara nokta oynamadan duramaz oldu. Yemekte, yatakta, sokakta, damda bir kara noktayı yolladı, bir kara noktayı eline aldı. Kimiyle uzun uzun konuştu, kimiyle kavgaya tutuştu. Kimine sordu, kimine ağladı. Aklım kara noktaların ardına düşer giderse ben ne yaparım demedi. Aklım ^başındayken her yaptığım annemin yüreğine dert oluyor, aklım başımda ol^^a anneme yazık olur demedi. Aklım, düş noktaların peşine, kime ne olursa olsun dedi. Aklım bir küçük kara noktanın yanına katıp başından savdı. Akılsız kaldı.</p>

  <p class="p7">Dirmit akılsız kaldıktan sonra, ^ı^^ oldu. İkide bir gözlerini evdekilere devirip, “Siz kiınSiniz?” demeye başladı. Atiye kızının gözüne başka bir kılıkta, başka bir yüzle göründüklerini sanıp, “Bu kızın gözüne biz görünmüyoruz,” diye tutturdu. İkide bir Dirmit’in yanına yanaşıp, onu nasıl doğurduğunu, karnından ses çıktığını duyunca nasıl korktuğunu, eleğin içine kapaklanıp bayılmasını anlattı. “Ben senin annenim geberesice,” deyip kızını ayıktırmaya çalıştı. Ama Dirmit, Atiye bir söylenip bir eteğine yapıştıkça iyice elden gitti, uyurgezer gibi bir şey oldu. Derken kafası her şeyi tersten almaya başladı. Atiye’nin, “Kız dediğin, bir derdi varsa anasına açar!” demesini, “Kız dediğin, derdine kendi yanar!” anladı. Sonunda Atiye’nin korktuğunu başına getirdi. Sokaktan Dirmit’in kulağına ses gelmeye başladı. Sokak, bir sabah erkenden, Dirmit’e, “Kaç bana gel!” dedi. Dirmit önce şaşırdı. Sonra büyülenmiş gibi kendisini çağıran sesin peşine takıldı. Pıt pıt duvar diplerinde, sokak aralarında yürüdü. O yürüdükçe sokaklar uzayıp genişledi. Evler kat kat yükselip bulutlara erdi. Dirmit sesin ardına düştüğüne pişman oldu. Korka korka evin yolunu buldu. Evden niye kaçtığını, sokakta ne aradığını bilemedi. Gerisin geri eve geldi. Gelir gelmez Atiye, “Ben sana evden niye kaçtığını bildiririm!” deyip Dirmit’in üstüne yürüdü. Şaçlarından tutup odanın ortasına sürüdü. Bildireceğinin yarısını dayağa, yansını söze döktü. Sonra bir şiir sevdasına düşüp düşüne düşüne aklını uçuran kızma, “Şiir senin anan değil, baban değil, boşla gitsin,” diye yalvardı. O kızına yalvarıp dururken, Zekiye halının gergin çözgülerine parmaklarını doladı:</p>

  <p class="p7"><span class="t10">Dizgeme da</span><span class="t10">ğ</span><span class="t10">lar</span><span class="t10">ı</span><span class="t10">nda, erimez bir buz idim,</span></p>

  <p class="p7"><span class="t10">Serpme benli, ince belli k</span><span class="t10">ı</span><span class="t10">z idim,</span></p>

  <p class="p7"><span class="t10">Toka gözlü, epil epil yüz idim.</span></p>

  <p class="p7">diye yakıştırıp bir ağıta başladı. Atiye kızına yalvarmayı bırakıp kulağını Zekiye’ye verdi. Derinden bir “Ah!” çekip iç geçirdi. Az önce ben kızıma ne akıl veriyordum, demedi, incecik, titrek bir sesle gelinine karşılık verdi.</p>

  <p class="p7"><span class="t10">Gözya</span><span class="t10">ş</span><span class="t10">lar</span><span class="t10">ı</span><span class="t10">ninci olsun, gerdan</span><span class="t10">ı</span><span class="t10">na düzülsün,</span></p>

  <p class="p7"><span class="t10">Kara baht</span><span class="t10">ı</span><span class="t10">n ku</span><span class="t10">ş</span> olsun <span class="t10">da, gö</span><span class="t10">ğ</span><span class="t10">e süzülsün.</span></p>

  <p class="p7"><span class="t10">Ah çekme, serin dur gelinim.</span></p>

  <p class="p7"><span class="t10">Kirkiti ilmi</span><span class="t10">ğ</span><span class="t10">e</span> usul vur <span class="t10">gelinim.</span></p>

  <p class="p7"><span class="t10">Ci</span><span class="t10">ğ</span><span class="t10">erim kopar da a</span><span class="t10">ğ</span><span class="t10">z</span><span class="t10">ı</span><span class="t10">ma gelir.</span></p>

  <p class="p7">Dirmit, annesi ve yengesi karşılıklı yakıştırıp söyleşirken dayağın acısını unuttu. Yakıştırıp bir türkü de o tutturdu:</p>

  <p class="p7">Cinli <span class="t10">k</span><span class="t10">ı</span><span class="t10">zd</span><span class="t10">ı</span><span class="t10">m, kül kar</span><span class="t10">ı</span><span class="t10">nl</span><span class="t10">ı</span> <span class="t10">ku</span><span class="t10">ş</span> <span class="t10">oldum;</span></p>

  <p class="p7"><span class="t10">Çekildim Akçal</span><span class="t10">ı</span> <span class="t10">gö</span><span class="t10">ğ</span><span class="t10">üne, kanad</span><span class="t10">ı</span><span class="t10">m açt</span><span class="t10">ı</span><span class="t10">m;</span></p>

  <p class="p7"><span class="t10">Geldim ince ota dü</span><span class="t10">ş</span><span class="t10">tüm, i</span><span class="t10">ğ</span><span class="t10">neli y</span><span class="t10">ı</span><span class="t10">ld</span><span class="t10">ı</span><span class="t10">za kaçt</span><span class="t10">ı</span><span class="t10">m.</span></p>

  <p class="p7"><span class="t10">Y</span><span class="t10">ı</span><span class="t10">ld</span><span class="t10">ı</span><span class="t10">z, a</span><span class="t10">ğı</span><span class="t10">tlar pe</span><span class="t10">ş</span><span class="t10">imde.</span></p>

  <p class="p7"><span class="t10">Y</span><span class="t10">ı</span><span class="t10">ld</span><span class="t10">ı</span><span class="t10">z, korku var dü</span><span class="t10">ş</span><span class="t10">ümde.</span></p>

  <p class="p7"><span class="t10">Beni sakla can</span><span class="t10">ı</span><span class="t10">m y</span><span class="t10">ı</span><span class="t10">ld</span><span class="t10">ı</span><span class="t10">z.</span></p>

  <p class="p7">Gelin kaynana ağıt yakıp söyleşirken Huvat, köyde beklemekten yoruldu. İkide bir gelenle gidenle Zekiye gelmezse, çıkıp geleceğini haber etmeye başladı. Atiye, “Durduğu yerde su çıktı sanki!” diye söylene söylene gelinini yanına katıp savacak emin bir el aramaya başladı. O emin eller peşindeyken, ikinci Sümbül Ağa, Zekiye’yi köye savıp ondan temelli kurtulmanın bir çaresini aramaya koyuldu. Önce, oğlu Seyit’in uzun yola dayanamayacağım diline doladı. Kendi aklınca Zekiye’yi tek başına köye yolladı. Zekiye köye kavuşmadan, babasına bir haber uçurup Huvat’ı acele şehre getirdi. Zekiye kendini alıp gelecek kimse çıkmayınca köyde kaldı. Halit kurduğu tuzağı beğenip o değilden annesine çıtlattı. Atiye günahtan korkmayan oğlunun yüzüne tükürdü. Gâvurun böyle tuzak kurmayı akıl edemeyeceğini söyleyip oğlunun yanından geri çekildi. Oğlunun niyetini gelinine duyurdu. Zekiye birden kül gibi oldu. Atiye kül gibi olan gelinine akıl verdi. “Yerinde olsam gitmem!” dedi. Zekiye, “Garipsedim köyü!” diye bir ağıt tutturdu. Ağıdı inada bindirdi. Seyit’i yanına alıp giderse oğlunun bahanesine Halit’in kendini gelip getireceğini söyledi. Halit oğlunu, karısıyla bir, köye göndermeyeceğine yemin içti. Atiye hangisine laf anlatacağını şaşırdı; bir, gelininin, bir, oğlunun başına vardı; bir gelinin ağıdım, bir oğlunun sövüp saymasını dinledi. Sonunda oğlunu suçlu buldu. Zekiye’yi, oğlunu kucağına verip köye gizlice yollamaya karar verdi. Tuzak öyle kurulmaz böyle kurulur deyip Zekiye’yi Seyit’le bir kuş gibi köye uçurdu.</p>

  <p class="p7">Halit evde elini bir oraya, bir buraya attı. Seyit’i bulamadı. Atiye’nin üstüne yürüdü. Annesine el kaldırdı. Atiye, “Eline iş yakışmasın!” diye oğluna intizar etti. Halit çarpıp kapıyı gitti. Atiye oğlunun arkasından divanın üstüne çöktü. Gözleri delinmiş gibi, saatlerce şıpır şıpır yaş döktü. Dirmit, “Beni de ağlatacaksın, sus kız!” diye annesinin ellerini tutmaktan, gözlerinin yaşını silmekten yoruldu. Atiye’nin döktüğü yaşlar tek tek içine doldu. Sonunda kalkıp o da öbür divanın üstüne yumuldu. Bu defa Atiye, Dirmit’in başına dikildi. “Sana ne ben ağladıysam, kız!” dedi. Dirmit annesi ağlama diye yalvardıkça sarsıldı. Hıçkıra hıçkıra boşaldı. “Sana ne olur mu, kız!” diye diye, kalkıp başını cama dayadı. Islak kirpiklerinin arasından sokağa bakmaya başladı. Sokak, Dirmit’in kirpiklerindeki ıslaklığı görünce, “Kaç bana gel!” diye el etti. Dirmit bir küskünlükle omuz silkti. O omuz silktikçe, sokak, “Gel! Gel!” diye fısıldadı. Sesini iyice yumuşattı. Dirmit sokağın sesini duymamak için kulaklarını elleriyle kapattı. Sokak bu defa eline kocaman kara bir perde aldı. Perdeyi bir açtı bir kapadı. Dirmit’e denizin üstünde uçuşan ak kuşları, rüzgâr vurdukça dallan yere eğilen ağaçları, oradan oraya savrulan çiçek tozlarını, renk renk kâğıtlarla donanmış duvarları, yollarda gülerek yürüyen insanları gösterdi. Dirmit’in yüzüne bir tebessüm yayıldı. Gözlerini kırpmadan perdenin bir açılıp bir kapanmasına daldı. Sonra birden yerinden kalktı, pencereyi açtı, “Geliyorum bekle!” diye bağırdı. Sokak dudaklarını büküp gülümsedi. Dirmit açıp kollarını sokağa indi. Sokağa iner inmez, Halit’in, Atiye’nin kulağında uğuldayan sesleri dindi. İçi açıldı. Sokak bir uzayıp bir kısalarak, bir asfaklar kuşanıp, bir küçük kara taşlara sarınarak, Dirmit’e yol gösterdi. Onu üstünde ak kuşlar uçuşan denize götürdü. Dirmit gözlerini denize verip bir koca taşın üstüne oturdu. Bir kuşlara, bir çırpınan suya baktı. Bir o denizi içine aldı, bir deniz Dirmit’i. Deniz içindeyken heyecandan yüreği ağzına geldi. Denizin içindeyken, korkudan.</p>

  <p class="p7">Dirmit o günden sonra babası gibi suya tutuldu. Nereye gitse suya doğru çekildi. Eve her gelişinde bir daha evden dışarı çıkamayacağını sanıp korkuya kapıldı. Korkusu gittikçe büyüdü. Evde duramaz, oturamaz oldu. Bağıra çağıra kapıları açıp kaçtı. Kendini deniz kenarındaki taşın üstüne attı. Deniz gece inince gözünün içine ışık sıkıp Dirmit’i eve kovaladı. Dirmit gece denize küstü. Sabah gidip barıştı. Dirmit denizle barışıp koklaşırken Atiye, sabahtan akşama kadar puhukuşu gibi cam önlerinde dikildi. Kızının yolunu gözledi; bir, ağladı; bir, kızına büyük bir korku vermesi, sokağa çıkartmaması için Tanrı’ya yalvardı. O yalvardıkça Dirmit anne korkusunu kaybetti. Yanında belinde dolaşan annesi mi, el mi bilemedi. Gece şiir yazdı, gündüz gidip denize okudu. Evini evlikten, annesini annelikten, kardeşlerini kardeşlikten, babasını babalıktan reddetti. Sokakları, evi etti. Ağaçları, duvarları, bulutlan, evleri kardeş, denizi anne, göğü baba.</p>

  <p class="p7">Dirmit’in sokaktan ve şiirden başka her şeyini inkâr ettiği sıralarda Seyit, bembeyaz dişlerini asker ocağında karartıp eve döndü. Döndüğü gün, “Sen hepimizi inkâr ediyormuşsun, öyle mi kız!” deyip Dirmit'i dövdü. Ardından ellerinin topçu eli olduğüyla, yummklarının ğülle gibi ağır olduğuyla övündü. Dirmit geri çekilip Seyit'in yüzüne uzun uzun baktı. Sonra, “Amma özlemişim seni lan,” deyip Seyit’in yanına oturdu. Kulağına eğilip usulca askerde şiir yazıp yazmadığını sordu. Seyit, abisi ve bacısı gibi akıldane olmadığını söyleyip Dirmit’i susturdu. “Benim şiirim şirket,” deyip gözlerini tavana dikti. Tavanda ne gördüyse yerinden kalktı, sokağa çıktı. O çıkınca Atiye gelip Dirınit'in yanına oturdu. Bir merakla, “Aklın bir gelip bir gidiyor mu yoksa, kız?” diye sordu. Dirmit, “Benim aklım başımda,” deyip terslendi. Atiye, Dirınit’in abisini tanımasına sevinmekten kızının üstüne varmadı. Bir köşeye çekilip, “Beni de tanıt, yarabbim,” diye Allah'a yalvardı.</p>

  <p class="p7">O yalvarırken Seyit gidip kahvede Halit'i buldu. Hal hatır sormadan, yokluğunda Dirmit'e nelerin olduğunu sordu. Dirmit’in önünü almadığı için, onun sokağa gitmesinden abisini sorumlu tuttu. Halit, Dirmit’in arkasını bir–iki kovaladığını, onun yılgın tay gibi başı önünde dolanıp durduğunu söyledi. Seyit'i kızın üstüne fazla varmaması için tembihledi. Gittiğinde ettiğinde bir kötülük olmadığına yemin etti. Ama Seyit, abisine yüreğinin çok genişlemiş olduğunu söyleyip onu kardeş kaygısı tutmamakla suçladı. Halit bir iyice kaygı tuttuğunu, Dirmit'in üstüne gidecek bir sebep görmediğini söyleyip Seyit'e terslendi. Seyit, “Daha ne sebep görecektin lan!” deyip Halit'in yanından kalktı, tekrar eve çıktı. “Gel bakalım kız,” deyip Dirmit'i dizinin dibine oturttu. Onunla güzel güzel konuşacağını, sıkıntısı neyse halledeceğini yeminle kardeşine duyurdu. Soracağı şeylere yalansız, korkusuz cevaplar istediğini bildirdi. Dirmit gözlerini yere indirdi. “Bir sıkıntım yok!” dedi. Seyit üstüne üstüne gitti, üsteledi. Atiye onun inat edince konuşmayacak bir geberesice olduğunu oğluna işittirdi. Seyit işmar edip annesini dışarı yolladı. Yeniden, “Bir sevdiğin mi var yoksa kız?” diye Dirmit’in ağzını aradı. Sonunda, “Peki!” deyip Dirmit'in yanından kalktı. Ona şiir yazmayı, sokağa çıkmayı yasakladı. Dirmit oturduğu yerden kalkamadı. Omuzlan “Küt!” diye düştü. Düşen omuzlarına, titreyen ellerine, kilime, divanlara, camlara, duvarlara küstü. Atiye kuş gibi gelip, korkuyu kaybeden kızına yetişen oğluna dualar ede ede içeri girdi, “Yüreğim bir soğudu ki!” deyip bir köşeye çekildi. Dirmit, annesi tespih çekerken, kilimin üstüne ağız üstü kapaklandı. Kapaklandığı yerden gece yarısına kadar kalkmadı. Seyit ikide bir gelip başına çöktü. Atiye tespih çekmeyi bırakıp Dirmit'in kulağına türlü dil döktü. Sonunda, “Yattığın yerde kalasın!” deyip üstüne bir yorgan örttü. Dirmit herkes uyuduktan sonra usulca yorgam üstünden attı. Evin içinde parmaklarının ucuna basa basa dolandı. Sonra kapıyı açıp aralığa çıktı, ses etmeden helaya geçti. Seyit’e uzun bir mektup yazdı. Mektubu katlayıp Seyit’in başucuna koydu. Yavaşça yorganın altına sokuldu. Sabaha kadar gözlerini kırpmadı. Seyit gelip yorganı başından kaldırıncaya kadar yerinden kalkmadı. Seyit mektubu eline alıp sabah Dirmit’i karşısına oturttu. Atiye’yi, Halit’i işmar edip aralığa çıkardı. Dirmit’in yazdığını, bir de kendisinin ona okuyacağını, yazdığına iyice bir kulak vermesini istedi. Mektubu okuyup bitirdi, “Sen şimdi ben şiir yazanın mı diyorsun yani?” dedi. Dirmit hiç ses vermedi. Gözlerini yere indirdi. Seyit, “Ağzın yok mu kız senin?” dedi. Ne söyleyecekse, doğru dürüst niye ağzıyla söylemediğini sordu. Dirmit yine suskun, gözleri yerde, put gibi durdu. Seyit öfkeyle Dirmit’in omuzlarından tutup sarstı. Dirmit gözlerini Seyit’in gözlerinin içine dikti. Ağzım açtı. Var gücüyle bağırdı. Ağzından hiç ses çıkmadı. Seyit ellerini Dirmit’in omuzlarından çekti. “Sesin mi çekildi, kız?” dedi. Dirmit’in yanaklarından sicim gibi yaş indi. Seyit koşup Halitle Atiye’yi içeri çağırdı. Atiye, “Ne yazmış?” diyerek içeri daldı. Halit koşup mektubu eline aldı. Bir merakla okudu. Ters ters ^Seyt’in yüzüne baktı. Mektubu elinden fırlattı. Atiye yumulup mektubun üstüne düştü. Halit, Dirmit'in yanına çöktü. Kulağına eğildi. “Kalk kız, şiir yaz,” dedi. Dirmit dudaklarını büküp usulca güldü. Gözlerinden dudaklarına tuptuzlu iki şiir döküldü.</p>

  <p class="p7">Atiye, Seyit’i dünya gözüyle gördükten, Dirmit’in de dizleri kırılıp sesi soluğu içine çekildikten sonra ölümü ister oldu. Yüreğine gününden evvel, “Hadi kurtuluyorsun tepinmekten!” deyip müjdeyi verdi. Sırtındaki sancıya, içindeki yaraya ölüm hazırlığına başladığını bildirdi. Nuğber'e haber yollayıp yanına çağırdı. Kızından çocuğa kaldığının haberini aldı, sevindi. Seyit’i, Mahmut’un yanına gönderdi. Mahmut gitarını alıp bir–iki günlüğüne eve geldi. Annesine gitarı bülbül gibi öttürdüğünün müjdesini verdi. Atiye, “Eh oğlum, başka kaygım kalmadı öyleyse,” diyerek gözlerini Mahmut’un yüzüne dikti. “Cenazeme gitarla gel e mi!” diyerek sitem etti. O gün iyiye kötüye başka söz söylemedi. Gözlerini bir oğlundan bir oğluna çevirdi. Baka baka hepsini uyuttu. Onlar uyuduktan sonra tek tek başlarına gidip oturdu. Son kez oğullarını kokladı. Dirmit’in saçlarını okşadı. “Yüzün bana benziyor, kaderin benzemesin, arsız it!” deyip iki yanağından öptü. Gidip yatağına yattı. Kocasıyla geliniyle helalleşemediğini ama ona karşılık Nuğber’in çocuğa kaldığının müjdesini aldığını söyleyip Azrail’i çağırdı. Azrail, Atiye’yi duymadı. Atiye bir çağırdı, bir sancılara dayanamadığını söyleyip yalvardı. Bir naz etmemesini söyleyip laf attı. Azrail hiç o yerli olmadı. Atiye, “Şu Allah'ın ettiğine bak!” deyip yatağın içinde doğruldu. “Şimdi niye öldürmüyorsun beni yani sen!” diye kafa tuttu. Yıllarca evlat, kardeş hasretiyle kendisini terbiye ettiği yetmiyormuş gibi, şimdi de sancıyla mı kendini terbiye etmeye kalkıştığını sordu. Ardından işi Azrail'le kavgaya bozdu. “Ya canımı al, ya sancılarımı!” diye tutturdu. Ne dedi, ne ettiyse Azrail gelip göğsüne çökmedi. Atiye’yi alıp istediği yere götürmedi. Atiye öfkesinden rahmiyle, şişip eline gelen ciğeriyle, yüreğiyle kavgaya tutuştu. “Ne çırpınıp duruyorsun, dur az,” deyip yüreğine vurdu. Ciğerine, “Uyuz ite ciğer olaydın!” diye bir intizar savurdu. “Arsız ete düşesin, saç üstünde pişesin yara!” diye bir laf da yarasına dokundurdu. “Kendimle kavgaya tutuştum seni unuttum belleme,” deyip kafasını yukarı kaldırdı, tavana tavana salladı. “Ölümü aratma kafir gelirim, kuş olur uçarım geri gelirim, sırlarım ele veririm!” diye son son Allah'a bir korku verdi. Ama verdiği korku içine düştü. “Ölmez kalırsam böyle!” diye en son bir ağıt tutturdu. Ağlarken sırtındaki sancı eline bir koca taş aldı. İçine içine vurmaya başladı. Atiye yatağın içinde iki büklüm oldu. karnının üstüne kalın bir yastık koydu. Başını yastığa dayadı. Yaşının yansı yastığa aktı. Gözlerini yumup sabaha kadar karanlığa daldı.</p>

  <p class="p7">Atiye’nin Azrail’i göğsüne oturtamadığı gecenin sabahında, Halit erkenden kalkıp giyindi. Bir süsle merdivenleri indi. O gün Halit eve gelmeden, Atiye oğlunun güzel haberlerini aldı. Onun yanında bir kızla Akçalılıların oturduğu kahvenin önünden üç kez bir aşağı bir yukarı geçtiğini, kızın dizinin bir karış üstünde bir kolsuz entari giyindiğini, saçlarını tepesinde topuz ettiğini, bir elini sallandırıp bir elini Halit'in beline verdiğini öğrendi. Öğrendiğine sevindi. “Hele Allah’ın bir bildiği varmış ki öldürmedi beni,” dedi. Oğlunu akşam bir tuzakla merdivenlerden karşıladı. “İnsan kahvenin önünden geçireceği kızı annesinden saklamaz,” diye lafa başladı. Lafı tez vakitte kızı görmek istediğine getirdi. Zekiye’nin ardından attı tuttu. Kızın geleceği gün baklavalar açacağına yemin billah etti. Halit'i bir sevinme aldı. Sevincinden evin içine sığamadı. Kızın gözlerinden, sesinin kadifeliğinden, huyunun iyiliğinden Atiye'ye haberler vermeye başladı. Atiye, “Öyle mi oğlum, sesi kadife, gözleri billur mu oğlum,” diye diye, oğlunun ağzından lafı alıp onaya döktü. Sabah erkenden hamurun başına oturdu. Baklavalar açtı. İkindiye evi temizleyip baklavanın tatlısını döktü. Pencerenin önüne çöktü. Eli yüreğinde beklemeye başladı. Derken Halit’le kız köşeden çıktı. Kol kola sokağı geçti. Atiye pencerenin önünden kalktı. “Dilime yüreğime kuvvet ver, yarabbim!” deyip kapıya durdu. Kızı içeri buyur etti. Halit’i bir işmarla kapıya dikti. Kapıyı oğlunun yüzüne örttü. “Güzel kızmışsın,” diye lafa girdi. “Oğlum bir cahillik etmiş,” deyip kıza Zekiye’yi haber verdi. “İstersen yüzleş,” diyerek Halit’i sesledi. Halit bir merakla içeri girdi. Atiye kıza oğlunun yüzünü gösterdi. Kız gözlerini yere dikti. Halit’in yüzündeki merak uçtu. Yüzü kireç gibi oldu, Atiye o değilden oğlunun yanına sokuldu. “Elin kızının başına ne çökmedin ya lan!” diye usulca sordu.,Halit eğilip kıza baktı. Kız kıpkırmızı oldu. Sonra sararıp spldu. Kalkıp gitti. Kız bir ağıtla kalkıp gidince, Atiye elin klnı kandıran oğlunun önüne, “Yalanın üstüne baklava iyi gelirmiş lan,” deyip tepsisiyle baklavayı koydu. Halit tepsiyei bir tekme savurdu. Baklavaların üstüne basıp kapıyı çarptı. Alıp başım gitti.</p>

  <p class="p7">O gittıi. Onun ardından o akşam Akçalılıfann evlerine Atiye’nin oğluna ettiğinin habeJii yetişti. Evlerde dert tasa unutuldu. &lt;lJece yarılarına kadar Halit lafı konuşuldu. Kimi, “Gezdirmiş hevesini almış, iyi etmiş,” dedi; kimi, kahvenin önünden, geçerken Halit’in içerdekilere göz ettiğini söyledi. Kimi, kızın giydiği entarinin kıçım gösterdiğini beğenip onu söyledi; kimi de, “Olan baklavaya olmuş,” dedi. Baklava lafının ardından şehirdeki tüm Akçalılılan bir gülme aldı. O geceden sonra Halit’in adı “Baklavaya basan” kaldı.</p>

  <p class="p7">Huvat oğlunun baklavaya bastığından habersiz, yine torbalar ve torbalar dolusu havadisle geldi. Halit, Zekiye’nin gelmeyeceğini boşa umundu. Zekiye köyde kapı bırakmayıp ne kadar soğuyan yürekte sevda bitirmeye yarayacak ot, öğüt, taş varsa hepsinden Halit’i yakıp kavurmaya yetecek kadar koynuna, kafasına doldurup, Huvat’la bir, “Güp!” diye içeri girdi. Onu görünce Halit’in eli ayağı boşandı. Huvat’a hoş geldin edip oğlu Seyit’i bir–iki sevdi. Söylene söylene merdivenleri indi. Kahveye gitti. O gitti, Huvat köyden havadis vermeye başladı. İlkin gittiği avlan, yediği davetleri saydı döktü. Arkasından Ermenilerin Gigi’yi bırakıp gittiklerini söyledi. Atiye, Huvat Gigi lafını açınca Çerçi Boos’u hatırladı. “Gâvurluğu kendi başına ya, bir iyi insandı ki!” dedi. Köy köy dolaştırdığı sepetlerin, keçe şalvarların eskimek bilmediğinden söz etti. Huvat, Gigi’ye Koyunabdallıların sahip çıktığını söyledi. “Kız, görsen, Gigi’ye bir güzel cami yapmışlar!” dedi. Rızgo Ağa’yla camiye bakmak için kalkıp Gigi’ye nasıl gittiklerini anlattı. Atiye, “Camiyi ne unutmadın mıydı lan!” deyip Huvat’a laf dokundurdu. Huvat, “Ne vakit unuttum kız!” deyip, Allah’tan Atiye’nin yalanından kendisini korumasını istedi. Atiye kocasına sırtı pullu balıkları yıldız yaptığı, ben sudan geldim deyip suya taptığı günleri ne çabuk unuttuğunu sordu. Beyaz çubuklu şeytan pantalonunu sakladığını, öbür dünyaya giderken onu yanına alacağını, “İşte kocamın giydiği pantolon, bakın! Benim günahlanmm kayıtlı olduğu defterden bu pantolonun hesabını düşün,” diyeceğini duyurdu. Huvat, Atiye’ye ağız tadıyla bir çift laf konuşturmadığını söyleyip terslendi. “Şişeleri götürmeyi unutma, kız,” dedi. Sustu. Zekiye kalkıp köyden yüklendikleri torbalan içeri getirdi. Bir yandan gelinlerin kaynatasının yanında çekinmeden konuşmasına nasıl şaştıklarını anlatıp güldü. Bir yandan kim kime kaçmış, kim köyden göçmüş, duyduğunu gördüğünü deyip bulgurları, erişteleri ortaya koydu. Kaynanasına kocasını yakıp kavurmak için getirdiği taşların otların haberini verdi. Erkeğin koynuna uyurken girmek lazım geldiğine, uyuyan erkeğin, koynuna giren kadım peri kızı sanıp büyülendiğine dair duyduklarım, dinlediklerini anlattı. Atiye oğlunun büyü tutacak bir oğula benzemediğini, büyü tutsa bile, büyünün bir kez denizin üstünden geçtikten sonra bozulduğunu gelinine duyurdu. Yaktığı karabiberlerin sanki neden işe yaramadığını sordu. Halit’in birincisinde ayıkamadığını, ama ikincisinde büyüye ayıkıp bir motora atlayıp denizin üstünde gidip gelmiş olabileceğini söyledi. Oğlunun onca kitabı okuduktan sonra büyüye tutulmasına artık imkân kalmadığını gelinine bildirdi. Uyurken ne, Halit’in koynuna girmemesi, durduk yerde kocasını huylandırmaması için tembihledi. Atiye diyebileceği kadarım gelinine dedi. Zekiye, “Kaynanamın bir bildiği olmasa niye bunları bana söylesin!” demedi. Bir baş yüzellik otu tohumunu, Atiye’ye yalvar yakar her birine kırk yasin okuttuğu kırk çörek otu tohumunun arasına kattı. Koynundan çıkarıp tohumların arasına ufak beyaz bir taş attı. Onları gözünün önüne koyup eline tığını aldı. Bir solukta küçük bir torba örüp çıkardı. Torbanın dibine bir kat sarımsak kabuğu yatırdı. Kabuğun ardından tohumları, taşı torbaya koydu. Torbayı götürüp kapının üstüne astı. Atiye’nin içine o torbayı götürüp kapının üstüne asınca bir korku düştü. İçinden, “Seyit’e ne tutar da evim yıkılıı; sonra,” diye geçirdi. Zekiye’yi sesledi. “Ben bunu kocam Halit’e yaptım de, kız,” diye tembihledi. Zekiye üç kez içinden, “Ben bunu kocam Halit’e yaptım,” diye geçirdi. Halit’in kendine kul köle olması, sonra da bir iş bulması için ardından bir de dilek tuttu. Kaynanasına, kocalarım ısındırmak için kapı üstüne torba asan yedi gelinin muradına erdiğini duyurdu. Halit’in gelip uyumasını beklemeye koyuldu. Atiye yaptığının kuvvetli bir şey olduğunu biliyorsa, hemen bu gece diye acele etmesinin lüzumsuz olduğunu söyledi. Bir–iki gecelerin bitmediğini işittirdi. Zekiye almayınca, “Bu gece peri kızı olursun inşallah,” deyip yatıp uyudu. Dirmit’in Zekiye’nin tohumlardan, taşlardan sevda umunması içine koydu. Yattığı yerden gözlerini torbaya verip kırk kara çörek otu tohumunu, kırk gül goncasına dönüştürüp bir masal uydurdu. Masalım dinleye dinleye o da yatıp uyudu. Dirmit’in arkasından Seyit gelip yatağına girdi. Neden sonra Halit gölge gibi içeri süzüldü. Zekiye onun geldiğini anlar anlamaz tuzak uykusuna yattı. Halit usulca yatağına sokuldu. Bir–iki dönüp uykuya geçti. Zekiye kımıl kımıl kalkıp Halit’in yanına gitti. Bir hevesle koynuna girdi. Hevesi kursağında kaldı. Ne etti, ne dediyse, Halit cinli gibi bağırarak yerinden doğruldu. Onun bağırmasına masallarla, dileklerle, sitemlerle uyuyan kim varsa uyandı. Atiye koşup gelinini Halit'in elinden kurtardı. Zekiye peri kızı olamadı. Gece yansı ağlayan gelin oldu. Atiye gelinini ağlarken görünce, içinin çok yandığını, intizar ederse, “Şıp!” diye tutacağını söyleyip oğluna intizar etmedi. Yalnızca onu kendi vicdanına havale etti. Gelinini, ite peri kızı olunmayacağını söyleyerek Halit'in ayağının dibinden kaldırdı. Yatağına yatırdı. Huvat, baba yanında kan dövülmeyeceğine dair nasihatler verdikten sonra uykuya geçti. Uykuya geçerken karının tenha bir yerde dövülmesi lazım geldiğini haber verdi. Atiye kocasının tenhalarda uyumasını dileyip bir daha uyanmamasını kendisini öldürmeyen Allah'tan istedikten sonra oğlunun uykuya geçmesini bekledi. Yine de, “Şeytan dürtükler de...” deyip Zekiye’yi peri kızı olmaya bir daha heves etmemesi için tembihledi. Geri gelip yatağına sokuldu. Seyit, çoktandır lafını etmemesine rağmen, yine de delikanlı ruhlu olduğundan, bu yüzden de kan dövmeyi erkeklik saymadığından seyre kalkmadı. Yorgam başından çekip görmesiyle, gözlerini yumması bir oldu. Dirmit’in kırk gonca gülü açmadan soldu. Gece yansından sonra kırk çörek otu, kırk gözyaşı oldu.</p>

  <p class="p7">Atiye ertesi sabah, tenhalarda uyuyup kalmayan, evin içinde kendisine inat ediyormuş gibi dolaşıp duran kocasını, “Gel yanıma herif,” deyip yanına çağırdı. “Çok şükür bir Nuğber’i olsun kurtardık,” diye <span class="t10">lafa</span> başladı. Lafı, “Babalığını bil!” demeye getirdi. Halit’in baklavaya basmasını, adını “Baklavaya basan”a çıkarmasını anlattı. Dirmit’in yokluğunda sokağa kaçtığını çıtlattı. Kendisinin Azrail'le kavgaya tutuşup bir büyük düşman kazandığını, çıksa çıksa onunla ancak başa çıkabileceğini duyurdu. Azrail'in şimdilik inat etti ğini ama elbet günün birinde inadından vazgeçeceğini, onu kandırır kandırmaz alıp başını gideceğini haber etti. Haberinin arkasına Seyit’in gelir gelmez şirket türküsü çağırmaya başladığını, başına bir şey getirmesinin yakın olduğunu ekledi. Evin gidişatını beğenmediğini, gözünün arkada kalacağını söyledi. Ardından içini çekip, “Kızımı şiire bıraktım, bir oğlumu gitara, bir oğlumu şirketlerin başına, en büyük oğlumu da koynunda yatmaya kıyamadığı, yüzüne bakmaya doyamadığı karısına bıraktım, ben geldim mi diyeyim, lan! Geldin ki ne geldin demezler mi bana!” deyip kocasına öte dünyaya hangi yüzle gideceğini sordu. Bir akıl istedi. Lafını, çocuklarını gece gündüz evlat kaygısı çeken babalarına bıraktım demesinin, sevine sevine sorguya çıkmasının yeri varken, “Niye öte dünyada rezillik çekeyim, çoluğunu çocuğunu yoluna vurup gelenlerin yanında boynumu bükeyim?” diye sorup bitirdi. Huvat’ı bir düşünce aldı, düşün düşün, işin içinden çıkamadı. Halit’le Seyit’i yardıma çağırdı. “Ananız ne desin lan?” diye onlara sordu. Seyit, “İşi arsızlığa vursun,” dedi. Annesinin, benim gücüm imkanım buydu bu kadarını yapabildim, verseydin de daha çoğunu yapsaydım diye diklenmesinin en iyisi olacağını söyledi. “Kızım hep şiir yazacak, oğlum bir gün şirket kurmayacak değil ya!” deyip, “Üstüne varırlarsa bize bağırdığı gibi bağırsın,” dedi. Halit, Seyit’in, “Desin, bağırsın” demesine kızdı. “İt gibi kapmmaktan başka bir şey bilmez misin sen lan!” dedi. Kardeşinin yüzüne dik dik baktı. Huvat daha iyi bir aklı varsa durmayıp söylemesini Halit’ten istedi. Halit az düşündü. “Benim için,” diye lafa girdi. “Onu doğuracağıma bir taş doğursaydım desin,” dedi. Elinin tersiyle dolan gözlerini silip annesinin kendisi yüzünden sitem etmesini istedi. Seyit içinse, boyunun kısa oluşundan bir hasetliğe düştüğünü, ne kadar önünü almaya çalıştıysa hasetinin yenilmediğini söylemesinin iyi olacağını bildirdi. Halit’in lafı Seyit’in zoruna gitti.</p>

  <p class="p7">“Senin de boyun kavak, aklın savak oğlum,” dedi. Ardından abisinin iddia nedir bilmediğini, her şeye boynunu büktüğünü, sıkıya gelince işi ağıda döktüğünü yüzüne vurdu. El âlem arkasından güldükçe, “Halit benim ahim,” demeye utandığını söyledi. “Karısından soğuyan bir sen mi varsın lan!” dedi. Kendisi gibi iddiacı olsaydı şirketi çoktan kurup insan içine çıkmış olacaklarını, annelerini kara kara düşündürmeyeceklerini söyleyip sustu. Halit, “Elimin ermeyeceği dalda gözüm yok benim, aslanım,” dedi. Seyit, “Yoktu da mühendisliğe niye göz diktin lan?” diye terslendi. Huvat oğullarına dalaştıklarının yettiğini duyurdu. “Şurdan kalk git nizahçı it,” deyip Seyit’i başından kovdu. Seyit yüzünü eğip dışarı çıktı. Halit yeniden annesine vereceği akıllara döndü. Dirmit için ne diyeceğim diye kaygı tutmasının bir yeri olmadığını söyledi. “Canımız sıkıldıkça tepesine bindik bunalttık, derinine inemedik kızın, bakma sen şimdiki haline,” dedi. Onun Seyit’e yazdığı mektubu okuyunca içinin çok sızladığını söyledi. Onun için, annesinin, “İçlene içlene yangın etti yüreğini benim kızım,” demesini istedi. Mahmut ■ için, onu bir buldum, bir kaybettim, yüzünü geceden geceye gördüm demesinin iyi olacağını söyledi. “Yine de yankesici olmadı, çok kötü bir yola sapmadı, yüreği doğruymuş ki bir iş sahibi oldu, buna da şükür desin,” dedi. “Nuğber için,” deyip sustu. Gözlerini yere dikti, “Annem duymasın ya, o kız yerinde hiç rahat değilmiş gibi geliyor bana,” dedi. Huvat’ın yüreği yekindi, “Bir bildiğin varsa saklama lan,” dedi. Halit kocasının eve barka uğramadığını, Nuğber’i yoklamaya ne zaman gittiyse boynunu hep bükük gördüğünü söyledi, “Ayağını uyduramadı gittiği yerin âdetlerine,” dedi. içini çekti. Huvat, Atiye’nin öte dünyada en çok Nuğber’i kurtardığına güvendiğini, onun yüzü gözü hürmetine günahlarının yarısının defterinden silineceğini sandığını söyledi. “Durumu Atiye’ye açmak şart, yanlış laf konuşmasın gidip oralarda,” dedi. Halit babasına yemin verdirdi, “Bir ona seviniyor, bırak sevinsin,” dedi. Huvat, Atiye’nin gidip oralarda duyacağına, kendilerinden duymasının, hazırlıklı olmasının daha iyi olacağını söyledi. Halit, “Bakarsın haline sevinmesine bakıp Nuğber’in durumunu ona açmazlar,” dedi. Huvat oraya gidenin her şeyinin açıldığını, kılın kırk yarıldığını söyleyip sustu. Bir düşünceye daldı. “Aklı erer diyorsan bir de Dirmit’e danışalım lan,” dedi. Halit yanlarına Dirmit’i çağırdı. “içimizde bir okuyan sen varsın,” diye lafa başladı. “Annemiz ölümü arıyor biliyorsun, kız,” dedi. Ardından annesinin ölümü aradığım ama kendi anladığına göre, sorgudan sualden çekindiğini söyledi. Ondan iyi düşünüp bir akıl vermesini istedi. Dirmit önce gözlerini Halit’&gt;in yüzüne dikti, sonra Huvat’a çevirdi, “Bu kadının hiç korkusuz günü olmayacak mı bu dünyada!” dedi. Başını yere indirdi. Bir an daldı. “Annemin yazısını alnına Allah yazmadı mı?” diye sorup başını kaldırdı. Huvat, “Sorduğun sorulacak bir soru mu, kız!” diye terslendi. “Kim yazdı ya!” dedi. Dirmit öyleyse annesinin korku çekmesinin gereksiz olduğunu söyledi. “Sen yazdın, ben de senin yazdığını okuyup gezdim, ne sorgusuymuş şimdi bu diye, annem ona bir sorsun,” dedi. Huvat ters ters Dirmit’in yüzüne baktı. Söylediği lafın, verdiği aklın ne demeye geleceğini bilip bilmediğini sordu. Dirmit karşılık vermedi. Huvat, “Kafam böyle itliklere mi yoruyorsun, kız?” dedi. Halit ses etmeden kalkıp dışarı çıkması için Dirmit’e işaret etti. Dirmit usulca kalkıp gitti. Halit, “Kızma ya, iyi akıl verdi, baba,” dedi. Huvat bacısının verdiği aklı beğendiyse, onu büyük oğlu diye çekip konuşmakla hata ettiğini söyledi. Üç evladıyla konuştuğunu, üçünün aklının da bir insan aklına benzemediğini söyleyip terslendi. “Atiye’nin yerinde olsam sorguya çıkınca hepinizi inkar ederim,” dedi. Yüzünü eğip bir köşeye çekildi. Çekildiği yerde en çok kendi aklını beğendi. “Atiye, kız,” diye karısını yanına çağırdı.</p>

  <p class="p7">Ardından, “İnkâr et çocuklarını gitsin,” diye bağırdı. Atiye yanına gelince karısını koltuğunun altına çekti. “Çocukların bunları bunları dedi,” deyip hiçbirinde insanlık sıfatı göremediğini söyledi. Birinin it gibi kemçirdiğini, birinin iyi bir adammış gibi, evin her derdine yanarmış gibi, güzel güzel akıllar verdiğini, ama sonunda bacısının aklını beğenip dediklerini kaldırıp suya attığını, birinin de ağzını açar açmaz kendini belli ettiğini, “Ben yakında Allah’ı ne inkâr ederim, başınıza komünist olup çıkanın, beni de gelir bu evden götürürler, haberiniz ola,” demeye getirdiğini söyledi. Öte dünyada azaptan kurtulmak istiyorsa hiçbir çocuğuna sahip çıkmamasını, adlarını bile ağzına almamasını öğütledi. “En başta Dirmit’i defterden sildir, kızın olduğunu söylerlerse tövbe yanaşma,” diye tembihledi. “En iyi akıl benimki, kız,” dedi. Atiye, Huvat’ın verdiği aklı işitince, “Akıllılar yanına gidesin de evin yolunu şaşırıp gelemeyesin, e mi!” diye terslendi. Kocasına kendisi için meraklanıp da o güzel aklından olmamasını işittirdi. Kendisine çektirdiklerini, bir gün yanına katıp el kocalan gibi bir gezmeye bile götürmediğini, bir gün olsun, “Bir derdin var mı, kız?” deyip yanına sokulmadığını söylerse, Allah’ın, “Elini ayağını çözün, eziyet etmeyin bu kadına,” diye emir vereceğini söyledi. “Korktuğuma bakma, bir dile gelirsem altını üstüne getiririm öte dünyanın,” dedi. Dedikleri Huvat’ın zoruna gitti. “Bir an önce ölsen de, ben de başımı alıp köye gitsem,” diye söylendi. Atiye köyün bile artık onu kabul etmeyeceğini işittirdi. “Bu akılla köye ne, sığmazsın, köye gider kurtulurum diye heveslenme,” dedi. Huvat çoktandır heveslendiğini, o ölür ölmez gidip köye kümes gibi bir göz ev yapacağını, bir de Çerkezden taze bir gelin alacağını haber etti. Atiye, Çerkez kızlarının, “Biz Huvat’a başı tüllü gelin olacağız,” diye ağlaştıklarını, tüm Akçalılıların Çerkez kızlarının döktüğü kanlı yaşları konuştuğunu söyleyip ölümünü beklememesini öğütledi.</p>

  <p class="p7">“Kızları ağlatma, var çık lan,” dedi. Huvat ters ters Atiye’nin yüzüne baktı. Kafasını bir o yana, bir bu yana salladı. İçinden, üstüne sıçrayıp duran Atiye şerrinden kendini bir an önce kurtarması için Allah’a yalvardı.</p>

  <p class="p7">O yalvarırken Atiye tespihini alıp bir köşeye çekildi. Her tespih tanesinde öldükten sonra Huvat’ın ortaya düşmemesini, her Allah'ın günü mezarının başına gelip ruhunu taciz etmemesini diledi. İçinden bir an önce kocasının alıp başını köye gitmesini, Atiye adını kafasından silmesini, düz ovada Çerkez kızı oynatıp muradına ermesini geçirdi. Sonra Huvat'ın Dirrnit için söyledikleri hatırına geldi. Bir zaman, arkası dönük dikiş makinesinin başında oturan kızma gözlerini verdi. Ne düşündüyse, “Gel hele, kız,” diye sesleyip Dirmit'i yanına çağırdı. O değilden ağzını aradı. “Verdiğin akıl bir iyi akıl ki, kız,” dedi. Dirmit kuşkuyla gözlerini annesinin gözlerinin içine dikti. Atiye, “Valla kız,” diye yemin içti. Daha başka iyi akıllan varsa onları da vermesini istedi. Eğer akıllarını esirgemezse, ölürken onun sonunun ne olacağını Tanrı’ya soracağına, kendisine haber edeceğine söz verdi. “Kiminle evleneceğini bile sana diyeceğim, kız,” dedi. Ruhunu teslim etmek üzere olan insanların, istediği şeyi sorup öğrenebildiğini, öğrendiği şeyleri söylemesinin büyük günahı olduğunu, ama kızı için bu günaha girebileceğini söyledi. Dirmit, “Benim için günaha girme, kız,” dedi. Atiye, yemini olduğunu, kendisini öldürmeyen Allah'ın bir–iki sımnı gözlerini yummadan açık edeceğini söyledi. Dirmit, “Niye ölmek istiyorsun sen kız,” dedi. Atiye, Dirmit'in eline yapıştı, kaldırıp yüreğinin üstüne bastırdı. “Kudurmuş gibi çarpıyor bak,” dedi. Dirmit elinin altında çarpman yüreği hisseder hissetmez irkildi. Birden elini geri çekti. “Olsun kız,” dedi. Atiye hiç ses etmeden karnını açtı. Göğsünden aşağı inen şişi gösterdi. “Bu da öteki, geberesice,” dedi. Dirmit korka korka annesinin şişip büyümüş ciğerinin üstünde parmaklarım gezdirdi. “İçini daraltmıştır, kız, bu şiş,” dedi. Atiye, “İçimi bir ele geçirsem,” diye söylendi. Dirmit annesinin karnına, tüm gövdesini sarsan çarpıntıya daha fazla bakmaya dayanamadı. Başını yere indirdi. “Sorguya çıkınca en önce içini açıp göster, kız,” dedi. Atiye boynunu büktü. İçini göstermekle kimseyi kandıramayacağını söyledi. “Onlar benim içimi görmüyor mu sanki,” dedi. Kendisini bir tek kendinden sorumlu tutacak olsalar sevaplarının günahlarını karşılayacağını söyledi. Ama kendinden doğurduğu çocukların da hesabını isteyeceklerini işittirdi. Dirmit, “Hiçbirimiz kimseye bir kötülük etmedik ki, kız,” dedi. Atiye kötülük etmemenin yetmeyeceğini söyledi. Kendisine hangi çocuğunu yetiştirip bir iyi insan içine çıkardığını soracaklarını duyurup içini çekti. Hiçbir evladının ele güne karşı yüzünü ağartacak bir şeyi olmadığım, birbirleriyle kardeş gibi girip çıkmadıklarım, ne birbirlerine, ne anaya babaya bir hayırlarının dokunduğunu söyleyip her birinin ayrı bir baş çekmesinden, kimsenin heves etmediği şeylere heves etmelerinden yakındı. “Ölürsem her biriniz bir ayrı uca düşer, dağılır gidersiniz,” dedi. Parmağını ıslatıp duvara çaldı. Dirmit annesinin parmağının duvarda bıraktığı lekeye baktı. Sonra gözlerini dört duvarın üstünde gezdirdi. Ortada kalacaklarına, akıllarını kaçıracaklarına, aç açık kalacaklarına, kötü yola sapacaklarına dair duvara koydukları işaretleri saydı. İçinden, “Birbirimize ne çok işaret koymuşuz,” diye geçirdi. Kalkıp tırnaklarıyla kazıya kazıya tüm işaretleri sildi. Dirmit işaretleri silerken, Atiye, “Duvarda gözüne bir şey mi göründü gene kız?” diye söylendi. Dirmit annesine bakıp güldü, “Nereye baksam bir şeyler görünüyor işte, kız, biliyorsun,” dedi. Atiye’nin yüreği yekindi. “Neler görünüyor kız?” diye gözünü o değilden Dirmit’e verdi. Dirmit, “Damda neler görünüyor gözüme anlatayım mı?” dedi. Atiye korka korka, “Nelermiş, söyle,” diye inledi. İçinden, sahiden gözüne görünüyormuş bu kızın, evim yıkıldı diye geçirdi; bu yüzden, hiç belli etmedi. Kulağını Dirmit’e verdi. Dirmit, “Bizim damdan öyle çok ev görünüyor ki, kız, hele geceleri ışıl ışıl yanıyor her taraf,” diye anlatmaya başladı. O başlar başlamaz Atiye’nin içine bir ateş düştü. İçi yandı, eli ayağı buz kesti. Dirmit’ten gizli, Halit’le Huvat’a, “Susun! Dinleyin!” diye işmar etti, dertli dertli başını salladı. Dirmit gözleri yerde, damdan görünen çoğu evlerin geceleri perdelerinin açık olduğunu, kendi kendine niye o evlerin perdelerinin çekilmediğini sorduğunu, önceleri bir türlü anlayamadığını, sonra sonra yıldızlara, aya, denize sora sora cevabını bulduğunu söyledi. “Duvarlarında çiçekli kâğıtlar var, tavanlarından da rengârenk ışıklar saçan lambalar sarkıyor çoğunun, kız,” dedi. Atiye, “Yıldızlara, aya mı sordun?” diye elini dizine vurdu. “Onlarla da konuşuyor musun yoksa, kız?” diye sordu. Dirmit, “Konuşuyorum ya,” dedi. Atiye gözünü Halit’le Huvat’a çevirdi. O değilden dudağını ısırdı. Elini yüreğine koydu. Kül gibi oldu. Dirmit, Atiye’ye neredeyse inme indireceğinden habersiz, onların gece olunca perdelerini ardına kadar açtıklarını, ama kendilerinin hava kararmadan perdelerini çektiklerini söyledi, “Niye kız?” dedi. Atiye dertli dertli gözlerini Dirmit’in “Niye” diyen ağzına verdi. Hiç ses etmeden bekledi; Dirmit, “Bizim duvarlarımızda parmak işaretleri var da ondan, kız anne,” dedi. Seyit’in eve gelir gelmez, “Çekin şu perdeleri!” diye bağırmasının utançtan ileri geldiğini söyledi. Atiye, “Abin utanıyor diye biri mi aklına düşürdü bunları, kız?” diye Dirmit’in omzunu elledi. Dirmit, “Perdeleri çekilen çekilmeyen evleri saydım bir gün, perdelerden düştü aklıma, kız,” dedi. Sokaklarında kendi evleriyle birlikte on bir evin perdesinin hava kararmadan çekildiğini söyledi. O evlerde kimlerin oturduğunu, nerelerde çalıştıklarını, kaç çocukları olduğunu saydı döktü. “Şimdilik bizim sokaktaki evlerin içini görüyorum, ama yakında, tüm evlerin içini göreceğim ha,” dedi. Atiye’nin eli ayağı boşandı, yüreği “Güp!” etti. Dirmit, “Bir sabah siz uyurken dama çıkmıştım, kız,” dedi. Sırtım bacaya verip oturduğunu, gözüne hiçbir pencerede, balkonda insan çarpmadığını, o zaman her şeyin kendine bir tuhaf geldiğini söyledi. “Hepiniz aklımdan uçup gittiniz, damda koca şehirle tek başıma kaldım, ödüm patladı, kız,” dedi. Kat kat evlerin, sıra sıra damların, ağaçların, uzakta durup duran denizin gözüne daha önce hiç görünmemiş gibi göründüğünü söyledi. “O sabahtan sonra bir zaman, dama çıkıp evlere, yollara, denize bakmaya bir çekindim,” dedi. Durmadan düşündüğünü ama niye korktuğunu bir türlü çıkaramadığını, sonunda evlerin, denizin, yolların insanlardan önemli bir sır sakladıklarına karar verdiğini söyledi, “Şehir beni herkes uyurken damda görünce, bu sırrı çözeceğimi sanıp bile bile korkuttu,” dedi. Atiye’nin gözleri faltaşı gibi açıldı. Soluğu taştı, “Bile bile korkuttu seni, öyle mi, kız!” diye inlemeye başlııdı. Dirmit, “Bile bile ya,” dedi. Ardından sabah erkenden dama çıkıp bakarsa şehrin aynı şeyi ona da yapacağını söyledi. Sonra, “Ben de ona inat onun sımm çözüp açığa vurmazsam,” dedi. Evlerin içini de şehirle inatlaştığı için görmek istediğini söyledi. Atiye kızının yüzüne bir kederle baktı. Ardından, “Kapat şu dam şehir lafını, yüreğim kalktı, kız,” diye bir ağıt tutturdu. Halit’le Huvat’a bakıp, “Ben şimdi bu kızı bu aklıyla koyup nereye gideyim?” diye sordu. Sorarken çenesi titredi. Titreyen çenesine gözlerinden sicim gibi yaş indi. Yaşlarım sile sile, iyi ki kızının ağzını aramayı akıl ettiğini, hiç olmazsa kızının aklını oynatmış olduğundan bir şüphesinin kalmadığını, öte dünyada onun için perde sayan, yıldızlarla konuşan, şehirle iddialaşan bir evlada ben ne yapsaydım diye sorup onun suçunu onlara yükleyebileceğim söyledi. Dirmit, “Ne dedim ki, kız, ben,” diye Atiye’nin etrafında o gün dört döndü. Atiye, “Sus,” dedi, başka bir şey demedi. O gün akşama kadar.</p>

  <p class="p7">“Evim yıkıldı,” diye inledi. Akşam evdekileri başına topladı. Halit’le Huvat’ı şahit tuttu. Dirmit’i ortaya oturttu. Dirmit, “Ne oluyor, kız?” diye bir ağıtla gözlerini annesine verdi. O ağlarken Atiye, “Ölüp gideceğim, elim yakanızda kalacak,” deyip herkesin yakasını elden geçirdi. Onlardan Dirmit’in hakkından gelmelerini istedi. Ta Dirmit’in köyde gölgelerden bildim deyip radyonun başına gelip gelip oturmasına, okulda öğretmen ne yokken karnına defteri koyup sanki öğretmen kendini çağırmış gibi okula gitmesine, tulumbaya yazık diye tutturmasına, camız yavrusu ağlıyor diye ahırlarda uyumasına varıncaya kadar her şeyini ortaya döktü. O döküp saçtıktan sonra herkes tek tek Dirmit’in önüne çöktü. Atiye’den önce Dirmit durduk yerde bir büyük sorguya çıktı. Dirmit ağız arayan, bir kederle yüzüne bakınan, bıyıklarının altından gülen, bir bağırıp bir fısıldayan sorgucuların arasında kaldı. Ne diyeceğini şaşırdı. “Gözüme de, kulağıma da geliyorlar hep!” diye bağırdı. İçinin nereye baksa titrediğini, yüreğinin çırpınıp durduğunu, bir uçan kuş görse gözlerinin dolduğunu, bir çiçek koklasa taştığını söyledi. “Deniz çekiyor beni, gök çağırıyor!” dedi. İçini çekti. Sonra, “Çekme, lan, perdeleri,” dedi. Der demez utanan sorgucudan bir tokat yedi. Yanağında gül açıldı. Parmaklarıyla açılan gülü okşadı, sonra avcunun altına sakladı. Halit kalkıp Seyit’i bir öfkeyle dışarı çıkardı. Dirmit’in yanına geri geldi. “Arka çıkayım diyorum ama, bulut, yıldız, yağmur, deniz deyip durdun, bunların nesine arka çıkayım kız?” dedi. Dirmit omuz silkti. Başını önüne eğdi, ağlamaya başladı. O ağlarken herkes elini yüzüne alıp bir köşeye çekildi. Sonra sırasıyla herkes düşündüğünü söyledi. Ortak bir karar verildi. Dirmit’e dama çıkmak, şiir yazmak yasak edildi. Allah’ın gökte duran yıldızıyla, yerden kaynayan suyuyla uğraşıp durduğu için yedi gün, evin içinde kimseyle konuşmama cezası verildi. Dirmit hiç ses etmeden kararı dinledi. Burnunu çekip gözünün yaşını sildi. “Size mektup yazabilir miyim, peki?” dedi. Kimseden karşılık gelmedi. Dirmit tek tek kardeşlerinin, annesinin, babasının yüzüne baktı. Sonra oturduğu yerden kalktı. Dikiş makinesinin başına geçti. Önüne boş bir kağıt çekti. “Hepinize birden yazıyorum, iyi okuyun ha,” dedi. Yüzünü onlara döndü. Güldü. Sonra, “Ben yıldızlarla ve ayla konuştum, köyde defter karnımda öğretmen yokken okula gittim, bir sabah erkenden, damda şehir beni korkuttu çünkü,” diye başlayan ve tam altı gündüz, yedi gecede biten upuzun bir mektup yazdı. Kağıtları birbirine ekledi. Düşündüklerini alt alta sıraladı, yazdıklarını gece koynunda sakladı, gündüz gözünün önüne, elinin altına koydu. Yedinci gecenin sabahında kimse uyanmadan yatağından doğruldu. Mektubu bir köşeden bir köşeye odanın ortasına ip gibi astı. Kalanını duvarlardaki çivilere taktı. Bir ucunu da alıp inadına dama çıktı. Damdan aşağı sarkıttı. Yavaşça damdan inip yatağına sokuldu. Yorganı başına çekti. Neden sonra kulağına, annesinin, “Deli meli değil, her şeyi bilerek yapıyor,” diyen sesi geldi. Sesin ardından Halit gelip Dirmit’in başından yorganı çekti, “Mektubun gerisi nerde kız?” dedi. Dirmit eliyle damı gösterdi. Halit dama çıktı, mektubun gerisini bulamadı. Kiremitlerin altına, bacanın içine baktı. Damda dört döndü. Neden sonra upuzun ak şeridin şehrin üstünde dolaştığını gördü. Elini gözüne siper edip uzun uzun izledi. Gözleri dolu dolu oldu. Usulca şehre, “Benim için bacım ne yazmış?” diye sordu.</p>

  <p class="p7">Atiye kızının anlattıklarından sonra bir de o upuzun mektubu görünce, Halit’ten mektubun yarısının ak bir kuş olup şehrin üstünde uçtuğunu da işitince daha fazla dayanamadı. O gün yatağa düştü. Bir gün sonra da yine bir öksürüğe tutuldu. Her öksürmesinin ardından külçe gibi yatağa yığıldı. Yorgunluktan ağzını açacak, Azrail’i çağıracak gücü kalmadı. Öksürürken bir–iki el ettiyse de Azrail onun kendisine el ettiğini anlamadı. Nefesi tıkandığından çırpındığını sandı. Atiye bir–iki el edip de Azrail’i yanına getiremeyince, el etmeyi bıraktı. Öksürüğü az dinince karnının üstüne bir yastık dayayıp başını yastığın üstüne koydu. Öylece uyudu. O uyurken Huvat, Atiye’nin kendilerine korku vermek için tuzak yaptığını, öksürüğünün aslı olmadığım söyleyip çocuklarının yüreğine su serpti. Ama Atiye’nin hali o gece yarısından sonra başka bir hale döndü. Benzi kireç gibi oldu. Gözlerinin altına bir karanlık oturdu. Nefes alıp verdikçe boğazı hırıl hırıl ötmeye başladı. Sabaha karşı da burnundan oluk gibi kan boşandı. Kanın ardından eli ayağı, yüzü kütük gibi şişti. Huvat, Atiye’nin ayaklarındaki şişi görünce sapsarı kesildi. İşmar edip çocuklarım dışarı çıkardı. “Yerini hazır edelim mi, kız?” dedi. Atiye başını salladı. Elini yüreğinin üstüne koydu. Gözlerini Nuğber’in duvardaki gelinlik resmine dikti. Huvat, “Seyit’i yolladım, ölmene gelirler,” dedi. Atiye ağır ağır elini kaldırıp Mahmut’un divanını işaret etti. Huvat, Mahmut’un kuş gibi gelip yetiştiğini, dışarıda beklediğini söyledi. Atiye gözlerini yeniden Nuğber’in gelinlik resmine dikti. Bakarken bakarken içi geçti. Azıcık daldı. Göğsünde bir ağırlık, kulağında bir çağrışmayla uyandı. Gözlerini iri iri açıp bakındı. Bir hırıltıyla soluğunu boşaltıp gözlerini gerisin geri yumdu. Baş aşağı, ılık, derin bir suya daldı. Su, üstündeki tüm ağırlığı aldı. Gövdesi, kolları, bacakları eriyip suya karıştı. Saçları tel tel suyun yüzüne vurdu. Atiye, “Saçlarımı suda koymayın,” diye mırıldandı. Zekiye, Atiye’nin başının altına usulca kaldırıp bir yastık daha dayadı. Saçlarını avcunun içine alıp sıktı. Atiye’nin saçlarından şıpır şıpır su damladı. Zekiye’nin gözleri doldu. Kaynanasının saçlarını iki belik edip ördü, tepesinde topladı. Atiye elini atıp saçlarını aşağı çekti. Huvat, “Ağır geliyor zaar,” dedi. Eline bir makas alıp Atiye’nin saçlarını kesti. Dirmit usulca babasının eline eğildi. “Annemin saçlarını bana verin,” dedi. Annesinin saçlarım alıp dışarı çıktı. Çatı kapağından sızan ışığa tuttu. Parıldayan ıslak tellerle tek tek konuştu. O saçının telleriyle konuşurken, Atiye ruhunu sımsıkı tuttu. Ruhu avuçlarının içinde uçup gitmek için çırpınırken çocuklarının sonunun ne olacağını sordu. Tanrı’ya öğrendiklerini söylemeyeceğine yemin verdi. Yalvardı. Atiye’nin gözkapaklarına bir ağırlık çöktü. Kuş gibi yüksek bir yere uçtu. İlkin geniş bir yol boyunca sıra sıra dizilmiş, elleri havada bağırarak yürüyen bir büyük kalabalık gördü. Kalabalık sel gibi önünden akıp geçti. Dirmit elinde al bir bayrakla deli gibi koşup kalabalığın arkasından yetişti. İnsanların arasına karışıp kayboldu. Geniş yol boşaldı. İnce ince bir yağmur serpelemeye başladı. Halit kucağında oğlu Seyit, yanında Zekiye’yle yolun ortasında belirdi. Bir kederle boynunu büktü. Gözlerini yere dikti. Öylece Zekiye’nin yanı sıra yürüyüp gitti. Onların ardından elinde bir kaynak makinesi, başının üstünde eğri bir kasketle Seyit yola girdi. Yolun ortasında durup elinin tersiyle alnında biriken teri sildi. Elini siper edip gözünü yolun bir ucuna verdi. Yolun ucunda Mahmut’u gördü. Güldü. Mahmut sırtında kocaman çelik gönyeler, pergeller, boynunda galvaniz saçtan bir gitarla küskün küskün Seyit’e doğru yürüdü. O öyle küskün küskün yürürken, yolun öbür ucunda, kucağında bir bebekle tek başına Nuğber belirdi. Nuğber tek başına yolun ucunda belirince, Atiye’nin yüreğinin iki kanadı düştü. Eliyle yüreğini avuçlayıp isyan etti. Tanrı’ya verdiği yeminini yedi. Ölmeden az önce soluk soluğa öğrendiklerinin hepsini söyledi. Sonra gözlerini açıp ruhunu uçurdu. Ama ruhunun uçup gittiğini unuttu. Cenazesine gelenleri saymaya kalktı. Başım “Küt!” diye tabutun kapağına çarptı, öldüğünü hatırlayıp kederlendi. İçin için bir daha acı duymayacağını düşünüp sevindi. Ama son anda yemini yediği için, sevincine, eli sopalı zebaniler karşı geldi. Atiye ilkin hiç o yerli olmadı. Sonra, “Ne sopasıymış anam bu!” diye yandan aldı. Olmayınca dikine verdi, “Benim gibi içi yaralı bir kadını dövmek, zebanilere iyi gelmezmiş,” dedi.</p>

  <p class="p7">Dirmit, annesinin zebaniler karşısında diklendiğini, bir öfkeyle açıp onlara içini gösterdiğini, annesinin öldüğü günün akşamı küçük kara nokta oynarken öğrendi. Annesinin boyun eğmemesine sevindi. Sevincini yenemedi. Annesinin öte dünyanın altını üstüne getirdiğini evdekilere söyledi. Söyler söylemez Dirmit’e küçük kara nokta oynamak yasaklandı. Huvat onun annesinin ruhunun ardından aklını uçuracağına dair bir yeminle parmağını ıslatıp duvara çaldı. Dirmit dişlerini sıkıp hırsla duvardaki ıslaklığa baktı. Baktığı yerde kıpkırmızı bir karanfil açtı. Dirmit bir şüpheyle gözlerini kırptı. Yavaşça yerinden kalktı, kırmızı karanfili duvardan alıp göğsüne taktı<a id="a1"></a>.</p>
</body>
</html>
