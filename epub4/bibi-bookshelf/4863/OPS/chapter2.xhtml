<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sevgili Öğretmenim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="19" id="page19"></span><st c="0">Özür</st></h1>
		<p><st c="5">Tarih öğretmeni Zeycan Hanım masasının başında, sandalyesinde birazcık kaykılmış gibi, arada bir elindeki not defterinin sayfalarına göz atarak sözlü yapıyordu.</st></p>
		<p><st c="166">Adını okuduğu çocuklar yarı coşkulu, yarı kaygılı, kimileyin kendine güvenli hallerde tahtaya gelip, öğretmeninin sorularını yanıtlamaya çalışıyor. </st><st c="315">Zeycan Öğretmen, sorduklarına doğru karşılıklar veremeyen çocukları sertçe uyarıyor; ama zayıf not vermemek için haftaya yeniden tahtaya kaldıracağını söylüyor. </st><st c="476">Bunu söylerken de inandırıcı olabilmek için, elinde olmadan kaşlarını çatıyor. </st><st c="555">Onun öfkeli duruşunu, çocuklar pek ciddiye alıyor ki, kendi de bunun farkında.</st></p>
		<p><span epub:type="pagebreak" title="20" id="page20"></span><st c="633">Her öğrenciye aynı soruyu sormamak için, bakışlarını pencereden dışarı çevirip, okulun bahçesindeki bir sıra ağaca bakar gibi dalıyor öyle birkaç saniye. </st><st c="788">Sonra aklındaki soruyu toparlayıp yine sınıfa dönüyor.</st></p>
		<p><st c="842">İşte tam bakışlarını yine sınıfa çeviriyordu ki, birden rahatsızlık hissederek, oturduğu sandalyede toparlandı. </st><st c="955">Eteğini dizkapaklarına doğru çekiştirdi.</st></p>
		<p><st c="995">Ön sırada oturan Onur’un bakışları adeta kilitlenmiş gibi masanın aralığındaydı. </st><st c="1077">O beş parmak genişliğindeki aralıktan bacaklarına bakıyordu hâlâ! </st><st c="1143">Bu kez gerçekten öfkelendi Zeycan Öğretmen. </st><st c="1187">O öfkeyle yerinden kalktı, Onur’un sırasına geldi. </st><st c="1238">Sertçe: “Terbiyesiz!” dedi. </st><st c="1266">“Ben senin nereye baktığını biliyorum!”</st></p>
		<p><st c="1305">Bunu derken, hâlâ oturmakta olan çocuğun yanağına bir tokat indirdi.</st></p>
		<p><st c="1374">Tokadı yiyen Onur ayağa fırladı ve soran gözlerini öğretmeninin gözlerine dikti bu kez. </st><st c="1463">Şaşkın, üzgün ve mahcuptu!</st></p>
		<p><st c="1489">Sınıfa olağanüstü bir suskunluk çökmüştü birdenbire. </st><st c="1543">Herkes merak içinde bir Zeycan Öğretmen’e, bir Onur’a bakıyor, neler olup bittiğini anlamaya çalışıyordu. </st><st c="1649">Onur oturduğu yerden ne yapmış olabilirdi ki, öğretmen yerinden fırlayıp onu tokatlamıştı?</st></p>
		<p><st c="1739">Öfkesi yatışmayan Zeycan Öğretmen, “Çık dışarı, beni bekle!” diye kapıyı gösterdi Onur’a. </st><st c="1830">“Sana soracağım bunu!”</st></p>
		<p><st c="1852">Onur, neye uğradığını bilmemenin şaşkınlığı içinde sınıftan çıkarken, başından aşağı kaynar sular dökülmüş </st><span epub:type="pagebreak" title="21" id="page21"></span><st c="1960">gibiydi! </st><st c="1969">Utanmış, yerin dibine geçmişti! </st><st c="2001">Kimseye bakmadan kapıya yöneldi, boş koridorda duvara yaslanıp sessizce ağlamaya başladı.</st></p>
		<p><st c="2090">Zeycan Öğretmen dışarı bakıyor gibi yaparak, kafasını toparlamaya, duygularını yatıştırmaya çalıştı dakikalarca.</st></p>
		<p><st c="2203">Sözlü sınavı kaynadığı için kimi öğrenciler içten içe seviniyor, ama bir yandan da Onur’un ne yaptığını anlayamamanın merakıyla kıvranıyorlardı.</st></p>
		<p><st c="2348">Zeycan Öğretmen, Onur’a haksızlık etmediğinden emindi. </st><st c="2404">Çocukların, yaşları ilerledikçe öğretmenlerine bile ilgi duyduklarını biliyordu; ama böyle arsızca, küstahça bakışlar altında hiç kalmamıştı. </st><st c="2546">Okul yönetimine bildirmek de içinden gelmiyordu doğrusu. </st><st c="2603">Olay dallanıp budaklanırsa, başka sınıflardaki ergin çocukların bakışlarından da anlam çıkarır, büsbütün kendini rahatsız hissederdi.</st></p>
		<p><st c="2736">Özür diletip, olayı geçiştirmek belki de en uygunu olurdu. </st><st c="2796">Görmeden baktığı pencereden Onur’u izlemek, özür dilediğini işitmek istiyordu şu an yalnızca.</st></p>
		<p><st c="2889">Ders zili çaldı, çocuklar korku, kaygı ve merak içinde sessizce sıraları boşaltıp çıktılar. </st><st c="2982">Koridorda, ıslak gözlerle hep önüne bakan Onur’un yanından kavis çizerek, ama arkadaşlarının bu durumuna da üzülerek geçip uzaklaştılar.</st></p>
		<p><st c="3118">Koridor boşaldığında sınıfın kapısında Zeycan Öğretmen göründü. </st><st c="3183">Doğruca Onur’un yanına geldi. </st><st c="3213">Önceki öfkesi geçmişti, ama bakışları hâlâ sorgucuydu. </st><st c="3268">Onur, </st><span epub:type="pagebreak" title="22" id="page22"></span><st c="3274">bir an gözlerini öğretmeninin yüzüne dikti, sonra yine başını indirdi.</st></p>
		<p><st c="3344">Zeycan Öğretmen biraz bekledi, sonra sakin bir sesle: “Oğlum, sende hiç utanma yok mu?” diye başladı söze. </st><st c="3452">“Öğretmen ne demek? </st><st c="3472">Anneden, abladan ne farkı var öğretmenin? </st><st c="3514">Sen evde annenin, ablanın bacağına da bakıyor musun peki?”</st></p>
		<p><st c="3572">Onur, tuttuğu soluğunu burnundan bıraktı; başını salladı. </st><st c="3631">Gözpınarlarından taşan birer damlacığı yumruğuyla sildi.</st></p>
		<p><st c="3687">Zeycan Öğretmen burnunun dibinde gözlerini ona dikmiş, her kıpırdanışını dikkatle izliyordu.</st></p>
		<p><st c="3780">Onur’un dişlerinin arasından bir ses çıktı:</st></p>
		<p><st c="3824">“Bakmadım!”</st></p>
		<p><st c="3836">Bunu derken burnunu çekti.</st></p>
		<p><st c="3863">“Bakmadım ne demek? </st><st c="3884">Gözlerime mi inanayım, sana mı şimdi?”</st></p>
		<p><st c="3922">Karşısında gözyaşı döken çocuğa inanmak istiyor gibiydi Zeycan Öğretmen.</st></p>
		<p><st c="3995">“Sizi görmüyordum ki...”</st></p>
		<p><st c="4020">“Gözlerini masanın aralığına dikmiştin... </st><st c="4063">İnkâr edeceğine, özür dile bari!”</st></p>
		<p><st c="4096">“Bakmış olsam, özür dilerdim...”</st></p>
		<p><st c="4129">Öğretmen kararsız kalmıştı; öfkeden çok merak içindeydi.</st></p>
		<p><st c="4186">“Peki, gözünü nereye dikmiştin öyle, dakikalarca?”</st></p>
		<p><st c="4237">Öğretmenin sesi arkadaşçaydı, çocuğu anlamak istiyordu gerçekten.</st></p>
		<p><span epub:type="pagebreak" title="23" id="page23"></span><st c="4303">“Gel bakalım,” dedi çocuğa. </st><st c="4332">Onu omuzundan tutup sınıfa soktu, hemen öndeki sıraya oturttu.</st></p>
		<p><st c="4394">Onur hâlâ arada bir burnunu çekiyor, için için ağlıyordu. </st><st c="4453">O otururken, Zeycan Öğretmen de tepesinden bakıyordu.</st></p>
		<p><st c="4506">“Anlat bakalım!” dedi tatlı sert. </st><st c="4541">“Nereye bakıyordun? </st><st c="4561">Âşık mısın oğlum yoksa?”</st></p>
		<p><st c="4585">Çocuk adeta acıyla başını iki yana salladı.</st></p>
		<p><st c="4629">“Babamı düşünüyordum, öğretmenim!” dedi fısıltı gibi bir sesle.</st></p>
		<p><st c="4693">“Başını kaldır, yüzüme bakarak konuş!”</st></p>
		<p><st c="4732">Onur ıslak bakışlarını öğretmeninin yüzüne doğru kaldırdı. </st><st c="4792">Bir an göz göze geldiler. </st><st c="4818">Onur yeniden kaçırdı bakışlarını.</st></p>
		<p><st c="4851">Zeycan Öğretmen büsbütün meraklanmıştı.</st></p>
		<p><st c="4891">“N’oldu babana?”</st></p>
		<p><st c="4908">“Cezaevinde!”</st></p>
		<p><st c="4922">İrkildi öğretmen. </st><st c="4941">Nedenini sormaya korktu. </st><st c="4966">İşitmek istemeyeceği bir suçtan ceza almış olabilirdi babası. </st><st c="5028">Bir şey söyleyemeden kalakaldı öyle.</st></p>
		<p><st c="5064">Onur açıklamasını sürdürdü:</st></p>
		<p><st c="5092">“Annem çalışacak durumda değil, hasta. </st><st c="5132">Ben okuldan çıktıktan sonra gidip Belediye Parkı’nda ayakkabı boyuyorum. </st><st c="5205">Ne kazanabilirsem artık, eve ekmek götürüyorum. </st><st c="5253">Babamı özlüyorum bir yandan... </st><st c="5284">Görüşmeye gitsem para kazanamıyorum... </st><st c="5323">Tam da dalmış, bunları düşünüyordum ki...”</st></p>
		<p><st c="5365">İşittikleri karşısında donup kalmıştı Zeycan Öğret</st><span epub:type="pagebreak" title="24" id="page24"></span><st c="5416">men. </st><st c="5422">Ayakta durmaktan yorulmuşçasına, Onur’un yanına adeta yığılır gibi oturdu. </st><st c="5497">Elini çocuğun omuzuna koydu. </st><st c="5526">Çenesinden tutup yüzünü kendine çevirdi.</st></p>
		<p><st c="5566">“Sana vurduğum için özür dilerim, çocuğum. </st><st c="5610">Ama işte, hayat böyle bir şey... </st><st c="5643">Bazen insan görünüşe aldanıyor böyle. </st><st c="5681">Sen bunları anlatmadan nerden bilebilirdim?”</st></p>
		<p><st c="5725">Onur, öğretmeninin yüzüne baktı. </st><st c="5759">Gözleri hâlâ buğuluydu. </st><st c="5783">Burnunu çekti yeniden.</st></p>
		<p><st c="5805">“Ben de sizden özür dilerim,” dedi. </st><st c="5842">“Kendi derdimle üzdüm sizi...”</st></p>
		<p><st c="5872">Zeycan Öğretmen, çocuğun omuzundaki eliyle sırtını sıvazladı; onu rahatlatmak istiyordu.</st></p>
		<p><st c="5961">“Evet, üzüldüm, ama senin için üzüldüm şimdi! </st><st c="6008">Senin için ne yapabilirim, bilmiyorum. </st><st c="6047">Ama benden bir isteğin olursa çekinme, her zaman arayabilirsin... </st><st c="6113">Hadi şimdi git, elini yüzünü yıka...”</st></p>
		<p><st c="6150">Sesi o kadar sevecendi ki, çocuğun kararmış gönlüne bir gün ışığı aydınlığı gibi yayıldı. </st><st c="6241">Yüreğini ısıttı.</st></p>
		<p><st c="6257">Sınıftan çıktılar. </st><st c="6277">Onur lavaboya yönelirken, Zeycan Öğretmen kaygılı, düşünceli, öğretmenler odasına doğru yürüdü.</st></p>
		<p><st c="6372">Zeycan Öğretmen o günden sonra, cezaeviyle Onur’un ailesi arasında bir köprü kurdu. </st><st c="6457">Haftanın bir günü, birkaç saatini cezaevi ziyaretine ayırır oldu. </st><st c="6523">Onur’a babasından, ondan da babasına haberler taşıdı. </st><st c="6577">Bazen de çocuğu </st><span epub:type="pagebreak" title="25" id="page25"></span><st c="6593">yanına katıp, birlikte babasını ziyarete gidiyorlardı.</st></p>
		<p><st c="6647">Öğrencisinin ailesini, yitirdiği bir akrabasını yıllar sonra yeniden bulmuş gibi benimsemişti Zeycan Öğretmen.</st></p>
	</section>
<div id="charCountTotal" value="6758"></div></body>
</html>
