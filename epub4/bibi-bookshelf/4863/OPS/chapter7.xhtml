<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sevgili Öğretmenim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="65" id="page65"></span><st c="0">Öğretmen Ana</st></h1>
		<p><st c="13">Çocuğun teni öylesine aktı ki, hastane yatağının ak çarşafı, ak yastık kılıfı, ak nevresimi bile hafif kirli, gri kalıyordu. </st><st c="139">Arada bir yastığa koyduğu başını döndürüyor, kalabalık koğuşa girip çıkanları boş gözlerle izliyordu. </st><st c="241">Kısa kesilmiş kara saçları, kirpi dikeni gibi sert görünüşlüydü. </st><st c="306">Saç rengi, yüzünün beyazlığını daha bir artırıyordu sanki. </st><st c="365">Sevilesi, acınası, korunası bir saflık vardı bu yüzde, evet. </st><st c="426">Temizlik, saflık, çocukluk akan bir yüz.</st></p>
		<p><st c="466">Bahriye Hanım’ı etkileyen, çocuğun yüzündeki o temizlik, o dupduru saflıktı, kesin... </st><st c="553">Gözünü, çocuktan alamamıştı. </st><st c="582">Ameliyat geçiren bir arkadaşını ziyaret için </st><span epub:type="pagebreak" title="66" id="page66"></span><st c="627">oradaydı o gün. </st><st c="643">Yaşlısı, genci, ağırı, hafifi, inleyeni, başı gözü sarılı olanıyla kalabalık bir erkek koğuşuydu. </st><st c="741">Hasta ziyaretine gelenlerin curcunası, içerisini bir hastane koğuşundan çok, bayramyerine çevirmişti. </st><st c="843">Kalabalığın ayakkabı tozları, ter kokuları, koğuşun ilaç kokusuyla birleşerek içerinin havasını ağırlaştırmıştı. </st><st c="956">Arada bir koğuşa girip ortaya sinirli bir sesle, ziyaretlerin kısa tutulmasını, hastaların havasız kaldığını söyleyen hemşireye karşı çıkılmamakla birlikte, kimsenin aldırdığı da yoktu. </st><st c="1142">Yarısına kadar beyaza boyalı pencere camlarından giren gün ışığı, dışarının aydınlığını içeri taşıyor, o ışık huzmesi içinde tozlar kaynaşıyordu.</st></p>
		<p><st c="1287">Bahriye Hanım, koğuşun gürültülü ortamından kaçmak istiyor, ama onu sanki gizli bir el tutarak, oradan ayrılmasını engelliyordu. </st><st c="1417">Kendi hastasıyla yan yana yatıyordu çocuk. </st><st c="1460">Onun ziyaretçisi yoktu. </st><st c="1484">Bunu öğrendiğinde, Bahriye Hanım’ın içinde beliren sevecenliğe biraz da acıma duygusu karışmıştı.</st></p>
		<p><st c="1581">O gün ziyaret saatinin son dakikalarına kadar oyalandı koğuşta. </st><st c="1646">Ayakları bir türlü hastaneyi terk etmek istemiyordu. </st><st c="1699">Oradan ayrılırsa, sanki o, yatağında sıkıntıyla dönüp duran, sahipsiz, ziyaretçisiz çocuğu yüzüstü bırakmış olacak gibi bir duygu içindeydi. </st><st c="1840">Çocuğun bir trafik kazası geçirdiğini, o kazadan sonra belleğini yitirdiğini, adını, adresini, ailesini unuttuğunu; üzerinde kimlik de çıkmadığı için kimin nesi olduğunun saptanamadığını öğrenmiş; duydukları, yüreğini boydan boya bir cam kırığıyla çizmişti sanki.</st></p>
		<p><span epub:type="pagebreak" title="67" id="page67"></span><st c="2103">Üç gün sonraki hastane ziyaretine herkesten önce gitti Bahriye Hanım. </st><st c="2174">Aradan geçen üç gün süresince çocuğun masum yüzü gözlerinin önünden gitmemiş, içindeki acıma duyguları hiç dağılmamıştı. </st><st c="2295">Ak yatak örtüleri içinde beliren çocuğun görüntüsüyle yatıp kalkmıştı üç gün.</st></p>
		<p><st c="2372">Bunun nedenini kendince düşünmüş, okullarda geçen yıllarını, okuttuğu çocukları özlediğine yormuştu. </st><st c="2474">Okuldayken de böyleydi o. </st><st c="2500">Burnu akan bir çocuğun sümüğünü yüksünmeden silerdi. </st><st c="2553">Ağlayan bir çocuk gördüğünde, onunla ilgilenmeden edemezdi. </st><st c="2613">Çantasında iğne iplik bulundurur, oyun oynarken giysileri sökülmüş çocukların söküğünü dikerdi. </st><st c="2709">Çocukların yaramazlıklarına öfkelenen öğretmen arkadaşlarını yatıştırmaya çalışır, yaramazlık edenlerin ceza almasını önlerdi.</st></p>
		<p><st c="2835">Yıllardır emekliydi Bahriye Hanım. </st><st c="2871">Ama anlaşılan, içindeki öğretmen henüz ölmemişti. </st><st c="2921">Eşinin ölümünden beri –beş yıl mı olmuştu, altıncı yıla mı girmişti yoksa?– yalnız yaşıyordu. </st><st c="3015">Evlendiğinde yaşı kırkı geçmiş olduğundan, anne olmayı göze alamamıştı. </st><st c="3087">Kendinden on yaş büyük eşinin, ilk evliliğinden bir kızıyla bir oğlu vardı zaten. </st><st c="3169">Eşinin çocuklarına üvey gözüyle bakmadı; onlar da kendisine karşı saygıda kusur etmediler. </st><st c="3260">Hâlâ bayramda seyranda arayıp soruyorlardı. </st><st c="3304">Ama işte, uzaktan...</st></p>
		<p><st c="3324">İşin gerçeği, Bahriye Hanım evlenme hayallerini yitirmişti o yaşlarında... </st><st c="3400">Onu evlenmeye ikna eden eşiydi. </st><st c="3432">Öğretmenlik ettiği okulun müdürüydü o sıralarda. </st><st c="3481">Birkaç </st><span epub:type="pagebreak" title="68" id="page68"></span><st c="3488">yıl birlikte çalıştıkları için Bahriye Öğretmen’in huyunu suyunu öğrenmiş, kişiliğine güven duymuştu. </st><st c="3590">Bir gün Müdür Bey elinde bir demet çiçekle kapılarını çalmış, anne ve babasından istemişti kızlarını. </st><st c="3692">Onlar da, gözlerini kapamadan önce, gönül rahatlığı içinde kızlarını emanet edecekleri bir insan evladı buldukları için, adeta sevinçle karşılamışlardı Müdür Bey’in önerisini.</st></p>
		<p><st c="3867">Birlikte mutlu yıllar geçirmişlerdi. </st><st c="3905">Önce Müdür Bey, birkaç yıl sonra da kendi emekliye ayrılarak, birlikte, görmek istedikleri ülkeleri gezmeye çıkmışlardı. </st><st c="4026">Güzel günlerdi. </st><st c="4042">Zaman zaman o gezilerde çekilmiş resimleri ortaya serer, tek tek bakardı. </st><st c="4116">Eski fotoğraflara her baktığında yeni bir şeyler anımsayarak canlandırırdı gözünde; olabilse, yeniden o günlerde olmak isterdi.</st></p>
		<p><st c="4243">Ne var ki, yıllar hızla gelip geçmişti. </st><st c="4284">Hani derler ya, göz açıp kapayıncaya dek... </st><st c="4328">Şimdi geriye dönüp baktığında, bir düş gibi geliyordu yaşadıkları. </st><st c="4395">Sanki uzun ve güzel bir düş içinde yaşanıp bitmişti her şey. </st><st c="4456">Yirmi yıllık bir düşten uyanmış gibiydi. </st><st c="4497">Uyandığında eşi yoktu yanında. </st><st c="4528">Eşinin çocukları arada bir hatırını sorsalar da, içine yuvarlandığı yalnızlık duygusunu gideremiyorlardı. </st><st c="4634">Kimi günlerde giyinip kuşanıp öğretmenler evine gidiyor; orada kendi kuşağından arkadaşlarıyla zaman geçiriyor; ama birkaç saat sonra onlar çocuklarının, torunlarının yanına dönerken, kendi de, duvarların sessizliği içine hapsolmaya dönüyordu! </st><st c="4878">Hasta ziyaretlerine gitmek bile Bahriye Hanım için önemli bir olay, hayatla bağlantı kurma anlamına geliyordu. </st><st c="4989">Tuhaftır belki, ama son bir yılını ya</st><span epub:type="pagebreak" title="69" id="page69"></span><st c="5026">talak geçiren eşine baktığı günleri bile özlüyordu kimileyin. </st><st c="5089">Kendini bir yakınının bakımına adamak bile yalnız kalmaktan daha iyi geliyordu ona şimdilerde.</st></p>
		<p><st c="5183">O kalabalık hastane koğuşunda yatan güzel yüzlü çocuk, işte böyle bir yalnızlık çölünde yakalamıştı Bahriye Hanım’ı. </st><st c="5301">Belleğinde biriktirdiği her şeyi yitiren çocuğun da kendi gibi ıssızlıklar içinde kaldığını anlamakta gecikmemişti. </st><st c="5417">Onu, öyle ıssızlığın ortasında umarsız, umutsuz bırakmaya gönlü katlanamazdı. </st><st c="5495">En azından haftada iki gün ziyaretine gidebilirdi.</st></p>
		<p><st c="5545">O gün sabahtan akşama dek gireni çıkanı eksik olmayan koğuşta, ameliyatlı arkadaşıyla güzel yüzlü çocuğun arasında oturmuştu Bahriye Hanım. </st><st c="5686">Hastabakıcının biri, iki kez gelip çocuğu ayakyoluna götürmüş, sonra getirip yatağına bırakmıştı. </st><st c="5784">Onun her dönüşünde, ellerini, kolonyalı mendille silmiş, bardakla su vermiş, yanında getirdiği bisküvileri yedirmişti. </st><st c="5903">Bunu yaparken, çocuğun, kendisine minnetle bakan gözlerini üzerine diktiğini de görüyordu. </st><st c="5994">Bahriye Hanım’ın içi titredi, yüreğinden tertemiz sular gibi bir duygunun aktığını duyumsadı.</st></p>
		<p><st c="6087">Konuşmayı da unutmuştu çocuk. </st><st c="6118">Ağzından hiçbir sözcük çıkmıyordu. </st><st c="6153">Gözleriyle, bakışlarıyla konuşmaya çalışıyordu. </st><st c="6201">İnsanın içine yuvarlanacağı asıl ıssızlığın, konuşmayı unutması olduğunu daha önce hiç düşünmemişti Bahriye Hanım.</st></p>
		<p><st c="6315">Bir ara, işinden bezmiş gibi görünen hastabakıcıya, bu sahipsiz çocuğa kendisinin bakabileceğini anlat</st><span epub:type="pagebreak" title="70" id="page70"></span><st c="6418">maya çalışmış; o da pek umursamadan, başhekimle konuşmasını söyleyerek yanından uzaklaşmıştı.</st></p>
		<p><st c="6512">Başhekim o saatte yerinde yoktu, ama aynı katta odası bulunan başhemşire onu karşısına oturtup, önerisini ilgiyle dinlemişti.</st></p>
		<p><st c="6638">“Başhekimle sizin yerinize ben konuşurum,” dedi sonra. </st><st c="6694">“Karşı çıkacağını sanmıyorum. </st><st c="6724">Çünkü bu çocuğu gerçekten birinin sahiplenmesi gerekiyor. </st><st c="6782">Bildiği her şeyi unutmuş! </st><st c="6808">Korunmasız bir bebek gibi şimdi o. </st><st c="6843">Eski bildiklerini anımsayabilecek mi? </st><st c="6881">Yoksa her şeyi yeni baştan mı öğrenecek, orasını bilemiyorum. </st><st c="6943">En iyisi, siz yarın yine gelin, başhekimle görüştüreyim. </st><st c="7000">Yalnız ikindi sularında gelin, el ayak çekilmiş olsun hastanede. </st><st c="7065">Olumlu karşılayacağını sanıyorum.”</st></p>
		<p><st c="7099">O gün ziyaret saatinin sonunda hastaneden ayrılırken, çocuğunu geride bırakmış bir anne gibi tedirgindi Bahriye Hanım.</st></p>
		<p><st c="7218">Başhekimi kafasında, hiç değilse orta yaşlı, saçlarına kır düşmüş biri gibi canlandırmıştı bütün gece. </st><st c="7322">Ertesi gün gördü ki, kafasındaki adamla ilgisi yok: İnce, uzun boylu, karşısındakini susturacak denli hızlı konuşan biriydi. </st><st c="7447">Başhemşire daha kapıdan başını uzatıp da geleni haber vermeden, “Ha!” dedi. </st><st c="7523">“Emekli öğretmendiniz, değil mi hanımefendi? </st><st c="7568">Buyurun oturun, rica ederim. </st><st c="7597">Aman ne iyi oldu Hoca’m, talihsiz çocuğu sizin gibi birine emanet etmek içimizi rahatlatacak. </st><st c="7691">Biz gereken tıbbi müdahaleyi yapıyor, ilaçlarını, iğnelerini uyguluyo</st><span epub:type="pagebreak" title="71" id="page71"></span><st c="7760">ruz. </st><st c="7766">Nöroloji uzmanımızın gözetimi altında. </st><st c="7805">Bizim işimiz beyin dokularını düzeltmek... </st><st c="7848">Ama siz ona hem sosyal, hem de psikolojik destek sağlayacaksınız. </st><st c="7914">Bakın ne düşündüm: Şöyle birkaç gün yedinci koğuşun kalabalığına katlanırsanız, size, çocuğumuzla birlikte kalacağınız küçük bir oda ayarlarım. </st><st c="8058">Sizin yardımınızla, hayata dönüşü kolaylaşabilir. </st><st c="8108">Ona yeniden okuma yazma da öğretirsiniz. </st><st c="8149">Çocuğu hastanemize getiren polis karakoluna da bilgi veririz.”</st></p>
		<p><st c="8211">Masasından kalktı başhekim, elini Bahriye Hanım’a uzattı. </st><st c="8270">Yarım yamalak bir “teşekkür” sözü çıkmıştı ki dudaklarından, öteki, masasında açık duran dosyayı çekmişti önüne.</st></p>
		<p><st c="8382">Başhemşireyle birlikte çıktılar odadan. </st><st c="8423">İçinden gülmek geliyordu Bahriye Hanım’ın. </st><st c="8466">‘Bu şimdiki gençler bir âlem!’ diye aklından geçirdi, başhekimi düşünerek. </st><st c="8541">Kendisine hiç söz bırakmamıştı. </st><st c="8573">Doğrusu ya, işlerin bunca kolay yürüyeceğini de düşünmemişti.</st></p>
		<p><st c="8634">Çocuğun yaşı on dört, bilemedin on beşti. </st><st c="8677">Artık yalnızca bakışlarıyla konuşmaya çalışmıyor, arada bir Bahriye Hanım’a gülümsüyordu. </st><st c="8767">Göz göze geldiklerinde, çocuğun gözleri parlıyor, dudakları geriliyordu. </st><st c="8840">Dudakları gerilince, iki yanağında sevimli çukurcuklar oluşuyordu. </st><st c="8907">O sevimli çukurcuklardan ötürü “Gamze” diyesi geliyordu adına. </st><st c="8970">Ama erkek çocuğa verilecek ad değildi bu. </st><st c="9012">Daha sonra, ona “Can” demeye başladı. </st><st c="9050">Kimileyin de içinden gelerek, “Cancağızım” dediği oluyordu. </st><st c="9110">Kendisinin ver</st><span epub:type="pagebreak" title="72" id="page72"></span><st c="9124">diği adı, hastane görevlileri de benimsemiş, onlar da Can demeye başlamıştı.</st></p>
		<p><st c="9201">“Can, pencere açık, rüzgâr çarpmasın çocuğum!</st></p>
		<p><st c="9247">“Can, hadi şu kekin ucundan biraz ısırıver.</st></p>
		<p><st c="9291">“Can, terliksiz yere basma, beton soğuktur!”</st></p>
		<p><st c="9336">Bazen kendine şaştığı anlar oluyordu Bahriye Hanım’ın. </st><st c="9392">Birdenbire, on beş yaşında bir erkek çocuk annesi oluvermişti. </st><st c="9455">Hemen de nasıl alışmıştı annelik duygusuna! </st><st c="9499">Demek ki, içinde bir yerlerde canlanmaya hazır bekliyordu annelik damarı. </st><st c="9573">Bir yandan mutluluk damlalarıyla yüreğini ıslatırken, öte yandan hüzünlenmekten alamıyordu kendini. </st><st c="9673">Ya bir yerlerde gerçek anası şimdi gözyaşı döküyorsa? </st><st c="9727">Kadıncağız günler geceler boyunca çocuğunun çıkıp geleceği yollara bakıyorsa... </st><st c="9807">Çocuklarının yaşadığını umut ediyorlar mıydı; yoksa büsbütün umudu kesmişler miydi, kim bilir?</st></p>
		<p><st c="9901">Durum her neyse, birinin yardımı olmaksızın yemeğini yiyemeyen, suyunu içemeyen, çişe gidemeyen bu çocuğu sahipsiz, çaresiz bırakmamakla iyi bir iş yaptığından emindi Bahriye Hanım. </st><st c="10084">Kimsenin çocuğunu çalmamıştı. </st><st c="10114">Belleğini yitirmiş çocuğa sahiplik ediyordu. </st><st c="10159">Böyle düşününce içi rahatlıyordu. </st><st c="10193">Başhekim, polise de bilgi verileceğini belirtmişti zaten.</st></p>
		<p><st c="10250">Bakımı sabır isteyen bir hastanın işlerini üstlenen bu iyi niyetli kadının ortaya çıkması hastabakıcıları da bir yükten kurtarmıştı. </st><st c="10384">Bahriye Hanım’ı çocuğun annesi ya da yakını olarak görmek onları da rahatlatıyordu. </st><st c="10468">Can’ın kendi hekiminden başka başhekim de, başhemşire de </st><span epub:type="pagebreak" title="73" id="page73"></span><st c="10525">arada bir kapısını aralayıp hatırını soruyor, bir gereksinimi olup olmadığıyla ilgileniyorlardı. </st><st c="10622">Özellikle başhekimin, kendisine “Hoca’m” diye seslenmesinden gurur duyuyordu.</st></p>
		<p><st c="10699">Hastane, Bahriye Hanım’ın asıl evi gibi olmuştu. </st><st c="10749">Haftada bir gün –izne çıkar gibi– hastaneden ayrılıyor; evine uğruyor, dışarıdaki işlerini kovalıyor, Can’a bir şeyler alıyordu. </st><st c="10878">Dışarı çıkmadan önce hastabakıcıları arayarak, bir anne titizliğiyle, çocuğu yalnız bırakmamaları için sıkılıyordu onları.</st></p>
		<p><st c="11000">Kaldıkları hastane odasının penceresi bahçeye bakıyordu. </st><st c="11058">Günün bazı saatlerinde karyolasını pencereden dışarısını görecek biçimde çekiyor, Can’ı oturtup birlikte bahçeye bakıyorlardı.</st></p>
		<p><st c="11184">Önceleri bahçedeki ağaçların yaprakları yoktu; sonra çıplak dallı ağaçların üzeri karla örtüldü; ardından karlar şıpır şıpır eridi, ama dışarısı soğuktu; pencereyi açınca içeriye buz gibi bir hava doluyor, insanı ürpertiyordu. </st><st c="11412">Bahçe ıssız, ağaçlar arasındaki havuz susuzdu. </st><st c="11459">Bazen bir kedi, bir kuş geçiyordu bahçeden, o kadar. </st><st c="11512">Sonra soğuklar dağıldı, bahçede bir canlanma başladı. </st><st c="11566">Ağaçların dallarında yeşil yapraklar uç verdi, tomurcuklar patladı. </st><st c="11634">Bahçenin toprağından adeta buğular yükselir oldu. </st><st c="11684">Çimenler boy vermeye başladı. </st><st c="11714">Ağaçların dallarına bölük bölük kuşlar konuyordu. </st><st c="11764">Kedinin biri ağacın dalına çöreklenip güneş altında tatlı tatlı uyuyor, uyandığında pembe dilini dışarı çıkararak esniyor, yay gibi gerilip canlanıyordu.</st></p>
		<p><span epub:type="pagebreak" title="74" id="page74"></span><st c="11917">Hastane bahçesindeki elma, erik ve kayısı ağaçları pembe beyaz çiçekleriyle tepeden tırnağa süslenmişti. </st><st c="12023">Bütün bunları ana oğul yan yana, el ele izliyor; Bahriye Hanım tek tek, sonsuz bir sabırla Can’a anlatıyor, sıfırlanmış belleğini böylelikle canlandırmaya çabalıyordu.</st></p>
		<p><st c="12190">Avucunda tuttuğu körpe çocuk elinin terlediğini duyumsadığı anlarda, onun yorulduğunu düşünerek, dinlenmesi için yatağına yatırıyordu bu kez.</st></p>
		<p><st c="12332">Can’ın uyuduğu saatlerde, aynı sabır ve sevecenlikle yanı başında oturuyor, üzeri açılınca örterim diye, adeta nöbet tutuyordu. </st><st c="12461">Sabahları uyandığında ilk iş, çişini yapmasına yardım ediyor, elini su altında tutup sabunlamayı öğretiyordu. </st><st c="12571">Yüzünü, boynunu, ellerini özenle kuruluyordu.</st></p>
		<p><st c="12616">Havaların ısınmasıyla birlikte, kol kola girip, bahçeye çıkmaya da başladılar. </st><st c="12696">Havuzun kıyısındaki bankta oturduklarında, Can’ın çevreyle ilgilenmesi Bahriye Hanım’a umut veriyor; çocuğun yaşama tutunduğunu gözlemliyordu. </st><st c="12839">Bu gözlemini, onunla ilgilenen nörolog Oktay Bey’e de söylemiş; adam da, anne sevgisinin, bir çocuk için en etkili ilaç olduğunu belirtmişti. </st><st c="12981">Yine hekiminin önerisiyle, Can’ın gözünün gördüğü bütün nesneleri, ona sabırla anlatıyordu Bahriye Hanım:</st></p>
		<p><st c="13086">“Bak Can, bu kuş, adı da serçe.”</st></p>
		<p><st c="13119">Can, üç yaşında bir çocuk gibi yineliyordu söyleneni:</st></p>
		<p><st c="13173">“Kuş... </st><st c="13182">serçe...”</st></p>
		<p><st c="13191">“Bu, ağaç.”</st></p>
		<p><span epub:type="pagebreak" title="75" id="page75"></span><st c="13203">“Ağaç.”</st></p>
		<p><st c="13211">“Bunlar yaprak.”</st></p>
		<p><st c="13228">“Yaprak...”</st></p>
		<p><st c="13240">“Burası havuz.”</st></p>
		<p><st c="13256">“Havuz...”</st></p>
		<p><st c="13267">“Havuzdaki sıvının adı, su.”</st></p>
		<p><st c="13296">“Su...”</st></p>
		<p><st c="13304">“Bak, üstümüzdeki gökyüzü.”</st></p>
		<p><st c="13332">“Gökyüzü...”</st></p>
		<p><st c="13345">Sözcükler kırık dökük, yamuk yumuk dökülüyordu çocuğun ağzından. </st><st c="13411">Tıpkı bebeklerin konuşması gibi.</st></p>
		<p><st c="13443">Kimileyin çevrede beklenmedik bir gürültü olduğunda, örneğin bir patlama sesi, yere bir şeylerin düşmesi ya da ani bir frenle Can irkiliyor, korkuyla kollarını kaldırıp, kendini korumaya çalışıyordu. </st><st c="13644">Doktor, bunun iyi bir belirti olduğunu söylüyordu. </st><st c="13695">Belki de çocuk geçirdiği kaza ânını, kendine çarpan aracın gürültüsünü anımsamaya başlıyordu.</st></p>
		<p><st c="13788">Bir sabah uyandığında, Can’ı yine çişe götürmüştü Bahriye Hanım. </st><st c="13854">Tuvaletin kapısında birdenbire çocuk terslendi, kendisini yanında istemiyor, itiyordu. </st><st c="13941">Buna bir anlam verememiş, biraz incinir gibi olmuştu. </st><st c="13995">Bunca zamandır, onu öz oğluymuş gibi iğrenmeden, yüksünmeden tuvalete götürmüştü.</st></p>
		<p><st c="14076">O gün Oktay Bey’e biraz da buruk bir duyguyla anlattığı bu olay, adeta sevindirmişti doktoru!</st></p>
		<p><st c="14170">“Şaşıracak bir şey yok bunda,” diye açıklamıştı adam. </st><st c="14225">“Can ya erkek olduğunu, oraya yalnız gitmesi ge</st><span epub:type="pagebreak" title="76" id="page76"></span><st c="14272">rektiğini ya da kendi işini kendinin görmesi gerektiğini kavramaya başlıyor artık...”</st></p>
		<p><st c="14358">Bahriye Hanım o günden sonra –doktorun da onayıyla– Can’ı yalnızca tuvaletin kapısına kadar götürmeye ve ayrıca, onun okuma yazma zamanının geldiğine karar verdi.</st></p>
		<p><st c="14521">Defter sayfasına yazdığı harfi önce kendi seslendiriyordu.</st></p>
		<p><st c="14580">“Bak Can, bu harfin adı A.”</st></p>
		<p><st c="14608">Çocuk işittiği sesi yineliyordu:</st></p>
		<p><st c="14641">“A.”</st></p>
		<p><st c="14646">“A...”</st></p>
		<p><st c="14653">“B.”</st></p>
		<p><st c="14658">“B...”</st></p>
		<p><st c="14665">“C.”</st></p>
		<p><st c="14670">“C...”</st></p>
		<p><st c="14677">Aynı sesi iyi kötü yineliyordu ama, sıra yazmaya geldiğinde, ilk kez öğrenen çocuklar gibi kargacık burgacık çizgiler çiziyordu. </st><st c="14807">Çoğu kez de, öğrendiklerini ertesi gün yine unutmuş oluyordu. </st><st c="14869">Buna karşılık yılların deneyimli öğretmeni, öğretmek söz konusu olduğunda, bir sabır küpü sayılırdı.</st></p>
		<p><st c="14969">Yakın zamanlara kadar, geceleyin yatağına uzanıp da kendiyle baş başa kaldığında, yalnızlığın bir çıkmaz sokağa benzediğini; o sokağa girmenin kolay, ama oradan bir yere ulaşmanın olanaksız olduğunu düşünürdü. </st><st c="15180">Oysa bugün kendiyle ilgili bir şey düşünmeye pek zamanı yoktu. </st><st c="15243">Can’ı, içine düştüğü yalnızlık ve kimsesizlik </st><span epub:type="pagebreak" title="77" id="page77"></span><st c="15289">kuyusundan çıkarmak çok daha önemliydi! </st><st c="15329">Anasını, babasını, kardeşlerini, arkadaşlarını, evinin adresini, adını sanını, kısacası tüm dünyasını yitirmişti çocuk... </st><st c="15451">Deniz kazasına uğrayıp, okyanus ortasında kalmak gibi bir şeydi bu. </st><st c="15519">Sonsuz suların ortasında bir tahta parçası bulup ona sarılarak, bir kıyıya ulaşma umudu taşıyan insanlar gibiydi. </st><st c="15633">Şimdi o, Can için okyanustaki bir tahta parçasıydı. </st><st c="15685">Bu bile tek başına bir mutluluk sayılmaz mıydı?</st></p>
		<p><st c="15732">Bahriye Hanım’ı asıl mutlu eden şeyse, Can’ın tuvalete gitmek isterken, yardımı için kendisine seslenişi oldu; daha doğrusu, seslenirken kullandığı o sözcük:</st></p>
		<p><st c="15890">“An-ne... </st><st c="15901">an-ne!”</st></p>
		<p><st c="15908">Durup durup yineliyordu çocuk.</st></p>
		<p><st c="15939">“An-ne!”</st></p>
		<p><st c="15948">Kulaklarına inanamadı ilk işittiğinde. </st><st c="15988">Yatağından fırladığı gibi Can’a koştu, içinden taşan anne sevecenliğiyle sarıldı. </st><st c="16070">Mutluluktan soluğu kesildi, gözleri dolu dolu oldu! </st><st c="16122">O kadar esrikti ki, kulaklarına çarpan o sözcüğün büyüsüyle, Can’ın tuvalete gitmek için seslenmiş olduğunu sonradan akıl etti.</st></p>
	</section>
<div id="charCountTotal" value="16249"></div></body>
</html>
