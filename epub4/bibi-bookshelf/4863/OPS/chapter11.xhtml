<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sevgili Öğretmenim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="119" id="page119"></span><st c="0">Köyde Bir Prenses</st></h1>
		<p><st c="18">Okuyup yazmaya başladığımda henüz okula gitmiyordum, hayır... </st><st c="81">Hatta inanmayacaksınız biliyorum: Babamın, öğrencilerine dağıtacağı fişleri yazmasına da yardım ediyordum.</st></p>
		<p><st c="187">“Zeki çocuk!” diyordu babam gizli bir gururla... </st><st c="237">Ben de zeki bir çocuk olduğumu biliyordum elbet. </st><st c="286">Ama şimdi, özellikle bunu söylemek için böyle başlamadım söze. </st><st c="349">İlgi alanım okumak ve yazmaktı diyelim. </st><st c="389">Hem nasıl okumak!.. </st><st c="409">Yerde gördüğüm yazılı hiçbir kâğıdı alıp okumadan geçmezdim. </st><st c="470">Anlamasam bile, babamın bütün kitapları elimden geçerdi. </st><st c="527">(O kitaplardan biri, şarkı söz</st><span epub:type="pagebreak" title="120" id="page120"></span><st c="557">leri kitabıydı, ah! </st><st c="578">Hâlâ utandığım bir anısı var bende. </st><st c="614">Unutamam! </st><st c="624">Sonra anlatacağım.)</st></p>
		<p><st c="643">Yazım okunaklı ve kitap yazısı gibi düzgün olduğu için, babam, fiş yazarak kendisine yardımcı olmamdan memnundu.</st></p>
		<p><st c="756">Bursa’nın bir köyündeydik... </st><st c="786">O yıllarda, birçok köy okulunda iki üç sınıf bir arada öğrenim görüyordu. </st><st c="860">Okullarda derslik ve öğretmen sayısı yetersiz olduğu için.</st></p>
		<p><st c="918">Öyle dönemlerdi işte...</st></p>
		<p><st c="942">Sonunda okula başladım; tabii babama fiş yazmayı da sürdürüyordum.</st></p>
		<p><st c="1009">Bir insanın çocukluğu köyde başlamalı bence. </st><st c="1055">Köy insanı kadar temiz kalmış, berrak, aydınlık, insanın içini ferahlatan, tertemizliğiyle kendine çeken başka bir şey var mıdır diye düşünmeden edemiyorum bugün. </st><st c="1218">Suların bile kirlendiği, içenleri zehirlediği şu zamanda...</st></p>
		<p><st c="1277">Babam öğretmen olduğu için, köy halkının fazladan saygısını kazanmıştık ailece, diyebilmek isterdim. </st><st c="1379">Ama diyemiyorum... </st><st c="1398">Çünkü o güzel insanların kendi aralarında öyle güzel bir bağlılık ve dayanışma vardı ki, bunu, henüz okuma yazma bilmediğim yaşlarımda bile görebiliyordum. </st><st c="1554">Herkes birbirine aynı sevgi, saygı ve dayanışmayla bağlanmıştı. </st><st c="1618">Bize neden farklı davranacaklardı ki?</st></p>
		<p><st c="1655">Yine de hiç unutamadığım, bizlere karşı saygılarını hissettirmekte pek özenli olmalarıydı. </st><st c="1747">Neden öyle incelikli ve özenli davranıyorlardı? </st><st c="1795">Çünkü onlara göre dışarıdan gelmiştik. </st><st c="1834">Bana sorarsanız, tam da onların içinden </st><span epub:type="pagebreak" title="121" id="page121"></span><st c="1874">birileriydik. </st><st c="1888">Ufak tefek farklılıklarımızın daha da birleştirici bir yanı vardı dersem, yalan olmaz.</st></p>
		<p><st c="1974">Köyle ilgili en iyi anımsadığım şeylerden biri, her sabah güneş doğarken penceremizin tıklanıp, boş bir sepet istenmesiydi. </st><st c="2099">O gün hangi bağa, bahçeye, tarlaya gidip, hangi ürünü toplayacaklarsa, çalışıp yoruldukları yetmezmiş gibi, o yorgunlukla, bizden aldıkları sepeti ağzına kadar sebze ya da meyveyle doldurup, ağırlığına aldırmaksızın kapımıza kadar getirirlerdi! </st><st c="2344">Üstelik, bunu hemen her gün yaparlardı. </st><st c="2384">Sanki hepsi sıraya girmiş gibiydi bu ikramda... </st><st c="2432">Bilmiyorum, daha başka tanımı yapılabilir mi insan olmanın, konukseverliğin, cömertliğin, özverinin?</st></p>
		<p><st c="2532">Annem bu insanlık karşısında ezilmemek ve biraz olsun ödeşebilmek için, onlara özenle, çok güzel dikiş dikerdi.</st></p>
		<p><st c="2644">Ayrıca annem çeşit çeşit kek, börek yapar, ikram ederdi herkese. </st><st c="2710">Köyde her şeyin en tazesi, en lezzetlisi bulunurdu. </st><st c="2762">Ama kent kültüründen uzak olunduğu için, modern sofraların yiyecek tariflerini bilen pek yoktu. </st><st c="2858">Belki de uzak oluşları daha iyiydi. </st><st c="2894">Annem de aslında fazla kentli sayılmazdı, ama köy halkının yanında kentli kalıyordu. </st><st c="2979">O nedenle daha çok pasta börek, değişik yemek tarifleri öğretirdi kadınlara.</st></p>
		<p><st c="3055">Ben komşu çocuklarının elindeki esmerce, salça ve yağ sürülmüş ekmeklerin peşinden koşarken –onlar da bizdeki beyaz ekmeğe hasret olduklarından– annem de, sık sık beyaz ekmek dilimlerine yağ ve reçel sürüp </st><span epub:type="pagebreak" title="122" id="page122"></span><st c="3262">ikram ederdi. </st><st c="3276">Kısacası, alanın da verenin de memnun olması, gösterişten değil, tümüyle içtenlikli ve karşılıklı güzel duygulardan kaynaklanıyordu.</st></p>
		<p><st c="3408">Hep şunu düşünürüm: Köyde büyümek bir şanstı benim için. </st><st c="3466">Hiçbir kötü duyguyu tanımadan, kendini birilerine beğendirmek için hiçbir dalavereye gerek duymadan yaşamaktı. </st><st c="3577">Yine de farklı olduğumuzu duyumsatan tutumları, biraz “özel” olma duygusu yaratmıştı bende sanki.</st></p>
		<p><st c="3674">Köy çocuklarının, bir öğretmen çocuğuna yaklaşımları oldukça onur vericiydi. </st><st c="3752">Her zaman incelikli, sanki bulunmaz Hint kumaşıymışsın duygusu yaratırlardı...</st></p>
		<p><st c="3830">Belki de aralarında kendi değerlerini, bana ikram ettikleri şeyi alıp almamamla ölçüyorlardı, kim bilir?</st></p>
		<p><st c="3935">Sözgelimi kış aylarında okulun sobasını yakabilmek için bütün öğrenciler evlerinden odun taşırdı. </st><st c="4034">Tabii benim yerime de mutlaka birileri getirirdi. </st><st c="4084">Bu onlar için yük değil, mutluluktu. </st><st c="4121">Onlardan böyle bir isteğim olmadığı halde, kendilerine görev edinmişlerdi. </st><st c="4196">Onlar düşünmese, ben nereden bulacaktım ki odunu? </st><st c="4246">Ya da ağaçlardan koparılmış meyvelerin en güzelini ikram eder, almazsam kırılırlardı. </st><st c="4332">Yolda yürürken yanımızdan köpek geçse, korktuğumu anladıkları anda, hayvancığı hemen uzaklaştırırlardı.</st></p>
		<p><st c="4435">Sözün kısası, köyde bir öğretmen çocuğu olmak, prenses olmak gibi bir şeydi!</st></p>
		<p><st c="4512">Kendimi öylesine mutlu ve özel hissediyordum ki, mutsuzluk denen şeyi, yalnızca eve geldiğimde yaşıyor</st><span epub:type="pagebreak" title="123" id="page123"></span><st c="4615">dum: Annemin zorla yemek yedirmeye çalışması, evde dağınıklık olmasın diye sürekli uyarmaları, iş yaptırması... </st><st c="4728">Benim için birer can sıkıntısıydı!</st></p>
		<p><st c="4762">Bütün bu duyguların arasında en hoş ve şimdi gülümseyerek anımsadığım şeyse, evimizin duvarlarında baharın geldiğini görmekti! </st><st c="4890">Baharla birlikte odaların duvarlarından çiçekler çıkardı...</st></p>
		<p><st c="4949">Evler kerpiçten yapıldığı ve kerpicin üzeri sıvanmadığı için, baharın habercisi mine çiçekleri, papatyalar açardı duvarlarda!</st></p>
		<p><st c="5075">Çocukken bile kıyamazdım o çiçekleri koparmaya! </st><st c="5124">Zaten koparılacak kadar olmazdı da... </st><st c="5162">Yine de başkalarını rahatsız edebilecek bu görüntü, bana mutluluk verirdi. </st><st c="5237">Başka hiçbir yerde rastlanmayacak, hiçbir mimarın aklına gelmeyecek bir süslemeydi bence bu.</st></p>
		<p><st c="5329">Köy yaşamında hiç unutamadığım şeylerden biri de harmanda düven sürmekti.</st></p>
		<p><st c="5403">Köylüler, kendi çocuklarıyla beraber beni de götürürlerdi tarlaya. </st><st c="5471">Arkasına düven denen sağlam tahtadan yapılma aletin bağlı olduğu öküzler, ekin yığını üzerinde dönüp durur, buğday başaklarının sapından ayrılmasını sağlardı. </st><st c="5630">Düvenin üstünde olmanın keyfini anlatamam! </st><st c="5673">Yaşamadan anlamak da, sanırım mümkün değil...</st></p>
		<p><st c="5718">O yaz sıcağının altında, eğer hafif de bir rüzgâr varsa, dağılan saçlarımın ağzıma burnuma girmesine aldırmadan, daha hızlı, daha hızlı koşmasını isterdim öküzlerin. </st><st c="5885">Havada keskin bir buğday ve saman kokusu olurdu. </st><st c="5934">Arada düvenden düşüp ardı sıra koşmaya başlardım. </st><span epub:type="pagebreak" title="124" id="page124"></span><st c="5984">Yetişip, yeniden düvene binmeye çalışırken bir daha düşerdim! </st><st c="6046">Nedense bu serüven bana çılgınca eğlenceli gelirdi. </st><st c="6098">Yılmadan kalkıp koşarken, gülmekten kırılırdım. </st><st c="6146">Yalnızca ben mi? </st><st c="6163">Harman yerindeki büyük küçük herkes güler, eğlenirdi!</st></p>
		<p><st c="6216">Köy yaşamında her şey güzel, her şey bir mutluluk kaynağı mıydı? </st><st c="6282">Elbette hayır. </st><st c="6297">Söz gelimi evlerin tuvaleti bahçelerde, uzak bir köşeye yapılmıştı. </st><st c="6365">Yaz kış, yağmur çamur içinde, kimileyin gece karanlığında tuvalete gidip gelmekte zorlanırdım. </st><st c="6460">Bu da, o masalsı, o çiçekli dünyanın dikeniydi sanki...</st></p>
		<p><st c="6515">Yine bir gün sıkışmış, koşarak bahçeye gidiyorum... </st><st c="6568">Kapının yanında da kocaman bir taş var, bugün bile rengini ve biçimini iyi anımsıyorum. </st><st c="6656">Taşa çıktım, ağır tahtadan kapıyı kaldırdım, tam açarken ayağım kaydı. </st><st c="6727">Yere düşmek üzereyken, taşın dibinde kocaman bir yılanın çöreklenmiş yatmakta olduğunu gördüm! </st><st c="6822">Görmemle, o taştan geriye doğru atlamam bir oldu... </st><st c="6874">Hâlâ o anki korku ve heyecanla ürperirim. </st><st c="6916">O bir anlık atılımı nasıl başardım, bilemiyorum? </st><st c="6965">Ben bile şaşıyorum kendime. </st><st c="6993">Az daha yılanın üzerine düşecektim ve belki de çok kötü olacaktı...</st></p>
		<p><st c="7060">Bak, yine de yılanları severdim... </st><st c="7096">Belki rastlarım diye, hep bahçe içlerinden giderdim okula.</st></p>
		<p><st c="7154">Evet, sonunda okula başlamıştım...</st></p>
		<p><st c="7189">Okulumuzda iki öğretmen vardı... </st><st c="7223">Zengin bir okuldu bizimki, yani öğretmen sayısı bakımından.</st></p>
		<p><span epub:type="pagebreak" title="125" id="page125"></span><st c="7282">Öğretmenlerin sınıfları belliydi. </st><st c="7317">Her biri, iki ya da üç sınıfın sorumluluğunu üstlenmişti.</st></p>
		<p><st c="7374">Babam o yıl birinci sınıfı okutuyordu, dolayısıyla ben de babamın sınıfındaydım. </st><st c="7456">Tabii ikinci sınıfla beraber.</st></p>
		<p><st c="7485">Sonra, yarıyılda Halis Ceviz adında bir öğretmenim oldu. </st><st c="7543">Doğrusu, Halis Öğretmen’imin bakışlarındaki sevgiyi, sıcaklığı hâlâ yüreğimde hissederim...</st></p>
		<p><st c="7634">Yıllar sonra üniversiteye gidiyordum, adresimi nereden bulmuşsa, okula mektup yazıp kutlamıştı beni... </st><st c="7738">Teknik üniversiteye girdiğimi duyup, mutluluk gözyaşlarını tutamadığını yazıyor ve beni de duygu seli içinde ağlatıyordu.</st></p>
		<p><st c="7859">Neyse...</st></p>
		<p><st c="7868">İlkokulun birinci sınıfını birincilikle bitirmiştim o yıl.</st></p>
		<p><st c="7927">İkinci yıl yine babamın sınıfında okumak zorunda kaldım; çünkü Halis Öğretmen’im başka bir yere atanmıştı.</st></p>
		<p><st c="8034">Yine bir üst sınıfla beraber, aynı derslikte öğrenim görüyoruz.</st></p>
		<p><st c="8098">Bir gün müfettiş geldi okula. </st><st c="8129">Sınıfta, babamın ders işleyişini denetliyor...</st></p>
		<p><st c="8175">Soru sordukça ben parmak kaldırıyorum; babamsa hep başka öğrencilerin yanıt vermesi için beni göz ardı ediyordu.</st></p>
		<p><st c="8288">Bir, üç, beş derken, müfettiş fark etmiş olacak ki, son sorusunu doğruca bana yönelterek, kalkan parmağımı gösterdi.</st></p>
		<p><st c="8405">Sorunun yanıtını verdim ve yerime oturdum.</st></p>
		<p><span epub:type="pagebreak" title="126" id="page126"></span><st c="8448">Müfettiş sınıfın köşesine çekilip, babamla fısıl fısıl bir şeyler konuştu; sonra beni yanına çağırdı.</st></p>
		<p><st c="8550">Ne yalan söylemeli, bir an, bir kusurumu yakaladı sandım. </st><st c="8609">Bana ceza verecek korkusu doldurdu içimi! </st><st c="8651">Oysa ceza değil, ödül vermek içinmiş... </st><st c="8691">Bana bir kitap armağan etti müfettiş.</st></p>
		<p><st c="8728">Nedenini anlamadım... </st><st c="8751">Sormaya da cesaret edemedim doğrusu.</st></p>
		<p><st c="8787">Sonra evde babam, anneme anlatırken duydum: Müfettiş, babama, üçüncü sınıf için fazla zeki olduğumu, ama pek ufak tefek göründüğümü söylemiş.</st></p>
		<p><st c="8929">Babam da, “O benim kızım, Müfettiş Bey,” demiş. </st><st c="8978">“Üçüncü sınıfların arasında oturduğuna bakmayın siz; kendisi ikinci sınıf öğrencisi!”</st></p>
		<p><st c="9063">Babam böyle deyince, müfettiş iyice şaşırmış. </st><st c="9110">Yanında taşıdığı kitabı bana armağan etmek istemiş. </st><st c="9162">Çünkü sorduğu soruların hepsi üçüncü sınıf düzeyinde sorularmış...</st></p>
		<p><st c="9228">Babam o yıl, kendi kızına iltimas geçiyor denilmesin diye, bütün notlarımın beş olması gerekirken, derslerden birinin notunu karneme dört olarak yazdı!</st></p>
		<p><st c="9380">Hayatımda babama o kadar kırıldığımı, o kadar üzüldüğümü ve ağladığımı anımsamıyorum. </st><st c="9467">Öylesine üzülmüştüm ki, sonraları, uğradığım bu haksızlık, bende büyük bir iz bırakacaktı.</st></p>
		<p><st c="9557">Babamın dürüst, ilkeli öğretmenlerden biri olması, elbette gurur vermiştir bana; ama dedikodu olur kaygı</st><span epub:type="pagebreak" title="127" id="page127"></span><st c="9662">sıyla notumu kırmasını, hep bir burukluk duygusu içinde anımsarım.</st></p>
		<p><st c="9729">Zaten bir kitap kurduydum, ama yalnızca bu nedenle daha da hırslanıp, sabahlara kadar kitap okuduğumu bilirim... </st><st c="9843">Bendeki bu okuma tutkusu hep böyle süregeldi.</st></p>
		<p><st c="9888">Derken, kendimi masal prensesi sandığım o güzel günlerin nasıl geçtiğini anlamadan daha; babam Bursa’nın başka bir yerine atandı. </st><st c="10019">Artık köye veda zamanı gelmişti.</st></p>
		<p><st c="10051">Tabii bütün köy halkı üzgündü. </st><st c="10083">Çünkü babamı çok benimsemiş olmalarından başka, kadınlarla annem arasında da güçlü bir dostluk kurulmuştu. </st><st c="10190">Öyle ki, annemi ahretlik olarak seçenler bile vardı köyde. </st><st c="10249">(Ahretlik demek, bu dünyada ve öte dünyada, bütün sevap ve günahına ortak, her derdinde yanında olmaya söz vermiş yakın arkadaş demekti.)</st></p>
		<p><st c="10386">İşte o taşınma gününde, herkes yardıma koşuyor, bir şeylerin ucundan tutuyordu. </st><st c="10467">Eşyamız toplandı. </st><st c="10485">Traktör kasası gibi bir şeye yüklendi. </st><st c="10524">Herkes vedalaşıyor, ağlaşıyor...</st></p>
		<p><st c="10556">Ben ağlamıyorum ama!.. </st><st c="10580">Çünkü büyük bir derdim var: Hikâyenin başında anlattığım “Şarkı Sözleri” kitabımı, birkaç gün önce ev sahibimizin oğluna vermiştim, geri getirmesi koşuluyla.</st></p>
		<p><st c="10737">Taşınacağımıza yakın günlerde kitabı geri istedim. </st><st c="10789">Taşınacağımızı da özellikle söyledim ki, o güne kadar getirsin...</st></p>
		<p><span epub:type="pagebreak" title="128" id="page128"></span><st c="10854">Kitabımı getirmediği gibi, kendi de ortadan kaybolmuştu!</st></p>
		<p><st c="10911">Arayıp duruyorum.</st></p>
		<p><st c="10929">Taşınma günü geldi, hâlâ kitap ortada yok!</st></p>
		<p><st c="10972">Çocukluk işte, sinirden patlayacak gibiyim!</st></p>
		<p><st c="11016">Kitabımı kimseye bırakmam! </st><st c="11044">Anneme söyledim, babama söyledim... </st><st c="11080">Kimse ilgilenmiyordu. </st><st c="11102">Hatta, “Bir kitap için böyle şey yapılır mı, çok ayıp!” diye de azar işittim annemle babamdan... </st><st c="11199">Ama kitap da değerliydi benim için, verilmiş söz de... </st><st c="11254">Geri vermesi koşuluyla almıştı. </st><st c="11286">Sözünde durmamıştı!</st></p>
		<p><st c="11305">Sonunda çocuk uzaktan göründü... </st><st c="11339">Ben, kitabımı getiriyordur diye umutla koştum ona doğru... </st><st c="11398">Elinde kitap falan olmadığını görünce, üzerine öfkeyle bir saldırışım vardı ki, görülmeye değer! </st><st c="11495">Birinin beni kucaklayıp, traktörün arkasına oturttuğunu ve elimi kolumu tuttuğunu anımsıyorum en son...</st></p>
		<p><st c="11598">Şimdi gitsem, o arkadaşı bulsam, daha çok kitap armağan etsem, gönlünü alsam diye düşünürüm zaman zaman.</st></p>
		<p><st c="11703">Ancak...</st></p>
		<p><st c="11712">O gün bugün hiç haksızlığa da gelemem. </st><st c="11752">Haksızlık eden babam bile olsa karşısına çıkarım. </st><st c="11802">Bir de verdiğim sözde durmaya hep dikkat ederim.</st></p>
	</section>
<div id="charCountTotal" value="11850"></div></body>
</html>
