<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sevgili Öğretmenim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="39" id="page39"></span><st c="0">İçinden Gülen Çocuk</st></h1>
		<p><st c="20">“O içinden güler, öğretmenim!” dedi biri.</st></p>
		<p><st c="62">Bu sataşma, öteki çocukların da hoşuna gitmişti, bütün sınıf bir ağızdan gülüyordu.</st></p>
		<p><st c="146">“Sen sus bakayım!” diye tatlı sert çıkıştı Vedat Bey. </st><st c="201">“Ben Cankut’a sordum.”</st></p>
		<p><st c="223">Cankut, oturduğu sırada ayağa kalkmıştı, ama ağzını açıp da bir şey demiyordu. </st><st c="303">Utangaçlıkla kaçırdığı bakışlarını, bir iki saniyeliğine öğretmenin gözlerine dikip, anlayış beklediğini anlatmak istiyor; ama sonra yine kaçırıyordu.</st></p>
		<p><st c="453">Vedat Bey, bu konuşmayan ve gülmeyen, konuş</st><span epub:type="pagebreak" title="40" id="page40"></span><st c="497">mak zorunda kalırsa, eliyle ağzını kapatan çocuğun sıkıntısını anlamak istiyordu. </st><st c="580">O kısacık bakışlarda bir yalvarma olduğunu hemen anladı ve daha fazla uzatmadı. </st><st c="660">Belli ki çocuk, her durumdan şamata çıkaran arkadaşlarının önünde konuşmak istemiyordu.</st></p>
		<p><st c="747">“Peki, şimdi otur yerine. </st><st c="774">Seninle dersten sonra konuşalım, olur mu çocuğum?”</st></p>
		<p><st c="824">Cankut rahatlamıştı. </st><st c="846">Başını “evet” anlamında sallayarak yerine otururken, öğretmenine duygulu gözlerle baktı. </st><st c="935">“Anlayışınıza teşekkür ederim” anlamı vardı bu bakışta.</st></p>
		<p><st c="990">Vedat Bey’in dersini seviyordu öğrencileri. </st><st c="1035">Göz açıp kapayıncaya dek ders bitiyor, zamanın nasıl geçtiğini anlamıyorlardı. </st><st c="1114">Çünkü neşeli bir öğretmendi Vedat Bey, güler yüzlüydü, şakacıydı, alaycıydı, iğneleyiciydi. </st><st c="1206">Onun alaycılığı yalnızca başkalarına yönelik değildi; kendine de iğne batırırdı bazen... </st><st c="1295">Görüntüsü büyümüş, kalbi çocuk kalmış biriydi. </st><st c="1342">Bir soru sormaya kalktığınızda, önce yüzünüze güler, sizi rahatlatırdı. </st><st c="1414">Çocuklar gülmek için bahane ararlar ya, öyle. </st><st c="1460">Birinin gülmesi çocukları her zaman kışkırtır, bilirsiniz. </st><st c="1519">Vedat Bey’in güler yüzlü oluşu da, öğrencilerini kışkırtırdı sanki.</st></p>
		<p><st c="1586">Dersleri neşeli geçtiği için öğrenmekte güçlük çekmezdi çocuklar. </st><st c="1653">Lokuma sarılmış ilaç gibiydi onun ders işlemesi; kolayca yutturuyordu bilgileri.</st></p>
		<p><st c="1733">Çocukların –bazen şımarma derecesine varan– neşesi, aslında Vedat Bey’i mutlu ediyordu. </st><st c="1822">Öğretmen ol</st><span epub:type="pagebreak" title="41" id="page41"></span><st c="1833">mayı düşünmemişti. </st><st c="1853">Babası yargıç olduğu için, oğlunun da kendi mesleğini seçmesini istemiş, onu hukuk öğrenimine hazırlamıştı. </st><st c="1961">Babasını kırmamak için, üniversite sınavlarına girerken hukuku en başa yazmıştı.</st></p>
		<p><st c="2041">Hukuk Fakültesi’ni dört yılda bitiren az sayıdaki öğrenciden biriydi Vedat Bey. </st><st c="2122">Yine babasının yönlendirmesiyle, hocalık etmek üzere üniversitede kalmıştı.</st></p>
		<p><st c="2197">Gelgelelim üniversite hocalığını pek benimseyememiş, hukukçuların ciddi havasını kişiliğine uygun bulmamıştı. </st><st c="2308">Düşünmüş taşınmış, en sonunda, asık yüzlülüğü ciddiyet sanan ortamlardan uzaklaşmaya karar vermişti.</st></p>
		<p><st c="2408">Bu kararından ötürü hiç pişmanlık duymayacaktı...</st></p>
		<p><st c="2458">Çocukların serçe sürüleri gibi kaynaştığı bu ortaokulda, öğrenmeye istekli öğrencilerle güle oynaya ders işlemek onu ummadığı kadar mutlu etmişti. </st><st c="2606">Öğrencilerini, her halleri sevimli görünen küçük kardeşleriymiş gibi benimsiyordu. </st><st c="2689">İçlerinden biri yanlış bir davranışta bulununca, ona kızmak yerine, onunla dalga geçiyor, şakalaşıyor; kırıcı söz söylemek yerine nükteli konuşuyor, çocuğa yanlışını dolaylı anlatmış oluyordu.</st></p>
		<p><st c="2881">Bir gün okulun bahçesinde oyun oynayan çocuklardan biri, arkadaşlarından kaçarken Vedat Bey’e çarpıp yere kapaklanmıştı. </st><st c="3003">Başkası olsa belki, “Eşek herif, dikkat etsene!” derdi, o anki kızgınlıkla. </st><st c="3079">Ama Vedat Bey olanca inceliğiyle, “Aman çocuğum, orası hazine malıdır, boşuna kucaklama, sana vermezler!” diyerek, oradaki herkesi güldürüvermişti.</st></p>
		<p><span epub:type="pagebreak" title="42" id="page42"></span><st c="3226">Bir başka gün sınıfta gürültü eden çocukları, “Susun!” diye azarlamak yerine; “Sizler neden altın kazanmayı reddediyorsunuz, anlamıyorum?” sorusuyla, önce merak uyandırarak kendisine baktırmış, sonra da öğüdünü yapıştırıvermişti: “Sevgili çocuklar, bilirsiniz ki, söz gümüşse sükût altındır! </st><st c="3519">Susun ve altın kazanmaya devam edin.”</st></p>
		<p><st c="3556">Kendisine, “teşekkür ederim” dediklerinde, ciddi ciddi; “Edemezsin! </st><st c="3625">Sıkıysa et de görelim!” karşılığını verir, onun esprisine alışık olmayan çocukları şaşırtırdı.</st></p>
		<p><st c="3719">Öğretmenlerinin, Nasrettin Hoca’yı anımsatan esprilerine, nükteli sözlerine bayılıyordu çocuklar... </st><st c="3820">Onun ders gününde, adeta gözleri yolda oluyordu.</st></p>
		<p><st c="3868">Kendi aralarında konuşurken de, Vedat Bey gibi nükteli konuşmaya özenenler vardı.</st></p>
		<p><st c="3950">Ne var ki, öğrencilerden biri –Cankut, hiç gülmüyordu Vedat Öğretmen’in şakalarına, nüktelerine. </st><st c="4048">Dik sarı saçları, mavi gözleri ve sivri yüz yapısıyla yontu gibi duruyordu oturduğu yerde.</st></p>
		<p><st c="4138">Cankut’un bu gülmezliği, Vedat Bey’in gözünden kaçmamıştı. </st><st c="4198">Birkaç haftadan beri, fark ettirmeden gözlemliyordu onu. </st><st c="4255">Hiç, ama hiç gülmüyordu çocuk! </st><st c="4286">Arkadaşları yaşlarının gereği ağzı kulaklarında, her an gülmek için bahane ararken, Cankut buz gibi soğuk duruyordu öyle.</st></p>
		<p><st c="4407">İşte bugün onu sormuştu: “Cankut! </st><st c="4442">Çocuğum sen, benim şakalarımı çok mu soğuk buluyorsun? </st><st c="4497">Neden hiç gülmüyorsun?” diye takıldı ona.</st></p>
		<p><span epub:type="pagebreak" title="43" id="page43"></span><st c="4538">Cankut sırada ayağa kalkmış, öğretmenine bakarak, belli belirsiz bir gülümseyişle, “Hayır,” demişti kısaca.</st></p>
		<p><st c="4646">Arkadaşları hemen konunun üstüne atlamış, onun adına öğretmeni yanıtlayarak dalga geçmeye başlamışlardı. </st><st c="4752">Buna meydan vermemek için Vedat Bey, dersten sonraya ertelemişti Cankut’la konuşmayı.</st></p>
		<p><st c="4837">Paydos zili çaldığında, o günkü ders konusunu ucu ucuna bitirmişti. </st><st c="4906">Masasının başına geçip, defter ve kalemlerini toparlayıp çantasına yerleştirirken biraz ağırdan alıyor, çocukların sınıftan çıkmaları için oyalanıyordu.</st></p>
		<p><st c="5058">Cankut’sa sırasının yanında, çantası elinde dikiliyor, öğretmeni çağırsın diye bekliyordu.</st></p>
		<p><st c="5149">Çocuklar çıkınca Vedat Bey gidip dışarıya göz attı, sınıfın kapısını kapattı. </st><st c="5228">Döndü, Cankut’un yanına gitti. </st><st c="5259">Eliyle onun omuzuna dokundu.</st></p>
		<p><st c="5287">“Otur çocuğum, nöbet bekleyen askerler gibi ne dikiliyorsun?” dedi tatlı sert.</st></p>
		<p><st c="5366">Cankut, yüzündeki o belli belirsiz gülümsemeyle yerine oturdu.</st></p>
		<p><st c="5429">Vedat Bey de hemen yanındaki sıraya ilişti.</st></p>
		<p><st c="5473">“Baban ne iş yapıyor, Cankut?” diye sordu.</st></p>
		<p><st c="5516">“Tesisat ustası.”</st></p>
		<p><st c="5534">“İşyeri var yani?”</st></p>
		<p><st c="5553">“Yok Hoca’m. </st><st c="5567">Başkasının yanında.”</st></p>
		<p><st c="5587">“Hım, anladım.”</st></p>
		<p><st c="5603">“Annen ev hanımı mı?”</st></p>
		<p><st c="5625">“Evet Hoca’m, ev hanımı.”</st></p>
		<p><span epub:type="pagebreak" title="44" id="page44"></span><st c="5651">“Başka kardeşin var mı?”</st></p>
		<p><st c="5676">“Var,” dedi Cankut. </st><st c="5697">“Ablam var.”</st></p>
		<p><st c="5709">“O da okuyor mu?”</st></p>
		<p><st c="5727">“Kız Sanat Okulu’na gidiyor...”</st></p>
		<p><st c="5759">Cankut, öğretmeninin sorulardaki amacını anlayamamıştı; ama böyle kolay sorularla nereye varmak istediğini merak etmeye başladı.</st></p>
		<p><st c="5888">Vedat Bey bir an düşündü, sonra sesinin içtenlik dozunu artırarak sordu:</st></p>
		<p><st c="5961">“Çocuğum evinizde, ailenizde mutsuz bir durum var mı? </st><st c="6016">Annen baban kavga filan etmezler, değil mi?”</st></p>
		<p><st c="6060">Çocuğun merakı biraz daha arttı. </st><st c="6094">Ama öğretmenini içtenlikle yanıtladı.</st></p>
		<p><st c="6131">“Biz iyiyiz Hoca’m!”</st></p>
		<p><st c="6152">“İyi olmanıza sevindim. </st><st c="6177">Daha da iyi olun. </st><st c="6195">Peki ama çocuğum, senin yüzün hiç gülmüyor? </st><st c="6239">Ben asıl onu merak ediyorum. </st><st c="6268">Sana dışarıdan bakan biri, mutsuzluk içinde yüzüyorsun sanır. </st><st c="6330">Üstelik yüzme de bilmiyorsun! </st><st c="6360">Acemice çırpınıyorsun mutsuzluk denizinde...”</st></p>
		<p><st c="6405">Bu son sözü çocuğu rahatlatmış, güldürmüştü... </st><st c="6453">Biraz da öğretmeni mutlu olsun diye kendini zorlayarak dudaklarını araladı. </st><st c="6529">Seslice güldü Cankut.</st></p>
		<p><st c="6550">“Ha şöyle be oğlum! </st><st c="6571">Gül de, güller açsın yüzünde...”</st></p>
		<p><st c="6603">“Hoca’m, dalga geçiyor arkadaşlar...” diye döküldü çocuk.</st></p>
		<p><st c="6661">Vedat Bey, ‘Düğümün ucunu yakaladık galiba,’ diye geçirdi içinden. </st><st c="6729">Ciddileşti. </st><st c="6741">Kızmış gibiydi:</st></p>
		<p><span epub:type="pagebreak" title="45" id="page45"></span><st c="6756">“Ne diye dalga geçiyorlarmış, benim kardeşimle? </st><st c="6805">Kimin, ne haddine?”</st></p>
		<p><st c="6824">“Dişlerimle dalga geçiyorlar!” dedi, sesi boğuklaşarak.</st></p>
		<p><st c="6880">Vedat Bey karşısındaki çocuğun yüzünü avucuna aldı okşar gibi.</st></p>
		<p><st c="6943">“Bakayım şu dişlerine.”</st></p>
		<p><st c="6967">Cankut ağzını araladı, dudaklarını gerdi.</st></p>
		<p><st c="7009">Vedat Bey’in kaşları çatıldı, ama duygularını belli etmemeye çalıştı. </st><st c="7080">Çocuğun dişleri eğri büğrü çıkmıştı. </st><st c="7117">Çirkindi. </st><st c="7127">Dişçi elinin hiç değmediği belliydi.</st></p>
		<p><st c="7163">Elini çocuğun yanağından çekti.</st></p>
		<p><st c="7195">“Neden bir dişçiye göstermediniz? </st><st c="7230">Düzeltirdi be çocuğum!”</st></p>
		<p><st c="7253">Cankut kabahat işlemiş gibi önüne baktı. </st><st c="7295">Vedat Bey nedenini anlamakta güçlük çekmedi. </st><st c="7340">Olası ki, dişçiye verecek parası yoktu babasının...</st></p>
		<p><st c="7391">“Sen yine de çaktırmadan, arada bir gül, içinden geldiği gibi kahkaha at. </st><st c="7466">Ben senin güldüğünü göreyim, yeter. </st><st c="7502">Arkadaşların görmese de olur...” dedi tatlılıkla.</st></p>
		<p><st c="7551">Bunu derken ayağa kalkmıştı.</st></p>
		<p><st c="7580">Cankut minnet dolu bakışlarını öğretmeninin yüzüne çevirdi. </st><st c="7641">O bakışlarla, kalbini dolduran güzel duyguları, taze gül yaprakları gibi öğretmeninin başından aşağı boca ediyordu.</st></p>
		<p><st c="7756">Vedat Bey ay sonuna kadar bekledi. </st><st c="7792">O süre içinde Cankut’la göz temasını yitirmedi. </st><st c="7840">O da öğretmeninin isteğini </st><span epub:type="pagebreak" title="46" id="page46"></span><st c="7867">hiç unutmuyordu. </st><st c="7884">Göz göze geldiklerinde, içinden taşan gülüşü yüzüne yansıtıyordu.</st></p>
		<p><st c="7949">Aybaşından bir gün önce, “Yarın seninle okuldan sonra bir yere gideceğiz; annene haber ver, geç kalabileceğini bilsinler,” dedi.</st></p>
		<p><st c="8078">Ertesi gün birlikte dişçiye gittiler.</st></p>
		<p><st c="8116">Cankut bir dönem ağzında tellerle dolaştı. </st><st c="8160">Günden güne alıştı ağzındaki metal bağa. </st><st c="8201">Dişlerinin düzeleceğini bilmek, kendine güven duygusunu artırıyordu. </st><st c="8270">Telli dişleriyle adeta övünür gibi, arkadaşlarının bakışlarına aldırmadan, belirgin biçimde gülümsemeye başladı.</st></p>
		<p><st c="8382">O gülümseme, giderek yerini apaçık gülüşlere bıraktı. </st><st c="8437">Güldükçe mavi gözlerinin içinde ışıklar yanıyor; o ışığı daha çok Vedat Öğretmen görebiliyordu.</st></p>
		<p><st c="8532">Vedat Bey’in payına düşense, öğrencisine bir gülüş bağışlamanın mutluluk duygusuydu.</st></p>
	</section>
<div id="charCountTotal" value="8617"></div></body>
</html>
