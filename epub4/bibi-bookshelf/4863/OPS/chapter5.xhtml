<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sevgili Öğretmenim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="47" id="page47"></span><st c="0">Hatırım İçin</st></h1>
		<p><st c="13">Ortaokulun son sınıfındaydık, evet... </st><st c="52">Okulun büyük öğrencileri olduğumuz için, öğretmenler biraz daha arkadaşça yakınlık gösteriyor, yuvadan uçmaya hazır yavrularmışız gibi davranıyor, bu yönde öğüt veriyorlardı.</st></p>
		<p><st c="226">Doğrusu ya, biz de onların bu yakınlıklarını kötüye kullanmıyorduk. </st><st c="295">Derslerimize çalışıyor, öğütlerini ilgiyle dinliyorduk. </st><st c="351">Bir sorunu olan, sınıf öğretmenimiz Tarihçi Bayram Bey’e başvuruyor, onun yardımını rica ediyordu. </st><st c="450">Öteki öğretmenlerimiz de anlayışlı, dert dinler insanlardı, ama Tarihçi’nin yeri, öğrencilerinin gözünde başkaydı!</st></p>
		<p><span epub:type="pagebreak" title="48" id="page48"></span><st c="564">Bir kere, delikanlı adamdı; kimseye müdanası olmayan tiplerden... </st><st c="631">Karşısındaki kim olursa olsun, düşündüğünü söylerdi. </st><st c="684">Biz öğrencileri kadar, öğretmen arkadaşları da onu sever ve sayarlardı. </st><st c="756">Dışarlıklı biri değildi, o da bizler gibi bu yörenin çocuğuydu. </st><st c="820">Bunun verdiği bir rahatlık da vardı belki. </st><st c="863">Öteki öğretmenler dışarıdan geldikleri için, onlara karşı ev sahibi gibi davranır; bekârların ev bulmasına yardımcı olur, arkadaş çevresine tanıştırır, yemekleri iyi olan aşevlerine götürürdü.</st></p>
		<p><st c="1055">Okuttuğu tarih dersini öğrencilere sevdirmek için de, kendince birtakım yollar denerdi. </st><st c="1144">Tarih dersinin, tarih ezberlemek olmadığını söylerdi. </st><st c="1198">Her derste, işlenen konuyla ilgili kitaplar getirir, bu kitaplardan bölümler okutarak belleğimizi bazı ayrıntılarla beslerdi. </st><st c="1324">“Tarihin, geçmişte yaşanmış, kayda geçmiş her olayla ilgisi vardır,” sözü de, onun aklımda kalmış deyişlerinden biridir.</st></p>
		<p><st c="1444">“Siz gençsiniz, doğal olarak ilgi alanınız ileriye yöneliktir. </st><st c="1508">Yaşınız ilerledikçe geçmişe de ilgi duyacak, en azından kendi tarihinizi, yani anılarınızı gözden geçirmek isteyeceksiniz. </st><st c="1631">İşte, tarih merakı o zaman başlar. </st><st c="1666">Ama bu ilgide geç kalmamaya bakın. </st><st c="1701">Geçmişi öğrendikçe bugünü daha iyi anlayacak, yarını daha iyi planlayacaksınız. </st><st c="1781">Sakın ola ki, not almak için tarih okumayın. </st><st c="1826">Not kolay, ben size sınıf geçebileceğiniz notu her zaman veririm. </st><st c="1892">Ama asıl vermek istediğim, tarih öğrenme zevkidir...”</st></p>
		<p><st c="1945">O böyle, notla ilgili kaygılarımızı silince, bize de gerçekten kitap okuma, bilgi alanımızı genişletme tutkusu aşılamış oluyordu. </st><st c="2076">Kentimizin kitapçı dükkânlarına </st><span epub:type="pagebreak" title="49" id="page49"></span><st c="2108">uğramaya, kitapçı vitrinlerine bakmaya başlamıştık. </st><st c="2160">Cep harçlığımızın bir bölümünü kitaba ayırıyorduk.</st></p>
		<p><st c="2210">Bayram Bey, elimizde kitap görünce ilgilenmeden geçmez, bazen de kitabı alıp, öteki arkadaşlara da gösterirdi.</st></p>
		<p><st c="2321">Sınıfta kitaba para ayıran iki kişi vardı: Biri bendim, biri de arkadaşım Orhan. </st><st c="2403">İkimizi de zaman zaman övücü sözlerle arkadaşlarımıza örnek gösterirdi Tarihçi. </st><st c="2483">Doğrusu bu övgüler de gururumuzu okşuyor, bizi daha fazla kitapçı dükkânlarına yönlendiriyordu.</st></p>
		<p><st c="2578">Kitaba para ayırmayı düşünmeyen bazı arkadaşlarımızsa, bizden ödünç kitap alıp okuyordu. </st><st c="2668">Onların amacı da bu yolla öğretmenin gözüne girmekti.</st></p>
		<p><st c="2721">Bayram Bey, öğrenciliğinde ilginç bir serüven yaşamıştı tarih dersiyle ilgili. </st><st c="2801">Lisede okuduğu yıllarda, tarihten bir türlü geçer not alamamış. </st><st c="2865">Sınıfta kalmış o yüzden. </st><st c="2890">Ertesi yıl da kırık not alınca, ailesi onun kaydını alarak başka bir ildeki liseye yollamış. </st><st c="2983">Orada bitirmek zorunda kalmış liseyi. </st><st c="3021">Tarih öğretmenlerine küsüp bu dersten soğumak yerine, ilgisini sıcak tutmuş. </st><st c="3098">İlgilendikçe sevmiş... </st><st c="3121">Üniversiteye girerken, kendi gönlüyle tarih bölümünü seçmiş.</st></p>
		<p><st c="3181">Kendisine yıl kaybettiren öğretmenini, böylece mahcup etmek istemişti belki de. </st><st c="3262">Ama hiçbir zaman öğretmeniyle ilgili olumsuz bir söz söylediğini işitmemiştik.</st></p>
		<p><st c="3340">Bayram Bey, biz öğrencilerine yalnızca tarihi, kitapları, kültürü sevdirmiyor, kendiyle birlikte öğretmenle</st><span epub:type="pagebreak" title="50" id="page50"></span><st c="3448">ri ve öğretmenliği de sevdiriyordu. </st><st c="3485">Bunu, başımdan geçen bir olay nedeniyle daha iyi anlayacaktım.</st></p>
		<p><st c="3547">O gün fizik dersinden yazılı sınavımız vardı. </st><st c="3594">Tarih, edebiyat dersleri kadar olmasa bile, fizik dersiyle de aram iyiydi. </st><st c="3669">Hiç değilse geçer notlar alıyordum. </st><st c="3705">Hem dersleri ilgiyle izliyor, hem evde ders kitabımı gözden geçiriyordum. </st><st c="3779">O gün sınav başlayıncaya dek fizik kitabını elimden bırakmadım. </st><st c="3843">Sorulabilecek konulara bir daha, bir daha bakayım derken öğretmenimiz sınıfa girmiş, arkadaşlar ayağa kalkmış, ben hâlâ sayfa çeviriyorum...</st></p>
		<p><st c="3983">Öğretmenin, “Herkes kâğıt kalem çıkarsın!” demesiyle kendime geldim, bir saniye içinde elimdeki kitabı sıranın gözüne sürdüm. </st><st c="4110">Kitabı kapatmaya bile fırsat kalmamıştı.</st></p>
		<p><st c="4150">Yazılı başladı. </st><st c="4167">Öğretmenimiz soruları yazdırırken rahatlamıştım. </st><st c="4216">Birçoğu, yanıtını bildiğim sorulardı çünkü.</st></p>
		<p><st c="4259">Sorular bitti, öncelikle bildiğim yanıtları kâğıda döktürmeye başladım.</st></p>
		<p><st c="4331">Öğretmen Tuğrul Bey, sıralar arasında dikkatle dolaşıyor, kimsenin kopya çekmesine fırsat vermek istemiyordu haklı olarak. </st><st c="4455">Kentimize yeni gelen öğretmenlerdendi. </st><st c="4494">Kısa boylu, zayıfça, kumral, pire gibi hareketli, uyanık biriydi. </st><st c="4560">İlk öğretmenliğini bizimle geçiriyordu. </st><st c="4600">Kendisine yakınlık gösterenleri geri çevirmiyor, bu nedenle de öğrenciler arasında seviliyordu.</st></p>
		<p><st c="4695">Sınav başlayalı kaç dakika olmuştu, bilmiyorum. </st><st c="4744">Öğretmen arka sıralardan öne doğru gelirken, sıranın gözünde açık duran fizik kitabını görmüş!</st></p>
		<p><span epub:type="pagebreak" title="51" id="page51"></span><st c="4838">Ben kaptırmış, elimdeki kâğıda bir şeyler yazıyorum durmadan.</st></p>
		<p><st c="4900">Yanıma gelince, elini sıranın gözüne sokup, açık duran fizik kitabını aldı.</st></p>
		<p><st c="4976">“Oh, ne güzel! </st><st c="4992">Kitabı aç, cevapları ordan yaz!.. </st><st c="5026">İşte böyle yakalanırsın, arkadaş!”</st></p>
		<p><st c="5060">Bütün sınıfın gözü üstümdeydi.</st></p>
		<p><st c="5091">Sınav kâğıdıma hemen el koydu.</st></p>
		<p><st c="5122">“Soruları biliyordum, kopya çekmiyordum...” diyecek oldum.</st></p>
		<p><st c="5181">“Derdini müdüre anlatırsın!” dedi ve sınıftan çıkıp koridorda beklememi istedi.</st></p>
		<p><st c="5261">Hem kopya çekme, hem de kopya çekmiş gibi aşağılan...</st></p>
		<p><st c="5315">Tam o sırada müdür, ders verdiği sınıfın kapısını açtı, başını uzattı: “Ne bu gürültü?” diye sordu.</st></p>
		<p><st c="5415">Fizik öğretmeni, bir gözü sınıfta, kapı önüne gelerek kısaca açıkladı:</st></p>
		<p><st c="5486">“Kopya çekerken yakaladım, Müdür Bey!”</st></p>
		<p><st c="5525">Müdür, Türkçe öğretmenimizdi. </st><st c="5556">Edebiyata olan tutkumu bildiği için beni severdi. </st><st c="5606">Ona derdimi anlatabileceğimi sanırdım. </st><st c="5645">Hiçbir şey sormadı, hiçbir şey söylememe fırsat vermedi.</st></p>
		<p><st c="5701">Öğretmenimizin açıklaması onun için geçerli ve yeterliydi... </st><st c="5763">Suratıma öfkeli bir tokat indirip uzaklaştı oradan.</st></p>
		<p><st c="5814">Hırsımdan kendi kendimi yiyordum, ama yapacak bir şey yoktu. </st><st c="5876">Yediğim tokat umurumda bile değildi. </st><st c="5913">İfti</st><span epub:type="pagebreak" title="52" id="page52"></span><st c="5917">raya, haksızlığa uğramış olmayı içime sindiremiyordum!</st></p>
		<p><st c="5972">Uğradığım haksızlığı içime attım ve her iki öğretmenime de küstüm!</st></p>
		<p><st c="6039">Onlarla karşılaşmamaya, göz göze gelmemeye, derslerinde konuşmamaya, sokakta rastladığımda görmezden gelmeye başladım. </st><st c="6159">Belki de aleyhime olacaktı bu durum. </st><st c="6196">Türkçe dersinden değilse bile, fizik dersinden bitirme sınavlarında bana geçer not vermeyebilirdi öğretmen. </st><st c="6304">Bir yıl boşta gezer, arkadaşlarım liseye giderken, ben gelecek yılı beklemek zorunda kalabilirdim. </st><st c="6403">Yine de, kırgınlığım ağır basıyordu. </st><st c="6440">İşlemediğim bir suçtan ötürü suçlu ilan etmişlerdi beni! </st><st c="6497">Hiç aklımdan çıkmıyordu.</st></p>
		<p><st c="6521">Sınıf arkadaşlarım içinde, kopya çekmediğime bir tek kişi inanıyordu: Orhan. </st><st c="6599">Teneffüslerde yanıma geliyor, değişik konulardan söz açarak üzüntümü, küskünlüğümü dağıtmaya çabalıyordu sevgili arkadaşım.</st></p>
		<p><st c="6722">Orhan bir ara fırsatını yakalayıp, konuyu, sınıf öğretmenimiz Bayram Bey’e de anlatmış. </st><st c="6811">Haksızlığa uğradığımı, bu nedenle öğretmenlerime küstüğümü bilsin istemiş... </st><st c="6888">Bayram Bey de ona, beni yanına alıp, kendi mahallesindeki Havuzlu Kahve’ye uğramamızı söylemiş.</st></p>
		<p><st c="6983">Bu olaydan birkaç gün sonraydı işte... </st><st c="7023">Hep yaptığımız gibi okul çıkışında kitapçı vitrinlerini, sinema afişlerini gözden geçirdik Orhan’la. </st><st c="7124">Biraz çarşı pazarda başıboş dolaştık. </st><st c="7162">Sonra evlerimize dönecekken, Orhan’ın önerisiyle tarih öğretmenimizin kahvesine gidip, birer gazoz içmeye karar verdik.</st></p>
		<p><st c="7281">Öğretmenimiz, kahvehaneye gitmemize, kendisini </st><span epub:type="pagebreak" title="53" id="page53"></span><st c="7329">görmemize izin verir; ancak, “Oyun oynadığınızı görmeyeyim!” diye sıkılardı.</st></p>
		<p><st c="7405">Bayram Bey, eski mahalle arkadaşlarıyla oturmuş kâğıt oynuyordu. </st><st c="7471">Bizi görünce, başıyla biraz ötedeki boş masayı işaret etti. </st><st c="7531">Oyun masasından uzak tutmak için bizi başka masaya oturttuğunu biliyorduk. </st><st c="7606">Az sonra kahveci sade gazozlarımızı getirip masamıza bıraktı.</st></p>
		<p><st c="7667">Biz daha gazozları bitirmeden, oyun masasından ayrılıp yanımıza geldi Bayram Bey.</st></p>
		<p><st c="7749">Her zamanki gibi şıktı, özenliydi giyimi kuşamı. </st><st c="7799">Modayı izler, kaliteli kumaşlar satan terzilere ısmarlardı gömleğini, takım elbisesini. </st><st c="7887">“Hoca’m yine çok şıksınız!” diyen öğrencilerini de gülerek karşılar ve her zamanki tok sözlülüğüyle; “Yağ çekme oğlum, yağ çekme! </st><st c="8017">Yağcılık iyi bir şey değil,” derdi.</st></p>
		<p><st c="8052">Onun bu halleri, bu dobra sözleri daha çok sevilmesine neden oluyordu.</st></p>
		<p><st c="8123">Hafif gevşettiği kravatıyla son moda gömleği gerçekten pek uyumluydu, üzerinde güzel duruyordu. </st><st c="8220">Ama kızmasın diye bir şey söylemedik.</st></p>
		<p><st c="8257">Hemen bir sandalye çekti, masamıza oturdu; hiç beklemeden söze girdi: “Orhan anlattı bana durumu. </st><st c="8356">Öğretmenlerine küsmüşsün, öyle mi?”</st></p>
		<p><st c="8391">“Kopya çekmediğim halde...” diyecek oldum, kırgın bir sesle.</st></p>
		<p><st c="8452">“Biliyorum oğlum! </st><st c="8471">Bana anlatma, çekmemişsindir, doğrudur.”</st></p>
		<p><st c="8511">“Bütün arkadaşlarımın önünde rezil oldum!”</st></p>
		<p><span epub:type="pagebreak" title="54" id="page54"></span><st c="8554">“Sözümü kesme,” dedi yumuşakça. </st><st c="8587">“Beni dinle diye çağırdım seni buraya. </st><st c="8626">Bakın, sizler gelecek vaat eden çocuklarsınız. </st><st c="8673">Ama yaşam deneyimleriniz çok az. </st><st c="8706">Henüz hayatın kıyısındasınız. </st><st c="8736">Şunu iyi anlayın oğlum: Öğretmen de bir insan en nihayetinde. </st><st c="8798">Etten kemikten bir insan... </st><st c="8826">Onlar da yanılır, yanlış yapar, haksızlık eder... </st><st c="8876">Onların da sorunları, sıkıntıları vardır. </st><st c="8918">Gurbettedir, memleketinde bıraktığı, kendisine muhtaç yakınları vardır. </st><st c="8990">Bütün bunları bir yana koy... </st><st c="9020">Sen öğretmenine karşı kin güdemezsin. </st><st c="9058">Sen kinlenirsen, o da sana kinlenir; seni sınıfta bırakır. </st><st c="9117">Yapabilir mi, yapabilir. </st><st c="9142">Yapmaz, o başka... </st><st c="9161">Ama isterse yapar... </st><st c="9182">Küsmek, darılmak, saygısızlık etmek yok! </st><st c="9223">Bakın, beni sevdiğinizi biliyorum. </st><st c="9258">Hatırım için, sizden ne istiyorsam onu yapın. </st><st c="9304">Tamam mı? </st><st c="9314">Söz mü?”</st></p>
		<p><st c="9322">“Söz...” dedim usulca.</st></p>
		<p><st c="9345">Ayağa kalktı. </st><st c="9360">Bizi gönderdi. </st><st c="9375">Kendi oyun masasına döndü.</st></p>
		<p><st c="9401">Sanırım, işitmek istediğim bunlar değildi. </st><st c="9445">Buraya öğüt almak niyetiyle gelmemiştim. </st><st c="9486">Bana hak vereceğini, “Ayıp etmişler, sana yapılmazdı, yanındayım,” falan diyeceğini umuyor olmalıydım.</st></p>
		<p><st c="9588">Oradan ayrıldıktan sonra, Orhan da, ben de hiç konuşmadık yol boyunca.</st></p>
		<p><st c="9659">Yine de üzerimde bir hafifleme mi vardı ne?</st></p>
		<p><st c="9703">Düşününce nedenini buldum: Bayram Bey’in, “Hatırım için” demesi, gönlümü okşamıştı.</st></p>
		<p><st c="9787">Son sınavlar gelip çattığında, artık bu olay benim için ge</st><span epub:type="pagebreak" title="55" id="page55"></span><st c="9846">rilerde kalmıştı. </st><st c="9865">Sınav dönemine kadar, söz vermiş olmanın gereğince, öğretmenlerimle karşılaştıkça görmezden gelmedim; selam esirgemedim. </st><st c="9986">Onlarsa hiçbir şey yaşanmamış gibi davranıyordu.</st></p>
		<p><st c="10034">Her gün bir dersten sınava giriyorduk.</st></p>
		<p><st c="10073">Fizik dersine olabildiğince iyi hazırlanmaya çalışmıştım. </st><st c="10132">Bu dersten alacağım notla, kopyacı olmadığımı kanıtlamak istiyordum. </st><st c="10201">Böylece yıl içinde kırılan gururumu kurtaracaktım.</st></p>
		<p><st c="10251">Fizik öğretmenimiz Tuğrul Bey, hep yaptığı gibi, yine sıraların arasında dolaşıyor, sandalye üstüne çıkıyor, sınav salonunu göz altında tutuyordu.</st></p>
		<p><st c="10398">Bir ara, yanı başımda dikelip durduğunu fark ettim. </st><st c="10451">Kendimden emin olduğum için rahat rahat yazıyordum yanıtları. </st><st c="10513">Meğer yanı başımda dikilip yazdıklarımı okuyormuş.</st></p>
		<p><st c="10563">Kulağıma doğru eğilip, “Hayır,” dedi usulca. </st><st c="10609">“Üçüncü sorunun yanıtı yanlış. </st><st c="10640">Onu karala, yeniden yaz. </st><st c="10665">Doğru yanıtın şöyle olması gerekiyor...”</st></p>
		<p><st c="10705">Dediklerini yaptım.</st></p>
		<p><st c="10725">Başımdan çekildi.</st></p>
		<p><st c="10743">Bir sorunun yanıtı yanlış olsa bile yine geçer not alırdım, ama not ortalamam düşebilirdi. </st><st c="10835">Bu bir sorunun karşılığında verilecek not, fizik öğretmenimizin ikramıydı bana. </st><st c="10915">Belli ki, Bayram Bey’le aralarında konuşmuşlar. </st><st c="10963">Gün görmüş öğretmen, bana çıkıştığı gibi, meslektaşına da tatlı sert çıkışmış olmalıydı. </st><st c="11052">O da gönlümü almak istemişti.</st></p>
		<p><span epub:type="pagebreak" title="56" id="page56"></span><st c="11081">Sınav döneminin sonunda bütün öğretmenlerimle barışıktım.</st></p>
		<p><st c="11139">Hele Bayram Bey unutulur gibi değildi! </st><st c="11179">Onu hep saygıyla, sevgiyle anımsayacaktım.</st></p>
	</section>
<div id="charCountTotal" value="11221"></div></body>
</html>
