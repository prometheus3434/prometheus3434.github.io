<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_8"><a name="_Toc356429256">Bölüm 8</a></h2>

  <p>Dr. Ramirez iskeleden el sallayıp, iyi yolculuklar dilediğinden bu yana nehrin manzarası pek az değişmişti. Hava teknesi kıvrım kıvrım giden, koyu yeşil suların üzerinde kayarcasma ilerliyordu. Nehrin iki kıyısındaki sık ağaçlar, ormanın bitmek bilmeyen gece karanlığı ile arasında bir duvar oluşturur gibiydi, bir noktada birikintiler yolu tıkadığından durmak zorunda kaldılar. Uçak motorunun beyni karıncalandıran homurtusunun kesilmesi ikisine de iyi geldi.</p>

  <p>Birbirine girmiş kütüklere ve dallara ipler bağlayıp sıkışıklığı çözdüler.</p>

  <p>Yaptıkları iş epey zaman aldığından, ağaçtan duvar seyrelip kıyıdaki açıklıklar ve ekili tarlalar görünmeye başladığında akşamüstü olmuştu. Sonra birdenbire orman bitti ve saz kulübeler göründü.</p>

  <p>Paul motorun hızını kesti ve teknenin düz burnunu çamurlu kıyıya sıralanmış ağaç gövdesinden oyulma kanoların arasına soktu, istediği noktaya yerleşince moturu durdurdu. Başındaki NUMA yazılı beysbol kepini çıkarıp yelpazelendi. "İnsanlar nerede?"</p>

  <p>Dr. Ramirez'in bulunduğu yerde gürültüyle günlük işlerini yapan yerlilerle kıyaslayınca, buranın sessizliği garip gelmişti. Terk edilmiş gibi görünüyordu.</p>

  <p>Yalnızca baca deliklerinden çıkan gri duman kısa bir süre öncesine kadar kulübelerde birilerinin bulunduğunu gösteriyordu.</p>

  <p>Çok garip, dedi Gamay. "Sanki veba salgını var."</p>

  <p>Paul malzeme kutusunu açıp, sırt çantasını çıkardı. Dr. Ramirez uzun namlulu Colt tabancayı almaları için ısrar etmişti. Ağır hareketlerle çantayı ayaklarının arasına yerleştirdi, elini sokup kılıfı açtı ve kabzanın güven verici sertliğini avucunda hissetti.</p>

  <p>Beni veba endişelendirmiyor, dedi alçak sesle, sessiz kulübelere bakarak.</p>

  <p>Kanonun içindeki ölü Kızılderiliyi düşünüyorum.</p>

  <p>Paul'ün çantada ne aradığını fark eden Gamay de aynı kaygıya kapılmıştı.</p>

  <p>Tekneden indikten sonra geri dönmemiz belki de zor olur, dedi usulca. "Birkaç dakika daha bekleyelim ve bakalım neler olacak."</p>

  <p>Paul onayladı. "Belki siesta yapıyorlardır. Hadi onları uyandıralım." Ellerini ağzına götürüp olanca sesiyle, "Merhaba!" diye bağırdı. Tek yanıt sesinin yankısı oldu. Bir kez daha denedi. Hiçbir şey kıpırdamadı.</p>

  <p>Gamay gülmeye başladı. "Böyle bir sesi duymadıklarına göre uykuları çok derin olmalı."</p>

  <p>Ürkütücü, diyerek başını salladı Paul. "Burada oturmak çok sıkıcı. Ben gidip bir bakacağım. Beni korur musun?"</p>

  <p>"Bir elim tabancada diğeri kontak anahtarında olacak. Kahramanlık yapmaya kalkma."</p>

  <p>Beni tanırsın. Bir sorunla karşılaşırsam, koşup gelirim.</p>

  <p>Paul Trout yerinden kalktı ve güverteye çıktı. Karısının kendisini koruyacağından emindi. Racine kasabasında büyürken babası Gamay'e ateş etmesini öğretmişti ve her cins silahı ustalıkla kullanabiliyordu. Paul onun bir kum piresini, sıçrayışının ortasındayken gözünden vurabileceğinden emindi.</p>

  <p>Kulübeleri tekrar gözden geçirip kıyıya atladı ve olduğu yerde kaldı. En büyük kulübenin karanlık girişinde bir hareket görür gibi olmuştu. Sanki biri kapının kenarından bakmış ve gözden kaybolmuştu. Bir kez daha aynı görüntüyü yakaladı.</p>

  <p>Birkaç saniye sonra bir adam ortaya çıkıp el salladı. Selamlamak için seslendi ve nehre doğru yürümeye başladı.</p>

  <p>Kıyıya gelince durup terden sırılsıklam olmuş ipek bir mendille ıslak yüzünü kuruladı. İri yapılı bir adamdı ve geniş kenarlı hasır şapkasının yüksek tepesi boyunu daha da uzun gösteriyordu. Bol kesimli beyaz pamuklu pantolonunun beline naylon bir ip geçirilmişti. Uzun kollu beyaz gömleği ise boynuna kadar ilikliydi. Güneş ışığı sol gö. zündeki tek gözlüğün camında parlıyordu.</p>

  <p>Merhaba, dedi hafif bir aksanlı sesle. "Yağmur ormanının paris'ine hos geldiniz."</p>

  <p>Paul adamın arkasındaki harap kulübelere baktı. "Eyfel Kulesi nerede?"</p>

  <p>"Ha ha ha. Eyfel kulesi ha. Harika! iste surada Zafer Anıtı'ndan pek uzakta değil."</p>

  <p>Nemli sıcakta uzun bir nehir yolculuğu yaptıktan sonra Paul'ün uzun süre laf yarıştırmaya kalkışacak hali yoktu. "Hollandalı diye bilinen birini arıyoruz."</p>

  <p>Adam şapkasını cıkarınca tam tepesi tıraş edilmiş karmakarışık beyaz saçları ortaya çıktı. "Emrenizdeyim. Ama ben Hollandalı değilim," diyerek güldü. "Yedi yıl önce buraya geldiğim zaman 'Deutsch' olduğumu söylemiştim ama herkes 'Dutch'anladı. Ben Almanım. Adım Dieter von Hoffman."</p>

  <p>Ben de Paul Trout ve bu da, karım Gamay.</p>

  <p>Hoffman tek gözlüğünü ayarlayıp genç kadına baktı. "Güzel bir hanım için güzel bir isim," dedi kibarca. "Güzel olsun olmasın, buraya beyaz kadınlar pek sık gelmez."</p>

  <p>Paul köyün niçin bu kadar sessiz olduğunu sorunca Dieter'in etli dudakları sarktı. "Köylülere saklanmalarını ben önerdim. Yabancılara karşı tedbirli davranmak iyidir. Sizin dost olduğunuzu görünce ortaya çıkacaklardır." Yine anlamsız gülümsemesi yüzüne yerleşti. "Yoksul köyümüze geliş nedeninizi sorabilir miyim?"</p>

  <p>"Dr. Ramirez gelmemizi istedi. Biz NUMA yani Ulusal Sualtı ve Denizcilik Kurumu'nda çalışıyoruz, dedi Gamay. "Nehir yunusları üzerinde çalışma yapıyorduk ve Dr. Ramirez'in yanında kalıyorduk. 0 da sizi ziyaret etmemizi istedi."</p>

  <p>"Ormanın telegraf sisteminden Amerikalı bir bilim adamı çiftin buralarda olduğunu duymuştum. Ama bizleri ziyaret ederek onurlandıracağınız hiç aklıma gelmemişti. Dostumuz Dr. Ramirez son günlerde nasıl?"</p>

  <p>Kendisi gelmek istiyordu ama bileğini burktuğu için yola çıkamadı.</p>

  <p>"Çok kötü. Onu görmek hoş olurdu. Çok uzun zamandır bir tek konuğum bile olmadı ama bu kötü bir ev sahibi olduğum anlamına gelmez. Herhalde terlemiş ve susamışsınızdır."</p>

  <p>Paul ile Gamay, pekâlâ ama dikkatli ol, diyen bakışlarla birbirlerine baktılar ve tekneden ayrıldılar. İçinde tabancanın durduğu çantayı Gamay omzuna astı. Ve yarım daire biçiminde dizilmiş kulübelere doğru yürüdüler. Dieter anlamadıkları bir dilde seslenince kulübelerden Kızılderili erkekler, kadınlar ve çocuklar çıktı. Ürkek bir tavırla adeta hazır ol vaziyetinde durdular. Dieter bir emir daha verince islerinin basına gittiler. Paul ile Gamay bir kez daha bakıştılar.</p>

  <p>Dieter bu köyde insanlarla konuşmuyor, emrediyordu.</p>

  <p>En büyük kulübeden yirmili yaşlarında başı öne eğik bir kadın çıktı. Üstlerinde yalnız küçük birer peştemal olan diğer kadınlardan farklı olarak biçimli bedeni makine dokuması bir kumaşla baştan aşağıya örtülmüştü. Dieter homurtulu bir sesle emredince, kulübeye girip gözden kayboldu.</p>

  <p>Büyük kulübenin önünde dört direğin taşıdığı saz kaplı sundurma, kütüklerden yapılmış bir masayla tabureleri güneşten koruyordu. Dieter konuklarına işaret etti ve taburelerden birine oturup hasır şapkasını çıkardı. Ter içindeki başını mendiliyle kuruladı ve kulübenin açık kapısına doğru seslendi.</p>

  <p>Kadın elindeki tepside dallardan oyulmuş üç fincanla yanlarına geldi. Fincanları masaya bırakıp birkaç adım geride saygıyla başı öne eğik bekledi.</p>

  <p>Dieter fincanını havaya kaldırdı. "Yeni dostlarla tanışmanın şerefine." Fincanın içinden bir tıkırdı duyuldu. "Haklısınız," dedi Dieter. "Buzların harika sesini duyuyorsunuz. Benzinle çalışan bir buz makinesine sahip olmamı sağlayan çağdaş bilim harikalarına teşekkür edebilirsiniz. Bu kara derili Ademler ve Havvalar gibi yasamaya hiç gerek yok." Bardağın yarısını bir dikişte içti.</p>

  <p>Paul ile Gamay ufak yudumlarla tadına baktılar ve hem soğuk, hem de alkol derecesi yüksek serinletici bir içecek olduğuna karar verdiler. Gamay çevresine bakındı. "Dr. Ramirez sizin ticaret yaptığınızı söyledi. Ne gibi mallar satıyorsunuz?"</p>

  <p>"Yabancılar için burası çok yoksul bir yerleşim yerine benzer ama bu ilkel insanlar son derece gelişmiş sanat eserleri üretebiliyorlar Ürünlerini hediyelik eşya dükkanları gibi yerlere göndermelerinde aracılık yapıyorum."</p>

  <p>Köyün yoksulluğuna bakılırsa aracının aslan payını kaptığı belli diye düşündü Gamay. Çevresine dikkatle bakınır gibi davrandı ve sordu. "Ayrıca sizin evli olduğunuzu da duyduk. Karınız burada değil mi?"</p>

  <p>Paul gülüşünü elindeki fincanla gizlemeye çalıştı. Gamay yerli kadının Dieter'in karısı olduğunu pekala anlamış ve adamın ona davranışlarından hoşlanmamıştı.</p>

  <p>Dieter'in yanakları kızardı ve kadını çağırdı. "Bu Tessa."</p>

  <p>Gamay ayağa kalkıp elini uzattı. Kadın bir an şaşkınlıkla yüzüne baktı, kararsız kaldı ve uzatılan eli sıktı.</p>

  <p>Seninle tanıştığıma sevindim. Benim adım Gamay ve bu da kocam Paul.</p>

  <p>Tessa’nın esmer yüzünde bir gülüşün gölgesi dolaştı. Dieter'in daha sonra acısını karısından çıkaracağını hisseden Gamay işi fazla uzatmadan başını sallayıp yerine oturdu. Yerli kadın biraz önce durduğu yere geriledi.</p>

  <p>Dieter huzursuzluğunu yapay bir gülüşle örttü. "Ben sizin sorularınızı yanıtladığıma göre... artık bu zorlu yolculuğu niçin yaptığınızı anlatır mısınız?"</p>

  <p>Paul masaya doğru eğildi ve var olmayan gözlüklerinin üzerinden adamın yüzüne baktı. "Nehirden, kütükten oyulmuş bir kanonun içinde bir Kızılderili cesedi geldi."</p>

  <p>Dieter ellerini açtı. "Yağmur ormanları tehlikeli bir yerdir ve burada yaşayanlar vahşilikten ancak bir kuşak sonradır. Üzülerek söylüyorum ama ölü Kızılderililere oldukça sık rastlanır."</p>

  <p>Ama bu farklıydı, diye yanıtladı Paul. "Tabancayla vurulmuştu."</p>

  <p>“Vurulmuş mu?”</p>

  <p>“Dahası da var. Chulo Kabilesi'ne mensuptu.”</p>

  <p>“Bu iş çok ciddi,” dedi Dieter gerdanını oynatarak. "Hayalet ruhlarla bağlantılı her şey sorun demektir."</p>

  <p>“Dr. Ramirez bu kabilenin basında bir kadın olduğunu söylemişti,” dedi Gamay.</p>

  <p>"Yaa, demek efsaneleri duydunuz. Çok renkli dimi? Ben de bir efsanevi tanrıça şefin varlığını duydum ama onunla tanışma onuruna ulaşamadım."</p>

  <p>Bu kabilenin üyeleriyle hic karşılaştınız mı? diye sordu Gamay.</p>

  <p>Hiç karşılaşmadım ama bazı öyküler var tabii...</p>

  <p>Nasıl öyküler bunlar Bay von Hoffman?</p>

  <p>"Söylentilere göre Chulo Kabilesi Tanrı’nın Eli'nin öte yanında yaşıyormuş. Yani biraz ötedeki Büyük Şelale1ye yerliler bu adı takmış. Yan yana akan bes şelale dev parmakları andırıyormuş. Şelaleye çok fazla yaklaşan yerliler ortalıktan kaybolmuş."</p>

  <p>Ormanın tehlikeli olduğunu söylemiştiniz.</p>

  <p>"Evet aslında bir hayvanın saldırısına uğramış ya da zehirli bir yılan tarafından ısırılmış olabilirler. Ya da belki yollarını kaybetmişlerdir."</p>

  <p>“Ya yerli olmayanlar?”</p>

  <p>"Ara sıra servet kazanmak amacıyla buraya gelenler olur. Onlara konukseverliğimi gösteririm, yaşadığımız çevre konusunda bildiklerimi anlatırım ve Chulo topraklarından uzak durmaları için uyarırım. Ellerini yıkar gibi ovuşturarak devam etti. "Üç ayrı grup benim uyarılarıma kulak asmadı ve hepsi de tek bir iz bırakmadan kayboldu. Yetkililere haber verdim ama herkes ağaçların yuttuğu insanları bulmanın olanaksızlığını bilir."</p>

  <p>"Bu grupların arasında ilaç sanayiinde kullanılacak bitkileri arayanlar da var mıydı? diye sordu Paul."</p>

  <p>"Bildiğim kadarıyla ilaçlar, kauçuk, kereste, hazineler, yitik kentler gibi her şeyi aramak için gelirler. İçlerinden çok azı bana sırlarını açar ve ben de fazla soru sormam."</p>

  <p>Dieter anlatırken Tessa sessizce elini kaldırıp gökyüzünü işaret etti. Adam sonunda bu hareketi ve Trout'larm meraklı bakışlarını fark etti. Bir an yüzü sertleşti ve kaypak gülüşü tekrar ortaya çıktı.</p>

  <p>"Gördüğünüz gibi Tessa en çok, kısa bir süre önce bitki örnekleri almak için buraya gelen bir grubun etkisi altında kaldı. Gelenler ağaç tepelerinden kolayca aşmak için küçük bir zeplin kullanıyorlardı. İtiraf ederim ki yerliler gibi ben de araca hayran kaldım."</p>

  <p>Kimdi bunlar? diye sordu Gamay.</p>

  <p>"Yalnızca bir Fransız firmasını temsil ettiklerini biliyorum. Fransızların ne kadar ketum olduklarını bilirsiniz."</p>

  <p>“Onlara ne oldu?”</p>

  <p>"Hiçbir fikrim yok. İçerlere doğru gittiklerini duydum. Belki de Chulo Kabilesi onları ele geçrdi ve yedi. Ortaya attığı bu fikre kahkahalarla güldü. “Buraya geliş nedeninize dönersek, beni uyardığınız için çok teşekkür ederim, ama artık ormanın ne kadar tehlikeli olduğunu gördüğünüze göre Dr. Ramirez'e teşekkürlerimle birlikte geri döneceğinizi sanıyorum."</p>

  <p>Gamay gitgide alçalan öğleden sonra güneşine baktı. Tropik kuşakta güneşin adeta bir giyotin hızıyla indiğini biliyorlardı.</p>

  <p>“Geri dönüş yolu için oldukça geç,” dedi Gamay. "Sen ne dersin Paul?"</p>

  <p>“Gece karanlığında nehri geçmek çok tehlikeli olabilir.”</p>

  <p>Dieter önce kaşlarını çattı ve sonuç alamayacağını anlayınca tekrar gülümsedi.</p>

  <p>"Öyleyse bu gece konuğum olursunuz. İyi bir uyku çektikten sonra yarın sabah erkenden yola çıkarsınız."</p>

  <p>Gamay söylenenleri yarım kulak duydu. Tessa'nın başı artık öne eğik değildi.</p>

  <p>İrileşmiş gözleriyle dimdik Gamay'in yüzüne bakarak belli belirsiz başını salladı. Paul de bü hareketi fark etti.</p>

  <p>İkram ettiği içki ve gece kalacak bir yer sağladığı için Dieter'e teşekkür edip, tekneden bazı eşyalarını alacaklarını söylediler. Nehre doğru yürürlerken sanki çevrelerinde görünmeyen bir güç alanı varmış gibi yerliler geriye çekiliyordu.</p>

  <p>Gamay motorun yağını kontrol ediyormuş gibi davrandı.</p>

  <p>Tessa'yı gördün mü? diye sordu. "Bizi uyarıyordu."</p>

  <p>Gözlerindeki korkuyu okumamak olanaksız, dedi Paul yağ çubuğunu inceleyerek.</p>

  <p>Sence ne yapmamız gerekir?</p>

  <p>"Fazla seçeneğimiz yok. Geceyi bu Mutlu Kamp'ta geçirmek için can atmıyorum ama biraz önce şaka yapmıyordum. Bu nehri karanlıkta geçmeye çalışmak çılgınlık olur. Bir önerin var mı?"</p>

  <p>Evet, var, dedi Gamay, gitgide kararan ışıkta, nehrin üstünde uçan kartal büyüklüğündeki yarasaya bakarak. "Aynı zamanda uyumamamızı öneriyorum."</p>
</body>
</html>
