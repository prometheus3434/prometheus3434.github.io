<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_31"><a name="_Toc356429279">Bölüm 31</a></h2>

  <p>Metal duvarlı hangarın sanki kocaman bir çanmıs gibi her santimetre karesinde yankılanan, kulak zarlarını adeta yırtan bir patlama sesi saldırganların kuşatmayı tamamladığının habercisiydi. Hangarın ön yüzünde açılan delikten sıcak metal ve yanan bitki parçaları içeri döküldü. Gökyüzü görünmeye başladı, ama onlarca yıldır hangarı saran toprak ve bitki örtüsü patlamanın etkisini hafifletmişti.</p>

  <p>Austin açılan deliğe baktı. "Uçağa zarar vermemek için yukarıya nişan alıyorlar. Herhalde bizi korkutmaya çalışıyorlar."</p>

  <p>“İşlerini çok iyi yapıyorlar,” dedi Zavala. "Çok korktum."</p>

  <p>Aslında Zavala’nın hiç de korkmuş bir hali yoktu. Eğer kolayca paniğe kapılan bir insan olsaydı Özel Görev Ekibi'nden çok önceden istifa etmesi gerekirdi.</p>

  <p>Sakin gözlerle hangarı araştırırken, kendilerine biraz olsun üstünlük sağlayacak bir şeyler bulmaya çalışıyordu.</p>

  <p>Patlamanın son yankıları azalırken, hangarın arka tarafındaki çelik kapıya inen darbelerin gürültüsü geldi.</p>

  <p>“Hazırladığımız tuzağa düşmediler,” dedi Austin.</p>

  <p>Doğruca uçağa koşup taşıyabildikleri alet kutularını, koltukları, dolapları kapının önüne yığdılar. Kurdukları barikat saldırganları ancak birkaç dakika durdurabilecekti. Ateşin yoğunlaştığı ön kapı konusunda daha kaygılıydılar.</p>

  <p>Uçağın gövdesinin altına sığınırken Zavala jet motorlarına baktı. Arka taraftaki egzoz borularının ağzı bir kale duvarına sıralanmış topları andırıyordu.</p>

  <p>Austin'in kolunu tuttu.</p>

  <p>"Bak Kurt, motorlar doğruca arka duvara bakıyor. Eğer çalıştırabilirsek, arka kapıdan gelecek olanlar için sıcak bir karşılama töreni düzenleyebiliriz."</p>

  <p>Austin arka kapıdaki balyoz seslerini duymuyormuş gibi sakin adımlarla uçağın altında dolaştı. Ön tarafına geçip, ellerini beline dayayıp uçan kanadın iyice incelip çizgi halini alan burnuna ve kokpite baktı.</p>

  <p>"Hangardan çıkmayı basarsak bile, gidebileceğimiz bir yer yok. Belki daha iyi bir fikrim olabilir."</p>

  <p>Austin ile bunca zamandır birlikte alışan Zavala arkadaşının beyninin alışagelmişin dışındaki çalışma biçimini yadırgamıyordu. Ne demek istediğini bi anda kavradı. "Dalga geçiyorsun."</p>

  <p>Austin'in bakışları çok ciddiydi.</p>

  <p>"Sistemlerin çalıştığını sen söyledin. Eğer motorları çalıştırabilirsek birkaç kötü adamı, toz toprak içinde bırakıp gitmek yerine niçin ısıtmak için yakıt harcayalım? derken Zavala’nın gözlerindeki pırıltıyı fark etti. “Bu nesneyi uçurmak için can atıyorsun."</p>

  <p>“Bir dizi sorun var. Motorlar çalışmayabilir, yakıt bozulmuş olabilir,” dedi Zavala birkaç istenmeyen olasılığı daha sıraladı, ama dudaklarının yukarıya doğru kıvrılması bunları hesaba katmadığını gösteriyordu. Austin arkadaşının bugüne dek inşa edilmiş her tip hava taşıtını kullanma arzusunu canlandırmıştı.</p>

  <p>"Kolay olmayacağını biliyorum. Şuradaki traktörler herhalde havalanacağı zaman bunu dışarı çekmek için kullanılıyordu. Biz aynı lükse sahip değiliz. Koşmaya buradan başlayacağız."</p>

  <p>"Herhangi bir başlangıç yapabilmek beni mutlu eder. Bu motorlar elli yıldır çalışmadı, dedi Zavala."</p>

  <p>"Woody Allen’ın filmindeki Volkswagen'i düşün. Bir mağarada yıllarca kaldıktan sonra ilk dokunuşta çalışıyordu. Zor olmayacağını biliyorum."</p>

  <p>Zavala sırıttı. "Buna pek Volkswagen denemez ya," diye itiraz etti ama kapıldığ heyecan bu fikri bir ölüm kalım meselesinin ötesine götürdüğünü gösteriyordu.</p>

  <p>Artık bir meydan okuma gibi görüyordu. "Öncelikle şu ihtiyarı yükseltip yükseltemeyeceğimize bakalım. İnik lastiklerle hiçbir yere gidemeyiz. Hava basmalıyız."</p>

  <p>“Hava hortumları gördüm ama fazla zamanımız yok.”</p>

  <p>"Gövdenin altındaki iki dış lastikten başlar, sonra burundaki lastiği şişiririz Eğer zaman kalırsa iç lastiklere de hava basarız."</p>

  <p>Çarçabuk hortumu açtılar ve hava basmaya başladılar. Kompresörün takırtısı yüreklerinin çarpıntısından çok farklı değildi. Austin bir an durup dinledi.</p>

  <p>Sımsıkı kapalı olduğu halde arka kapıdaki gürültüler kesilmişti. Bundan hoşlanmadı. Ara vermenin nedeni belki de kapıyı patlatmaya hazırlanmalarıydı.</p>

  <p>Ama endişelenecek zamanı olmadı. Hangarın ön tarafından korkunç bir patlama ses daha duyuldu. Patlamanın şiddetiyle yağa bulanmış beton zemine yüzüstü düştüler ilk deliği büyütmek için tam altına ateş edilmişti. Yanan bitkilerin dumanı tavana doğru yükseliyordu.</p>

  <p>“Zamanımız kalmadı!” diye haykırdı Austin. "Bir benzincide hava basarız. Kapağı açık bırak. Motorların sesini duyar duymaz kapının şalterini indireceğim. Kapı açılırken de uçağa atlayacağım."</p>

  <p>“Sakın uçağı jeneratöre bağlayan kabloyu çıkarmayı unutma,” dedi Zavala uçağa tırmanırken.</p>

  <p>Austin elini şaltere yaslayıp bekledi. Pek fazla şansları olduğuna inanmıyordu, ama savaş yıllarındaki Amerikan mühendisliğinin kendini kanıtlayacağını umuyordu.</p>

  <p>Zavala kaptan pilot koltuğuna oturup konsoldaki tanımadık göstergelere baktı.</p>

  <p>Dersini çok çabuk öğrenmesi gerekiyordu. Bir Catalina'yı nasıl uçurduğunu anımsamaya çalışırken göstergelerin tümüne değil, yalnızca sorunları işaret edecek olanlara bakmaya özen gösterdi. Tüm sistemler çalışıyordu. İki koltuğun arasındaki konsolda telsiz, yakıt ve seyir hızı göstergeleri vardı. Parmakları düğmelerin üzerinde gezinince göstergeler kumar makinelerinin ekranları gibi aydınlandı.</p>

  <p>Soluğunu tutup motorları teker teker çalıştırdı. Türbinler boğuk bir homurtuyla başlayıp seslerini yükselttiler. Motorların çalıştığından emin olunca kapının yanında bekleyen Austin'e el salladı. Austin eliyle onayladı.</p>

  <p>Zavala yardımcı pilot koltuğuna geçip motorlara giden yakıtı ayarlarken Austin şalteri indirdi. Yükselen kapının altından ince bir şerit biçiminde gün ışığı görüldü. Uçağın altına koşup kabloyu çıkardı ve bu iş için bir kenara ayırdığı balyozla tekerleklerin takozlarını uzağa fırlattı.</p>

  <p>Egzoz dumanının arasında uçağa girip kapağı kapattı.</p>

  <p>Sıcak egzoz dumanı hangarın gerisine doğru yayıldı. Herhangi bir yere sıkıca tutturulmamış olan her şey havalandı, bazıları sıcaktan eridi. Gürültü öylesine yüksekti ki, düşünmek bile olanaksızdı. İnsanı boğan sıcak dumanlar hangara yayıldı.</p>

  <p>Austin soluk almaya çalışarak yardımcı pilot koltuğuna çöktü. "Artık senindir dostum."</p>

  <p>Zavala başparmağını kaldırarak onayladı. "Biraz paslı gibi ama ihtiyar bir kız için hiç de fena sayılmaz."</p>

  <p>Gözleri yükselen kapıya dikilmişti. Freni bırakmadan motorlar tam gaz çalışana dek levyeleri itti. Eğer uçuş ekibi tamam olsaydı uçuş mühendisi tüm motorların gerektiği gibi çalışıp çalışmadığını bildirebilirdi. Zavala ancak deneyimli kulaklarının algıladığı seslere güvenmek zorundaydı. Hepsini ayırt etmesi olanaksızdı ama ara vermeden yükselen homurtu iyi bir işaretti.</p>

  <p>Kapı bir an takılır gibi durakladı ve tümüyle açıldı. Freni bırakınca uçak öne doğru atıldı. Zavala levyeleri öne iterken, motorların itme gücüyle uçak dışarı doğru ilerlemeye başladı ve bir zafer narası attı. Ama sevinci kursağında kaldı.</p>

  <p>Büyük yeşil helikopter tam yolun üzerinde duruyordu, ikinci atışı yaptıktan sonra hangardan yarım mil kadar uzağa inmişti. Koyu yeşil üniformalı adamlar saldırıya hazırlanırken uçan kanat, yumurtasından çıkan devasa boyutlarda kapkara bir kuş gibi burnunu dışarı uzattı.</p>

  <p>Helikopter pilotu aracına yaşlanmış sigarasını tüttürürken, kendine doğru gelen uçağı fark etti. Helikoptere atladığı anda acele bir karar vermesi gerekiyordu.</p>

  <p>Olduğu yerde kalıp parçalanabilirdi. Füzelerini ya da silahlarını üstüne gelen uçağa doğrultup aceleyle açtığı ateşin incecik gövdeye isabet etmesini umut edebilirdi. Ya da yükselebilirdi.</p>

  <p>Gövdeye vuran dev bir ağaçkakan sesi Austin'in dikkatini çekti. Zavala bir motorun yerinden fırladığını düşünmeye başlamıştı ve arkadaşının, "Ateş ediyorlar. Bu nesneyi uçuracak mısın yoksa Nome'a kadar karadan mı gideceğiz?" diye bağırmasıyla rahatladı.</p>

  <p>Gösterge panelinin alışılmamış biçimi nedeniyle Zavala tümünü birden göremiyordu. Uçağı düz bir çizgide tutabilmek için doğruca helikopterin üzerine gitmeye başladı. Austin'e seslenip kalkış hızını bildirmesini istedi.</p>

  <p>“Kırk!” diye bağırdı Austin.</p>

  <p>İri gövdesine ve tümüyle şişmemiş lastiklerine karşın uçağın bu kadar çabuk hız kazanması Zavala'yı şaşırtmıştı. Burnunun yükselmemesi için kontrol levyelerini sımsıkı tutmak zorundaydı.</p>

  <p>“Altmış !”</p>

  <p>İniş takımları sığ gölün sularına değdi ama uçak hızlanmayı sürdürdü.</p>

  <p>“Seksen !”</p>

  <p>Daha Austin'i duymadan, tekerleklerin hafiflemesi Zavala'ya kalkış hızına yaklaştığını belirtmişti.</p>

  <p>“Yüz !”</p>

  <p>Zavala ona kadar sayıp direksiyonu kendine çekti. Sanal gaz pedallarına basarken ikisinin ayakları da neredeyse dışarı çıkacaktı. Büyük uçak adeta havaya atıldı.</p>

  <p>Zavala helikopterin üzerinden geçebileceğini hesaplamıştı ama ucağın burnu havaya kalkınca mavi gökten başka bir şey göremez oldu.</p>

  <p>Helikopter pilotu sonunda harekete geçti ama verdiği karar hatalıydı. Yarasayı andıran dev uçağın kendisine yerde çarpacağını hesaplayıp tam Zavala uçan kanadın burnunu havaya diktiği anda havalanmıştı. Beklenmedik çarpışmayı aklına getirmeyen Zavala tüm dikkatini kalkışa vermişti. Uçan kanat çok çabuk hız kazandığından, daha ağır hareket eden iniş takımlarına hasar vereceğini düşünüyordu. İniş takımları daha yavaş hız kazanan pervaneli uçaklar için dizayn edilmişti ve içeri çekilmesi uzun sürüyordu. Pilotlar bu süreyi kısaltmak için daha uçak yerden ancak birkaç yüz metre yükselip, burnu dimdik havaya kalkık olduğu sırada inis takımlarını kapatıyorlardı.</p>

  <p>Eğer bu sıradışı manevrayı yapmamış olsaydı, çarpışma kaçınılmaz olacaktı.</p>

  <p>Aralarında yalnızca birkaç metre kaldı ve inis takımları helikopterin pervanesine sürtününce korkunç bir metal çığlığı duyuldu. Pervaneler parçalandı, helikopter bir an havada asılı kaldı ve olduğu yere çakılıp bir alev topu haline geldi. Uçan kanat darbenin şiddetiyle sarsıldı, ama Zavala hemen kontrol altına aldı ve ancak bin beş yüz metreye yükselince burnunu düzleştirdi.</p>

  <p>Soluk almayı unuttuğunu fark edip yanaklarını şişirip olanca havayı ciğerlerine doldurunca bir an için başı döndü. Austin hasar kontrol yapmasını söyledi.</p>

  <p>Oturduğu yerden uçağın burnuna doğru bakınca gövdedeki mermi deliklerini fark etti. Alüminyum parçacıkları ayrılmayı sürdürüyordu ve ikinci motordan duman çıkmaya başlamıştı.</p>

  <p>Gravyer peynirine benziyor ama bu ihtiyar kız çok sağlam.&nbsp; Uçan kanadın rotasını Nome'a çevirdi. Fazla yükselmesine gerek olmadığından birkaç bin metrede uçuyordu. Biraz sonra gülmeye başladı.</p>

  <p>Komik olan nedir, compadrel dedi Austin oturduğu yerden telsizi karıştırırken.</p>

  <p>"Alana, kurşun delikleri içinde, elli yıllık bir casus bombardıman uçağı ile indiğimiz zaman ne diyeceklerini merak ediyorum.”</p>

  <p>“Çok basit. Göreve gittiğimiz sırada bir UFO'nun bizi kaçırdığını söyleriz.”</p>

  <p>Zavala başını salladı. "Bu açıklama en az gerçek öykü kadar inanılmaz."</p>

  <p>Kurşun delikleri içindeki uçan kanadın Nome'a inmesi ilk Iditarod yarışından bu yana yaşanan en önemli olaydı. Garip şekilli, iniş takımları olmayan siyah bir uçağın bir köpük dalgası üzerine iniş yaptığı haberi bir orman yangını gibi yayılıverdi ve kentin meraklı halkı havaalanını doldurdu. Sandecker'i arayan Austin, bulgularını bildirip, biraz destek güce gereksinimleri olduğunu açıklamıştı. Pentagon ile temasa geçen Sandecker, Bir Özel Operasyon Ekibi’nin Anchorage yakınındaki Elendorf Hava Üssü'nde manevralara katıldığını öğrendi ve ekibe hemen Nome'a uçmaları bildirildi. Austin Özel Operasyon Ekibi'nin lideriyle görüştü ve önden keşif kolu olarak helikopteri gönderip, ana gücün uçakla onu izlemesine karar verildi.</p>

  <p>Austin ile Zavala'nin gizli üsse bir Pave Hawk helikopteriyle geri dönmeleri büyük bir rastlantıydı. Yirmi bir metre boyundaki Hawk, 51'inci Bölge adıyla bilinen son derece gizli tutulan yöreyi denetleyen helikopterin eşiydi. UFO'cular Roswell, New Mexico'da düştüğünü iddia ettikleri uzay gemisiyle içindekilerin kalıntılarının burada bulunduğunu söylüyorlardı.</p>

  <p>Saatte yüz elli mil hızla, fark edilmemek için çok alçaktan uçarak üsse geldiler. Suyla kaplı uçuş pistinin üzerinden geçerken hareket ve titreşim alıcılarıyla karayı taradılar. Hiçbir canlı belirtisine rastlamayınca da geniş daireler çizdiler. Üç kişilik uçuş ekibinin yanı sıra ağır silahlarla donanmış sekiz Özel Operasyon görevlisi ve yolcu olarak Austin ile Zavala bulunuyordu.</p>

  <p>Bekleyiş uzun sürmedi.</p>

  <p>Sabit kanatlı bir uçak deniz tarafından gelip üssün üzerinden uçtu. Dört motorlu turboprop Combat Talon, her türlü koşul altında Özel Operasyon Ekibi'ni yere indirmek üzere dizayn edilmişti. Gövdesinin altında kara noktalar belirdi ve birkaç saniye içinde yirmi altı paraşüt açıldı. Paraşütçüler uçan kanat hangarının arkasındaki alçak tepelere indiler.</p>

  <p>Uçak birinci grubu indirince, herhangi bir saldırı olasılığına karşılık, helikopter iki yanına yerleştirilmiş 7.62 mm.'lik silahlarıyla ates açmaya hazır olarak daireler çizmeyi sürdürdü. Ancak bundan sonra yere konup yolcularını indirecekti.</p>

  <p>Birkaç gergin dakika sonrasında telsizden yerdeki grubun liderinin sesi duyuldu.</p>

  <p>“Tehlike yok. Gelebilirsiniz.”</p>

  <p>Hawk deniz uçağının ve uçan kanatla çarpışıp düşen yeşil helikopterin enkazlarının üzerinden geçti ve geniş kapısı, disci koltuğunda oturan bir hastanın ağzı gibi açık duran hangarın tam önüne indi. M16A1 saldırı silahları ve el bombalarıyla donanmış, her biri çok güçlü birer ölüm makinesi olan kamuflaj giysili bir grup Özel Operasyon askeri hangarın dışında beklerken, diğerleri hangarın mağarayı andıran iç kısmını gözden geçiriyordu. Helikopter yere konduğu anda sekiz asker de yan kapılardan fırlayıp arkadaşlarının yanında yerlerini aldı.</p>

  <p>Sonra iki NUMA görevlisi indi. Artık uçan kanat içinde olmadığından hangar daha da büyük gibi görünüyordu. Hangarın içinde kalkışa geçerken kararmış ve yanmış nesneler ortalığa saçılmıstı. Jet motorlarının sıcak egzoz dumanından arka taraftaki kapının boyası kavrulmuştu. Austin ile Zavala yanık kalıntılarının arasından geçip depoya gittiler. Kapı açıktı. Silindirler yoktu.</p>

  <p>Bir pazar sabahındaki tekila şişesi kadar boş, dedi Zavala. "Ben de bundan korkuyordum. Herhalde başka bir helikopter daha çağırdılar."</p>

  <p>Boğucu dumandan etkilenmemek için dışarı çıktılar. Talon model uçak, çeyrek mil kadar uzakta bulduğu kuru toprağın üzerine inmekteydi. Saldırıyla ilgili ipuçları bulabilmek için yeşil helikopterin enkazına yaklaştılar. İçinde ve çevresinde kararmış cesetler vardı. İlk grubu indirmiş olan subay yanlarına gelip ellerini sıktı.</p>

  <p>Bizim gelmemizi niçin istediğinizi anlayamadım, dedi eliyle helikopterde kalanları işaret ederek. "Kendi başınıza iyi is çıkarmışsınız."</p>

  <p>“Şansımızı fazla zorlamak istemedik,” dedi Austin.</p>

  <p>Subay gülümsedi. "Burası tertemiz. Önerdiğiniz gibi yeraltındaki barakayı da kontrol ettik. Dikkat etmemizi söylediğiniz havalandırma boşluğunun dibinde birkaç ceset bulduk. Bu konuda bilginiz var mı?"</p>

  <p>Austin ile Zavala şaşkınlıkla bakıştı.</p>

  <p>"Joe ile birlikte konuklarımız için bir kaplan tuzağı kurmuştuk ama işe yarayacağını sanmamıştık."</p>

  <p>"Elbette işe yaramış. Zili çalmadan evinizin arka kapısından girmemem gerektiğini bana hatırlatın."</p>

  <p>“Hatırlatırım. Boş yere sizi bunca sıkıntıya soktuğumuz için üzgünüz,” dedi Austin.</p>

  <p>“Her zaman dikkatli olmak gerekir. Atka ve Kiska'da neler olduğunu bilirsiniz.”</p>

  <p>Austin başıyla onayladı. Japonların işgal ettiği iki adanın öyküsünü duymuştu.</p>

  <p>Birinci adayı ele geçirmek için Amerikan askerleri epey kayıp vermis ve Kiska'ya çıkmak için daha büyük bir güç hazırlamışlardı. Ancak adaya cıkınca bir gece önce Japonların sessizce çekip gittiklerini görmüşlerdi.</p>

  <p>“Burada da aynı sey oldu. Tavuklar kümesten kaçtı.”</p>

  <p>Subay helikopterin enkazını inceleyip bir ıslık çaldı. "Kanatlarını koparmışsınız diyebilirim."</p>

  <p>"Ne yazık ki, hangarda bulduğumuz bir maddeyi da alıp götürmüşler. Her şey için Çok teşekkür ederiz binbaşım."</p>

  <p>"Bu zevk bana ait. Manevralar da iyi ama asla insanların size ateş etme olasılığının bulunduğu görevlerin yerini tutmuyor."</p>

  <p>“Bir dahaki sefere bunu ayarlamaya gayret ederim.”</p>

  <p>Subay gülümsedi. "Nome’a getirdiğiniz şu eski bombardıman uçağına bakınca, verdiğiniz sözü tutan birine benzediğinizi görüyorum."</p>

  <p>Yapılan operasyon sonuçsuz kalınca Austin ile Zavala, ekiple birlikte Elendorf'a gitmeyi kabul ettiler. Oradan Washington'a bir uçak bulmaları daha kolay olacaktı. Uçaklar yakıt almak için Nome'a inince, Zavala cazibesini ve NUMA'nin banka hesabını kullanarak, saldırganların yok ettiği Maule model uçağın sahibini yatıştırmaya gönüllü oldu. Yeni bir uçak almaya söz verip, kiralama bürosundan çıkarken Austin'in ciddi bir ifadeyle yaklaştığını gördü. Elindeki kağıdı Zavala'ya uzattı.</p>

  <p>Simdi geldi.</p>

  <p>Zavala NUMA'dan gelen mesajı okudu.</p>

  <p><i>"Gamay ile Francesca kaçırıldı. Paul yaralı.</i></p>

  <p><i>Hemen yuvaya dönün. S."</i></p>

  <p>Bir tek kelime etmeden pistin ucunda bekleyen Talon'a doğru koşmaya başladılar.</p>
</body>
</html>
