<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_7" style="margin-top:12.0pt;margin-right:-.1pt;margin-bottom:4.8pt;margin-left: 0cm;mso-para-margin-top:12.0pt;mso-para-margin-right:-.1pt;mso-para-margin-bottom: .4gd;mso-para-margin-left:0cm;text-align:justify"><a name="_Toc356429255">Bölüm 7</a></h2>

  <p>Bulutsuz maviliğin içinde koyu yeşil bir McDonnell Douglas helikopter, Squaw Dağları’nın kayalık tepelerini aşıp, Tahoe Gölü'nün durgun sularına alçaldı ve ürkmüş bir yusufçuk gibi Kaliforniya sahiline yöneldi. Bir an olduğu yerde duraklayarak çamların arasındaki beton piste indi. Pervanesi durmak üzereyken neredeyse fil büyüklüğünde bir Chevy Suburban yanaştı. Helikopterle aynı koyu yeşil renkte üniforma giymiş olan sürücü arabadan çıktı ve inen yolcuyu selamladı.</p>

  <p>Bu taraftan Kongre Üyesi Kinkaid, diyerek yolcunun elindeki ufak valizi aldı.</p>

  <p>Arabaya binip ormanın içindeki asfalt yola saptılar ve birkaç dakika sonra San Simeon'daki ünlü Hearst şatosunun ahşap örneğini andıran yapının önünde durdular. Akşamüstü güneşi kuleleri, duvarları gerçekdışı bir siluete dönüştürmüştü. Evin ahşap kaplamaları için herhalde bir orman dolusu ağaç kesilmişti. Üç katlı ana binanın çevresini aralarında bağlantılar bulunan çeşitli büyüklüklerde yine ahşap binalar sarmıstı.</p>

  <p>Kongre Üyesi Kinkaid, "Burası Mormon Tapınaklarımdan bile daha büyük, " diye mırıldandı.</p>

  <p>Valhalla'ya hoş geldiniz. dedi sürücü ifadesiz bir sesle, İskandinav mitolojisinde, kahramanların ruhlarının içinde yaşadığı tanrı Odin'in sarayı. Arabayı evin önüne park edip, konuğun valizini aldı ve geniş basamaklardan, bir bowling salonu büyüklüğündeki verandadan geçip, tüm duvarları koyu renk ahşap kaplı daha da büyük hole girdiler. Yine koyu renk ahşap kaplı birkaç koridordan geçip, Gotik kemer tarzında, kabartmalı dökme demir kapılara ulaştılar.</p>

  <p>"Valizinizi odanıza götürürüm efendim. Sizi bekliyorlar. Oturacağınız yerde adınızın yazılı olduğunu göreceksiniz."</p>

  <p>Sürücü duvardaki zile basınca çift kanatlı kapı sessizce açıldı. Kinkaid içeri girdi ve kapı ardından kapanırken soluğunu tuttu. Koskocaman, yüksek tavanlı bir odadaydı. Büyük odayı yine büyük boyutlu bir şöminenin alevleri ve duvarları süsleyen savaşırken insanların karşılıklı olarak birbirlerini parçaladıkları dönemlerin öldürücü gereçleri olan zırhlar, mızraklar, savaş baltaları, kılıçlar, bayraklar arasına serpiştirilmiş meşaleler aydınlatıyordu.</p>

  <p>Odanın tam ortasındaki cismin yanında ölümcül gereçler önemini yitirir gibiydi.</p>

  <p>Yirmi beş metre uzunluğunda, meşe gövdesi baş ve kıç tarafında yuvarlatılarak yükseltilmiş bir Viking gemisi vardı karsısında. Tek bir deri yelken esecek rüzgârı bekler gibiydi. Arkaya yakın dik bir rampa, güverte boyunca uzanan masaya ulaşmayı sağlıyordu.</p>

  <p>Vietnam Savası'na donanma subayı olarak katılmış olan Kinkaid, böylesine ürkütücü ortamlardan çekinecek biri değildi. Kararlı bir ifadeyle çenesini öne çıkartıp, rampayı tırmandı. Masanın çevresinde merakla kendisine bakan yaklaşık iki düzine erkek vardı. Son boş iskemleye oturup diğerlerine baktı. Sağ tarafında oturan konukla tara konuşmaya başlayacakken, holün sonundaki çift kanatlı kapı açıldı.</p>

  <p>içeri giren kadın, meşalelerin titrek ışığında uzun bacaklarıyla mesafeyi yutarcasına yürüyüp gemiye yaklaştı. Daracık yeşil giysisi atletik bedenini olduğu gibi gözler önüne seriyordu ama en etkileyici yönü uzun boyuydu.</p>

  <p>Neredeyse iki metreyi geçiyordu.</p>

  <p>Kadının yüzü ve vücudu kusursuzdu ama ancak bir buzdağı kadar güzel ve soğuktu.</p>

  <p>Güney Kutbu'ndaki buzların arasından fırlamışa benziyordu. Sarı sacları başının arkasında sımsıkı bir topuz biçiminde toplanmış, mermeri andıran cildi ve buz mavisi iri gözleri ortaya çıkarılmıştı. Güverteye çıkıp masaya yaklaştı.</p>

  <p>Şaşırtacak kadar yumuşak bir sesle konukları teker teker İsimleriyle karşıladı ve geldikleri için teşekkür etti. Sıra kongre üyesine gelince kusursuz gözleriyle adamın sert hatlı yüzüne baktı ve elini adeta bir mengene gibi sıktı. Sonra masanın basındaki yüksek arkalıklı koltuğuna yerleşti. Soğuk olduğu kadar çekici gülümseyişiyle konuklarına baktı.</p>

  <p>İyi günler beyler, derken sesi başarılı bir konuşmacının tonuna yaklaşmıştı.</p>

  <p>"Adım Brynhild Sigurd. Hiç kuşkusuz burasının nasıl bir yer olduğunu merak ediyorsunuz. Valhalla benim hem evim, hem de bürom ama aynı zamanda İskandinav köklerimin bir sergisi. Ana bina bir Viking salonunun büyütülmüş biçimidir.</p>

  <p>Öteki yapılar ise bürolar, konuk odaları, spor salonu ve ilkel İskandinav sanatları koleksiyonumun sergilendiği salon olarak kullanılmaktadır."</p>

  <p>Bir kaşını kaldırarak devam etti. "Umarım hiçbiriniz deniz tutmasından rahatsız olmazsınız." Gülüşmelerin bitmesini bekleyip konuşmasını sürdürdü. "Bu gemi Gogstad Viking gemisinin bir kopyasıdır. Yalnızca bir sahne dekoru değildir; benim olanaksız olanların bile ele geçirilebileceğine olan inancımı simgeler.</p>

  <p>Biçiminin fonksiyonel güzelliğine hayran olduğum gibi, bana sürekli olarak Vikinglerin maceraperest ve korkusuz olmadıkları takdirde denizleri asamayacaklarını anımsattığı için inşa ettirdim. Belki da onların ruhu burada verilecek kararları etkileyecektir." Bir an susup devam etti. "Herhalde sizleri niçin davet ettiğimi merak ediyorsunuz."</p>

  <p>Sert bir ses kadının konuşmasını kesti. "Bana kalırsa, bizlere ya da kendi seçtiğimiz bir hayır kurumuna elli bin dolar vermeyi vaat etmeniz bu davete katılmamızda etkili oldu," dedi Kongre Üyesi Kinkaid. "Ben bu parayı doğum kusurları üzerinde araştırma yapan bir kuruma bağışladım."</p>

  <p>"Dürüstlüğünüzle tanındığınızı düşününce, daha başka türlü davranmanızı beklemezdim doğrusu."</p>

  <p>Kinkaid homurdanarak arkasına yaslandı. "Sözünüzü kestiğim için beni bağışlayın.</p>

  <p>Lütfen şey... ilginç konuşmanıza devam edin."</p>

  <p>Teşekkür ederim, dedi Brynhild. "Beyler siz ülkenin dörtbir kösesinden geldiniz ve çeşitli girişimleri temsil ediyorsunuz. Aranızda politikacılar, bürokratlar, akademisyenler, lobiciler ve mühendisler var. Sizler ve ben bir tek noktada birbirimizi bağlıyız. Su. Bugünlerde kıtlığın sınırına gelmiş olan bir madde. Ülke tarihinin en büyük kuraklığıyla karşı karşıya olduğumuzu herkes biliyor. Öyle değil mi Profesör Dearborn? Bir iklim bilimcisi olarak lütfen bize durumu biraz açıklar mısınız?"</p>

  <p>Memnuniyetle, dedi orta yaslı adam. Kendisine söz verilmesine şaşırmış gibiydi. Parmaklarını seyrelmiş açık renk saçlarının arasında dolaştırdı. "Bu ülkenin orta bölümünde ve Ari zona'dan Florida'ya kadar olan güney kesiminde orta ile şiddetli dereceler arasında kuraklık yaşanıyor. Yani birbirine komşu olan kırk sekiz eyaletin dörtte birinde bu durum söz konusu. Herhalde daha da kötüye gidecektir. Ayrıca Göller Yöresi'nde de su düzeyi şimdiye dek ölçülmüş olan en düşük düzeyde. Büyük boyutlarda bir kuraklık yasamamız söz konusudur. Onlarca yıl sürecek bir mega kuraklık her an düşünülmelidir."</p>

  <p>Masanın çevresinden mırıltılar yükseldi.</p>

  <p>Brynhild önünde duran ahşap kutuyu açıp elini soktu ve kum taneciklerinin uzun parmaklarının arasından akıp gitmesine izin verdi.</p>

  <p>Parti sona erdi beyler. Önümüzde kurak, tozlu bir gelecek var.</p>

  <p>Her şeye karşın Bayan Brynhild, dedi bir Nevada'lı. "Bize yeni bir şey söylemiyorsunuz. Vegas'ın durumu çok kötü olacak. Los Angeles ile Phoenix'in de farklı olacağı düşünülmüyor."</p>

  <p>Gene kadın sessizce alkışlarcasına ellerini bitiştirdi. "Haklısınız. Ama eğer sizlere kentlerimizi kurtarmanın bir yolu olduğunu söylersem?"</p>

  <p>"Bunu duymak isterim," dedi Nevada'lı.</p>

  <p>Brynhild kutunun kapağını sözlerine güç katarcasına kapattı.</p>

  <p>"İlk adım şimdiden atıldı. Çoğunuzun bildiği gibi kongre Colorado Nehri sularının dağıtımı üzerinde özel denetim olmasına izin verdi."</p>

  <p>Kinkaid masaya doğru eğildi. "Herhalde biliyorsunuz Bayan Sigurd, ben bu öneriye karşı çıkmıştım."</p>

  <p>"Neyse ki taraftar toplayamadınız. Eğer bu yasa kabul edilmeseydi, batı bölgesinin sonu felaket olacaktı. Barajlarda ancak iki yıl yetecek kadar su var.</p>

  <p>Bu miktar bitince Kaliforniya'nın büyük bir bölümünü, Arizona'yı, Colorado'yu, New Mexico'yu, Utah'ı ve Wyoming'i boşaltmak zorunda kalabilirdik."</p>

  <p>"Washington'daki sersemlere söylediklerimi yineleyeceğim. Hoover Barajı'nı özelleştirmek su kaynaklarını arttırmayacaktır."</p>

  <p>"Konu bu değil. Sorun suyun kaynağı değil, dağıtımı. Suların büyük bir kısmı doğru kullanılmıyor. Hükümet sübvansiyonuna son vermek ve suyun dağıtımını özel sektöre bırakmak, boşa akıtılmamasının birinci nedeni olacaktır. Boşa harcamak hiçbir zaman kar getirmez."</p>

  <p>Yine de temel savımı ileri sürüyorum, dedi Kinkaid. "Su kadar önemli bir madde, kamuoyuna hesap verecek konumda olmayan şirketlerin eline bırakılmamalıdır."</p>

  <p>"Kamuoyunun elinde bir fırsat vardı, bundan yararlanmayı beceremedi. Şimdi ise suyun bedeli arz ve talep durumuna göre saptanacak. Pazar ekonomisi geçerli olacak. Yalnızca parayı verebilecek olanlar suyu alabilecek."</p>

  <p>"Ben de görüşmelerde aynısını söyledim. Zengin kentler refaha ulaşırken, yoksul topluluklar susuzluktan ölecek."</p>

  <p>Brynhild boyun eğmedi. "Ne olacak? Suyun eski sistemde olduğu gibi kamu şirketleri tarafından dağıtıldığını düşünün. Sonunda nehirler kuruyacak. Batı bölgesi bir toz çanağına dönecek. Nevada'lı konuğun dediği gibi Los Angeles, Phoenix ve Denver hayalet kentler haline gelecek. Las Vegas’ın bos kumarhanelerinin arasında büyüyecek yabanıl kadife çiçeklerini gözünüzün önüne getirin. Ekonomik bir felaket yaşanacak. Sermaye piyasası çökecek. Wall Street size sırtını dönecek. Parasal gücü yitirmenin anlamı Washington'da da güç kaybı demektir. Bayındırlık hizmetlerinin parası ülkenin başka bölgelerine akacak."</p>

  <p>Yaşanacak felaketleri ardı ardına sıralayıp konuşmasını sürdürdü. "Batı bölgelerinin halkı sanki Gazap Üzümleri'den fırlamış gibi yeni 'Oki'ler olacaklar. Ancak Vaat Edilen Topraklar'a doğru batıya gidecekleri yerde ailelerini Lexus ve Mercedes arabalarına bindirip doğuya yönelecekler." Etkili sesine alaycı bir ifade ekleyerek, "Zaten kalabalık olan doğu sahilinin, binlerce, milyonlarca işsiz batılının mahallelerine akın etmesine nasıl bir tepki göstereceğini kendinize sorun," dedi. Sözlerinin etkisini arttırmak için sustu. "Oklahoma halkının bizi kanatlarının altına almayı reddetmesi ilgine olmaz mı?"</p>

  <p>Onları suçlamam, dedi Güney Kaliforniya'lı bir inşaatçı. "Tıpkı Kaliforniya halkının büyükbabamı karşıladığı gibi silahlar, çeteler ve yollara kuracakları barikatlarla bizi karşılayacaklardır."</p>

  <p>Arizona'lı bir çiftçi acı acı gülümsedi. "Eğer siz Kaliforniya'lar bu kadar açgözlü olmasaydınız, herkese yetecek kadar suyumuz olurdu."</p>

  <p>Bir anda herkes hep bir ağızdan konuşmaya başladı. Brynhild birkaç dakika tartışmanın sürmesine izin vererek parmaklarını masaya vurdu.</p>

  <p>"Şu andaki sonuçsuz tartışma, onlarca yıldır su konusunda yapılan münakaşalardan hiç de farklı değil. Eski günlerde çiftçiler su kullanma hakkı nedeniyle birbirini vuruyordu. Bugün ise silahınız dava açmak. Özelleştirme bu kavgalara son verecektir. Kendi aramızdaki çatışmalara son vermeliyiz."</p>

  <p>Alkış sesleri salonda yankılandı. "Bravo," dedi Kinkaid. "Güzel konuşma yeteneğinizi alkışlıyorum ama zamanınızı boşa harcıyorsunuz. Kongreden bu konuyu tekrar gözden geçirmesini isteyeceğim."</p>

  <p>Bu, bir hata olabilir.</p>

  <p>Kinkaid üstü örtülü tehdidi fark etmeyecek kadar heyecanlıydı. "Hiç sanmıyorum.</p>

  <p>Colorado Nehri dağıtım sistemini ellerinde tutan özel şirketlerin bu berbat yasayı etkilemek için yüz binlerce dolar harcadığını güvenilir kaynaklardan öğrendim." K' "Aldığınız bilgi doğru değil. Milyonlar harcadık."</p>

  <p>Milyonlar mı? Siz mi?</p>

  <p>"Kişi olarak değil, benim şirketim, sözünü ettiğiniz şirketlerin üzerindeki kalkandır."</p>

  <p>Çok şaşırdım. Yani Colorado Nehri sizin denetiminizde mi?</p>

  <p>Daha doğrusu salt bu amaçla kurulmuş tüzel bir şirketin denetiminde.</p>

  <p>Saçmalık! Bunları bana söylediğinize inanamıyorum.</p>

  <p>Yapılan hiçbir işlem yasadışı değildir.</p>

  <p>"Los Angeles'de kent su departmanı Owens Vadisi Nehri'ni çaldığı zaman da böyle demişlerdi."</p>

  <p>"Beni destekliyorsunuz. Bu konu yeni değil. Los Angeles suyun denetimini komşularından almak için uzmanlar, avukatlar ve arazi yatırımcılarından oluşan bir ordu gönderip çölün ortasındaki en büyük, en zengin ve en güçlü kent olmayı basardı."</p>

  <p>Profesör Dearborn söze karıştı. "Özür dilerim ama ben de kongre üyesiyle aynı fikirdeyim. Los Angeles olayı su emperyalizminin klasik bir örneğidir. Eğer söyledikleriniz gerçekse, suyu tekelinize almak için altyapı oluşturuyorsunuz demektir."</p>

  <p>"Bir senaryo anlatayım Dr. Dearborn. Diyelim ki kuraklık sürüyor. Colorado Nehri talepleri karşılayamıyor. Kentler susuzluktan ölüyor. Artık su hakkını tartışan avukatların yerine eski günlerde olduğu gibi kuyuların basında silahlar konuşacaktır. Bunu düşünün. Susuzluktan kıvranan insan toplulukları sokaklarda yetkililere saldıracaktır. Düzen tümüyle yıkılacaktır. Bir kıyaslama yapılırsa Watts Ayaklanması okul çocuklarının bir kavgası gibi görünecektir."</p>

  <p>Dearborn kendinden geçmiş gibi başını salladı. "Haklısınız," derken huzursuzluğu belli oluyordu. "Ama eğer beni bağışlarsanız... bunlar doğru gibi görünmüyor."</p>

  <p>Brynhild hemen yanıtladı. "Bu bir yaşam savaşı profesör. Kendi irademizle ya yasayacağız ya da öleceğiz."</p>

  <p>Kinkaid profesörü savunmaya kalkıştı. "Yapay senaryolarla aklınızı karıştırmasına izin vermeyin Profesör Dearborn."</p>

  <p>Anlaşılan sizin fikrinizi değiştirmenizi sağlayamadım.</p>

  <p>Kinkaid ayağa kalktı. "Hayır. Ama ne yaptığınızı söyleyeyim. Bu konuyu komitenin önüne bir kez daha getirmem için bana gerekli fitili verdiniz. Tekelleşmeye karşı harekete geçilmesi beni şaşırtmaz. Colorado Nehri yasasına olumlu oy veren meslektaşlarımın tüm sistemin bir tek şirket tarafından yönetileceğini öğrendikleri zaman fikirlerini değiştireceklerine bahse bile girerim."</p>

  <p>Bunu duyduğuma üzüldüm, dedi Brynhild.</p>

  <p>"Sizinle işim bittiği zaman çok daha fazla üzüleceksiniz. Şimdi bu lunaparkınızdan ayrılmak istiyorum."</p>

  <p>Gene kadın üzgün gözlerle ona baktı. Kendisine karsı kullanıldığı zaman bile güce hayranlık duyuyordu.</p>

  <p>Pekala, diyerek kemerine takılı telsize bir şeyler söyledi. "Valizinizi indirip helikopteri hazırlamaları birkaç dakika sürecek."</p>

  <p>Salonun kapısı açıldı ve daha önce Kinkaid'e eslik etmiş olan adam göründü.</p>

  <p>Onlar dışarı çıkınca Brynhild diğer konuklarına döndü. "Belki bazılarınız bu kuraklığı bir felaket olarak görüyor ama aynı zamanda bizlere bir altın fırsat sunuyor. Colorado Nehri planımızın yalnızca bir parçası. Ülkenin çok çeşitli bölgelerindeki su sistemlerinin denetimini ele geçirmekteyiz. Hepiniz kendi toplumlarınızda bizim amaçlarımızın başarıya ulaşması için etkili olabilecek konumlardasınız. Bu odada bulunan herkes, belki de hayal edemeyeceği kadar büyük ödüllere sahip olacaktır. Aynı zamanda herkesin iyiliği için de çalışmış olacaksınız." Gözleriyle masanın çevresinde oturanları taradı. "Gitmek isteyen varsa, şimdi gidebilir. Yalnızca bu toplantı hakkında sessiz kalmanızı rica edeceğim."</p>

  <p>Konuklar bakıştılar. Huzursuzca kıpırdandılar ama hiçbiri gitme fırsatından yararlanmaya kalkmadı. Hatta Dearborn bile.</p>

  <p>Birdenbire garsonlar içeri girdi ve masaya birkaç sürahi su ile herkesin önüne birer bardak bıraktı.</p>

  <p>Brynhild konuklarına bakarak söze başladı. "Los Angeles'a suyu getiren kişi William Mulholland idi. Owens Vadisi'ni işaret etti ve, 'İşte orada, gidin alın,'" dedi.</p>

  <p>Garsonlar işaret almış gibi bardaklara su doldurup dışarı çıktılar.</p>

  <p>Brynhild bardağını kaldırdı. "İste orada. Alın."</p>

  <p>Dudaklarını bardağa götürüp büyük bir yudum içti. Konuklar garip bir ayin geleneğini yerine getiriyormuş gibi onun izinden gittiler.</p>

  <p>Pekala, dedi kadın. "Şimdi bundan sonraki adıma gelelim. Evlerinize gidip haber bekleyeceksiniz. Sizden bir şey istendiği zaman, sorgusuz sualsiz yerine getireceksiniz. Bu toplantıda olup bitenler hiç kimseye aktarılmayacak. Hatta buraya geldiğinizi bile anlatmayacaksınız."</p>

  <p>Teker teker yüzlerini inceledi. "Eğer başka bir soru yoksa," derken ses tonu tartışmanın sona erdiğini belirtiyordu. "Lütfen keyfinize bakın. On dakika sonra yemek salonunda yemek servisi yapılacak. Beş yıldızlı bir aşçıbaşı getirttiğim için memnun kalacağınızı umuyorum. Yemekten sonra Las Vegas'dan gelen bir grup gösteri yapacak ve odalarınıza götürüleceksiniz. Yarın sabah kahvaltıdan sonra buraya geliş sıranıza göre ayrılacaksınız. Sizlerle tam bir ay sonraki toplantıda görüşeceğiz."</p>

  <p>Sözünü bitirince masadan kalktı, salonu geçip çift kanatlı kapıdan dışarı çıktı.</p>

  <p>Uzun bir koridorun sonundaki odaya girdi. İki erkek ellerini arkalarında bağlamış, bacakları ayrık, kıpırdamadan durmuş, kara gözleriyle bir duvar boyunca uzanan ekranlara bakıyorlardı. Bir örnek siyah deri ceket giymiş olan tek yumurta ikizleriydiler. Aynı tıknaz gövdelere, çıkık elmacık kemiklerine, ıslak saman rengi saçlara ve koyu renk çatık kaşlara sahiptiler.</p>

  <p>Konuklarımız hakkında ne düşünüyorsunuz? dedi Brynhild alaycı bir sesle. "Bu solucanlar görevlerini yapıp toprağı gevşetecekler mi?"</p>

  <p>Akıllarında yalnızca bir tek konu olan ikiz kardeşler bu benzetmeden hiçbir şey anlamadılar.</p>

  <p>Sağdaki ikiz Doğu Avrupa aksanıyla söze başladı. "Hangisini ortadan..."</p>

  <p>“...kaldırmamızı istiyorsunuz?” diye bitirdi cümleyi soldaki ikiz.</p>

  <p>Tekdüze sesleri de birbirinin eşiydi. Brynhild memnunlukla gülümsedi. Melo ve Radko Kradzik kardeşleri, Lahey'deki mahkemeye insanlığa karsı suç işlemekle suçlayarak çıkarmaya çabalayan NATO güçlerinin elinden kurtarırken yerinde bir karar verdiğine bir kez daha inandı. İkizler klasik anlamda psikopattı ve Bosna savaşı olmasaydı bile insanlığa karşı suc işleyeceklerdi. Paramiliter olmaları, milliyetçilik adına isledikleri cinayet, tecavüz ve işkence suçlarına biraz olsun yasallık getiriyordu. Bu canavarların ana rahminden doğmuş olmalarına inanmak bile zordu ama nasıl başarmışlarsa, birbirlerinin düşüncelerini okuma yeteneklerini geliştirmişlerdi. Ayrı bedenlerde yaşayan aynı insan gibiydiler.</p>

  <p>Aralarında sözlü bir iletişim kurmaya gerek duymadıklarından daha da tehlikeli oluyorlardı. Brynhild onları birbirinden ayırt etme girişimlerinden vazgeçmişti.</p>

  <p>Sizce kimlerin ortadan kaldırılması gerekir?</p>

  <p>İkizlerden biri adeta işkence etmek için yaratılmış gibi görünen, pençeyi andıran parmaklarını uzatıp videonun düğmesine bastı. Ötekisi mavi giysili bir erkeği işaret etti.</p>

  <p>Sunun, dedi ikisi bir ağızdan.</p>

  <p>Kongre Üyesi Kinkaid mi?</p>

  <p>"Evet bu adam..."</p>

  <p>... sizin anlattıklarınızdan hoşlanmadı.</p>

  <p>Başkaları da var mı?</p>

  <p>Video biraz daha geri alındı ve tekrar işaret ettiler.</p>

  <p>"Profesör Dearborn mu? Çok yazık olacak ama sanırım sizin içgüdüleriniz çok güçlü. Vicdaniyia hesaplaşmak isteyen birilerini aramızda bulunduramayız.</p>

  <p>Pekala, onun hesabını da görün. Elinizden geldiğince dikkat çekmeyin. Uzun vadeli planlarımızı görüşmek üzere çok yakında bir yönetim kurulu toplantısı yapacağım. 0 tarihe kadar her şeyin hallolmasını istiyorum. Şu sersemlerin on yıl önce Brezilya'daki işi yüzlerine gözlerine bulaştırmalarına benzeyen bir tek hata bile kabul etmem."</p>

  <p>Odadan çıkıp ikizleri yalnız bıraktı. Adamlar akşam yemeği için aç gözlerle akvaryumun içindeki en şişman balığı seçmeye çalışan bir kedinin ifadesiyle kıpırdamadan ekrana bakıyorlardı.</p>
</body>
</html>
