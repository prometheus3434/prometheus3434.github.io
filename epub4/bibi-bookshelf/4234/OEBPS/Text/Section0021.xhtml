<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_19"><a name="_Toc356429267">Bölüm 19</a></h2>

  <p>Kızılderili köyü, kent planlamacılığının hayranlık uyandıran bir örneğiydi. Saz kulübeleri birbirine bağlayan sert toprak yollarda dolaşırken Trout'lar neredeyse yanlarında jaguar derisi bikini giymiş gizemli beyaz tanrıça ve bir özel jetin mavi-beyaz renklerine boyanmış silahlı altı koruma olduğunu unutacaklardı.</p>

  <p>Francesca grubun başındaydı. İki yanında yer alan savasçılar saygıyla bir mızrak boyu uzaktan yürüyorlardı. Köyün ortasındaki büyük kuyunun başında durdular.</p>

  <p>Kızılderili kadınlar çömleklerine su doldururken, çıplak çocuklar annelerinin bacakları arasında neşeyle kovalamaca oynuyorlardı. Francesca gururla gülümsedi.</p>

  <p>“Burada gördüğünüz tüm gelişmeler karmaşık bir projenin parçalarıdır,” dedi elleriyle işaret ederek. "Bu projeyi sanki Sao Paulo kentine yeni bir altyapı inşa eder gibi planladım. Toprak kazılmadan önce aylarca çalışıp, her şeyi yerli yerine oturttum, malzemelerin, işgücünün dağıtımını bile yaptım. Tahta borular, vanalar, tesisat parçaları üretmek için gerekli olan özel araç gereçleri yapabilmek için günlerce çalıştım. Aynı zamanda köyün av ve hasat işlerine sekte vurmadan bu işlemleri yürütmek zorunda kaldım."</p>

  <p>“İnanılmaz,” dedi Gamay düzenli bir biçimde yayılmış kulübelere bakarak.</p>

  <p>Dieter'in imparatorluğunun sefaleti ve Dr. Ramirez'in köyünün göreceli uygarlığı ile kıyaslamaktan da kendini alamamıştı. "Gerçekten inanılmaz," diye yineledi.</p>

  <p>"Teşekkür ederim ama ön hazırlıkları yaptıktan sonra, siteyi gerçekleştirmek göründüğü kadar zor olmadı. En önemli konu akarsuyu sağlamaktı. Uygar dünya dediğimiz yerde olduğu kadar burada da su yaşam için çok önemlidir. Nehrin yatağını değiştirmek için kazı ekipleri oluşturdum. Tüm projelerde olduğu gibi burada da bazı sorunlar çıktı. Kürek malzemecileri kendilerinden çok acele iş istediğimizden ve bu nedenle kalitenin düştüğünden yakındılar. Gülerek devam etti. "Çok eğlenceliydi. Gölden su çekebilmek için bir kanal açtık. Akarsuyu sağladıktan sonra kuyulara dağıtmak kolay oldu. Buğday değirmeni zamanın sınavından geçmiş temel bir teknoloji ürünüydü."</p>

  <p>"Yaptığınız su değirmeni New England’ın eski sanayi kasabalarında gördüklerim kadar güzel, dedi Paul, tek arabalık garaj büyüklüğündeki kulübenin önünde durarak. "Ama beni en fazla etkileyen şu tuvaletlerin su tesisatı oldu. Benim büyüdüğüm yörede yirminci yüzyılda bile evlerin dışındaki tuvalet yerleri kullanılıyordu."</p>

  <p>“Ben de halka açık tuvaletlerle gurur duyuyorum,” dedi Francesca. "Suyu tuzdan arıtma projemin gün ışığını görmeyeceğini sonunda kendime itiraf edince, tüm çabalarımı bu vahşilerin yaşamını geliştirmeye yönlendirdim. Taş Devri düzeyinde yaşıyorlardı. Sağlık açısından acınacak durumdaydılar. Annelerin doğum yaparken ölmesi sıradanlaşmıştı. Bebek ölümlerinin oranı inanılmazdı. Yetişkinler ise yağmur ormanlarında yaşayan tüm parazitlerin hedefi olmuştu. Geleneksel ilaç bitkileri yeterli olmuyordu. Gerekli biçimde beslenmiyorlardı. Temiz su kaynağı yaratmak yalnızca insanları hastalıklardan korumaya değil aynı zamanda sağlıklı yaşamalarını sağlayacak ürünleri ekip biçmelerine de yardımcı oldu."</p>

  <p>Yeteneklerinizin tıp dalına da uzanıp uzanmadığını merak ediyorduk, dedi Gamay. "Tessa’nın kardeşinin bedeninde garip bir yara izi vardı."</p>

  <p>Francesca neşeli bir çocuk gibi ellerini çırptı. "Evet apandisit ameliyatı! Eğer ise el koymasaydım ölecekti. Aldığım eğitim ilkyardım ile sınırlıydı. Chulo Kabilesi'nin farmakoloji bilgisine teşekkür borçluyum. Uzun borularla attıkları okların uçlarını bir bitkinin özüne daldırıyorlar. Bununla avlayacakları hayvanları bayıltıyorlar ama küçük bir miktarı bile bir insan için yeterli oluyor. Bitkinin özünü bir palmiye yaprağına sürüp lokal anestezi gibi kullandım. Ameliyat yerini diktiğim iplik ise mikroplara karsı direnç gösteren başka bir bitkinin lifleriydi. Bıçağın ucunu oluşturan obsidiyen taşı herhangi bir bistüriden daha keskin. Yani yüksek teknoloji ürünü hiçbir şey kullanmadık."</p>

  <p>Keşke aynı şeyi muhafızlarınızın taşıdığı silahlar için de söyleyebilseydim, dedi Paul savaşçıların kısa mızraklarının çelik uçlarına bakarak. Ayrıca hepsinin elinde bir yay ve uzun oklar vardı.</p>

  <p>"Bu yaylar ve oklar uçaktan alınan alüminyumdan yapıldı. Kısa yaylar ormanda daha kolay taşınıyor ve biçiminden dolayı oklar daha uzağa kadar gidiyor."</p>

  <p>"Eğer Arnaud ile adamları yaşıyor olsalardı, okların ne denli etkili olduğunu bize anlatırlardı, dedi Paul."</p>

  <p>"Bu adamlar için gerçekten üzgünüm ama kendi kaderlerini kendileri çizdiler.</p>

  <p>Chulo Kabilesi aslında kalabalık değildir ve her zaman dövüşmek yerine kaçmayı yeğlemişlerdir. Evet, düşmanlarının kafa derilerini yüzerler ya da etlerini yerler ama baskın yapıp birilerini ele geçirmelerine pek sık rastlanmaz. Rahatsız edilmemeyi yeğlerler. Beyazlar onları ormanın içlerine doğru sürmüşler. Büyük Şelale'nin öte yanına geçince güvenlikte olacaklarını düşünmüşler, ama beyaz soyguncular onlara baskı yapmayı sürdürmüş. Eğer savunma sistemlerini geliştirmelerine yardım etmeseydim, yok olabilirlerdi."</p>

  <p>Köyün yerleşim biçimi ilgimi çekti, dedi Gamay. "Eski dönemlerin surlarla çevrili kentlerini anımsattı."</p>

  <p>"Çok dikkatlisiniz. Tahta çitin bu yanına geçen biri kendini hic de rahat hissetmeyecektir. Köyün içi pusu kurmak için ideal yerler olan çıkmaz sokaklarla doludur."</p>

  <p>“Ama eğer köye gelenlerin amacı sizi kurtarmaksa?” dedi Paul. "Bu hazırlıklar yenilgiye yol açmaz mı?"</p>

  <p>"Kurtarılma umudumdan vazgeçeli çok oluyor. Babam herhalde arama ekiplerinin tüm ormanı gözden geçirdiklerinden emin oldu. Sanırım sonunda öldüğüme inandı ve bir bakıma onun açısından iyi oldu. Uçak kazasında üç kişi öldü ve benim yüzümden kabile şefi de yaşamını yitirdi. Daha fazla ölümlerden sorumlu olmak istemezdim."</p>

  <p>Çok ironik, dedi Gamay. "Bu insanlar için ne kadar fazla şey yaparsanız, sizi serbest bırakmaları o kadar zor olacaktır."</p>

  <p>"Doğru ama bir tanrıça gibi davranıp günden güne şişmanlamaktan başka bir şey yapmasaydım, yine de beni esir gibi tutacaklardı. Burada bulunduğum sürece, onların yaşamını geliştirmek için yeteneklerimi kullanmamak bence günah olurdu. Sonunda beyaz insanlar gelince, Chulo'ların uygarlığın etkisine karşı koymak için savaşmak yerine bilgilerini kullanacaklarını umuyorum. Ne yazık ki bu arada kabilenin öldürme içgüdülerini pek fazla denetleyemiyorum. Arnaud ile arkadaşları düşmanca amaçlarını sergileyince, kaderlerine boyun eğmek zorunda kaldılar. Onları kurtarmak için yapacak bir şeyim yoktu. Sizin durumunuz farklıydı. Ormanda öylesine umarsız görünüyordunuz ki, sizi şimdiye dek bir tehdit unsuru olarak düşünmediler."</p>

  <p>Gamay'in kulakları dikildi. "Tehdit unsuru mu?"</p>

  <p>“Korkmuş gibi görünmemeye dikkat edin,” dedi Francesca. Dudaklarında dolaşan neşeli gülüşe karşın gözleri çok ciddiydi. "Ne konuştuğumuzu anlamıyorlar ama bazı şeyleri hissediyorlar." Yangın musluğu görevi yapan bir su borusunun önünde durup işlevini anlattıktan sonra tekrar yürümeye başladı. "Kaygılanıyorlar. Sizin kusurlu tanrılar olduğunuzu düşünüyorlar."</p>

  <p>“Eğer bizi önemsemiyorlarsa, niçin kaygılanıyorlar?” diye sordu Gamay.</p>

  <p>"Beni, geldiğim gibi gökyüzüne geri götürmek için burada bulunduğunuzu düşünüyorlar."</p>

  <p>“Bunu mu söylediler size?”</p>

  <p>"Söylemelerine gerek yok. Bu insanları Çok yakından tanıyorum. Ayrıca Tessa bazı fısıltılar duymuş. Sizleri yakmaktan söz ediyorlar. Bedenlerinizden çıkacak dumanın sizi tekrar gökyüzüne götüreceğine ve sorunun böylece çözümleneceğine inanıyorlar."</p>

  <p>Paul yan gözle muhafızlara baktı ama ifadesiz yüzlerinde bir değişiklik fark edemedi.</p>

  <p>"Onların mantığıyla tartışmaya giremem ama bu davranış sorunu yalnızca onları ilgilendirir, bizim için değil."</p>

  <p>"Aynı fikirdeyim. Bu nedenle bir an önce buradan kaçmak zorundayız. Benimle gelin. Saray muhafızlarının omzumuzun üstünden bakmadıkları bir yerde bu planı daha rahat konuşabiliriz."</p>

  <p>Ormanın içinden tapınağa giden taş döşeli yola geldiler. Francesca ardında Trout'larla tam ortasında ucağın durduğu açıklığa yürüdü ve uçağın burnuna bakan tahta banka oturdu. Gamay ile Paul taş zemine bağdaş kurdular.</p>

  <p>"Yalnız kalabilmek için buraya gelirim. Benden başka yalnızca rahiplerin tapınağa girmesine izin var. Savaşçılar ormanın içinden bizim hareketlerimizi gözetleyeceklerdir ama kaçış planımızı burada yapabiliriz."</p>

  <p>Gamay savaşçıların bir anda gözden kaybolduğu ormana doğru baktı.</p>

  <p>“Umarım iyi bir planınız vardır, çünkü bizim hiçbir önerimiz yok.”</p>

  <p>"İlk başındaki içgüdülerinizde haklıydınız. Yalnızca nehir yoluyla kaçabiliriz. Kanal ve nehirden geçip göle ulaşıp ana nehre açılabiliriz. Orman yoluyla asla kaçamayız. Bizi her an yakalayabilirler ya da yolumuzu kaybedebiliriz."</p>

  <p>“Sizin adamların nasıl kürek çektiklerini gördüm,” dedi Paul. "Onlar durumu fark etmeden çok önce yola çıkmış olmalıyız."</p>

  <p>"Aramızda birkaç saat olacaktır. Ama onlar çok güçlüdür ve iyi kürek çekerler. Biz yorulmaya baslarken, onlar güc kazanacaktır."</p>

  <p>“Bizi ele geçirdikleri takdirde ne yaparlar?” diye sordu Paul. "Kuramsal olarak yani."</p>

  <p>“Hiçbir kurama gerek yok,” dedi Francesca. "Bizi öldürürler."</p>

  <p>“Sizi yani tanrıçayı da mı?”</p>

  <p>Francesca başını salladı. "Onları terk etmem, korkarım benim konumumda bir düşüş olarak görülecektir. Benim kafam da sizinkilerle birlikte köyün girişindeki direklere asılacaktır."</p>

  <p>Paul farkında olmadan ensesini ovuşturdu.</p>

  <p>Birdenbire yalnız olmadıklarını fark ettiler. Bir Kızılderili ardında silahlı sekiz savaşçıyla açıklığa geldi. Tipik Chulo erkeklerinden birkaç santim daha uzundu ve kabileye özgün basık yüz hatlarının yerine profili eski Romalıları andırıyordu. Kaslı bedeni mavi-beyaz yerine kırmızıya boyanmıştı. Francesca'ya yaklaşıp konuşurken ara sıra elleriyle Trout'ları işaret ediyordu. Francesca saldırıya hazırlanan bir kobra gibi gerildi ve keskin bir sesle sözünü kesti. Adam bir an ona baktı ve hafifçe başını eğdi. Yanındakiler de onu taklit etti. Birkaç adım gerilediler ve dönüp tapınaktan ayrıldılar. Arkalarından bakan Francesca'nın gözleri alevliydi, iyi değil.</p>

  <p>“Kim bunlar?” dedi Gamay.</p>

  <p>"Uzun boylusu ucak kazasında ölen eski şefin oğlu. Ona Vizigot Kralı Alaric'in adını verdim. Çok zeki ve doğuştan lider yaradılışlıdır ama zorbalığa eğilimi var. Beni tahtımdan indirmeye karar verip yanına birkaç isyancı toplamış. Yasak olan tapınağa ayak basması daha da küstahlaştığını gösteriyor. Sizin gelişinizin yarattığı sorunlardan yararlanmaya çalışıyor. Saraya dönmeliyiz."</p>

  <p>Tapınaktan ayrılırken ağaçların arasındaki muhafızlar yerlerini aldı. Francesca hızlı adımlarla yürümeye başladı ve birkaç dakikada köye ulaştılar. Çitin içinde bir farklılık göze çarpıyordu. Kızılderili erkekler gruplar halinde duruyorlardı. Grupların yanlarından geçerken bakışlarını kaçırdılar. Artık yüzlerinde dostça gülümsemeler yoktu.</p>

  <p>Sarayın önünde tam ortalarında Alaric'in durduğu yaklaşık yirmi silahlı savasçı toplanmıştı. Francesca el sallayınca asık suratlarla yol verdiler ama Gamay ellerinden geldiğince ağırkanlı davrandıklarını sezdi. Tessa onları kapının içinde karşıladı. Gözleri korkudan irilesmisti. Bir dakika kadar Francesca ile kendi dillerinde konuşular ve beyaz tanrıça konuşulanları Trout'lara tercüme etti .</p>

  <p>"Rahipler karar verdi. Sabahleyin öldürüleceksiniz. Gece boyunca cesaretlerini toplayacaklar ve sizi yakmak için ateşler hazırlayacaklar."</p>

  <p>Gamay'in dudakları kısıldı. "Mangal partisine kalamayacağımız için üzgünüz. Eğer bize en yakındaki kanoyu gösterirseniz, hemen gitmek istiyoruz."</p>

  <p>“Olanaksız! Şimdi beş metre bile uzaklaşamazsmız. &nbsp;Öyleyse ne yapacağız?”</p>

  <p>Francesca tahtına oturdu ve gözlerini odanın kapısına dikti. "Bekleyeceğiz."</p>
</body>
</html>
