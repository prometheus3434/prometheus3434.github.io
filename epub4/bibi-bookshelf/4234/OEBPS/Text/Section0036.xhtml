<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_34"><a name="_Toc356429282">Bölüm 34</a></h2>

  <p>Francesca'yı gözetleyen adamlar ya ikizdi ya da kötü giden çılgın bir klonlama projesinin ürünleriydi. En korkutucu yanları iğrençlikleri değil, sessizlikleriydi. Yatağın iki tarafında, ters çevirdikleri iskemlelerin arkalıklarına yaşlanmış oturuyorlardı. Yer cücelerini andırmalarından, deri giysi tercihlerine kadar her konuda birbirlerine tıpatıp benziyorlardı.</p>

  <p>Çatık kaşlarının altındaki kan çanağına dönmüş gözlerine, metal dişlerine, psikopat suratlarının kansız solgunluğuna bakmamaya özen gösteriyordu. Onlarsa büyük bir açlıkla gene kadına bakıyorlardı, ama ifadelerinde cinsellik belirtisi yoktu. Chulo yerlilerinden tanıdığı cahil vahşiliğe hiç benzemiyordu. Kan ve kemik isteyen saf bir hayvan açlığıydı sergilenen. Garip, dairesel odanın beyaz duvarlarına bakarken, rahatsız eden soğukluğu düşündü. Odanın ortasında bir bilgisayar konsolu vardı. Eşyaların ne denli büyük olduklarını fark edince, bu boyutlarda koltukların, düşük ısı gibi, buraya getirilenlerin kendilerini küçük ve yetersiz hissetmeleri için psikolojik bir oyun olup olmadığını merak etti.</p>

  <p>Dünyanın herhangi bir yerinde bulunuyor olabilirdi.</p>

  <p>Bu steril odaya nasıl geldiğini Francesca hiç bilmiyordu. Bir yerden bir yere taşındığını belli belirsiz anımsıyordu. Bir ara jet motorlarının uğultusunu duyduğunu sanmıştı, ama tekrar ilaç verildiğinde baygınlığın karanlığına gömülmüştü. Gamay da ortalıkta olmadığı için kaygılanıyordu. Koluna bir iğnenin battığını hissetti ve canlandırıcı bir ilaç verilmiş gibi bir anda kendine geldi. Gözlerini kırpıştırırken ikizleri gördü. Birkaç dakika boyunca kimse konuşmadı. Kapı tıslayarak acılmca bir kadının içeri girip garip görünümlü ikizleri dışarı göndermesine sevindi.</p>

  <p>Francesca bir gariplikler gösterisine ya da bir Fellini filminin çekim yerine geldiğini düşünmeye başladı. Olağandan büyük eşyaların nedenini çözmüştü. Koyu yeşil üniformalı kadın bir devdi. Büyük kanapeye oturup tatlı ama soğuk bir gülüşle sordu. "iyi misiniz Dr. Cabrai?"</p>

  <p>“Gamay'e ne oldu?”</p>

  <p>“Şu NUMA'lı arkadasınız mı? Odasında rahatça yatıyor.”</p>

  <p>“Onu görmek istiyorum.”</p>

  <p>Kadın tembel bir hareketle elini uzatıp ekrana dokundu ve bir yatağın üzerinde yan yatmış Gamay belirdi. Francesca soluğunu tuttu. Sonra Gamay kımıldadı, kalkmaya çalıştı ve tekrar yatağa düştü.</p>

  <p>"Size verilen ilaç ona verilmedi. Birkaç saat daha uyuduktan sonra kendiliğinden uyanacak."</p>

  <p>“İyi olduğundan emin olmak için gözümle görmek istiyorum.”</p>

  <p>“Belki daha sonra.” Verdiği yanıt uzlaşmacı değildi. Kadın tekrar dokununca ekran karardı.</p>

  <p>Francesca çevresine bakındı. "Burası neresi?"</p>

  <p>“Neresi olduğu önemli değil.”</p>

  <p>“Niçin bizi buraya getirdiniz?”</p>

  <p>Kadın bu soruya aldırış etmedi. "Melo ile Radko sizi korkuttu mu?"</p>

  <p>“Demin odadan çıkan mantar cücelerinden mi söz ediyorsunuz?”</p>

  <p>Kadın bu benzetmeye gülümsedi. "Zekice bir benzetme ama zehirli mantarlara benzetmeniz daha doğru olurdu. Cesur görünmeye çalışmanıza karşın, korkunuzu gözlerinizden okuyorum. Çok iyi. Sizi korkutmaları gerekirdi. Bosna'daki etnik temizlik kampanyası sırasında Kradzik kardeşler yüzlerce insanı kendi elleriyle öldürdükleri gibi binlercesinin ölümünü de planlamışlardı. Bir dizi köyü tümüyle yok ettiler ve sayısız katliam gerçekleştirdiler. Eğer ben olmasaydım, insanlığa karşı işledikleri suçlar nedeniyle Lahey'deki mahkemede suçluların bölmesinde oturuyor olacaklardı. İşlemedikleri bir tek savaş suçu yok. Ne vicdanları, ne ahlak anlayışları ne de pişmanlık duyguları var. İnsanları sakatlamak ve öldürmek onların karakterinde var." Sözlerinin iyice anlaşılması için bir an sustu. "Yeterince açıklayabildim mi?"</p>

  <p>"Evet. Bu arada bu katilleri işe alarak kendi vicdanınız olmadığını da gösterdiniz."</p>

  <p>"Doğru. Cinayete yatkın karakterleri nedeniyle onları ise aldım. Bir marangozun çivi çakmak için çekiç satın almasından farklı değildi. Kradzik kardeşler benim çekicimdir."</p>

  <p>“İnsanlar çivi değildir.”</p>

  <p>“Bazıları çividir. Bazıları değildir Dr. Cabrai.”</p>

  <p>Francesca konuyu değiştirmek istedi. "İsmimi nereden biliyorsunuz?"</p>

  <p>"Yaptığınız çalışmaları yıllarca hayranlıkla izledim Dr. Cabrai. Bana kalırsa dünyanın en önde gelen su mühendisi olarak şöhretiniz son dönemdeki beyaz tanrıça namıyla kazandığınız ünü kolayca gölgeliyor."</p>

  <p>“Siz benim kim olduğumu biliyorsunuz ama siz kimsiniz?”</p>

  <p>"Adım Brynhild Sigurd. Gerçi siz benden daha fazla tanınıyorsunuz, ama ikimiz de dünyanın en değerli maddesi olan su konusunda kendi seçtiğimiz alanlarda başarıya ulaştık."</p>

  <p>“Su mühendisi misiniz?”</p>

  <p>"Avrupa'nın en üstün teknoloji kolejlerinde okudum. Eğitimimi tamamlayınca Kaliforniya'ya taşındım ve danışmanlık şirketimi kurdum. Şimdi dünyanın en büyük danışmanlık şirketinin sahibiyim."</p>

  <p>Francesca basını salladı. Su mühendisliği alanında çalışan herkesi tanırdı.</p>

  <p>“Adınızı daha önce hiç duymadım.”</p>

  <p>"Ben böylesini yeğliyorum. Her zaman perdenin arkasında kaldım. Boyum neredeyse iki metreyi geçiyor. Bu nedenle garip görünüyorum ve bana oranla çok düşük düzeydeki insanların alaylarına konu oluyorum."</p>

  <p>İçinde bulunduğu duruma karşın Francesca az da olsa empatiye kapıldı. "Kendi alanlarında bir kadının yükselmesini çekemeyen bazı geri zekalıların tacizlerine ben de maruz aldım. Ama hiç aldırış etmedim."</p>

  <p>"Belki aldırış etmeliydiniz. Uzun vadede kalabalıktan uzak kalmak benim açımdan Çok yararlı oldu. Öfkemi durdurulamayan bir hırs gibi kullanmasını öğrendim. Bir sürü şirketi satın alırken hep ileriye doğru baktım. Ama huzurumu bozan bir sinek vardı.” Yine aynı soğuk gülüş. “Bu sizdiniz Dr. Cabrai.”</p>

  <p>“Ben asla kendimi bir sinek gibi görmedim Bayan Sigurd.”</p>

  <p>"Bu tanım için özür dilerim ama benzetmem doğru. Birkaç yıl önce dünya yüzündeki tatlı su talebinin, arzı kat kat aşacağını fark ettim ve musluğun üzerindeki elin bana ait olmasını istedim. Bu arada sizin tuzdan arındırma konusunda devrim yaratacak buluşunuzu duydum. Eğer başarılı olursanız, benim dikkatle hazırlanmış tüm planlarım havaya uçacaktı. Buna izin veremezdim. Size bir teklif yapmayı aklımdan geçirdim, ama karakterinizi tanıyınca, mantığa uymayan özverili yönünüzü aşamayacağımı anladım. Bu yöntemi dünyaya tanıtmanıza engel olmaya karar verdim."</p>

  <p>Francesca yanaklarının ısındığını hissetti. Sesi tıslar gibi çıktı. "Beni kaçırma girişiminin ardında siz vardınız."</p>

  <p>"Benimle birlikte çalışmak için ikna edebileceğimi umuyordum. Buluşunuzu geliştirmek için size bir laboratuvar kuracaktım. Ne yazık ki planım doğru islemedi ve Amazon'da kayboldunuz. Herkes öldüğünüzü düşündü. Sonra vahşiler arasındaki maceralarınızı, nasıl onların kraliçesi olduğunuzu okudum. Her ikimizin de düşman bir dünyada yaşam mücadelesini kazanacak kişiler olduğumuzu anladım."</p>

  <p>Francesca öfkesini kontrol altına almayı başarıp ölçülü bir sesle sordu. "Eğer size vermiş olsaydım, buluşumu ne yapacaktınız?"</p>

  <p>“Dünyanın tüm tatlı su kaynaklarını ele geçirene dek gizli tutacaktım.”</p>

  <p>“Ben ise buluşumu dünyaya bedava verecektim,” dedi Francesca hor görüyle. "Benim amacım ısdırap çekenlerin sırtından para kazanmak değil, acılarını azaltmaktı."</p>

  <p>"Övgüye değer ama kendini yenilgiye sürükleyen bir görüş. Ölmüş olduğunuz varsayılınca yaptığınız çalışmaları gerçekleştirmek için Meksika'da bir fabrika kurdum. Bir patlamayla birlikte mahvoldu."</p>

  <p>Francesca neredeyse kahkahalarla gülecekti. Patlamanın nedenini biliyordu ve kadının suratına söyleme dürtüsüne güçlükle engel oldu. "Pek şaşırmadım," dedi yalnızca. "Yüksek basınç ve ısıyla çalışmanın bazı zorlukları vardır."</p>

  <p>"Her neyse. Buradaki ana laboratuvar işlemin başka bir yönü üzerinde çalışmaya başladı. Sonra sizin Amazon'dan kurtulduğunuzun haberi geldi. Bir kez daha ortadan kayboldunuz ama NUMA'yla bağlantınızı biliyordum. Şehire döndüklerinden bu yana Trout'ları göz hapsinde tutuyoruz."</p>

  <p>“Bir kez daha zamanınızı boşa harcamanız çok kötü.”</p>

  <p>"Hiç sanmıyorum. Yeteneklerinizi benim adıma kullanmaya sizi ikna etmek için hiç de geç değil."</p>

  <p>"Eleman almak için garip bir yöntem uyguluyorsunuz, ilk seferinde beni kaçırmaya kalkıştınız ve sonucunda ben on yıl yağmur ormanlarında yaşamak zorunda kaldım. Yine beni ilaçla uyutup kaçırdınız. Sizin için çalışmayı neden isteyeyim?"</p>

  <p>“Araştırmalarınız için hiç kimsenin veremeyeceği desteği sağlayabilirim.”</p>

  <p>"Beni içtenlikle destekleyen bir düzine kuruluş var. Sizinle çalışmayı düsünsem bile ki bunu aklımdan geçirmiyorum, çok önemli bir engel var. Tuzdan arındırma işleminin içerdiği karmaşık moleküler değişim için Çok seyrek bulunan bir madde gerekiyor."</p>

  <p>“Anasazyum kullanıldığını biliyorum. Benim elimdeki stok Meksika'daki patlamada yok oldu."</p>

  <p>“Çok kötü,” dedi Francesca. "Bu madde olmadan arındırma işlemi yapılamaz. Yani bu durumda gitmeme izin verirseniz..."</p>

  <p>"Buluşunuzu gerçekleştirmek için yeterli miktarda anasazyuma sahip olduğumu duyunca memnun olacaksınız. Döndüğünüzü duyunca, bu maddeden önemli miktarda elde ettim. Tam zamanında demek doğru olacak. NUMA da aynı maddeyi alıp getirmesi için Özel Görev Ekibi'nden birilerini aynı adrese göndermişti. Artık dünyanın tatlı su kaynaklarını elimde tutma projemi gerçekleştirebilirim. Planımın ne kadar müthiş olduğunu göreceksiniz Dr. Cabrai."</p>

  <p>Francesca bu iltifata sevinmiş gibi davrandı. "Elbette bir su mühendisi olarak böylesine büyük hedefli bir girişimi merak ederim."</p>

  <p>"Dünya tarihinde görülen en olağanüstü kuraklık dönemlerinden birine giriyoruz. Geçmişte yaşananlara bakacak olursak, bu kuraklık yüz yıl kadar sürebilir. Etkileri öncelikle Afrika, Çin ve Ortadoğu'da görülecek. Avrupa da kolayca giderilemeyen bir susuzluk duygusuyla tanışıyor. Ben de dünyanın kuruması işlemini hızlandırmaya çalışıyorum."</p>

  <p>“Kuşkularımı hoşgörün ama saçmalık bu.”</p>

  <p>“Öyle mi?” dedi Brynhild gülümseyerek. "Amerika da bundan kaçamayacak. Güneybatının Los Angeles, Phoenix, Las Vegas gibi büyük çöl kentleri suyunu Colorado Nehri'nden sağlıyor ve artık bu nehir benim denetimim altında. Suya kavuşmak için bir dizi barajlardan, göletlerden ve değiştirilmiş nehir yataklarından yararlanıyorlar. Su kaynağı aslında pamuk ipliğine bağlı. En küçük bir engel büyük felaketlere neden olabilir."</p>

  <p>“Bir barajı filan mı havaya uçuracaksınız?” diye sordu Francesca paniğe kapılarak.</p>

  <p>"Bu kadar kaba bir davranışta bulunamam. Normal su dağıtımı neredeyse kırılma noktasına geldiğinden, kentler özel kaynakları gitgide daha fazla kullanmaya başladılar. Gogstad’ın kukla şirketleri her yerde su sistemlerini satın alıyor. İstediğimiz zaman istediğimiz yerde bir musluğu çevirerek susuzluk yaratabiliriz. Sonra da suyu büyük kentler, yüksek teknoloji merkezleri gibi bedelini ödeyecek güce sahip olanlara satabiliriz."</p>

  <p>“Bunu ödeyecek gücü olmayanlar ne yapacak?”</p>

  <p>"Batı'da eski bir deyiş vardır: 'Parayı görünce su yukarı doğru akar.' Zenginler her zaman bedelini başkalarının ödediği ucuz sudan yararlandılar. Benim planıma göre su artık ucuz olmayacak. Bu ise dünya çapında Avrupa'da, Asya'da, Güney Amerika'da ve Afrika'da da yapacağız. En saf biçimindeki kapitalizm yaşanacak. Su piyasası fiyatını belirleyecek."</p>

  <p>“Ama su asla domuz pirzolası gibi alınıp satılan bir nesne değildir.”</p>

  <p>"Siz yağmur ormanlarında çok uzun bir süre kaldınız. Küreselleşmenin anlamı, iletişim, tarım, besin maddeleri ya da güç kullanımı tekellerinin geliştirilmesinden başka bir şey değildir. Suyu niçin farklı düşünelim? Yeni imzalanan uluslararası anlaşmalara göre hiçbir ülke kendi suyunun sahibi değil artık. Sular daima en yüksek fiyatı önerenlere satılıyor ve Gogstad da hep en yüksek fiyatı ödemeye hazır."</p>

  <p>"Binlerce insana su vermeyerek bu piyasadan çekilmelerine yol açacaksınız. Su alacak parası olmayan ülkelerde açlık ve kaos yaşanacak."</p>

  <p>"Kaos bizim dostumuz olacak. Gogstad’ın zayıf düşmüş hükümetleri politik açıdan ele geçirmesinin yolunu açacak. Su konusunda da Darwin kuramlarını uygulayabilirsiniz. Yalnızca güçlü olanlar kazanır."</p>

  <p>Buz mavisi gözler Francesca’nın beynini oyar gibiydi. "Sakın bunu uzun boyumdan dolayı benimle alay etmelerine karşılık yaptığım bir şey olarak düşünmeyin. İş yapmak için en uygun siyasi iklimin oluşması gerektiğine inanan bir iş kadınıyım. Çok yüklü miktarlarda yatırım yaptım. Arkalarında su torbaları çekerek suyu kaynağından müşteriye taşıyacak tanker filosu inşa etmek için milyonlar yatırdım. Bu dakikayı yıllardır bekliyorum. Sizin buluşunuzdan çekindiğim için şimdiye dek hareket etme cesaretini gösteremedim. Benim kurduğum tekeli birkaç hafta içinde yıkabilirdiniz. Artık siz ve anasazyum benim elimde olduğuna göre darbeyi indirebilirim. Birkaç gün içinde ülkenin batısı susuz kalabilir."</p>

  <p>“Olanaksız bu!”</p>

  <p>"Öyle mi? Göreceğiz bakalım. Colorado Nehri su kaynağı olarak görevini tamamlayınca, planın öteki parçaları yerlerine oturmaya başlayacak. Şirketim dünyanın dörtbir kösesindeki tatlı su kaynaklarını denetim altında tutuyor. Yani musluğu kapatabiliriz. Önce suyu biraz kısacağız ve sonra tümüyle kapatacağız. Eğer şikayet eden olursa, elimizdeki olanaklar çerçevesinde su ürettiğimizi söyleyeceğiz."</p>

  <p>Sonuçlarını biliyorsunuz, dedi Francesca sakin bir sesle. "Dünyanın büyük bir kısmını çöle çevirmekten söz ediyorsunuz. Bu korkunç olur."</p>

  <p>"Bazıları için evet. Ama dünyanın suyunu elinde tutanlar için değil. İstediğimiz fiyatı alabiliriz."</p>

  <p>"Umarsız toplumlardan alacaksınız. Kısa zamanda nasıl bir canavar olduğunuz ortaya çıkacak."</p>

  <p>"Tam tersine, Gogstad, inşa ettiğim tanker filosuyla Alaska'dan, British Columbia'dan ve Büyük Göller'den suyu dünyanın başka yörelerine taşıyacağını açıklayacak. Gogstad’ın şu güzel tankerleri kıyıya yanaşınca, kahraman gibi karşılanacak."</p>

  <p>"Anladığım kadarıyla, çoğu kimsenin hayal edemeyeceği kadar zenginsiniz. Daha fazlasını niçin istiyorsunuz?"</p>

  <p>"Uzun vadede dünyanın iyiliği için olacak. Su için savaşların çıkmasını önlemiş olacağım."</p>

  <p>“Güç sahibi olarak zorla kabul ettirilen bir Gogstad barışı mı?”</p>

  <p>"Her zaman güç gerekmeyebilir. Benim isteğime boyun eğenleri ödüllendirip, karşı çıkanları cezalandıracağım."</p>

  <p>“Kuruyup, ölmelerini sağlayacaksınız.”</p>

  <p>"Gerekirse evet. Tabii siz tuzdan arındırma işleminin bu planın neresine oturduğunu merak ediyorsunuz."</p>

  <p>“Çılgın planınıza engel olmasına izin vermeyeceğinizi varsayıyorum.”</p>

  <p>"Tam tersine, buluşunuz benim planlarımın çok önemli bir parçası. Tankerlerimi sonsuza dek okyanuslarda yüzdürmek istemiyorum. Dünya, kutuplardaki buzullardan suyu taşıyacak bir altyapı inşa ederken, tankerler yalnızca bu süreyi rahatça aşmalarına yardımcı olacak. Çöle dönüşmüş uçsuz bucaksız tarım arazileri büyük çaplı sulama projeleriyle yeniden canlandırılacak."</p>

  <p>“Hiçbir ülke bunun bedelini ödeyemez. Uluslar iflas edecektir.”</p>

  <p>"Onları ucuza satın almak için iyi bir fırsat doğacak demektir. Sonunda Cabrai yöntemini kullanan tuzdan arındırma fabrikaları kuracağım ama ürettikleri suyu yalnızca ben kontrol edeceğim."</p>

  <p>“Tabii yine en yüksek ücreti ödeyene satacaksınız.”</p>

  <p>"Elbette. Simdi size yeni önerimi açıklayayım. Gereksinim duyduğunuz her şeye sahip olan bir laboratuvara yerleştirileceksiniz."</p>

  <p>“Ya reddedersem?”</p>

  <p>"0 zaman NUMA'lı dostunuzu Kradzik kardeslere vereceğim. Çok çabuk ya da çok rahat ölmeyecektir."</p>

  <p>“0 masum bir insan. Bu konuyla hic ilgisi yok.”</p>

  <p>“Yine de gerekirse çekiçlenmesi düsünülebilen bir çivi diyebilirim."</p>

  <p>Francesca bir an düşündü. "Size güvenebileceğimden nasıl emin olabilirim?"</p>

  <p>"Bana güvenemezsiniz, Dr. Cabrai. Hiç kimseye güvenmemeniz gerektiğini bilmelisiniz. Ama arkadaştnızın yaşamıyla kıyaslanınca benim için daha değerlisiniz ve bu takası yapmaya her zaman hazırım. İşbirliği yaptığınız sürece, arkadaşınız yaşayacak. Anlaştık mı?"</p>

  <p>Bu kadın ve parlak zekâsının karanlık derinliklerinde geliştirdiği planları Francesca'yı tiksindiriyordu. Hiç kuskusuz Brynhild bir megalomanyaktı ve kendisinden önceki örnekler gibi masumların çektiği acılardan etkilenmiyordu.</p>

  <p>Francesca benliğinin derinliklerindeki kaynaklar olmadan on yıl boyunca vahşi kafatası avcıları, kan emen yarasalar, sokan böcekler ve bitkiler arasında yaşayamazdı. İstediği zaman en kurnazlar kadar Makyavelce davranabilirdi. Yağmur ormanlarında yaşamak ona avının peşinden giden bir jaguarın sakin vahşiliğini kazandırmıştı. Kurtulduğundan bu yana intikam alma arzusuyla yanıp tutuşuyordu.</p>

  <p>Gerçi hatalı düşündüğünü biliyordu, ama sağduyusunu yitirmemesi için bu duygusundan destek alıyordu. Bir an için intikam açlığını bir yana bıraktı. Bu kadının durdurulması gerekiyordu.</p>

  <p>Gülümsemesini güçlükle bastırıp başını eğdi ve dokunaklı bir sesle yanıtladı.</p>

  <p>“Siz kazandınız. İşlemi geliştirmenize yardım edeceğim.”</p>

  <p>“Anlaştık. Çalışacağınız yeri göstereyim. Çok etkilenecekseniz.”</p>

  <p>“İyi olduğundan emin olmak için önce Gamay ile konuşmak istiyorum.”</p>

  <p>Brynhild dahili konuşma sisteminin düğmesine basınca koyu yeşil üniformalı iki adam göründü. Kradzik kardeşler olmamaları Francesca'yı sevindirdi.</p>

  <p>Dr. Cabrai'ı öteki konuğumuza götürün, diye emretti Brynhild. "Sonra tekrar yanıma getirin," diyerek Francesca'ya döndü. "On dakikanız var. Hemen ise başlamanızı istiyorum."</p>

  <p>İki yanında nöbetçilerle Francesca karmaşık koridorlardan geçip asansöre bindi ve birkaç kat aşağıya indi. Üzerinde hiçbir işaret bulunmayan bir kapının önünde durdular ve nöbetçilerden biri kilidi ac; mak için tuşlara basarak şifreyi yazdı. Adamlar dışarıda beklerken Francesca küçük, penceresiz odaya girdi. Gamay yatağın kenarında oturuyordu. Çok fazla yumruk yemiş bir boksör gibi sers emiemi ş e benziyordu. Francesca'yı görünce yüzü aydınlandı ve gülümsedi. Yerinden kalkmak istedi ama bacakları bedenini taşlamadığından tekrar oturdu.</p>

  <p>Francesca yanına ilişip kolunu omzuna attı. "İyi misin?"</p>

  <p>Gamay karmakarışık saclarını arkaya itti. "Bacaklarım titriyor ama düzeleceğim.</p>

  <p>“Ya sen nasılsın?"</p>

  <p>"Bana canlandırıcı bir ilaç verdiler. Bir süredir kendimdeyim. Sana yapılan ilacın etkisi de biraz sonra geçecek."</p>

  <p>“Paul'e ne olduğundan kimse söz etti mi? Saldırganlar geldiğinde üst kattaydı.”</p>

  <p>Francesca başını salladı. Gamay korkularını bir yana bırakıp sordu. "Nerede olduğumuz hakkında fikrin var mı?"</p>

  <p>“Yok. Ev sahibimiz söylemedi.”</p>

  <p>“Yani bu rahat oda için teşekkür etmem gereken kişiyle mi konuştun?”</p>

  <p>“Adı Brynhild Sigurd. Bizi kaçıranlar onun adamları.”</p>

  <p>Gamay bir şeyler söylemek istedi ama Francesca dudaklarını büzüp, gözlerini soldan sağa kaldırdı. Gamay hemen anladı. Odayı dinliyorlar ve belki de gözlüyorlardı.</p>

  <p>"Yalnızca birkaç dakikam var. Tuzdan arındırma projem konusunda Bayan Sigurd ile işbirliği yapmaya karar verdiğimi bilmeni istedim. Çalışmalar sonuçlanıncaya dek burada kalacağız. Ne kadar süreceğini bilmiyorum."</p>

  <p>“Yani bizi kaçıran kişiyle işbirliği mi yapacaksın?”</p>

  <p>“Evet,” dedi Francesca çenesini inatçı bir tavırla havaya kaldırarak.</p>

  <p>"Yaşamımdan on yılı ormanda harcadım. Kazanabileceğim epey yüklü bir para var, ama bunun ötesinde bulduğum yöntemi en düzgün biçimde dünyaya tanıtma fırsatını bana Gogstad’ın vereceğini düşünüyorum."</p>

  <p>“Bunu yapmak istediğinden emin misin?”</p>

  <p>“Evet, kesinlikle eminim.”</p>

  <p>Kapı açıldı ve nöbetçilerden biri Francesca'ya işaret etti. Başıyla onayladı ve eğilip Gamay'e sarıldı. Sonra doğrulup acele adımlarla kapıya doğru yürüdü. Tek başına kalan Gamay, neler olup bittiğini düşünmeye başladı. Kısacık bir an göz göze gelince Francesca göz kırpmıştı. Düşmanla işbirliği yaptığını açıklamasının ardında başka şeyler olduğunu sezinlemek Gamay'i rahatlatmıştı ama daha farklı endişeleri de vardı. Yatağa uzanıp gözlerini kapattı. Öncelikle bedenini ve beynini dinlendirmesi gerekiyordu.</p>

  <p>Sonra buradan nasıl kaçabileceğini düşünebilirdi.</p>
</body>
</html>
