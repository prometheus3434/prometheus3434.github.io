<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_14"><a name="_Toc356429262">Bölüm 14</a></h2>

  <p>Manzaranın güzelliği öylesine soluk kesiciydi ki, Paul Trout bir an için, başlarının dertte olduğunu unuttu. Gölden yedi metre kadar yukarda bir kayanın çıkıntısına oturup, uzun bacaklarını sallandırmış, her tarafı birden görebilmek için basını çevirip duruyordu. Şelalelerin tepesini görmek için başını iyice geriye atmak zorundaydı. Yüzlerce metre yükselen buharın içindeki su taneciklerine güneş ışıkları vurdukça, şelalelerin tepesinde bir dizi gökkuşağı oluşmaktaydı. Gürültüsü tam gaz çalışan yüz lokomotifin sesini andırıyordu.</p>

  <p>Gerçi dindar bir adam değildi, ama eğer Tanrı’nın Eli diye bir şey varsa, işte karşısında duruyordu.</p>

  <p>Bir inleme sesiyle kendine geldi. "Ne yapıyorsun?" diye sordu Gamay esneyerek.</p>

  <p>Bir ağacın gölgesine uzanmıştı.</p>

  <p>“Bir otel inşa etmek için burasının ne kadar güzel olduğunu düşünüyordum.”</p>

  <p>Off, diyerek yüzünü buruşturdu. Doğrulup yüzündeki ter damlacıklarını kuruladı. "Havalandırma sistemi koymayı sakın unutma."</p>

  <p>Bir saat önce kısa süreli yağmur yağmış ve güneş intikam alırcasma tekrar parlamıştı. Bulundukları yer ağaçların, çalıların gölgesindeydi ama boğucu nemden kaçmanın bir yolu yoktu. Bir süre uyuduktan sonra ilk uyanan Paul olmuştu.</p>

  <p>“Sana biraz su getireyim,”&nbsp; dedi Paul ve bir palmiye yaprağını bardak gibi kıvırıp göle indi. Saçlarına takılan çalıları ayıklayan Gamay'e uzattığı zaman yarısı dökülmüştü. Genç kadın birazını içip, mutlulukla gözlerini yumdu ve kalanını kocasına uzattı.</p>

  <p>"Teşekkürler, bayağı serinledim. Su kaynağımıza bir dalıp çıkmamın sence bir sakıncası yoktur umarım.” Göle dalarak güçlü kulaçlarla ilerledi.</p>

  <p>Paul de yanına gitmeye hazırlanırken, ırmağın çıkış noktasındaki bir hareket dikkatini çekti. Uyarmak için seslendi ama şelalenin gürültüsünden Gamay'in duyması olanaksızdı. Yarı yürüyüp, yarı düşerek göle inip suya atladı ve sırtüstü yatan Gamay'e yaklaşıp tişörtünden çekti.</p>

  <p>Önce irkilen genç kadın gülmeye başladı. "Hey, oyun zamanı değil."</p>

  <p>“Sus,” dedi Paul. "Kıyıya dön. Acele et."</p>

  <p>Sesindeki ısrarı anlamamak olanaksızdı. Gamay tek kelime etmeden kıyıya yüzerken Paul de ardından geliyordu. Kayanın üstüne tırmanmaya kalkışınca kolundan tutup çalıların arasına çekti. Parmağını dudağına götürüp gölü işaret etti.</p>

  <p>Gamay gözlerini kısıp yaprakların arasından ıslak küreklerden yansıyan güneş ışığını fark etti. Chulo Kabilesi. Paul dört kanonun göle girdiğini görmüştü.</p>

  <p>Tek sıra halinde biraz önce Gamay'in yüzdüğü noktaya doğru gidiyorlardı. Her birinde üç Kızılderili vardı. İkisi kürek çekerken üçüncüsü yayını kucağına yerleştirmiş elinde de tüfeğini tutuyordu. Belirli bir hedefe doğru ilerliyorlardı ve gözetlendiklerinin farkında değildiler.</p>

  <p>Saklandıkları yere öylesine yakın geçtiler ki kaşlarının üzerindeki ter damlacıkları bile açıkça görüldü. Gölü sessizce astılar ve bir süre sonra sisin içinde kayboldular.</p>

  <p>“İyi bir kaybolma gösterisi,” dedi Paul yanaklarını şişirerek.</p>

  <p>“Niçin onlara Sisin İnsanları dendiğini şimdi anladık.”</p>

  <p>İki metreye yaklaşan boyunun yarattığı avantajı kullanarak Paul, arkadan gelen başka kano olup olmadığını kontrol etti. "Kimseler yok. Buradan gitmenin yolunu bulmalıyız. İsviçre ordu çakısı hala yanımda. Belki kütüklerden bir sal yapıp sarmaşıklarla bağlayabiliriz."</p>

  <p>Gamay gözlerini sis dalgalarına dikmişti. "Daha iyi bir fikrim var," dedi ve durakladı. "Ama biraz tehlikeli olabilir."</p>

  <p>Biraz tehlikeli mi? diye güldü Paul. "Beyninin nasıl çalıştığını çok iyi bildiğimi sakın unutma. Herhalde bu adamları izleyip bir kano çalmamızı önereceksin."</p>

  <p>"Niçin olmasın. Bak, burası onların evi yani böyle bir şey beklemezler. Çakıyı ne kadar büyük bir beceriyle kullandığını biliyorum ama yine de ikimizi birlikte nehir boyunca, batmadan ve bu tiplerle bir daha karşılaşmadan kimbilir kaç kilometre taşıması gereken bir sal inşa edebileceğimizi düşünemiyorum. Bir hava teknesiyle gelmek bile çok zordu. Bu kanolarla günboyu kürek çekiyor olamazlar. Kıyıda bir yere çekmeleri gerekir. Onları buluruz, hava kararana dek bekleriz ve tüyüp gideriz. Bahse girerim bir kanonun kaybolduğunu bile fark etmezler."</p>

  <p>Paul'ün iri ela gözlerine neşeli bir ifade yerleşti. "Bu önerinin gerisinde bilimsel merakın izlerini görüyor muyum yoksa?"</p>

  <p>"Pekâlâ, itiraf ediyorum yalnızca kaçıp kurtulmanın ötesinde de bir şeyler düşünüyorum. Yüksek teknoloji kullanan bu kabileyi ve beyaz tanrıçayı merak etmediğini sakın söyleme bana."</p>

  <p>“Acaba yiyecek bir şeyleri var mıdır diye düşünüyordum,” dedi Paul midesini ovuşturarak. Bir ot parçasını kemirmeye başlamıştı. "Doğrusunu istersen, başımız ciddi olarak dertte ve fazla seçeneğimiz yok. Nerede olduğumuzu bilmediğimiz gibi buradan nasıl kurtulacağımızı da bilmiyoruz. Hiç malzememiz yok. Senin de söylediğin gibi burası onların toprağı. Yabancı bir yerde dolasan ziyaretçileriz. Biraz keşif yapmamızı öneriyorum. Ağır ağır ilerleriz ve eğer durum çok tehlikeli gibi görünürse, kaçarız."</p>

  <p>“Kabul edildi,” dedi Gamay. "Yiyecek konusuna gelince, kuşların şuradaki çalının meyvelerini yediklerini gördüm. Etrafta ölü kuşlar olmadığına göre, herhalde zehirli değildir.</p>

  <p>Öyleyse biz de bu meyveleri yeriz, dedi Paul. "Pek de kötü olamazlar."</p>

  <p>Ama yanılıyordu. Meyveler öylesine acıydı ki, ağzını yüzünü buruşturmadan bir tekini bile yemek olanaksızdı. Trout'lar boş midelerle gölün kıyısında yürümeye başladılar. Bir yerde çamur bataklığa dönüşünce, yukarıya tırmandılar ve bir patikaya rastgeldiler. Kenarındaki çalıların büyümüş olması uzun süredir kullanılmadığını gösteriyordu.</p>

  <p>Yine de dikkatle ilerlerken, karşılarına biri çıktığı takdirde çalıların arağına gizlenmeye hazırlıklı oldular.</p>

  <p>Bir kilometre kadar yürüdükten sonra, gölden yükselen sisin, organa bir sis makinesinden saçılan buhar gibi yayıldığı noktaya ulaştılar. Yapraklar yağmurla ıslanmış gibiydi ve şelalenin gürültüsü yüzlerce davulun sesini andırıyordu.</p>

  <p>Kendi gürültülerinin bu sesin arasında kaybolacağı gibi yaklaşan bir ordunun da duyulmayacağının farkındaydılar. Hava serinlerken öylesine nemli bir hal almıştı ki, öğürmemek için elleriyle burunlarını kapattılar. Görüş mesafesi ancak bir iki metre olduğundan, patikayı kaybetmemek için başlarını iyice öne eğdiler.</p>

  <p>Birdenbire kendilerini ormanın dışında buldular. Eğer hayaller ülkesinde dolaşan yolcular gibi inanılmaz güzellikte bir vadiye rastlayacaklarını düşündülerse, hayal kırıklığına uğradılar. Sisin öte yanındaki orman hiç de farklı değildi.</p>

  <p>Patika artık gölü izlemiyor, herhalde kanoların geldiği derenin yanı sıra ilerliyordu.</p>

  <p>Birkaç dakika sonra Gamay durup basını salladı. "Bu küçük derenin sence bir garipliği var mı?"</p>

  <p>Paul derenin kıyısına yaklaştı. "Doğal olamayacak kadar düzgün. Sanki biri daha önceden var olan bir derenin ve bataklığın yerini kazma kürek kullanarak değiştirmiş."</p>

  <p>Ben de öyle düşünüyordum, dedi Gamay yürümeye başlarken. "Dediğim gibi Chulo Kabilesi gerçekten çok ilginç."</p>

  <p>Saatlerce yürüdüler. Palmiye yapraklarından şapka yaptılar ve sık sık durup dereden su içtiler. Bir noktada sağnak yağmurun dinmesini beklediler. Patika genişleyip yumuşak toprakta çıplak ayak izlerine rastlayınca, biraz daha dikkatli davranmaya başladılar.</p>

  <p>Kendi aralarında tartışıp bir süre daha dere boyunca gitmeye ve hava kararıncaya dek ormanda saklanmaya karar verdiler. Yorgunluktan baygın düşecek hale gelmişlerdi ve enerjilerini toplamaları gerekiyordu. Bir süre sonra sağ tarafta ormanın içinden gelen, taş döşenmiş bir patikayla karşılaştılar. Gamay'in aklına Maya ya da İnka uygarlıklarının bıraktığı yollar geldi. Eski Romalıların ünlü Appia Yolu'ndan pek farklı değildi. Meraka kapılarak tas döşeli yolda beş dakika kadar yürüdüler. Ağaçların arasından görülen bir parıltı biraz daha ilerlemelerine neden oldu.</p>

  <p>Taş döşeli patika genişleyip yaklaşık on beş metre çapında bir daireye ulaştı.</p>

  <p>Burası da taş döşeliydi ve tam ortasında büyük bir cisim duruyordu.</p>

  <p>İkisi birden, "İnanmıyorum," dedi.</p>

  <p>Küçük jet uçağı iki parça halindeydi. Burnu hiç bozulmamıştı ama yolcu kabini neredeyse yok olmuştu. İyi durumda görünen kuyruk kısmı kokpitin hemen arkasına yaklaştırılınca, uçak kısa, tıknaz bir görüntü kazanmıştı. Gerçi boyası eskimis ve solmuştu ama beklenenin aksine sarmaşıklar ya da mantarlarla kaplanmamıştı.</p>

  <p>Kokpitin çatlak pencerelerinden içeri bakarken iskeletler göreceklerini düşünüyorlardı ama koltuklar bostu. Kokpitin tam önündeki çukurda küller ve küçük hayvanların yanmış kemik parçaları göze çarpıyordu. İnsan boyutlarında oymalı totemler daire biçimindeki açıklığı çevrelemişti. Koyu renk ağaçtan yapılan her totemin süsleri birbirinden farklıydı ama hepsinin üzerinde ellerini göğsünde kavuşturmuş kanatlı bir kadın heykeli vardı. Ölü Kızılderilinin boynundaki madalyonun bir tarafında da aynı figürü görmüşlerdi.</p>

  <p>Bir tapınağa benziyor,&nbsp; diye fısıldadı Gamay ve küllerin bulunduğu çukura yaklaştı. "Herhalde kurbanlarını burada yakıyorlar. Genellikle küçük hayvanların kemikleri var."</p>

  <p>Biraz olsun güven veriyor, dedi Paul ve önce güneşe sonra saatine baktı.</p>

  <p>"Uçağı bir güneş saati görevini yüklenecek biçimde yerleştirmişler. Stonehenge'deki göksel takvimi belirten iç içe geçmiş halkaları çağrıştırıyor."</p>

  <p>Gamay elini uçağın burnuna dayadı. "Mavi-beyaz renkler sana da tanıdık geliyor mu?"</p>

  <p>“Haklısın. Chulo Kabilesi'nin ulusal renkleri.”</p>

  <p>Sırtı ormana dönük duran Paul'ün arkasına doğru bakan Gamay'in gözleri irileşti.</p>

  <p>“Bu uçak, buradaki tek mavi-beyaz renkli nesne değil.”</p>

  <p>Paul geriye doğru bakınca, ağaçların arasından yüzleri ve bedenleri gökyüzünün ve kemiklerin rengine boyanmış yirmi kadar Kızılderilinin ortaya çıktığını gördü. Uçağı görünce tedbirli davranmayı unuttuğu ¡cin kendine küfretti. Hayalet oldukları konusundaki şöhretlerine uygun bir biçimde Kızılderililer çevrelerini sardı. Kaçacak bir yer yoktu. Paul ile Gamay kapana kısılmışlardı.</p>

  <p>Kızılderililer mızraklarını havada tutarak yaklaştılar ve garip bir şekilde çemberde bir boşluk yarattılar. İçlerinden bir tanesi mızrağıyla aradan geçmelerini işaret etti. Trout'lar birbirlerine güven vermek için bakıştılar ve iki yana dizilen Kızılderililerin arasından, sanki şeref kıtasının önünden geçermiş gibi tapınaktan ayrılıp nehrin kenarındaki patikayı izlemeye başladılar.</p>

  <p>Patika genişleyerek bir yol biçimini aldı ve kazıklarla çevrili bir hendeğe ulaştı. Arasından bir kamyon geçecek kadar geniş kapıya doğru yürüdüler. Uzaktan bakınca kapının iki yanındaki ahşap direklerin üzerinde yuvarlak nesneler görülüyordu. Biraz daha yaklaşınca Gamay kocasının elini sıktı.</p>

  <p>“Paul bak.”</p>

  <p>Paul karısının bakışlarını izledi, "Lanet olsun."</p>

  <p>Direklerin tepesindeki yuvarlaklar insan kafalarıydı. Suratları güneşte pişmiş elma gibi kararmıştı, kuşlar ve böcekler tarafından didiklenmişti ama yine de Dieter'in yüz hatlarını seçmek olasıydı. Artık gülümsemiyordu. Arnaud ile sessiz yardımcısı Carlo da gülümsemiyordu. Dördüncü kafa bir Kızılderiliye aitti. Paul onu başındaki New York Yankees takımının logosunu taşıyan kepinden tanıdı.</p>

  <p>Kapıyı ve ürkütücü dekoru arkalarında bıraktılar. Tahta çitin ardında nehre doğru sıralanmış saz kulübeler vardı. Kadınlar ya da çocuklar görünmüyordu.</p>

  <p>Muhafızlar mızraklarını indirmiş, yaylarının iplerini gevşetmişti ve bedenlerini kullanarak Trout'ların aptalca bir oyuna kalkışmalarını önlüyorlardı.</p>

  <p>Su çarkına bak, dedi Paul, "New England'da bizim de vardı."</p>

  <p>Nehirden ayrılan su ahşap oluklardan geçerek bir tekerleği döndürüyordu. Daha yakından inceleme fırsatları olmadı. Muhafızlar onları köyün ortasındaki bir yapıya doğru götürdüler. Öteki kulübelerden en az dört kat daha büyüktü ve duvarları saz yerine kilden yapılmıştı. Açık büyük bir ağıza benzeyen giriş kapısının önünde durdular. Kapının üzerinde bir jet motorunun pervanesi asılıydı. Kızılderililer mızraklarını bir kenara bırakıp yere yattılar ve burunlarını toprağa değdirdiler.</p>

  <p>“Şimdi ne olacak?” dedi. Gamay korkunç görünümlü adamların birdenbire uysallaşması karşısında şaşırarak.</p>

  <p>"Kaçmayı önermem. Üç metre bile gitmeden bizi vururlar. Sanırım içeri girmemizi istiyorlar. Önce siz buyrun hanımefendi."</p>

  <p>“Birlikte gireriz.”</p>

  <p>El ele kapıdan geçip loş bir odaya girdiler. İki küçük odanın önünden geçip, büyük bir salona ulaştılar. Kulübenin uzak köşesinde tavanda açılan bir delikten sızan ışığın altında oturan birinin bulunduğu görülüyordu. Oturan kişi kolunu kaldırıp yaklaşmalarını işaret etti. Salonun zemini daha önce gördükleri kulübelerden farklı olarak toprak değil ahşaptı.</p>

  <p>Bir uçak koltuğundan yapılma tahtın üzerinde oturan kişinin yanık tenli biçimli bacakları dışında kalan gövdesi, ancak bir karabasandan çıkacak kadar korkunç, mavi-beyaz oval bir maskenin ardında gizlenmişti. Maskenin iri gözleri ve sivri köpekbalığı dişlerini çağrıştıran ağzı vardı.</p>

  <p>Trout'lar ne yapacaklarını bilmeden garip maskenin karşısında durdular. Sonra iki el ortaya çıktı ve maskeyi kenara çekti.</p>

  <p>“Üff çok sıcak,” dedi çirkin maskenin arkasında oturan güzel kadın İngilizce olarak. Maskeyi bırakıp başını yana eğdi ve sırayla yüzlerine baktı.</p>

  <p>“Bay ve Bayan Trout değil mi?”</p>

  <p>Şaşkınlığını üzerinden ilk atan Gamay oldu. "İsimlerimizi nereden biliyorsunuz?"</p>

  <p>“Biz Beyaz Tanrıçalar her seyi görür ve biliriz.” Karşısındakilerin şaşkınlığının arttığını görünce kahkahalarla güldü. "Ne kadar kötü bir ev sahibiyim, konuklarımla dalga geçiyorum."</p>

  <p>Gülümseyerek ellerini çırptı. Trout'ları bir sürpriz daha bekliyordu. Tahtın arkasındaki boncuk perde hışırdayarak aralandı ve Dieter'in karısı Tessa dışarı çıktı.</p>
</body>
</html>
