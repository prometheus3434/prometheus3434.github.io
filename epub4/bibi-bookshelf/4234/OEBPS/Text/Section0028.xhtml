<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_26"><a name="_Toc356429274">Bölüm 26</a></h2>

  <p>Sandy Wheeler, tam Honda Civic arabasına binerken tanımadığı biri yanına yaklaşıp aksanlı bir ingilizceyle Los Angeles Times gazetesinin ilan servisine nasıl gidileceğini sordu. Genç kadın içgüdüsel olarak çantasına sımsıkı sarılıp çevresine bakındı. Gazetenin garajında başkalarının da bulunduğunu fark edince rahatladı. Los Angeles'da büyüdüğünden garip tiplere alışıktı, ama son zamanlarda üzerinde çılıstığı su çılgın su öyküsüyle diken üstünde yaşar gibiydi ve çantasındaki sedef kabzalı .22'lik tabancası bile yeterince güven vermiyordu. Bu yabancı ise, silahın kabzasını ağzındaki metal dişlerle ciğneyecek birine benziyordu.</p>

  <p>Wheeler'in gazetecilere özgü bir bakışta insanı tanıma yeteneği vardı ve karşısındakinin Yabanıl Hayatı Koruma Derneği için bile kötü biri olduğunu anlamıştı. Aşağı yukarı aynı boydaydılar ve eğer adamın biraz boynu olsa, daha uzun boylu görünecekti. Buzdolabı parçalarından oluşmuş izlenimini veren tıknaz güçlü vücuduna göre koyu yeşil eşofmanı birkaç beden küçük gibi duruyordu.</p>

  <p>Yuvarlak, sırıtkan suratı ve kirli sarı saçlarıyla Maurice Sendak’ın Yabanıl Şeylerin Olduğu Yer adlı romanındaki canavarlarından birine benziyordu. Ama daha çirkindi. Sandy'yi en fazla korkutan adamın gözleriydi. İrisleri öylesine koyu renkti ki gözbebekleri görülmüyordu.</p>

  <p>Adama yolu tarif edip, arabasına bindi ve hemen kapıları kilitledi. Davranışının ne kadar sevimsiz göründüğüne aldırış etmedi. Park ettiği yerden geri geri çıkarken yabancı ilan servisine gitmek için acele etmiyor gibiydi. Olduğu yerde durmuş mermer kadar sert gözleriyle onu izliyordu. Otuz yaşlarında, uzun kumral saçlı, jogging ve jimnastik yaparak biçimli vücudunu koruyan bir kadındı. Gök mavisi iri gözleri, sert hatlı esmer yüzüyle oldukça çekici sayılırdı. Araştırma ekibine katılmadan önce polis muhabiri olarak çalıştığından, duygusal nasırlar edinmişti ve ne yapacağını bilirdi. Kolayca ürkmezdi ama bu herif ödünü patlatmıştı. Görünümünden de öte bir şeyler vardı.</p>

  <p>Çevresinde mezarlık duygusu uyandırıyordu.</p>

  <p>Dikiz aynasından bakıp adamın orada olmadığını görünce şaşırdı. Gelgeç biri, diye düşündü. Farkına varmadan yanına yaklaşmasına izin verdiği için kendine kızdı. Bu kentte büyürken her an çevresini kollamayı alışkanlık edinmişti. Ne var ki lanet olası su öyküsüne tüm dikkatini topladığından, tetikte olmayı ihmal etmişti. Cohen birkaç gün sonra öyküyü yayınlayacaklarına söz vermişti ama bu tarih bile yeterince erken gibi gelmiyordu. Bilgisayar disketlerini eve götürmekten bıkmıştı. Ama Cohen onları gazetede bırakmaktan çekiniyordu. Her akşam bilgisayarlardaki dosyaları diskete çekiyor ve ana belleği temizliyordu.</p>

  <p>Sabahları da tekrar yüklüyordu.</p>

  <p>Sandy onu paranoyak davranışları nedeniyle suclamıyordu. Bu öykünün özel bir yanı vardı. Pulitzer Ödülü'nü almaktan söz ediyorlardı. Cohen'in yönetimindeki üç muhabir konunun ayrı yönlerini irdeliyordu. Sandy, Mulholland Group ve gizemli patronu Brynhild Sigurd üzerinde çalışırken diğer ikisi yurtiçinde satın aldıkları hakları ve yurtdışı bağlantılarını inceliyorlardı. Bir mali müşavir ve bir avukatla da görüşüyorlardı. Bu konunun gizliliği neredeyse Manhattan Projesi'nden daha fazlaydı. Gazetenin editörü öyküyü biliyordu ama kapsamından habersizdi. Genç kadın içini çekti. Birkaç gün sonra yayınlanmaya başlayınca Maui Adası'na uzun bir tatil için gidebilirdi.</p>

  <p>Garajdan çıkıp Culver City'deki evine yöneldi. Alışveriş merkezine uğrayıp bir şişe Kaliforniya Zinfandel şarabı aldı. Son ayrıntıları görüşmek için aksama Cohen gelecekti ve Sandy makarna pişirmeye söz vermişti. Kasaya para öderken, kapının dışından markete bakan biri dikkatini çekti. Metal dişli garip yaratık gülümsüyordu. Bu bir rastlantı olamazdı. Kesinlikle onu izlemişti. Öfkeli gözlerle adamın yüzüne bakıp sert adımlarla arabasına doğru yürüdü. Önce tabancasını çantasından çıkarıp kemerine taktı ve Cohen'e telefon etti. Alışılmışın dışında bir şey olduğu zaman haber vermesini tembih etmişti. Cohen'i yerinde bulamayınca, telesekreterine evine gitmekte olduğunu ve birisinin kendisini izlediği mesajını bıraktı.</p>

  <p>Arabayı çalıştırıp ağır ağır otoparktan çıktı ve trafik ışıkları tam kırmızıya dönerken kavşaktan karşıya geçti. Ardından gelen arabaların tümü ışıkta durdu.</p>

  <p>Mahalleyi iyi tanıdığından birkaç motelin otoparkından geçti ve ara sokaklardan dolanıp evine ulaştı. Yoldayken kalbi deliler gibi atıyordu, ama güvenlik içinde olduğuna inandığı apartmana varınca nabzı normale döndü. Zili çalarak beş katlı apartmanın otomatik kapısını açıp asansörle dördüncü kata çıktı. Hole ayak bastığı anda neredeyse elindeki paketleri düşürüyordu. Garip görünüşlü adam dudaklarında çılgın bir gülümsemeyle holün bir kösesinden ona bakıyordu.</p>

  <p>Sandy'nin sabrı taştı. Paketlerini yere bırakıp tabancasını çekti ve nişan aldı.</p>

  <p>“Eğer yaklaşırsan, seni havaya uçururum.”</p>

  <p>Adam kıpırdamadı. Yalnızca gülümsemesi biraz daha genişledi.</p>

  <p>Buraya kendisinden önce nasıl ulaşabildiğini merak etti. Elbette. Adresini biliyordu. Adamdan kurtulmak için yollarda zikzak çizerken, o doğruca evine gelmişti. Ama apartmana nasıl girebildiğini açıklayamıyordu. Yetersiz güvenlik konusunda yöneticilerle konuşması gerekecekti. Belki bu konuda bir haber bile hazırlayabilirdi.</p>

  <p>Silahını indirmeden çantasından anahtarını çıkardı, kapıyı açtı ve aceleyle girip kapattı. Sonunda emniyetteydi. Tabancasını sehpanın üzerine bırakıp kapıyı kilitleyerek zinciri taktı. Gözetleme deliğinden dışarı bakınca adamın sanki bir bakkal çırağı gibi elinde paketlerle durduğunu gördü. Gözetleme deliğinin merceklerinde yüzü biraz daha garipleşmişti. Ne kadar da yüzsüzdü. Sandy ağız dolusu küfretti. Bu kez Cohen'i aramayacaktı. Doğruca polisi arayıp birinin kendisini izlediğini bildirecekti.</p>

  <p>Birdenbire yalnız olmadığı duygusuna kapıldı.</p>

  <p>Arkasını dönünce korkudan donakalıp inanmaz gözlerle baktı.</p>

  <p>Metal dişli adam tam karşısındaydı. Olanaksız. Dışarıda holde olması gerekiyordu. Ve yanıtını bir anda buldu.</p>

  <p>İkizler.</p>

  <p>Çözüm çok geç gelmişti. Sandy kapıya doğru gerilerken adam ağır ağır ona yaklaştı. Gözleri siyah inciler gibi parlıyordu.</p>

  <p>Telefonda Cohen'in sesi çılgın gibiydi.</p>

  <p>“Tanrı askına Joe, bir saattir seni arıyorum!”</p>

  <p>“Özür dilerim, yoktum,” dedi Zavala. "Ne oldu?"</p>

  <p>“Sandy yok oldu. Herifler onu ele geçirmiş olmalı.”</p>

  <p>“Bir dakika, sakin ol,” dedi Zavala sakinleştirmeye çalışarak. "Sandy'nin ve şu heriflerin kim olduğunu söyle bana. Baştan basla."</p>

  <p>“Tamam, tamam,” dedi Cohen. Bir an susup kendini topladı ve her zamanki haliyle konuşmaya başladı ama yine de kapıldığı panik sesinden belli oluyordu.</p>

  <p>"Garip bir duyguya kapılarak gazeteye gittim. Yararlandığımız tüm malzemeler yok olmuştu. Hepsini kilitli bir kasada saklıyorduk. Bomboştu."</p>

  <p>“Kasayı kim açabilir?”</p>

  <p>"Yalnızca ekip üyeleri. Hepsi sağlam çocuklardır. Ancak biri kafalarına bir silah dayarsa kasayı acarlar. Aman Tanrım,” dedi Cohen sözlerinin gerçekvanlamını algılayınca.</p>

  <p>Zavala arkadaşının yine paniklediğini hissetti.</p>

  <p>“Bundan sonra ne oldu?”</p>

  <p>Cohen derin bir soluk alıp yanıtladı. "Tamam, peki. Sonra bilgisayar disketlerini kontrol ettim. Hepsi bostu. Onları açabilmek için bir şifreye gereksinim var aslında. Ekipteki herkes bunu biliyordu. Her akşam tüm bilgileri başka disketlere çekiyorduk. Sırayla hepimiz evlerimize götürüyorduk. Bugün sıra Sandy Wheeler adlı muhabir arkadaştaydı. Evinin yakınındaki bir otoparktan arayıp, telesekreterime birinin kendisini izlediğini bildiren bir mesaj bırakmış. Bu gece birlikte yemek yiyip, öykünün ilk bölümünün son ayrıntılarını gözden geçirecektik. Mesajını alınca onu aradım. Evde kimse yoktu. Doğruca evine geldim bana anahtar vermişti. Yiyecek paketleri masanın üzerinde ve şarap şişesi de içindeydi. Sandy şarabı her zaman özel şaraplığına koyar. Bu konuda çok titizdir."</p>

  <p>“Kendisi yok muydu?”</p>

  <p>"Yoktu. Oradan hemen kaçtım."</p>

  <p>Zavala’nın aklına bir fikir geldi. "Ya ekibindeki diğer muhabirler?"</p>

  <p>Onları da aradım. Yanıt alamadım. Ne yapacağım şimdi ?</p>

  <p>Cohen herhalde önce Sandy'nin evine gidip çarçabuk ayrılmakla yaşamını kurtarmıştı. Yazı dizisini hazırlayan ekibi ele geçirmeye çalışanlar belki daha önce ona da uğramışlardı ama tekrar gelebilirlerdi.</p>

  <p>“Nereden arıyorsun? Bir müzik sesi duyuyorum.”</p>

  <p>Sandy'nin evinin yakınında bir bardayım, dedi Cohen korkusundan sıyrılmak için gülmeye çalışarak. "Birinin beni izlediğini varsayıp, kalabalık bir yerde olmam gerektiğini düşündüm."</p>

  <p>“İçeri girerken seni izleyen oldu mu?”</p>

  <p>“Sanmıyorum. Burada motosikletli gençler var. Hemen göze çarparlardı. Beni beş dakika sonra arayabilir misin?</p>

  <p>“Tamam ama çok gecikme. Uzun boylu bir travesti bana göz koymuş gibi.”</p>

  <p>Zavala, Gomez'in verdiği numarayı çevirdi ve üçüncü çalışta ajan karşısına çıktı.</p>

  <p>“Los Angeles'tayım,” dedi Zavala selamlamaya gerek duymadan. "Bir süre ortalıkta gözükmemesi gereken bir dostum var. Yardım edebilir misin? Şimdi bir şey sorma ama söz veriyorum tüm ayrıntıları sana anlatacağım."</p>

  <p>“Bu konunun senin burada kovaladığın işle bağlantısı var mı?”</p>

  <p>“Daha fazlası da var. Açık davranamadığını için üzgünüm. Yardım eder misin?”</p>

  <p>Gomez bir an duraklayıp yanıtladı. "Inglewood'da güvenli bir evimiz var. Şimdi evin bekçisini arayıp bir paket beklemesini söylerim," diyerek adresi tarif etti.</p>

  <p>“Teşekkürler, sonra görüşürüz.”</p>

  <p>"Umarım," dedi Gomez.</p>

  <p>Zavala kapattığı anda telefonu çaldı. Cohen'e Gomez'den aldığı adresi verip bir taksiyle gitmesini söyledi. "Arabanı bırak," diye uyardı. "Bir verici yerleştirmiş olabilirler."</p>

  <p>"Doğru. Hiç aklıma gelmemişti. Bu işin çok büyük olduğunu biliyordum. Zavallı Sandy ve diğerleri. Kendimi onlardan sorumlu hissediyorum."</p>

  <p>“Yapabileceğin bir sey yoktu Randy. Kimlerle dans ettiğini bilmiyordun ki.”</p>

  <p>“Neler olup bitiyor?”</p>

  <p>İlk görüşmemizde söylediklerin tümüyle doğruydu, dedi Zavala. "Mavi Altın."</p>
</body>
</html>
