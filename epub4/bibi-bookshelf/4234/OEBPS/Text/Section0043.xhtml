<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_41"><a name="_Toc356429289">Bölüm 41</a></h2>

  <p>Austin dıştan takma Evinrude 150 model motora tam gaz verince tekne suyun yüzünde kaymaya başladı. Suratı öfke ve hüsranın bronz rengi bir maskesi haline gelmişti. Tekrar laboratuvara dönmek istemiş, ama onları iskeleye çıkartan asansör bir daha çalışmamıştı. Yük asansörü de çalışmamıştı. Merdivenden inmeye kalkışınca Gamay kolundan çekiştirmişti.</p>

  <p>“Yararı olmaz. Zamanımız kalmadı.”</p>

  <p>“Gamay'ı dinle,” diye atılmıştı Zavala. "Dört dakikadan az zaman kaldı."</p>

  <p>Austin onların haklı olduğunu anlamıştı. Sonuçsuz bir kurtarma girişiminde kendisi ölebileceği gibi arkadaşlarının yaşamını da tehlikeye atacaktı.</p>

  <p>Kayıkhaneden iskeleye çıkınca, güneşin altında uyuklayan nöbetçi tüfeğini omzundan indirmeye kalkışmıştı. Modern boksu biçimlendiren, Queensberry Marki'sinin koyduğu kuralları uygulayacak durumu olmayan Austin doğruca nöbetçinin üstüne gitmiş ve omzuyla midesinden itekleyerek suya atmıştı.</p>

  <p>Tekneye bindiklerinde anahtarın takılı ve yakıt depolarının dolu olduğunu gördüler. Motorlar hemen çalıştı. Halatı çözüp teknenin burnunu Nevada sahiline çevirdiler. Zavala’nın bağırdığını duyunca başını çevirdi. Joe ile Gamay, bir tencerede kaynayan su gibi gölün kabardığı yere doğru bakıyordu. Boğuk bir homurtunun ardından kan kırmızısı renkte sıcak sular, kasırgayla havalanır gibi yüzlerce metre havaya yükseldi. Kaynar yağmur damlalarına ve buhar bulutuna karşı elleriyle yüzlerini korudular. Bir kez daha aynı yöne bakmaya cesaret edince, iskelenin yok olduğunu fark ettiler.</p>

  <p>En azından üc metre yüksekliğinde bir dalga onlara yaklaşıyordu.</p>

  <p>“Bu teknelerin kesinlikle batmayacağı ileri sürülüyor,” dedi Zavala gergin bir sesle.</p>

  <p>“Titanic için de aynısını söylemişlerdi,” diye anımsattı Gamay.</p>

  <p>Austin dalgayı baştan almak için teknenin yönünü değiştirdi. Suya yuvarlanacaklarını varsayarak kendilerini hazırladılar ve dalga onları havaya kaldırıp altlarından geçti. Austin bir tsunami dalgasının karaya çarpmadıkça pek fazla zarar vermediğini anımsadı ve dalganın gücünün Nevada sahiline ulaşmadan azalacağını umut etti.</p>

  <p>Karada da bir şeyler oluyordu. Austin'in paraşütle uçarken gördüğü ormanın içindeki evlerin bulunduğu yerden bir duman bulutu yükseliyordu. Onlar izlerken bulutun rengi koyulaştı ve kalınlaştı. Austin teknenin hızını kesti ve ağaç tepelerinden, aralarında kırmızı ve sarı alevlerin yükseldiği kara bulutları izlemeye koyuldu.</p>

  <p>“Götterdämmerung,” diye mırıldandı.</p>

  <p>“Tanrıların Alacakaranlığı mı?” diye sordu Gamay.</p>

  <p>“Ben daha çok bir tanrıçayı düşünüyordum.”</p>

  <p>Motorların homurtusu ve suyun üzerinde kayan teknenin çıkardığı hışırtıdan başka bir ses duyulmuyordu. Sonra çılgın bir baykuşu andıran bir ses kulaklarına geldi ve başlarını çevirince kırmızı, mavi, beyaz renklerle bezenmiş bir pastanın kendilerine doğru yaklaştığını gördüler. Tahoe Queen düdüğünü bir kez daha çaldı. Üst güverteden el sallayan Paul göründü. Austin elini sallayıp karşılık verdi, gazı kesti ve tekneyi çarklı gemiye doğru çevirdi.</p>

  <p>SON SÖZ</p>

  <p>Libya Çölü, altı ay sonra Köyün ihtiyarı bir leylek kadar zayıftı ve yıllarca çöl güneşinden yanıp meşinlesmis yüzü öylesine kırışmıştı ki, bir başka kırışığa yer kalmamıştı.</p>

  <p>Yıllar süren beslenme bozukluğundan ağzında biri yukarıda, diğeri aşağıda iki dişi kalmıştı, ama gururla gülümsemekten geri kalmıyordu. Birkaç sarı kil kulübe ve çamurlu vahayı belirleyen palmiyelerden oluşan yerleşim yerinin ortasında dururken, herhangi bir kamu işletmesinin açılış kurdelesini kesen büyük kent belediye başkanlarından farklı görünmüyordu.</p>

  <p>Minik köy, Giza'nın Büyük Piramitlerinin batısında, dünyanın yaşama en uygun olmayan noktasında bulunuyordu. Mısır ile Libya arasındaki binlerce kilometrekarelik kupkuru kumluk alanda İkinci Dünya Savaşı'nda kalma birkaç panzer iskeletinden başka bir şey yoktu. Oraya buraya serpiştirilmiş birkaç yerleşim yeri pek de güvenilmeyen vahalara sımsıkı sarılmıştı. Bazen bu vahalar kuruyor, ekinler ölüyor ve köyleri açlık sarıyordu. Yasamakla açlıktan ölmek arasındaki bu kısırdöngü yüzyıllardır sürüyordu ama artık her şey değişmek üzereydi. İyi şeylerin olacağı umuduyla tüm köy renkli bayraklarla donatılmıştı.</p>

  <p>Develerin kuyrukları renkli kumaş parçalarıyla örülmüştü. Birleşmiş Milletler'in mavi ve beyaz renklerini gösteren büyük bir çadır köyün meydanına kurulmuştu. Köy evlerinin dışında ise bir dizi helikopter duruyordu. Birleşmiş Milletler'in ve birkaç Ortadoğu ve Afrika ülkesinin diplomatları çadırın gölgesinde bekliyordu.</p>

  <p>Köyün ihtiyarı bir çölün ortasında bulunmaması gereken yapının yanındaydı. Üst üste yerleştirilmiş iki yuvarlak mermer yalaktan oluşan çeşmenin tepesinde kanatlı bir kadın heykeli yer alıyordu. Çeşme öyle insa edilmişti ki, su kadının ileri doğru uzanmış avuçlarından aşağıya akıyordu.</p>

  <p>Köyün ihtiyarı hazırdı. Törensel bir hareketle boynuna bağlı ipin ucundaki teneke maşrapayı suya daldırdı ve bir yudum içti. Dişsiz ağzı biraz daha genişledi ve zayıf sesiyle Arapça olarak, "Elhamdülillah," diye seslendi.</p>

  <p>Yanına gelen köyün erkekleri sanki suyun büyülü kaynağı çeşme değil de ellerindeki bardaklarmış gibi dikkatle içtiler. Kenarda bekleyen kadınlar toprak sürahilerini doldurmak için koşuşturdular. Çeşmenin çevresinde beklesen cocuklar, annelerinin hareketini serinlemek için bir işaret olarak yorumladılar.</p>

  <p>Bir anda yalağın içi kahkahalar atan çıplak çocuklarla doldu. Diplomatlar ve hükümet yetkilileri çadırın gölgesinden çıkıp çeşmeye yaklaştılar.</p>

  <p>Bir palmiye ağacının gölgesinde NUMA Özel Görevi Ekibi üyeleri ve Sea Robin'in kaptanı olup biteni neşeyle izliyordu.</p>

  <p>“Şu ihtiyarın ne dediğini anladınız mı?” diye sordu Zavala.</p>

  <p>"Arapça bilgim pek sınırlı ama sanırım yaşamın en büyük armağanı olan suyu verdiği için Allah'a dua etti, dedi Gamay."</p>

  <p>Paul sağlam kolunu karısının omzuna sardı. "Francesca’nın kendi mermer heykelini görememesi Çok kötü. Bana beyaz tanrıça olarak geçirdiği eski günleri anımsattı."</p>

  <p>Austin başıyla onayladı. "Bana kalırsa Francesca dönüp heykele bakmazdı bile. Su kulesini, boruları inceler, tuzdan arındırma işleminden sonra borularda bir sızma olup olmadığını kontrol eder ve daha başka bir bölgede aynı işlemi tekrarlamaya giderdi."</p>

  <p>Sanırım haklısın, dedi Paul. "Akdeniz pilot bölge fabrikasında Cabrai işleminin ne kadar iyi çalıştığını gören öteki ülkeler ellerinde teneke maşrapalarıyla koşup geleceklerdir. Bahreyn ile Suudi Arabistan parasal destek vereceklerini şimdiden söylediler. Ama Birleşmiş Milletler, Francesca’nın sana verdiği planlara ek olarak yazdığı isteğe uyarak, öncelikle Afrika’nın çöl bölgelerinden ise başlamaya söz verdi."</p>

  <p>"Duyduğuma göre Batı Eyaletleri'yle Meksika, Kaliforniya sahilinde fabrika inşa etmek için girişim başlatmışlar, dedi Austin. “Bu iş, Colorado Nehri'ni biraz rahatlatır."</p>

  <p>"Bence Francesca, şimdiye dek su savaşları sürdürenlerin, kuraklığın etkisinde kalan bölgelere su götürmek için birlikte çalıştıklarını görünce çok mutlu olurdu. Yepyeni bir işbirliği ruhu doğdu. Belki de insanlık için bir umut vardır."</p>

  <p>Ben iyimserim, dedi Austin. "BM her zamanki bürokratik işlemlerini hızlandırmaya söz verdi. Kanada'da anasazyum rafine fabrikası kurmakla çok iyi bir örnek yarattılar. Francesca’nın planları Çok yalındı. Bu fabrikanın ne kadar çabuk ve ucuz inşa edildiğini görünce isteyen her ülkenin ucuz suya kavuşabileceğini düşünüyorum."</p>

  <p>İronik değil mi? dedi Gamay. "Anasazyum, kitleleri yok etmek için silahların geliştirildiği Los Alamos'da ortaya çıktı."</p>

  <p>“Gogstad’ın eline düşünce de neredeyse aynı işi görecekti,” dedi Austin.</p>

  <p>Havanın sıcaklığına karsın Gamay ürperdi. "Bazen o dev kadının, iki tetikçisinin ve korkunç evinin bir düş olduğunu düşünüyorum."</p>

  <p>"Ne yazık ki hepsi gerçekti ve kaçtığımız yer, Oz Büyücüsü'nün Zümrüt Kenti değildi."</p>

  <p>“Umarım kanserli bir hücre tekrar büyüyeceği bir yere gizlenip kalmamıştır.”</p>

  <p>“Böyle bir şansı olamaz,” dedi Austin. "Gogstad’ın artık liderleri, bilimsel deneyimleri ve bu isi yürütecek güce sahip olan adamları kalmadı. Dünyanın dörtbir köşesinde yaşayan insanlar neredeyse suyu tümüyle yitireceklerini anladılar ve su kullanma hakları üzerinde kendi iradelerini geliştiriyorlar."</p>

  <p>Jim Contos bu sohbeti ilgiyle dinliyordu. "Beni davet ettiğiniz için Çok teşekkür ederim. En azından iki sualtı aracımın önemli bir dava uğruna denizin dibini boyladığmı görüyorum."</p>

  <p>“Bunu söylediğine sevindim, Jim?”</p>

  <p>Zavala gülümseyerek gömleğinin cebinden bir kağıt çıkarıp açtı. "Bu yalnızca ilk taslak. Ama sonunda nasıl bir şey olacağını görebilirsin.”</p>

  <p>Contos'un gözleri hayranlıkla büyüdü. "Tanrım, harika bu."</p>

  <p>Zavala yüzünü buruşturdu. "Bence güzel değil. Biçimi bozulmuş bir balığa benziyor, ama şimdiye dek inşa edilenlerden çok daha hızlı gidiyor, daha derine dalıyor, daha fazla malzeme taşıyor ve daha çok mekanik işlevi var. Çok geniş çaplı testlerden geçmesi gerekecek."</p>

  <p>“Ne zaman başlıyoruz?” diye sordu Contos.</p>

  <p>"Ön çalışmalar başladı bile. Smithsonian Enstitüsü ile randevum var. Uçan kanadın son pilotlarının anısına bir anıt dikecekler ve bu kampanyayı halka tanıtmak için birkaç uçuş yapmamı istediler benden. Bu işten sonra serbest kalıyorum ve deneylerde yardımcı olurum."</p>

  <p>“Daha ne bekliyoruz?” dedi Gamay.</p>

  <p>“İyi bir soru,” diye yanıtladı Austin. "Francesca’nın yöntemi bir kum havuzunu bahçeye dönüştürecek ama bir grup okyanus bilimci için hic de uygun bir yer değil." Kapısında siyah harflerle "NUMA" yazan turkuvaz mavisi helikoptere doğru yürümeye başladı.</p>

  <p>“Hey, Kurt, nereye gidiyorsun?” diye seslendi Zavala.</p>

  <p>Austin dönüp baktı. "Hadi," dedi bronz yüzünde geniş bir gülümsemeyle. "Gidip ayaklarımızı ıslatacak bir yer bulalım."&nbsp;</p>
</body>
</html>
