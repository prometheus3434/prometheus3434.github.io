<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_37"><a name="_Toc356429285">Bölüm 37</a></h2>

  <p>Gece nöbetçisi Valhalla iskelesinin ucunda sigarasını içerken, yerini alacak arkadaşı yaklaştı ve raporunu istedi. İriyarı eski denizci gözlerini kısarak güneşin parladığı göle bakıp izmaritini suya attı. "Kıçına tekme atma yarısındaki tek bacaklı bir adam kadar yoğun bir geceydi," dedi sözcükleri uzatan Alabama aksanıyla. "Gece boyunca helikopterin biri gitti, biri geldi."</p>

  <p>Eski bir Yeşil Bere birliği mensubu olan nöbetçi yaklaşan helikoptere baktı.</p>

  <p>“Galiba başka konuklar da geliyor.”</p>

  <p>“Neler oluyor?” diye sordu Alabamalı. "Geceleri çalışıp, gündüzleri uyuyunca pek bir şey duyamıyorum."</p>

  <p>"Toplantı için bazı önemli adamlar geliyor. Tam kadro çalışıyoruz ve güvenlik önlemleri sıkılastırıldı. Göle doğru bakarak devam etti. “Yine Tahoe Queen tam zamanında geliyor."</p>

  <p>Dürbününü kaldırıp gölün kuzey kıyısına doğru giden yandan çarklı gemiye baktı.</p>

  <p>Tahoe Queen adeta Showboat dizisinden fırlamış gibiydi. Vanilyalı krema gibi beyaza boyanmış gövdesinde birinci ve ikinci kat güvertelerini ayıran mavi bir çizgi vardı. İki uzun bacası ön taraftaliydi. Gölün durgun suyunda dönüp gemiyi yürüten çarkları kıpkırmızıydı. Üst güvertenin korkuluğuna asılmış kırmızı, beyaz ve mavi flamalarla bayraklar rüzgârda dalgalanıyordu.</p>

  <p>“Hımm,” dedi nöbetçi güverteyi izlerken. "Bugün pek fazla turist yok."</p>

  <p>Eğer bir gün önce paraşütün altından kendisini izleyen mercan yeşili gözlerin yine üzerinde olduğunu bilseydi, herhalde bu kadar soğukkanlı davranamazdı. Üst güvertede bir puro kutusu gibi uzanan kaptan köprüsünde duran Austin nöbetçileri inceliyordu. Adamlar silahlıydı ama gevşek duruşları can sıkıntısı içinde olduklarını gösteriyordu.</p>

  <p>Dümenin basındaki Emerald Körfezi'nden gelme, deneyimli göl kaptanı sordu.</p>

  <p>“Geminin hızını biraz azaltayım mı?”</p>

  <p>Yandan çarklı, hızdan çok rahatlık sağlamak için inşa edilmiş, son derece şirin bir yanılgı gibiydi. Biraz daha yavaşlarsa, herhalde durur diye düşündü Austin.</p>

  <p>“Aynı hızla devam edin kaptan. Bizimkini denize indirmek sorun olmayacak.”</p>

  <p>İskeleye tekrar bakınca nöbetçilerden birinin ayrıldığını, ötekinin de bir ağaç gölgesine sığındığını fark etti ve biraz kestireceğini umut etti.</p>

  <p>Austin kaptana elini uzattı. "İşbirliğiniz için çok teşekkür ederiz kaptan. Umarım geminizi son anda kiralayarak her zamanki müşterilerinizi hayal kırıklığına uğratmadık."</p>

  <p>"Kimin bindiğine dikkat bile etmeden şu ihtiyar kızı oradan oraya götürüyorum. Ayrıca günlük tura çıkanlara oranla bugünkü gezi daha heyecan verici."</p>

  <p>Kaptanın heyecanının da bir bedeli vardı tabii. Gemi işletmesi günlük kazancını yitirmek istemediğinden, cüzdanlar açılmış ve resmi bir iş için kiralanacağı konusunda Washington'dan çeşitli telefonlar gelmişti.</p>

  <p>Sizi mutlu ettiğimize sevindim, dedi Austin. "Gitmek zorundayım. Bizi bıraktıktan sonra yolunuza devam edin."</p>

  <p>“Nasıl geri döneceksiniz?”</p>

  <p>“Biz de bunun üzerinde çalışıyoruz,” dedi Austin gülerek.</p>

  <p>Austin kaptan köprüsünden çıkıp, en alt güvertedeki geniş salona indi. Sıradan bir gün olsaydı salonun içi harika manzarayı izleyerek yiyip içen turistlerle dolu olacaktı. Şimdiyse Paul ile Zavala'dan baskası yoktu. Zavala daha önceden kapüsonlu siyah dalgıç giysisini giymişti, Paul de elindeki listeyi kontrol ediyordu. Austin zaman yitirmeden giysisini üzerine geçirdi ve Zavala ile birlikte geminin yan tarafında, yolcuların inip bindiği açıklığa doğru yürüdüler.</p>

  <p>Eğer arka çarkın üzerine ahşap bir platform yerleştirilmemiş olsaydı doğruca göle düşeceklerdi. Dayanıklı naylondan yapılma dubaların ve gemi kurtarma tüplerinin üzerinde duran platform tonlarca ağırlığı taşıyabilecek güçteydi. Her şeyi sabahleyin alelacele bir araya getirilmişti ve platformda duran Contos büyük bir hata yapıp yapmadıklarını kontrol ediyordu.</p>

  <p>“Nasıl görünüyor?” diye sordu Austin.</p>

  <p>“Huckleberry Finn'in Mississippi Nehri'nde kullandığı gemi kadar güzel değil,” &nbsp;dedi Contos başını sallayarak. "Ama yine de iş görür."</p>

  <p>“İnşaat yeteneğimizi onayladığın için teşekkürler,” dedi Zavala.</p>

  <p>"Bana bakın beyler, lütfen SeaBus'ı kaybetmemeye çalısın. Üzerinde deney yapacak bir sey olmayınca deney programını sürdürmek çok zor, dedi Contos platformdan inerken.”</p>

  <p>Üzerindeki koruyucu kılıftan çıkınca SeaBus, şişko plastik bir salama benzemisti. Florida'daki turist gezdiren denizaltıdan yola çıkılarak orta derinlikteki sularda yapılacak çalışmalar sonrasında elemanları taşımak amacıyla inşa edilmişti. Saydam gövdesi altı yolcuyla birlikte eşyalarını taşıyacak kapasiteye sahipti. Gövdenin üzerine oturduğu yuvarlak kızaklarda safra, dengeleyici ağırlıklar ve iticiler vardı. Yanlarında da ekstra safra ve hava tankları bulunuyordu. Dışındaki gereçler gövdeye sağlam bir yuvarlak çerçeveyle tutturulmuştu. İki kişilik kokpit ön taraftaydı. Arka tarafında ise teknenin elektrik, hidrolik ve mekanik kalbiyle, suyun içindeyken dalgıçların girip çıkmalarını sağlayan bölme bulunuyordu.</p>

  <p>Paul çarkın üzerinden kafasını uzattı. "Hedefe yaklaşıyoruz," dedi saatine bakarak. "Dalışa üç dakika var."</p>

  <p>“Her an hazırız, dedi Austin. "Ya sen nasılsın Paul?"</p>

  <p>“Bomba gibiyim,” dedi çarpık gülümsemesiyle.</p>

  <p>Aslında pek de iyi sayılmazdı. Vurdumduymaz Yankee görünümüne karşın, Gamay için endişeleniyor ve bu göreve katılmak için can atıyordu, ama askıdaki koluyla onlara ayak bağı olacağını da biliyordu. Austin sakin ve sağduyulu birinin, bir terslik olursa, orduları çağırmak için suyun üzerinde kalmasının daha doğru olacağını söylerek onu ikna etmişti. Sualtı aracını treylerden indirip platforma yüklemek için bir vinç getirilmiş ve yandan çarklı gemi, liman bölgesi kalabalıklaşmadan yola çıkmıştı.</p>

  <p>Her günkü yolculuk saatine uyması için sahilden uzak bir noktada beklemişlerdi.</p>

  <p>Üzerindeki ağır yüke karşın platform dalgalarla birlikte sallanıyordu ve arka tarafındaki naylon dubaların yanında duran Austin ile Zavala sarsıntıdan düşmemek için dikkatli davranıyorlardı. İşaret verilince dalgıç bıçaklarıyla naylon dubaları deldiler. İçlerindeki hava tıslayarak boşalıp aracın arka kısmı suya gömülünce, SeaBus'ı bağlayan ipleri çözdüler ve arka kapaktan içeri girip kokpite yerleştiler.</p>

  <p>Platformun ön tarafı havaya doğru kalktı ve torbalar boşalınca tekrar düzelip alçalmaya başladı. Böylesine gelişmiş bir sualtı aracı için oldukça ilkel bir dalış sistemi hazırlanmıştı ama işe yaradığı görülüyordu. Platform suya girip, gemiyle birlikte ilerlerken SeaBus yüzeyde kaldı. Yandan çarklının arkasındaki köpüklerde biraz dans etti ve dalgaların arasına gömülmeye başladı. Dibe doğru inerken suyun rengi maviyeşilden mavisiyaha dönüştü.</p>

  <p>Austin safraları ayarlayınca on altı metre derinlikte kaldılar. Zavala gaz kolunu itip burnunu sahile cevirince aküyle çalışan motorların vızıltısı duyuldu. Aracın yuvarlak burnuna karşı gelen bir akıntı olmadığından, on deniz mili hızla ilerleyebildikleri için şanslı sayılırlardı. Yarım saat içinde karaya kadar bes millik mesafeyi alabildiler. Zavala aracı yönetirken Austin de sonar ekranını inceliyordu. Kıyıdaki kayalık yüzey otuz metreden fazla dümdüz aşağıya iniyor ve geniş bir raf gibi göle doğru uzanıyordu. Sonarın ekranında iskelenin tam altında bu çıkıntının üzerine yerleşmiş büyük bir cismin varlığı belirdi.</p>

  <p>Birkaç dakika sonra yukarı doğru bakınca aydınlatmayla ışıldayan iskeleyi ve taşıyıcı dubaları gördüler. Austin ilk izlenimlerinin doğru olduğunu ve nöbetçinin, suyun içindeki aracın yaratacağı dalgaları fark etmeyecek kadar can sıkıntısına kapıldığını umuyordu. Austin radarla ve çıplak gözle yaptığı araştırmaları sürdürürken, Zavala SeaBus'ı ağır ağır aşağıya doğru indirdi.</p>

  <p>“Düzelt. Çabuk,” dedi Austin.</p>

  <p>Zavala hemen harekete geçti ve sualtı aracı aç bir köpekbalığı gibi olduğu yerde döndü.</p>

  <p>“Kaya çıkıntısına Çok mu yaklaştık?”</p>

  <p>“Tam olarak değil. Biraz geri çekilip on beş metre daha alçalalım.”</p>

  <p>SeaBus kıyıdan uzaklaştı ve burnunu kaya çıkıntısına çevirdi.</p>

  <p>“Madre de Dios,” dedi Zavala. "Son gördüğümde Astrodome hala Teksas'daydı."</p>

  <p>Bu nesnenin içinde Dallas'lı kovboy kızları bulacağını hiç sanmam. "Baja'da patlamayla yok olan nesneye benziyor. İtiraf etmek istemiyorum ama her zamanki gibi haklısın."</p>

  <p>“Yalnızca sanslıyım.”</p>

  <p>“Ne kadar sansın olduğunu bilmiyorum. Şu nesnenin içine girmek zorundayız.”</p>

  <p>“Niçin hemen yapmıyoruz? Önce altına bir bakalım derim.”</p>

  <p>Zavala başını sallayarak gaz kolunu çekti ve SeaBus suyun içindeki yapının altına doğru süzüldü. Mat bir ısık yansıtan yüzeyi, yeşil saydam bir maddeden yapılmıştı. Zavala'nin abartmasına karşın, bu yapının toprak üzerinde bile bir mühendislik harikası gibi görüneceği kesindi. Tıpkı Baja'da olduğu gibi buradaki de dış çevresindeki dört silindir biçimi ayağın üzerinde duruyordu.</p>

  <p>Dışardaki ayaklarda kapaklar var, dedi Austin. "Herhalde Meksika'dakinde olduğu gibi burada da suyu alıp vermek için kullanılıyor."</p>

  <p>Zavala aracı yapının tam ortasındaki beşinci ayağa yaklaştırdı ve ikiz projektörlerini yaktı. "Burada kapak yok. Şu nedir acaba?" Biraz daha yaklaşınca silindir biçimi ayağın bir tarafında ovalimsi bir girinti göze çarptı. "Bir kapıya benziyor ama önünde hoş geldiniz diyen bir paspas yok."</p>

  <p>Belki koymayı unutmuşlardır, dedi Austin. "Niçin aracımızı park edip, komşu ziyaretine gitmiyoruz?"</p>

  <p>Zavala aracı destek ayağının yanına indirdi ve oksijen tüpleriyle suyun içinde iletişim kuracakları kulaklıklarını taktılar. Austin su geçirmez torbaya büyük Bowen silahını, yedek şarjörü ve Zavala'nın Alaska'da yitirdiği makineli tüfeğin yerine .9 mm'lik bir Glock yerleştirdi.</p>

  <p>Austin sualtı aracının çıkış odasına girip, içeri su bastı ve dış kapağı açtı.</p>

  <p>Birkaç dakika sonra Zavala da yanındaydı. Destek ayağa yüzüp kapının iki yanındaki kulplara futundular. Sağ taraftaki panelde biri kırmızı, biri yeşil iki büyük düğme vardı. Yeşil düğmenin ışığı parlıyordu.</p>

  <p>Bir an durakladılar. "Belki alarm sistemi çalışıyordur," dedi Zavala arkadaşının düşüncesini de yansıtarak.</p>

  <p>"Ben du bunu düşünüyordum. Ama niçin alarm yerleştirsinler? Bu mahallede pek hırsız filan dolaşmaz herhalde."</p>

  <p>“Başka seçeneğimiz yok,” dedi Zavala. "Bas düğmeye."</p>

  <p>Austin ışığı yanan düğmeye bastı ve eğer bir alarm çaldıysa bile duymadılar.</p>

  <p>Silindir ayağın bir bölümü esneyen bir ağız gibi açıldı. Önce Zavala içeri doğru süzüldü ve Austin onu izledi. Bir şapka kutusunu andıran odaya girmişlerdi.</p>

  <p>Tavandan aşağıya metal bir merdiven sarkıyordu. Duvarda kapıyı açtıkları düğmenin esi vardı. Austin yine ışığı parlayan yeşil düğmeye basarken silahların bulunduğu torbayı düşürdü ve torba hava odasının küçük deliğinden aşağıya kayıp gitti.</p>

  <p>“Boş ver,” dedi Zavala'nın sormadığı soruya yanıt olarak. "Zamanımız yok."</p>

  <p>Dış kapı kapanınca içeride ışıklar yandı. Odanın suyu çabucak boşaldı ve tepede yuvarlak bir kapak açıldı. Şimdilik varlıkları saptanmamıştı. Uzaklardan gelen makine uğultuları dışında başka bir ses yoktu. Austin merdiveni tırmanıp kafasını delikten yukarı çıkardı. Daha büyük yuvarlak bir odada buldular kendilerini. Duvarda bir sürü koyu yeşil dalgıç giysisi asılıydı. Oksijen tüpleri raflara sıralanmıştı. Büyük bir dolabın içinde özel aletler görülüyordu.</p>

  <p>Austin kulaklığını, maskesini, tüpünü çıkarıp uzun saplı sert çelik kıllı bir fırçaya uzandı. "Herhalde giriş deliklerini bununla temizliyorlar. Yoksa açılıp kapanan yerler yosun tutar."</p>

  <p>Zavala yuvarlak duvardaki kapıya yaklaşıp başka bir kırmızı ve yeşil düğmenin bulunduğu kutuyu işaret etti. "Maymunların yiyeceğine kavuşmak için düğmeye basmak zorunda kaldıkları zeka testlerinden birindeymişim gibi geliyor."</p>

  <p>Bence değil, dedi Austin. "Bir şempanze burada bulunmayacak kadar zekidir."</p>

  <p>Austin'in işaretiyle Zavala yeşil düğmeye bastı ve kapı acılınca duş kabinlerinin ve rafların sıralandığı, dört duvarlı bir odaya girdiler. Austin'in raftan aldığı plastik ambalajlı paketin içinde sentetik ince bef yaz kumaştan dikilmiş iki parçalı bir giysi vardı. Zaman yitirmeden dalgıç giysilerini çıkarıp ısıtıcı iç çamaşırlarının üzerine beyaz üniformaları geçirdiler. Gümüşplatin rengi sacları Çok dikkat çektiğinden paketin içinde bir plastik bone bulan Austin memnun oldu.</p>

  <p>“Nasıl görünüyorum?” diye sorarken beyaz giysinin geniş omuzlarına göre dikilmediğini biliyordu."</p>

  <p>“Büyük, tatsız beyaz bir mantar gibisin.”</p>

  <p>“Ben de böyle görünmek istiyordum. Hadi gidelim.”</p>

  <p>Yüksek kavisli tavanı olan büyük bir odaya girdiler. Çeşitli kalınlık ve uzunlukta borular oradan oraya gidiyordu. Daha önce duydukları uğultu kulaklarını acıtacak kadar yükselmişti. Ses sanki her taraftan birden geliyordu.</p>

  <p>“Bingo,” diye mırıldandı Austin.</p>

  <p>Zavala, "Bana Alien filmindeki bir sahneyi anımsattı," diye karşılık verdi.</p>

  <p>Keşke buradakiler de başka gezegenden gelselerdi, diye ekledi Austin.</p>

  <p>Hiç beklenmedik bir anda beyaz giysili bir teknisyen dikey bir borunun ardından karşılarına çıkıverdi. Hemen kasıldılar ve elleri olmayan silahlarına gitti, ama portatif bir ölçü aleti taşıyan adam onlara bakmadan boruların arasında kaybolup gitti. Odanın metal bir iskele üzerine kurulmuş ikinci katına çıkmaya karar verdiler. Buradan çevrelerini daha rahat gözleyebilecekler ve belki başka teknisyenlerle karşıf 1aşmayacaklardı. En yakındaki merdiveni tırmanıp ortaya doğru yürürlerken alt katta, yaptıkları işlerle ilgilenen teknisyenler başlarını bile kaldırmadı. Yukarıdan bakınca fabrikanın içi daha etkileyiciydi. Bal yapmayan arıların dolaştığı bilimkurgusal bir kovana benziyordu.</p>

  <p>Bütün gün burayı aramak zorunda kalabiliriz, dedi Austin. "Bakalım bir rehber bulabilecekmiyiz."</p>

  <p>Çıktıkları merdivenden tekrar aşağıya inip büyük bir borunun ardına gizlendiler. Büyük bir konsolun önünde, arkası dönük üç teknisyen duruyordu. İki teknisyen işlerini bitirip ayrılınca üçüncüsü yalnız kaldı. Kimsenin kendisini görüp görmediğini anlamak için çevresine bakınan Austin hızlı adımlarla konsolun önündeki kişiye yaklaştı ve kolunu boynuna sardı.</p>

  <p>Ses çıkarırsan boynunu kırarım, diye homurdandı ve sürükleyerek borunun arkasına getirdi. "Yeni rehberimizle tanışın."</p>

  <p>Zavala teknisyene bakakaldı. "Tanışıyorduk."</p>

  <p>Austin teknisyenin yüzünü kendine çevirdi. “Francesca!” Kadının gözlerindeki korku bir anda rahatlamaya döndü. "Burada ne isin var?"</p>

  <p>Francesca'yı görme sevinci Austin'in şaşkınlıktan sıyrılmasını sağlamıştı. "Bir randevumuz vardı, hatırladın mı? Zamanı ve yeri daha sonra saptanacaktı."</p>

  <p>Francesca gülümsemeyi başardı ve biraz daha sakinleşerek konuştu. "Burada kalamayız. Benimle gelin."</p>

  <p>Boruların arasından dolaşıp içindeki plastik bir masa ve iskemle bulunan küçük bir odaya girdiler. "Sessizlik içinde çalışabilmek için bu odayı bana vermelerini istedim. Birkaç dakika emniyette oluruz. Eğer biri gelirse, ne yaptığınızı biliyormuş gibi davranmaya çalışın," dedi ve hayretler içinde başını salladı. "Tanrı aşkına buraya nasıl geldiniz."</p>

  <p>“Otobüsle, dedi Austin. "Gamay nerede?"</p>

  <p>"Burası tuzdan arındırma ünitesi. Gamay ana binada. Birinci katta, sıkı korunan bir odada tutuyorlar onu."</p>

  <p>“Oraya nasıl gidebiliriz?”</p>

  <p>"Yolu gösteririm. Laboratuvardan yukarı çıkan bir asansör var. Sonra bir vagon sizi tünelden geçiriyor. Başka bir asansörle onun bulunduğu kata çıkarsınız. Onu kurtarabileceğinizden emin misiniz.</p>

  <p>“Deneyip göreceğiz,” dedi Zavala uçuk bir gülümsemeyle.</p>

  <p>"Çok tehlikeli. Ama belki bir sansınız olur. Nöbetçilerin işi başından aşkın. Bir toplantı hazırlığı var. İnsanlar gelmeye başlamadan önce harekete geçmelisiniz."</p>

  <p>“Ne toplantısı?” diye sordu Zavala</p>

  <p>"Bilmiyorum ama çok önemli gibi görünüyor. Toplantıya kadar bu sistemi çalıştırmak zorundayım yoksa Gamay’ı öldürecek.” Francesca aşağıda birilerinin olup olmadığını kontrol edip onları asansöre götürdü. Austin kadının çok yorgun göründüğüne dikkat etti. Kızarmış gözlerinin çevresinde siyah halkalar vardı. Francesca onlara iyi şanslar dileyip boruların arasında kayboldu. Zaman yitirmeden yumurta biçimi asansöre bindiler ve Francesca’nın tarif ettiği gibi suyun altından vagon odasına doğru tırmandılar. Vagona binip tüneli geçtiler ve kendilerini bir koridorda buldular. Asansörün kapısı birkaç adım ötedeydi ve üzerindeki ışık inmekte olduğunu gösteriyordu. “İyi mi davranacağız kötü mü?” dedi Zavala. “Önce iyi davranmayı deneyelim.”</p>

  <p>Kapı açıldı ve bir nöbetçi çıktı. Kuşkuyla iki arkadaşa bakakaldı. "Özür dilerim," dedi Zavala kibarca. "NUMA'dan gelen ki kadını nerede bulabiliriz?</p>

  <p>“Görmüş olmalısınız. Uzun boylu, kızıl saçlı."</p>

  <p>Nöbetçi makineli tüfeğini doğrulturken Austin'in yumruğu olanca gücüyle midesine indi. Hava kaçıran balona benzeyen bir ses çıkardı ve bacakları büküldü.</p>

  <p>“İyi davranacağımızı sanmıştım,” dedi Zavala.</p>

  <p>“Bu iyi davranıştı,” dedi Austin ve nöbetçinin kollarını tuttu. Zavala da ayaklarından yakaladı ve adamı asansöre soktular. Yukkarı çıkma düğmesine bastılar ve iki kat arasında durdurdular. Austin çömelip usulca nöbetçinin yanağına vurdu. Karşısında Austin'i göretren adamın gözleri birdenbire açıldı.</p>

  <p>“Bugün iyiliğimiz üstümüzde. Sana bir şans daha veriyorooruz. Kadın nerede?”</p>

  <p>Nöbetçi başını salladı. Austin zaman kaybedecek durumda eğildi. Silahın namlusunu burnuna dayayınca adamın gözleri şaşılaştı. "Zaman yitirmeyeceğim," dedi Austin alçak sesle. "Kadının birinci katta olduğunu biliyoruz. Eğer tam yerini bize söylemezsiirsen, söyleyecek birini buluruz. Anladın mı?"</p>

  <p>Nöbetçi başıyla onayladı. 2ay P3A dedi “Çok ¡yi," dedi Austin ve adamı ensesinden tutup ayağa kaldırdı. Üst katın düğmesine bastı. Koridorda asansör bekleyen kimse yoktu. Nöbetçiyi boş koridora doğru ittiler.</p>

  <p>“Buradaki güvenlik sistemi nasıl?"</p>

  <p>Adam omzunu siikti. "Nöbetçilerin çoğu yukarı katta toplantı için gelen ünlü kişilerle ilgileniyor."</p>

  <p>Gerçi Austin toplantının amacını ve buraya gelen ünlüleri merak ediyordu ama Gamay için duyduğu kaygı daha baskındı. Silahı adamın sırtına dayadı. "Gidelim."</p>

  <p>Nöbetçi isteksizce koridor boyunca yürüdü ve şifreyle acılan bir kapının önünde durdu. Bir an şifreyi bilmediğini söylemeyi aklından geçirdi ama Austin'in yüzünde dolasan ifadeyi görünce bu fikrinden vazgeçti. Şifreyi tuşladı ve kapı açıldı. Oda boştu.</p>

  <p>Burası onun odası, derken endişelenmişti.</p>

  <p>Nöbetçiyi içeri ittiler ve odayı gözden geçirdiler. Küçük odanın kapısı yalnızca dışarıdan açıldığına göre herhalde bir hücre olarak kullanılıyordu. Zavala yatağa yaklaşıp yastığın üzerinden bir şey aldı.</p>

  <p>“Gamay burdaydı.” Koyu kızıl saç teli kesinlikle Gamay'e aitti.</p>

  <p>“Onu nereye götürdüler?” diye sordu Austin nöbetçiye.</p>

  <p>“Bilmiyorum,” dedi adam suratını asarak.</p>

  <p>"Bundan sonra söyleyeceklerinin belki de son sözlerin olacağını düşünerek konussan fena olmaz."</p>

  <p>Nöbetçi Austin'in gözünü kırpmadan ateş edeceğinden emindi. "Şu serserileri koruyacak değilim," dedi sonunda.</p>

  <p>“Kimden söz ediyorsun?”</p>

  <p>“Kradzik kardeşler. Kadını büyük salona götürmüşlerdir.”</p>

  <p>“Bu herifler kim?”</p>

  <p>“Patronun kirli işlerini yapan bir çift katil,” dedi belirgin bir tiksintiyle.</p>

  <p>“Oraya nasıl gideceğimizi söyle bize.”</p>

  <p>Nöbetçi yolu tarif etti. Austin eğer yanlış adrese göndermişse, tekrar kendisini ziyarete geleceklerini bildirdi. Adamı odada bırakıp kapıyı kapattılar ve aceleyle asansöre koştular. Kradzik kardeşlerin kim olduklarını bilmiyorlar ve aldırış etmiyorlardı. Ama emin oldukları bir nokta vardı. Gamay için kesinlikle iyi bir şey planlanmamıştı.</p>
</body>
</html>
