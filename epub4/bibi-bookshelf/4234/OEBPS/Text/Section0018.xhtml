<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_16"><a name="_Toc356429264">Bölüm 16</a></h2>

  <p>Brynhild Sigurd, uçsuz bucaksız imparatorluğunu Valhalla adını verdiği Viking binasının kulesindeki bürosundan yönetiyordu. Penceresiz oda, kusursuzluğa en fazla yaklaşan geometrik şekil olan daire biçimindeydi. Bembeyaz boyalı duvarlarda bir tek süs ya da tablo yoktu. Dünyanın dörtbir yanına dağılan isleriyle bağlantı kurmak icin beyaz plastik bir konsülün üzerindeki telefon ve düz bir ekran monitör yeterliydi. Yaz kış odanın sıcaklığı altı derecede tutuluyordu. Bu kartal yuvasına girmesine izin verilen birkaç kisi, kendini buzdolabına girmiş gibi hissediyordu ama ona çok rahat geliyordu.</p>

  <p>Minnesota'da ıssız bir çiftlikte büyürken soğuk havayı sevmeyi, dondurucu soğukların saflığından zevk almayı öğrenmişti. Yanaklarını acıtan buz gibi havaya aldırış etmeden saatlerce yıldızların altında kayak yapmıştı. Boyu uzayıp bedeni güçlendikçe, kendisini garip biri olarak kabul eden, 'küçük adamlar’ diye tanımladığı insanlardan uzaklaşmaya başlamıştı. Avrupa'da okurken, derslere pek sık girmediği halde doğuştan gelen zekâsıyla çok parlak bir öğrenci olmuştu.</p>

  <p>Saklanamayıp, başkalarının meraklı bakışlarını çekmek zorunda kaldığı zamanlarsa öfkesinin körüklediği hırsı biraz daha artmış ve benliğindeki megalomanyanın tohumları yeşermeye başlamıştı.</p>

  <p>Telefonun uzaktan konuşma aygıtına doğru sesleniyordu, "Colorado Nehri yasasının çıkmasını desteklediğiniz için teşekkür ederim Senatör Barnes. Kullandığınız oy nedeniyle, özellikle kardeşinizin şirketi planladığımız işlerin anlaşmalarını yaptıkça eyaletiniz çok kazançlı çıkacaktır. Önerilerimden yararlandığınızı umarım."</p>

  <p>"Evet efendim. Yararlandım, çok teşekkür ederim. Çıkar çatışmasından kaçınmak zorundaydım elbette ve kardeşimle aramız çok iyidir. Ne demek istediğimi anlıyorsunuz tabii."</p>

  <p>“Anlıyorum Senatör. Başkan'la konuştunuz mu?”</p>

  <p>"Başkan’ın yardımcısıyla hemen simdi görüştüm. Beyaz Saray, bizim oyladığımız özelleştirme yasasına karsı çıkan tüm önergeleri veto edecek. Başkan özel sektörün, ister hapishaneleri yönetmek, ister sosyal sigortayı denetlemek isterse suyu dağıtmak olsun, her şeyi kamu sektöründen daha iyi yapabileceğine inanıyor."</p>

  <p>“Kinkaid'in önergesinin nasıl bir desteği vardı?”</p>

  <p>"Birkaç bağımsız oyu vardı, ciddi bir şey yoktu. Kinkaid'in geçirdiği kaza çok kötüydü doğrusu. Her zaman ondan hoslanmışımdır. Ama herkesi harekete geçirmek için ortada olmayacağına göre, yasaya karşı çıkılması artık olanaksız."</p>

  <p>“Harika. Öteki özelleştirme yasa önergelerinin durumu nasıl?”</p>

  <p>"Onlar da geçer. Tüm ülkede kamunun elindeki su dağıtım şebekelerinin özelleştirildiğini kısa zamanda göreceksiniz."</p>

  <p>“Yani bir sorun çıkmayacak?”</p>

  <p>"Belki bir tane. En büyük sorunu benim eyaletimin başkentindeki günlük gazetenin editörü yaratıyor. Kıyametleri koparıyor ve korkarım bazı karışıklıklara neden olacak."</p>

  <p>Brynhild editörün adını sordu ve senatörün yanıtını belleğine kaydetti. Çalışma masasının üzerinde kâğıt kalem yoktu. Her şeyi belleğinde biriktiriyordu.</p>

  <p>"Bu arada Senatör Barnes, sizin yeniden seçilme kampanyanıza yapılan bağış yeterli miydi?"</p>

  <p>"Evet, efendim, özellikle rakiplerim olmadığı düşünülürse, çok cömert bir bağıştı. İnsanın savaşa harcayacak parasının çokluğu, karşısındakileri caydırıyor."</p>

  <p>“Telefon konsolunda kırmızı bir ışık yanıp sönmeye başladı.”</p>

  <p>“Tekrar görüşürüz, senatör, iyi günler.”</p>

  <p>Brynhild bir düğmeye bastı ve duvarda açılan kapıdan Kradzik kardeşler her zamanki siyah deri giysileriyle içeri girdiler.</p>

  <p>“Eee?” dedi Brynhild.</p>

  <p>İnce dudaklar birbirinin eşi metalik gülüşlerle genişledi.</p>

  <p>"Meksikalı çiftçi ve...</p>

  <p>...avukatı emrettiğiniz gibi temizlendi."</p>

  <p>“Sorun var mı?”</p>

  <p>Başlarını salladılar.</p>

  <p>Yetkililer çiftçinin ölümü konusunda pek fazla zaman harcamayacaklar, dedi kadın. "Avukatın düşmanları vardı. Şimdi başka konulara bakalım. Meksika'daki işyerimizdeki patlamayla bağlantılı bazı gelişmeler oldu."</p>

  <p>Ekrana dokununca iki resim belirdi. Güvenlik kamerasının çektiği bir fotoğrafta Austin ile Zavala tortilla fabrikasının girişinde görülüyordu. Öteki resimde ise Ensenada yakınlarında duran Sea Robin adlı teknenin güvertesi görülüyorlardı.</p>

  <p>Brynhild'in bakışları gümüşi beyaz saçlı, geniş omuzlu adamdan koyu renk saçlı yakısıklı adama döndü.</p>

  <p>“Bunları tanıyor musunuz?”</p>

  <p>Kardeşler omuzlarını silkti.</p>

  <p>“Bu Kurt Austin. NUMA'nın Özel Görev Ekibi Şefi. Bu da ekip üyesi Joe Zavala.”</p>

  <p>“Onları ne zaman...”</p>

  <p>"... ortadan kaldırabiliriz?"</p>

  <p>Odanın ısısı sanki birkaç derece daha düştü.</p>

  <p>"Eğer Baja'daki işletmenin yok edilmesinden sorumlu bulunurlarsa, bunun bedelini yasamlarıyla ödeyecekler. Ama şimdi değil. Çözülmesi gereken önemsiz bir sorun var. Onlara gazete editörünün adını verdi. "Hepsi bu kadar. Gidebilirsiniz."</p>

  <p>Kardeşler yakalamaları gereken bir kemiğin peşinden koşan köpekler gibi aceleyle dışarı çıkınca Brynhild yine yalnız kaldı. Uzun bir süre Baja'daki işletmeyi düşündü. Tüm çalışmalar boşa gitmişti. Daha da kötüsü katalizör kaynağı patlamada yok olmuştu. Nefret dolu bakışlarını ekrandaki iki erkeğin yüzüne dikerek oturdu.</p>

  <p>Küçük insanlar, diye homardandı.</p>

  <p>Elini oynatınca ekrandaki resimler silindi.</p>
</body>
</html>
