<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_20"><a name="_Toc356429268">Bölüm 20</a></h2>

  <p>Antika gemi sanki görünmeyen kablolarla asılmış gibi boşlukta duruyor, örümcek ağını andıran incecik mavi ışıkların oluşturduğu güverteleri ve gövdesi açıkça görülüyordu. Koskocaman dörtgen yelkenleri açılmıştı ve direklerin tepesinde bayrakları esintiyle sallanır gibiydi.</p>

  <p>Hiram Yaeger arkasına yaslanıp at nalı biçimindeki konsolun önündeki platformda oluşan sanal imgeyi inceledi. "Bu harika bir şey Max. Ama ayrıntıların biraz daha keskinlesmesi gerekiyor."</p>

  <p>Duvarlara yerleştirilmiş bir düzine hoparlörden yumuşak bir kadın sesi yankılandı. "Benden yalnızca bir taslak istemiştin, Hiram. " Sesinde hafif bir huysuzluk belirtisi vardı.</p>

  <p>“Haklısın Max,” dedi Yaeger. "Aslında sen istediğimden fazlasını bile yaptın. Ama şimdi bitmiş haline ne kadar yaklaşabileceğimizi merak ediyorum."</p>

  <p>“Tamam,” dedi kadın sesi.</p>

  <p>Geminin gövdesi ektoplazmadan çıkan bir hayalet gibi somutlaştı. Gövdesi bastan kıça uzayıp giden oymaların yaldızıyla parladı. Yaeger'in gözleri burundaki Kral Edgar’ın ahşap heykeline takıldı. Atının nallarının altında yendiği yedi hükümdarın bedeni vardı ve tıraş edilen sakalları pelerininin eteklerini süslüyordu. Sonra Olimpus Dağı’nın tanrılarını betimleyen panelleri ve arka taraftaki İncil'den alınma figürleri inceledi. Ayrıntıların tümü kusursuzdu.</p>

  <p>“Harika!” dedi Yaeger. "Resmin tamamını programladığını bana söylememiştin. Şimdi yalnızca birkaç yunusa gereksinimimiz var."</p>

  <p>Hemen geminin altında sanal bir deniz oluştu ve bir çift yunus baş tarafın açığında dolanmaya başladı. Yunusların sesleri odayı doldururken, üç boyutlu imaj ağır ağır dönmeye başladı.</p>

  <p>Yaeger ellerini çırptı ve neşeli bir çocuk gibi gülmeye başladı.</p>

  <p>“Max sen harikasın.”</p>

  <p>“Olmam gerekir,” dedi kadın sesi. "Beni sen yarattın."</p>

  <p>Yaeger böylesine büyük boyutlu bir araştırma sistemini yaratmakla kalmayıp, kendi sesini de programlamıştı ama kendi kendine konuşmaktan hoşlanmadığından sesini Max'in ağzından çıkacak kadın sesiyle değiştirmişti. Sonunda bilgisayar sistemi kendiliğinden dişi bir karakter kazanmıştı.</p>

  <p>“İltifat edildikçe her şeyi yapabilirsin,” dedi Yaeger.</p>

  <p>"Teşekkür ederim. Eğer işin bittiyse biraz dinlenip devrelerimi soğutmak istiyorum. Hologramlar her zaman beni çok yoruyor."</p>

  <p>Max'in abartmaya yatkın olduğunu ve yarattığı gemi hologramının devrelerindeki kapasitenin çok küçük bir parçasını kullandığını Yaeger biliyordu. Ama kendi sesinin kadın tonunu programlarken, takdir edilmek gibi bazı insani değerleri de işin içine katmıştı. Elini salladı ve gözaçıp kapayana dek, gemi, dalgalı deniz ve sıçrayan yunuslar yok oluverdi.</p>

  <p>Yaeger alkış sesini duyup başını çevirince kapının önünde duran Austin'i gördü.</p>

  <p>“Merhaba Kurt,” diyerek sırıttı. "Gel otur."</p>

  <p>“Güzel bir gösteriydi,” dedi Austin yanındaki iskemleye yerleşirken. "Kaybolma anı bile hoştu. David Copperfield'in bu kadar büyük bir İngiliz gemisini senin kadar kolay kaybedeceğini sanmıyorum."</p>

  <p>Yaeger gerçek bir sihirbazdı ama silindir şapkayla değnek yerine, bilgisayarları kullanıyordu. Özenli bir gösterişsizlikle üstüne geçirdiği kot pantolonu, ceketi ve düz beyaz tisörtüyle hiç de bir sihirbaza benzemiyordu. Ayağındaki kovboy çizmeleri de oldukça eskiydi. Yine de NUMA binasının onuncu katına yayılan uçsuz bucaksız bilgisayar ağına tıpkı bir sihirbaz gibi hükmediyordu. Ulusal Sualtı ve Denizcilik Kurumu okyanus bilimi konusunda neredeyse eldeki tüm verileri ve bunlarla bağlantısı olan diğer bilim dallarının bilgilerini de aynı çatı altında topluyordu.</p>

  <p>“Bu bir şey değil,” dedi çocukca bir neşeyle, incecik burnuna oturttuğu metal çerçeveli gözlüklerinin ardında gri gözlerinden heyecanı okunuyordu. "Max ile birlikte senin için hazırladığımız armağanı gör bir de."</p>

  <p>“Sabırsızlanıyorum. Bu gemi Sovereign of the Seas değil miydi?”</p>

  <p>"Doğru. I. Charles'in emriyle 1637'de denize indirildi. 0 dönemde yapılan en büyük gemilerden biriydi."</p>

  <p>"Anımsadığım kadarıyla üst yapısı çok ağırdı. Charles’ın kafası kesildikten sonra, geminin üst güvertesi de kesilmişti."</p>

  <p>"Değişiklikleri daha sonra ekleyeceğim, bu yeni program her üniversitenin deniz arkeolojisi bölümlerine yardımcı olacak. Max yüzlerce eski geminin listesini çıkardı. Gemilerin planlarını, yapımcıların taslaklarını, ölçülerini, tarihlerini yani hakkında bildiğimiz her şeyi bilgisayarlara veriyoruz. Max de bunları holografik bir imge biçimine getiriyor. Bilgimizin yetersiz olduğu durumlarda bile eksik ayrıntıları tamamlayabiliyor. Max, lütfen Kurt'e bize verdiği malzemeyle ilgili neler bulduğunu anlatır mısın?"</p>

  <p>Platformun ardındaki dev ekranda güzel bir kadın yüzü belirdi. Dudakları tatlı bir gülüşle aralanmıştı.</p>

  <p>“Bay Austin için her zaman kahve molasından vazgeçebilirim,” dedi çapkın bir sesle.</p>

  <p>Platformun üzerindeki boşlukta mavi lazer ışıkları dolaşmaya başladı ve yıldırım hızıyla, tek bir dörtgen yelkeni bulunan uzun bir gemi inşa ediliverdi.</p>

  <p>“Hadi gel,” diyerek Yaeger ayağa kalkıp platforma çıktı. Bir an için Austin'in görüşü bulanıklaştı. Netleştiği zaman birlikte güvertede durmuş yukarı doğru dönen burun çıkıntısına bakıyorlardı. Gövdenin kenarları ahşap kalkanlarla süslüydü.</p>

  <p>"Programın yeni aşaması. Artık kayıtlarımızdaki gemileri görmekle yetinmeyip, güvertelerinde dolaşabileceksin. Hareket ettiğin zaman sanal perspektif de değişecek. Dizaynı basit olduğundan bunu oluşturmak çok kolaydı.</p>

  <p>“Yani Gogstad gemisinin güvertesinde durduğumu söyleyebilirim.”</p>

  <p>"Doğru. Norveç'de M.S. 700 ile 1000 yılları arasında insa edilmiş. Yirmi altı metre uzunluğundaydı ve daha sonra kullanılan ağaçlara oranla çok ağır olan meşeden inşa edilmişti. Şu anda yarı yarıya küçültülmüş modelini görüyorsun."</p>

  <p>“Çok güzel,” dedi Austin. "Ama sana verdiğim malzemelerle arasında ne bağlantı var? "</p>

  <p>“Bulduklarımı göstereceğim sana.”</p>

  <p>Parlak ışıkların arasından bilgisayar konsoluna döndüler.</p>

  <p>“Mulholland Group hakkında veri toplamak zor olmadı,” dedi Yaeger. "Şu ölen avukat dostunun sana anlattığı gibi şirket hidrolik projelerle ilgileniyor. Biraz soruşturunca Gogstad adıyla bilinen bir holdinge bağlı olduğunu öğrendim.</p>

  <p>Ana şirketin logosu şu anda karsında gördüğün gemi." Hologram yok oldu ve geminin daha stilize bir görüntüsü monitörde belirdi.</p>

  <p>“Devamını da anlat.”</p>

  <p>"Max'e Gogstad ile biraz ilgilenmesini söyledim. Şirket hakkında fazla bilgi edinemedim ama anladığım kadarıyla çeşitli konularla ilgilenen koskocaman uluslararası bir kuruluş. Bankacılık, mühendislik, finans yatırım, inşaat."</p>

  <p>Austin'e bir bilgisayar disketi uzattı. "Bulduklarım burada. Şaşırtıcı bir şeyler yok. Denemeye devam edeceğim."</p>

  <p>"Teşekkürler Hiram. Bunu gözden geçireceğim. Bu arada senden ve Max'den başka bir ricam olacak. Garber Center'a yaptığı ziyareti ve pilotun oğlundan öğrendiklerini anlattı. "Bu uçağın gerçekten inşa edilip edilmediğini ve pilotun başına ne geldiğini öğrenmek istiyorum."</p>

  <p>Max hemen ilgilendi. Uçan kanat diye bilinen taşıtın fotoğrafı ekranda belirdi.</p>

  <p>"Bu resim Smithsonian Enstitüsü dosyalarında bulunan, havalanan son Northrop uçan kanadı olan YB49A numaralı uçağa ait, dedi bilgisayarın tatlı sesi. “Şu gemiler gibi bunu da üç boyutlu yapabilirim."</p>

  <p>"Şimdilik bu yeterli. Silindirin üzerindeki numaralar YB49B diye tanımlanan uçağa aitti."</p>

  <p>Fotoğrafın yerini bir çizim aldı. "Bu gördüğünüz YB49B," dedi Max.</p>

  <p>“İkisinin arasında ne fark var, Max?”</p>

  <p>"Mühendisler, bomba atılırken rahatsız eden titreşim sorununu halletmişler. Ayrıca önceki modele oranla daha hızlı ve daha uzun menzilli. Ama asla inşa edilmedi."</p>

  <p>Austin, Max ile tartışmaması gerektiğini biliyordu. Sesini çıkarmadan ekrana yansıyan performans ve istatistik verilerini okudu. Bir nokta dikkatini çekti.</p>

  <p>"Bir dakika. Biraz geri git. Bak orada hızının saatte beş yüz yirmi beş mil olduğu söyleniyor. Eğer deney uçuşu yapılmadıysa, hızını nereden biliyorlardı ?"</p>

  <p>"Hesaplama olabilir mi?" diye ekledi Yaeger.</p>

  <p>“Belki ama hesaplama olduğunu belirten bir not yok.”</p>

  <p>"Haklısın. Uçuş koşullarını sanal olarak oluşturucak Max gibi akıllı makineler olmadığından, o yıllarda deneyler yapmak zorundaydılar."</p>

  <p>“İltifatına teşekkürler ama açıkça görülen bir noktayı belirtiyorsun,” dedi Max.</p>

  <p>"Kurt iyi bir noktaya işaret ediyor, Hiram. Siz konuşurken ben biraz araştırdım ve dizayn edildiği halde inşa edilmeyen tüm uçakların hızlarının hesaplama olarak belirtildiğini gördüm. Bunun dışında tabii."</p>

  <p>Yaeger da tartışmaması gerektiğini biliyordu. "Öyleyse belki bu uçak bir zamanlar var olmuştu. Ama sonunda ne oldu?"</p>

  <p>“Şimdilik belki bu kadarına erişebiliyoruz,” dedi Austin. "Northrop'un ve Hava Kuvvetleri'nin kayıtları kayboldu. Max acaba pilot Frank Martin hakkında bize neler söyleyebilir?"</p>

  <p>“Kısa bir araştırma mı yoksa kapsamlı bir çalışma mı istiyorsun?” diye sordu Max, “Aralarında ne fark var?”</p>

  <p>"Kısa araştırma sırasında Pentagon'un silahlı kuvvetler kayıtlarına girip, orduya katılmış olan sağ ya da ölü herkesin adını çıkarabilirim. Kapsamlı araştırmada ise Pentagon'un gizli dosyalarına ulaşabilirim. Ulusal Güvenlik Konseyi, FBI ve CIA dosyalarını araştırırım."</p>

  <p>"Teknik bir soru olacak ama bu veri tabanlarına gizlice girmek yasadışı değil mi?"</p>

  <p>“Çok çirkin bir laf,” dedi Max. "Şöyle de diyebiliriz; biraz dedikodu yapmak için dostlarım olan bazı bilgisayar sistemlerini ziyaret ediyorum."</p>

  <p>“Öyleyse istediğin gibi ziyaret edebilirsin,” dedi Austin.</p>

  <p>İlginç, dedi Max kısa bir süre sonra. "Bir sürü kapıyı açmaya çalıştım ama Harry hepsini sımsıkı kilitlemiş."</p>

  <p>“Harry kim? Başka bir bilgisayar mı?” diye sordu Yaeger.</p>

  <p>“Hayır sersem, Harry Truman.”</p>

  <p>Austin kafasını kaşıdı. "Yani bu pilotla ilgili dosyaların tümü Başkan’ın emriyle kapatılmış demek mi istiyorsun?"</p>

  <p>"Doğru. Bay Martin hakkındaki birkaç temel bilgi dışında her şey gizli tutuluyor. Max beklenmedik bir biçimde durakladı. “Çok garip. Bir iz buldum. Sanki biri kilitli olan bir kapıyı araladı. Aradığınız adam burada." Ekranda Hava Kuvvetleri üniformalı genç bir erkek resmi belirdi. "New York eyaletinde Cooperstown yakınında yaşıyor."</p>

  <p>"Hala yaşıyor mu?'</p>

  <p>“Bu noktada bir çelişki var. Pentagon 1949'da bir uçak kazasında öldüğünü söylüyor. Yeni gelen bilgi ise tam tersini ileri sürüyor."</p>

  <p>“Bir hata olabilir mi?”</p>

  <p>“Hiç şaşırmam. İnsanlar hata yapabilir. Ben yapmam.”</p>

  <p>“Telefon numarası var mı?”</p>

  <p>“Hayır ama adresini buldum.”</p>

  <p>Konsolun kenarındaki delikten bir kağıt çıktı. Şaşkınlığını üzerinden atamayan Austin kağıttaki isim ve adres sanki silinip yok olacak mürekkeple yazılmış gibi dikkatle baktı. Kağıdı katlayıp cebine yerleştirdi. "Hiram ve Max, size çok teşekkür ederim. Çok yardımcı oldunuz." Kapıya doğru yürümeye başladı.</p>

  <p>Nereye gidiyorsun? diye sordu Yaeger.</p>

  <p>"Cooperstown. Belki de Beysbol Şöhretler Salonu'na girebilmek için elimdeki tek fırsat bu."</p>
</body>
</html>
