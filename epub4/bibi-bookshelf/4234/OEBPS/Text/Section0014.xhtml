<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_12"><a name="_Toc356429260">Bölüm 12</a></h2>

  <p>Tanrı'nın Eli Zeplin yağmur ormanlarının üzerinden ucu sivri bir Japon feneri gibi süzülürken, sosisi andıran bölmeden çıkan ikiz alevlerin mavi-turuncu ışıkları yanıp sönüyordu. Ara sıra duyulan bir ısıtıcı homurtusu dışında, hava taşıtının varlığı yalnızca ayın ve yıldızların önünden geçen gölgesinden belli oluyordu.</p>

  <p>Gerçi Paul ile Gamay bunu sıcak havayla uçan bir zeplin olarak düşünmüşlerdi ama temelinde rüzgârla hareket eden bir sıcak hava balonuyla, motorlu bir hava taşıtı karışımı akıllı bir araçtı. Sıcak hava vericileri aracı yükseltiyordu ama rüzgârın estiği yönde gitmek zorunda kalan balonlardan farklı olarak, bir motoru vardı ve istenilen rotada yol alabiliyordu. Bir zeplinin daha aerodinamik çizgileri eski günlerde zarf diye bilinen geleneksel armut biçimli hava yastığının yerini almıştı. Zarf ise sert bir balon iskeleti yerine, içindeki havanın basıncıyla biçimini koruyordu.</p>

  <p>Trout'lar alüminyum iskeletli gondolün önündeki rahat koltuklarda emniyet kemerlerini takmış yan yana oturuyorlardı. Tam altından bakınca, zeplin Çok büyük görünüyordu. Polyester kumaştan yapılma balonun uzunluğu otuz metre, yüksekliği ise bunun yarısı kadardı. Yönlendirmek icin arkasında bir dümeni ve dengeyi sağlamak icin büyük kaim kanatçıkları vardı. Yolcu koltuklarının arkasındaki cift vuruşlu Rotex elektrikli motoru çalıştıran yakıt tankları ve yatay ilerlemeyi sağlayan üç kollu pervane bulunuyordu.</p>

  <p>Paul ile Gamay sırayla hava taşıtının göstergelerine alışmaya çalıştılar. Daha önceleri de balonla uçtuklarından sıcak havayla çalışan taşıtlara alışıktılar ve bu aracın kullanımı oldukça kolaydı. Bir ayak pedalı, balona giden sıcak havayı sağlayan paslanmaz çelik ocakları denetliyordu. Önlerindeki konsolda ancak yarım düzine kadar gösterge vardı. Zeplini güvenli bir yükseklik olan yedi yüz metrede sürekli olarak tutabilmek için gözlerini altimetreden ayırmıyorlardı.</p>

  <p>Şimdiye dek uçmak için yakıt tanklarından birini harcamışlar ve artık yedek yakıtla yol alıyorlardı. Elektrik motorunu kullanmak için gün ışığını beklediklerinden, pervaneyle uçmalarını sağlayacak bolca yakıtları vardı. Doğuda inci grisi bir parlaklık gün doğumunun yaklaştığını müjdeledi. Biraz sonra gökyüzü gülkurusu rengine büründü. Güneş yükselince bile görüş mesafesi sisin etkisiyle pek fazlalaşmadı. Ağaçların tepesinden yükselen buhar göğün rengini alınca, ufka kadar kızılımsı bir sis bulutu uzandı. Paul zeplini kullanırken Gamay koltukların arasındaki kutuyu karıştırdı. "Kahvaltı zamanı," dedi neşeli bir sesle.</p>

  <p>“Benim yumurtam az pişsin,” diye yanıtladı Paul. "Jambon iyi kızarmış ve ekmeklerin kenarları biraz yanık olsun."</p>

  <p>Gamay kahvaltı bisküvilerini uzattı. "Yaban mersini ile ahududu arasında seçim yapabilirsin."</p>

  <p>Öyleyse oda servisini çağırayım, diyerek Paul telsizi açtı ama parazitten başka bir ses duyulmadı. "Neyse, yabanmersini tadında olanını alayım."</p>

  <p>Gamay bisküvi paketiyle bir sise ılık soda uzattı. "Evet, olağandışı bir gece geçirdik."</p>

  <p>"Haklısın. Acımasız biyoloji korsanlarıyla çatışmak, soğukkanlılıkla islenen bir cinayete tanık olmak, vahşi Kızılderililerden kaçmak gerçekten olağandışı sayılır."</p>

  <p>"Yaşamımızı Tessa'ya borçluyuz. Niçin Dieter'le birlikte olduğunu merak ediyorum."</p>

  <p>"Erkekler konusunda hatalı karar veren ilk kadın değil. Eğer sen de bir balıkçının oğlu yerine bir avukat ya da bir doktorla evlenseydin, şimdi burada olacağına, evinin bahçesindeki havuzda yüzebilirdin."</p>

  <p>Ne kadar sıkıcı, dedi Gamay bisküvisini yerken. "Bay Balıkçının Oğlu, nerede olduğumuz hakkında fikriniz var mı?"</p>

  <p>Paul basını salladı. "Keşke babam burada olsaydı. Biz elektronik aygıtlarla iş yapmaya başlamadan önce, eski usulleri kullanarak yönünü bulmayı öğrenmişti."</p>

  <p>“Pusuladan ne haber?”</p>

  <p>“Eğer bazı işaretler yoksa, hic yararı olmaz. Bu taraf doğu olmalı,” diyerek güneşi işaret etti.</p>

  <p>Hollandalının yeri Ramirez'in köyünün güneybatısındaydı, dedi Gamay. "Ya biz bu nesneyi kuzeydoğuya götürüyorsak?"</p>

  <p>Paul kafasını kaşıdı. "Bu araca bindiğimiz zaman nerede bulunduğumuzdan emin olsaydık, bu iş kolay olurdu. Dün gece hafif bir esinti vardı. Bizi ne kadar itmiş olacağını bilmiyorum. Çok büyük bir fark yaratabilir ve sıcak hava üfleyicileri için kısıtlı yakıtımız kaldı. Doğru kararı vermek zorundayız.”</p>

  <p>“Motorun depoları dolu ama irtifa kaybedersek, ileri doğru gitmemizin bir anlamı kalmaz."</p>

  <p>Gamay yeşil bir denizi andıran ormana baktı. "Gerçekten çok güzel."</p>

  <p>“Az pişmiş üç yumurta ve yanında jambon kadar güzel değil.”</p>

  <p>Kocasına bir bisküvi daha uzattı. "Biraz hayal gücünü kullan."</p>

  <p>"Kullanıyorum. Bu aracı ormanın içine nasıl soktuklarını düşünüyorum. Uçarak gelmiş olabilirler ama emin değilim, çünkü tüm malzemelerini ve yedek yakıtı taşıyacak kadar büyük değil. Bana kalırsa bulduğumuz yerin yakınından havalandırdılar."</p>

  <p>Gamay kendince bir mantık yürüterek, "Karada yol olmadığına göre, herhalde nehir yoluyla geldiler," dedi. "Eğer nehri ya da ona karışan bir ayağı bulursak, Dr.Ramirez'in kampına kadar yolumuzu bulabiliriz. Belki biraz daha yükselirsek, ormanın daha geniş bir kısmını görebiliriz."</p>

  <p>“Harika,” dedi Paul ve balona hava veren pedala bastı.</p>

  <p>Isıtıcılar boğuk bir ses çıkardı ve kısa bir duraklamadan sonra zeplin yükselmeye başladı. Bu arada güneşin sıcaklığı sisi dağıtmaya başlamıştı. Yeşil ağaç denizi, farklı ağaç grupları gibi seçilmeye başladı. Bazılarının tepelerinde açan kızılımsı çiçekler mercan adalarını andırıyordu.</p>

  <p>Bin metreye çıkınca Gamay gözlerini kısarak güneşe doğru baktı "Orada bir şey görüyorum."</p>

  <p>Paul motoru çalıştırdı ve kabloları yöneten direksiyonu çevirip zeplinin yönünü değiştirdi. Su soğutmalı motor sessizce mırıldanırken zeplin hareketlendi ve saatte on mil hızla ilerlemeye başladı. Gamay bulduğu dürbünü gözüne yaklaştırmış nereye gittiklerini kestirmeye çalışıyordu.</p>

  <p>"İnanılır gibi değil,” dedi sis açılırken.</p>

  <p>“Ne görüyorsun?"</p>

  <p>Bir an sessiz kaldı ve hayranlık dolu bir sesle yanıtladı. "Tanrı'nın Eli."</p>

  <p>Paul durakladı. Geceleyin pek uyumadığından çok çabuk algılayamıyordu. "Su Hollandalının sözünü ettiği Büyük Şelale mi?"</p>

  <p>Gamay başını salladı. "Bu mesafeden bile harika görünüyor."</p>

  <p>Paul hızı artırırken göstergelerde bir gariplik hissetti. Zeplin komutlarına yanıt vermiyor gibiydi. Aşağıya doğru bakınca gondola bağlı iplerden sarkan kırmızı üçgen bir cisim gördü.</p>

  <p>Hey, bir konuğumuz var.</p>

  <p>Gamay dürbünü indirip Paul'ün bakısını izledi. "Cankurtaran salına benziyor.</p>

  <p>Kauçuk borularla çevrelenmiş ve ortasında ağ var. Herhalde ağaç tepelerinin üzerinden insanları ve malzemeleri yere indirmek için kullanıyorlardı."</p>

  <p>"Mantıklı bir açıklama gibi geliyor. Ağaçlara takılmaması için dikkat etmeliyiz, Nereye gittiklerini görmek için başını kaldırınca omuriliğinde buz gibi bir şeyin dolaştığını hissetti.</p>

  <p>Ormanın içinden büyük bir basamak gibi yükselen tepeye yaklaşıyorlardı. Ormandan çıkan bir dere, tam karşılarında kayaların arasından akan beş şelalenin oluşturduğu vadiye doğru akıyordu. Beyaz sularda parlayan güneş, zerrecikleri bir kuyumcunun parmakları arasından dökülen pırlantalara dönüştürmüştü. Çok yüksekten akan suyun insanı aldatan ağır çekimli bir inişi vardı. Dik kayaların dibindeki gölden dökülen binlerce litrelik suyun gücünden oluşan sis benzeri kalın bir bulut yükseliyordu.</p>

  <p>“Bu şelale ile kıyaslayınca Niagara, uysal bir ırmağa benziyor,” dedi Paul.</p>

  <p>“Bunca suyun akıp gittiği bir yer olmalı,” dedi Gamay gölün çevresini inceleyerek. "Paul, işte orada ! Nehri görüyorum. Gölden dışarı akıyor. Bütün yapacağımız onu izlemek."</p>

  <p>“Eğer bir benzin istasyonu bulabilirsek elbette,” dedi Paul yakıt göstergesine bakarak. "Biraz sonra yere doğru süzüleceğiz."</p>

  <p>"Yine de ileri doğru gidebiliriz. Olabildiğince nehre yaklaş. Bu nesneyi bırakıp salı alırız."</p>

  <p>Paul suyun içine inip inemeyeceklerini hesaplamaya çalıştı. Balonun içinde kalan hava belki hemen batmalarını önleyebilirdi ama yüzlerce metrekare kumasın katlanması büyük bir tehlike oluştururdu. Zeplin suya değmeden terk etmeleri ve salı tek parça halinde indirmeye çalışmaları gerekiyordu. Ancak böylece ormandan çıkabilirlerdi.</p>

  <p>Tahminlerini ve planını karısına aktardı. "Bence yere değmeden önce salı ayırmalıyız yoksa onu yitirebiliriz."</p>

  <p>Gamay aşağıya baktı. Üç köşesinden kalın naylon iplerle tutturulmuştu.</p>

  <p>"Malzeme kutusunda bir isviçre ordu çakısı var."</p>

  <p>Paul çakının keskinliğini parmağıyla denedi ve şortunun cebine attı.</p>

  <p>"Sen kullan ve olabildiğince suya yaklaşmaya çalış. Ben salın iplerini keseceğim. Sonra bu nesneyi durdururum ve tekneyi terk edip yüzmeye baslarız,” dedi Gamay.</p>

  <p>“Bir iki üç demek kadar kolay,” dedi Paul sırıtarak.</p>

  <p>Gamay direksiyonu eline aldı ve zeplini ağır ağır şelaleden uzaklaştırdı. Gölden yükselen sisin içinde güneş ışıkları yüzlerce gökkuşağı yaratmıştı. Bunun iyi bir işaret olduğunu umuyordu.</p>

  <p>Paul kenarından dışarıya çıkınca ağırlığından gondolun dengesi bozuldu. On metre kadar aşağıda sarkan kırmızı üçgene bakıp gondolün arka tarafına geçti ve salın sol arka ucuna bağlı üc ipi kesti. Sonra diğer tarafa geçip sağ arkadaki üç ipi de kesip ayırdı. Gondola yalnızca sivri ucundaki iplerle bağlı kalan sal rüzgârda sallanmaya başladı.</p>

  <p>Gamay ısıtıcı pedalına hafifçe basarak, nehre yakın bir noktayı hedefledi ve zeplini ağır ağır aşağıya doğru indirdi. Bu çılgın planının ise yarayacağını düşünmeye başlamıştı. Isıtıcı tankı boşalınca iyimserliği bir anda yok oldu. Üc yüz metre yükseklikte yakıt bitmişti.</p>

  <p>Zeplinin davranışlarında ani bir değişiklik olmadı. Sıcak hava balonun biçimini korurken, pervane dar bir acıyla ilerlemesine yardımcı oluyordu. Yüz elli metreye inince durum değişiverdi. Balonun içindeki hava soğurken, iniş acısı dikleşti. Balon basıncı düşünce, şekli bozuldu ve burun kısmında bir çöküntü oldu. Zeplin çürümüş bir domates biçimini alarak sola yattı.</p>

  <p>Paul, Gamay'in biraz önünde aşağıda çalışıyordu. İki ipi kesmiş sonuncusunu kesmeye başlamıştı. Kendine fazla güvendiğinden, gondolün çerçevesini tutmaktan vazgeçtiği anda zeplin yön değiştirdi. Ani hareketi beklemeyen Paul dengesini yitirip yuvarlandı. Gamay umarsızca bir çığlık attı.</p>

  <p>Gondol sarsıldı ve burnu aşağıya indi. Gamay kenardan aşağıya doğru bakınca Paul'ün salın ipine tutunmaya çalıştığını gördü. Rüzgârda sallanan ip, bir salıncak gibi gidip geliyordu. Zeplinin öne doğru kayısı neredeyse durmuştu.</p>

  <p>Gamay önce seklini yitiren balona ve tekrar gondolün altına baktı. Paul tutunuyordu. Zeplin suya düştüğü zaman altında kalmak istemediğinden ipi kesip yaklaşık yirmi metreden suya atladı. Yüzeye çıktığı anda cankurtaran salı da suları havalandırarak gölün üzerine indi.</p>

  <p>Gamay artık bedeninde dolaşan adrenalin ile hareket ediyordu. Emniyet kemerini çözdü, gondolün kenarına tırmandı ve derin bir soluk alıp kendini aşağıya bıraktı. Bulunduğu yer sarsılmasına ve hızla suya doğru alçalmasına karşın kusursuz bir atlayışla göle doğru süzüldü. Bu atlayışla Olimpiyat'larda en yüksek puanı alırdı. Öne uzattığı kollarıyla suya çarptı, derine doğru indi ve güçlü kulaçlarla pırıl pırıl parlayan yüzeye çıktı. Aynı anda zeplinin cankurtaran salının üzerine düştüğünü gördü.</p>

  <p>Sal, metrelerce kumaşın ağırlığıyla suya gömülürken, eve dönüş yolunda kullanma umutlarını da beraberinde götürdü. Gamay öncelikle Paul için endişelendi ve göremediği halde sesini duyunca inanılmaz bir rahatlama duydu.</p>

  <p>Gondolun ağırlığıyla suya gömülen balon salı da dibe doğru çekti. Batan zeplinin öteki tarafında Paul'ün kafasını gördü. Birbirlerine doğru yüzüp orta noktada buluştular. Birkaç dakika hayranlıkla şelaleye baktılar ve suyun itme gücünden yararlanıp uzaktaki kıyıya doğru yüzmeye başladılar.</p>
</body>
</html>
