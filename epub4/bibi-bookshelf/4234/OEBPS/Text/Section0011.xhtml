<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_9"><a name="_Toc356429257">Bölüm 9</a></h2>

  <p>Austin Baja’nın mavi-yeşil sularında minik denizaltıyla dolanırken, balinaların göçünü filme alan bir National Geographic kamerasının, bir anda karsısında dev bir çizmeyi andıran aracın üzerindeki adamı görünce nasıl bir tepki vereceğini düşündü. Eski bir spor arabanın arka koltuğunda oturan bir yolcu gibi minik teknenin dışında otururken, su geçirmeyen kokpitin içindeki Joe'nun basını ve omuzlarını bilgisayar ekranının mavi ışığında görebiliyordu.</p>

  <p>Zavala'nin metalik sesi Austin'in kulaklığında duyuldu. "Orada havalar nasıl?"</p>

  <p>Austin kokpitin pleksiglas tavanına vurdu ve eliyle gayet iyi olduğunu bildiren işaret yaptı.</p>

  <p>“Harika. Kas gücüyle hareket etmekten çok daha kolay.”</p>

  <p>Zavala güldü. "Contos bunu duyunca çok sevinecek."</p>

  <p>Sea Robin'in kaptanı, onlara mini denizaltıyı gösterirken yüzü gururla ısıldamıştı. Deneme amaçlı inşa edilen mini denizaltı harika bir araçtı.</p>

  <p>Kullanan kişi kuru ve basıncı ayarlanmış iki buçuk metre uzunluğundaki kabinde bir otomobil sürücüsü gibi ayaklarını uzatıp oturabiliyordu. Minyatür kabinin kenarlarında iki duba ve arkasında hava tenklarıyla dört itici roket vardı.</p>

  <p>Austin parmaklarını kabinin kubbe biçimli saydam tavanında dolaştırırken, "Çok şaşırdım, bu nesne gerçekten eski bir çizmeye benziyor," demişti.</p>

  <p>Sizin için Kızıl Ekim'i ayarlamaya çalıştım, dedi Contos. "Ama şimdilik Sean Connery kullanıyormuş."</p>

  <p>NUMA çalışanlarının yüksek teknoloji içeren araçlarla aralarında kişisel bağlar oluşturduğunu bilen Austin akıllıca davranıp susmuştu Bir araç ne kadar çirkin olursa, aradaki bağ o kadar güçlü oluyordu Mini denizaltının ana parçalarının birleştirildiği Kaliforniya açıklarında deney dalışları yapıldığını bildiğini açıklayarak Contos'u utandırmak istemedi. Özel Görev Ekibi için böyle bir araç tasarlamış ve Zavala da dizayn etmişti. NUMA’nın elinde daha hızlı hareket eden ve daha derine dalabilen araçlar vardı ama Austin bir tekne ya da helikopterle kolayca taşınabilecek sağlam, küçük bir araç istemişti. Dikkati çekmemek için de olabildiğince basit bir biçime getirilmesi için ısrar etmişti. Gerçi taslakları kağıt üzerinde görmüştü ama son halini ilk kez görüyordu.</p>

  <p>Yetenekli bir gemi mühendisi olan Zavala insanlı ve insansız çalışan birçok denizaltı aracının inşasında çalışmıştı. Bu araç için, macera gezileri düzenleyen Zegrahm DeepSea Voyages adlı şirkete Phil Nuytten tarafından dizayn edilen mini denizaltıdan esinlenmis ama gücünü ve erişimini arttırdığı gibi çok gelişmiş deney gereçleriyle donatmıştı. Kabindeki aletleri kullanarak okyanustaki her damla suyun hangi nehirden ya da buzuldan geldiğini saptayabileceğini iddia ediyordu.</p>

  <p>Araştırma aracı olarak kullanılacak mini denizaltıya önceleri DeepSee adı verilmişti ama Amiral Sandecker bunu duyunca yapılan sözcük oyununu beğenmemişti. Maketi gördüğü zaman, "Çocukluğumda giydiğim, brogan dediğimiz kaba çizmeleri andırıyor," diye sırıtmış ve yeni adı olan Brogan kullanılmaya başlanmıştı.</p>

  <p>NUMA gemisi San Diego'dan Meksika sularına kadar sahilden uzak kalmaya özen göstererek gelmişti. Ensenada'ya varınca da sahili izlemeye başlamıştı. Birkaç balıkçı teknesinin ve gezinti gemisinin yanından geçip Austin ile Zavala’nın daha önce karadan inceledikleri kapalı koya yarım mil yaklaşınca Austin güçlü dürbünüyle tortilla fabrikasını izlemeye başlamıştı. Sıradışı bir şey görünmüyordu. Koyun girişindeki büyük tabelalar tehlikeli kayaları haber veriyordu. Bu uyarıları desteklemek için koyun ağzına şamandıralar sıralanmıştı.</p>

  <p>Sea Robin koyu geçip bir girintiye gizlendi ve demir atılırken Zavala mini denizaltıya binip son kontrollerini yaptı. Kubbe tavanı kapanınca kesinlikle su geçirmez hale geliyordu ve kendi hava kaynağı çalışmaya başlıyordu. Zavala’nın üzerinde şort ve yeni mor renkli Hussong's tişörtü vardı.</p>

  <p>Suyun içinde yolculuk yapacak olan Austin ise dalgıç giysisini üzerine geçirip yedek hava tankını takmıştı. Brogan’ın üstüne tırmanıp paletlerini dubalara dayadı ve araca bağlı emniyet kemerini taktı. Kubbe tavan sıkıca kapatıldı.</p>

  <p>İşaret verince bir vinç mini denizaltıyı havaya kaldırıp suya indirdi. Austin vince takılı bağları çözdü ve dalması icin Zavala'ya işaret etti. Birkaç saniye içinde hava kabarcıkları saçarak denizin içine daldılar.</p>

  <p>Aküyle çalışan itici roketler tiz bir homurtuyla çalışmaya başlayınca Zavala açık denize doğru dümen kırdı. Mini denizaltı keskin kenarlı ıslak kayaların çevresinden dolanıp kapalı koyun daracık ağzına yaklaştı. On iki metre derinlikte, beş deniz mili hızla gidiyorlar, rotalarını çizmek için Austin'in gözlemleriyle birlikte denizaltının kontrol gereçlerinden yararlanıyorlardı.</p>

  <p>Suyun direncini azaltmak için Austin başını eğmişti. Bu yolculuğun en fazla hoşuna giden yanı rüzgârla savrulan konfetiler gibi çevrelerinde dönüp duran parlak renkli balık sürüleriydi.</p>

  <p>Üstelik balıkların varlığı suyun hala canlıların yaşamasına uygun olduğunu gösteriyordu. Ancak ufak tefek bir insana oranla çok daha iri ve sağlam yaradılışlı olan balina sürüsünün ölümüne yol açan bilinmeyen gücün varlığını unutmamıştı. Gerçi mini denizaltının üzerindeki alıcılar otomatik olarak çevresindeki sudan örnekler alıp test ediyordu ama koşulların sağlığa zararlı olduğu saptandığı zaman Çok gec olacağının da farkındaydı.</p>

  <p>Koyun ağzına yaklaşıyoruz. Tam ortasından gireceğiz, dedi Zavala. "İki tarafta geniş boşluklar kalacak. Sancak tarafında bir uyarı şamandırasının ipi var."</p>

  <p>Austin sağa bakınca yüzeyden dibe doğru inen ipi gördü. "Gördüm. Garip bir şey fark ettin mi?"</p>

  <p>Evet, dedi Zavala ipin yanından geçerken. "Şamandıranın altında kaya filan yok. "</p>

  <p>Bir sise Cuervo birasına bahse girerim ki uyarıların tümü sahte.</p>

  <p>"Bira tamam ama bahsi kabul etmem. Birileri insanları buradan uzak tutmaya çalışıyor."</p>

  <p>Açıkça belli oluyor. Bu nesne nasıl gidiyor?</p>

  <p>"Koydan denize akan sudan biraz etkileniyor ama yine de Beltway'de araba sürmekten daha kolay, dedi Zavala, Washington ile ülkenin geri kalanını coğrafi ve siyasi olarak ayıran karayolundan söz ederek. "Tıpkı bir... ooo."</p>

  <p>“Ne oldu?"</p>

  <p>"Sonarda bazı yansımalar görünüyor. Birçok nokta var. Yaklaşık elli metre ilerde.</p>

  <p>Yolculuğun dinginliğiyle Austin biraz gevşemeye başlamıştı. Bir an için pusu kurmuş bekleyen sualtı nöbetçileri canlandı gözlerinin önünde.</p>

  <p>"Dalgıçlar olabilir mi?"</p>

  <p>Sonar işaretleri çok küçük. Çok az kıpırtı var.</p>

  <p>Maviliğin ötesini görebilmek için Austin gözlerini zorladı.</p>

  <p>İleriyi düşünerek sordu. "Buradan aceleyle çıkmamız gerekirse Brogan’ın azami hızı ne kadar?" "Pedalı kökleyince yedi deniz miline çıkabilir. Üstelik yatay değil dikey yolculuklar için tasarlandı. Ayrıca epey ekstra yükümüz var."</p>

  <p>Geri dönünce zayıflama kulübüne katılırım,&nbsp; dedi Austin. "Çok ağır git ama her an geri dönmeye hazır ol."</p>

  <p>Hızı yarıya düşürdüler ve birkaç dakika sonra dipten yüzeye ve her iki yana duvar gibi uzanan koyu renk cisimler belirdi.</p>

  <p>“Balıklar.”</p>

  <p>“Galiba bir ağ var,” dedi Austin. "Takılmadan önce duralım."</p>

  <p>Brogan yavaşlayıp durdu ve olduğu yerde kaldı.</p>

  <p>Başının üstünden kara bir cisim geçerken Austin içgüdüsel olarak eğildi. Gerçi köpekbalığı orada ancak birkaç saniye kaldı ama beyaz gözünü görüp, uzunluğunun iki metre olduğunu tahmin etmesine yetti. Aç avcının ağzı açıldı ve kuyruk yüzgecinin güçlü bir darbesiyle uzaklaşmadan önce bir balığın yarısını tek lokmada yutuverdi.</p>

  <p>Olanları Zavala da görmüştü. "Kurt iyi misin?" diye bağırdı.</p>

  <p>Austin güldü. "Evet iyiyim. Endişelenme. Karşısındaki açık büfede bir sürü taze balık varken, sert bir insan eti çiğnemekle uğrasmayacaktır."</p>

  <p>"Bunu dediğine sevindim çünkü bazı dostlarını da aksam yemeğine davet etmiş gibi görünüyor."</p>

  <p>Birkaç köpekbalığı daha yaklaştı, ağa takılı balıkları kopardı ve mini denizaltıdan çekinerek uzaklaştı. Mönüdeki en iştah açıcı yemekleri seçmek yerine karınlarını doyurmak için çılgıncasına atılım yapar gibiydiler. İnce delikli ağa, çeşitli boyutlarda, biçimlerde, türlerde yüzlerce balık yakalanmıştı. Bir kısmı hala yaşıyor ve kurtulmak için umarsızca çırpınarak köpekbalıklarının dikkatini çekiyordu. Bazılarının ise yalnızca kafaları kalmıştı geriye. Kılçıklar ise daha başka balıkların bir zamanlar burada bulunduğunu gösteriyordu.</p>

  <p>“Ağı denetleyen kimse yok,” dedi Austin.</p>

  <p>“Belki bizim gibi meraklıları uzak tutmak için germişlerdir.”</p>

  <p>“Sanmıyorum,” dedi Austin. "Ağ tek kat iplikten yapılmış. Bir tırnak makasıyla bile kesebilirsin. Arasında elektrik kablosu yok. Yani alarm sistemi filan görünmüyor."</p>

  <p>Anlamadım doğrusu.</p>

  <p>"Biraz düşünelim. Bu koyun içinde her ne varsa, bir balina sürüsünü öldürdü.</p>

  <p>Eğer yörede yaşayanlar yüzlerce ölü balık görürlerse soru sormaya başlayabilirler. Baja Tortilla üreticileri dikkati çekmek istemiyorlar. Yani canlı balıkları dışarda, ölüleri içerde tutmak için bu ağı germiş olabilirler."</p>

  <p>Mantıklı, dedi Zavala. "Şimdi ne yapıyoruz?"</p>

  <p>İlerleyelim.</p>

  <p>Zavala'nin parmakları mini denizaltının hareketlerini denetleyen bilgisayar ekranında dolaştı. Brogan’ın önündeki iki mekanik kol açıldı ve uzanıp ağa yaklaştı. Ucundaki pençeler ağı yakalayıp, sahnenin perdesini iki yana açan bir aktör gibi parçaladı. Çürümenin çeşitli aşamalarında bulunan bir yığın balık dörtbir yana dağıldı.</p>

  <p>İş bitince Zavala mekanik kolları kapattı ve motora hız verdi. Açılan delikten koya girdiler. On metrelik görüş mesafesi, koya girip kayaların keskin kenarlarında parçalanıp dağılan yosunlardan dolayı görüş mesafesi yarıya inmişti. Aracı adeta yürüme hızına indiren Zavala kendini bastonlu bir köre benzetiyordu. Karşılarındaki kocaman nesneyi neredeyse üstüne çıkana dek görmediler. Mini denizaltı yine durdular. "Bu nedir?" diye sordu Zavala. Yüzeyden sızan ısık büyük boyutlarda bir yapıyı aydınlatıyordu. Austin'in hesabına göre yüz metre uzunluğunda, on metre eninde, iki ucu sivriltilmiş metal nesne dört kalın ayak üzerine oturuyor. Denizin dibine uzanan ayaklar kutuya benzer bir şeylerin arasına gizlenmiş gibiydi.</p>

  <p>“Ya büyük metal bir örümcek ya da suya batmış bir UFO," dedi Austin hayretle.</p>

  <p>"Her neyse, biraz daha yakından bakalım." &nbsp;Austin'in talimatıyla Zavala aracın yönünü değiştirdi ve ne olduğunu anlayamadıkları nesnenin çevresinde gidebildikleri kadar dolaştılar. Denizin dibindeki kaya çıkıntılarına dayandığı noktalar dışında kusursuz bir yuvarlaklığı vardı.</p>

  <p>Hayret edilecek bir şey! Yüksek ısı algılamaları okuyorum. "Sıcaklığı ben dalgıç giysilerinin içinde bile hissediyorum. Biri termostatı yükseltti galiba."</p>

  <p>"Aletler ısının derinlerden geldiğini gösteriyor. Belki de destek ayaklarının içinden cereyan geciyordur. Tehlikeli bir durum yok. Şimdilik."</p>

  <p>"Sen şunu park et, ben gidip yakından bakayım.” Mini denizaltı usulca dibe yaklaştı ve dubaların üstünde durdu Austin emniyet kemerini çözerken on beş dakika sonra yanıp söne" ışığı yakmasını söyledi.</p>

  <p>Yüzerek yaklaştığı garip yapı, tepesindeki yuvarlak pencere dışında tümüyle metalden oluşturulmuş ve mat yeşile boyanmıştı yanına gelmeden görülebilmesi oldukça zordu.</p>

  <p>Yapının üzerine çıkıp pencereden içeri baktı.</p>

  <p>İçerde makineler ve borulardan oluşan bir ağ vardı. Beyaz tulumlu erkekler gayet iyi aydınlatılmış mağaramsı boşlukta dolaşıyorlardı. Austin makinelerin görevini tahmin etmeye çalışırken daha incelediği sıcak su kaynaklarını düşündü ama bir sonuca varamadı. Kemerine bağlı su geçirmez kamerayı çıkarıp aşağıdaki sahnenin tümünü kaydetmeye karar vererek cismin üzerinden dolaştı, gördüklerinden memnun kamerayı tekrar çalıştırırken gözucuyla bir hareket sezdi. Yükselerek yapının üstünde donup kaldı. Zavala’nın anlattığı yumurta biçimli asansör yüzeyden aşağıya iniyordu. Rayların üzerinde kayıp, yapının kayalara en yakın noktasındaki yuvarlak bir delikten içeri girdi. Tekrar kamerayı çalıştırırrken Zavala’nın sesi duyuldu."Çok acele buraya gel! Suyun ısısı nerdeyse tavana vuracak." Zavala’nın sesindeki ısrarı algılamaması olanaksızdı. "Geliyorum!" Austin güçlü bacak darbeleriyle aradaki mesafeyi yutarcasına aştı. zavala ısı yükselmesinden söz ederken şaka yapmıyordu. Dalgıç giysisi içinde terden sırılsıklam olmuştu. Bir daha ıstakoz haşlamaya tövbe etti.</p>

  <p>Çabuk ol," dedi Zavala. "Isıölçer çıldırmış gibi !"</p>

  <p>Brogan’ın gümüş renkli ışığı karanlığın içinde parladı. Austin uzanıp dengeleyici mekanizmanın üzerindeki küçük feneri yaktı. Brogan ona yaklaştı. Sıcaklık biraz daha artmıştı. Austtin hareket halindeki mini denizaltının kubbesine tutundu ve emniyet kemerini taktı. Son hızla kapalı koyun ağzına doğru harekete geçtiler..</p>

  <p>Bir terslik var Kurt! Bu nesnenin içinden alarm sesleri geliyor, diye haykırdı Zavala. Birkaç dakika sonra Austin yüksek ve boğuk bir gürüjltü duydu.</p>

  <p>Omzunun üstünden bakınca metal yapının bir alev topuna dönüştüğünü gördü.</p>

  <p>Cehennem ateşi yakın çevresindeki tüm canlıları bir anda kül etti. Yüksek ısılı gaz borulardan tortilla fabrikasına doğru yükseldi. Pazar günü fabrikanın boş olması iyi bir rastlantıydı. Ama Brogan bu kadar şanslı değildi. Bir şok dalgasına yakalandı ve üzerinde duran Austin'le birlikte takla attı.</p>

  <p>Austin emniyet kemerinin görünmeyen bir katır tarafından çiftelendiğini sandı. Emniyet kemeri neredeyse aynı anda açıldı ve bacaklarını kollarını sallayarak öne doğru fırladı, perende attı ve eğer koyun ağzını kapatan ince ağa takılmasa Pasifik Okyanusu'nun ortasına dek gidebilirdi. Ağa ayaklarıyla çarpması şanslı olduğunu gösteriyordu. Başıyla vursa Austin’in boynu kırılabilirdi. Ağ gerildi ve tekrar eski haline döndü. Austin sapanla atılan bir taş gibi yerinden fırladı.</p>

  <p>Üzerine doğru gelen mini denizaltının tam karşısına çıktı.</p>

  <p>Denizaltının kubbesi patlamıştı ve Zavala içinde değildi. Austin dizlerini çenesine kadar çekip kollarıyla sardı. Bir arabanın ön camına çarpan böcek gibi ezileceğini düşünürken denizaltı olduğu yerde döndü ve tam başının üzerinden geçti. Dubalardan biri omzuna sürtünce, acı veren darbeyi hissetti. Art arda gelen şok dalgalarıyla hızı kesildi ve mini denizaltının ardı sıra atıldı.</p>

  <p>Brogan ağı parçalayıp geçmiş ve artık Austin'i durduracak bir engel kalmamıştı.</p>

  <p>İçgüdüsel bir hareketle kolunu uzatıp hava borusunu yakaladı ve ağızlığını dişlerinin arasına kıstırıp derin bir soluk aldı. Hava tankı hala çalışıyordu.</p>

  <p>Parçalanan hortumlardan birinin çarptığı maskesinin camı çatlayarak örümcek ağına dönmüştü. Maskenin parçalanması yüzünün parçalanmasından elbette daha iyiydi! İşe yaramayan maskeyi çıkardı, suyun içinde dikildi ve döndü.</p>

  <p>Bir an önce yüzeye çıkması gerekiyordu ama Zavala olmadan gidemezdi. Bir kez daha deneyecekti. Ağır ağır olduğu yerde döndü. Maske olmayınca görüşü bulanıklaşmıştı ama mor bir leke gözüne çarptı. Zavala denizin dibinden bir iki metre yukarda duruyor, ağzından hava kabarcıkları çıkıyordu.</p>

  <p>Austin hava hortumunun ağızlığını Zavala’nın dudaklarının arasına sokarken doğru noktayı bulup bulmadığından emin değildi. Şimdiye dek kullandığı irade gücü beynine çarpan öfkeli dalgaların etkisiyle eriyor gibiydi. Uzanıp ağırlık kemerini çözdü ve yükseklik dengeleme aygıtını çalıştıran vanayı açtı. Yeni bir patlama sesi duyduğunu sandı ve bayıldı.</p>
</body>
</html>
