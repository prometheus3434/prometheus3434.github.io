<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_29"><a name="_Toc356429277">Bölüm 29</a></h2>

  <p>Sandecker'in desteğiyle Austin kolayca bir NUMA jeti ayarladı ve turkuvaz rengi, saatte beş yüz mil hız yapan Cessna Citation Ultra, Anchorage'a doğru yola çıkmadan önce Salt Lake City'ye yakıt almak için indi. Bütün gece süren yolculuktan sonra, yerli halkın Los Anchorage dediği Alaska'nın en büyük kentinin dışındaki Chugach Dağları'nı aydınlatan günün ilk ışıklarını gördüler.</p>

  <p>Birkaç dakika sonra son durak olan Nome kentine doğru havalandılar.</p>

  <p>NUMA jeti Anchorage'dan kalkınca, Zavala elinde dumanları tütün iki fincan kahveyle geldi. Austin koltukların arasındaki masaya yaydığı haritayı inceliyordu. Dikkatini özellikle Bering Boğazı’nın ötesindeki eski SSCB'ne doğru uzanan, adeta sıkılmış bir yumruğa benzeyen kara parçasına vermişti.</p>

  <p>Karşısındaki koltuğa yerleşen Zavala, kahvesini içerken pencereden aşağıdaki uçsuz bucaksız toprakları seyrediyordu. Beyaz bulutların arasından nehirlerin çevrelediği kara dağlar ve sık ormanlar rahatça görülüyordu.</p>

  <p>Burası çok büyük bir yer, dedi tembel bir sesle. "Nome'dan sonra nereye gideceğimiz hakkında fikrin var mı?"</p>

  <p>Austin arkasına yaslanıp, ellerini ensesinde kenetledi ve gözlerini boşluğa dikti. Geniş ağzı acı bir gülüşle kıvrıldı. "Az çok evet diyebilirim.”</p>

  <p>Zavala ortağının gizemli davranmaya çalışmadığını biliyordu. Austin sürprizlerden hoşlanmazdı. Zamanı olursa bir adım atmadan önce tüm bilgileri gözden geçirirdi. Zavala aşağısını işaret etti. "Seni şaşırtmayacağından eminim ama aşağıda çok yer var gibi görünüyor."</p>

  <p>"Son duyduğuma göre yaklaşık altı yüz mil kareymiş. Yapmamız gereken işin güçlüğünü biliyorum. NUMA'dan emekli oluncaya dek burayı arayabilir ve hiçbir şey bulamayabiliriz. Derin bir düşünceye dalarak kaşlarını çattı. “Bu nedenle bilmediklerimizden değil, bildiklerimizden geriye doğru gitmeye karar verdim."</p>

  <p>Ne demek istediğini Zavala hemen anladı. "Hedefin Sovyetler Birliği'nde olduğunu biliyoruz." Parmağıyla Alaska’nın kuzeybatı kıyısından eski dönemlerde Asya kıtasına karadan bağlı olup, şimdi kesik parmaklar gibi uzanan bölgeyi işaret etti. "Uçan kanadın menzili ne kadardı?"</p>

  <p>"Saatte yaklaşık beş yüz mil hızla yol aldığı zaman üç bin mil kadardı. Böyle bir görev için yakıt tanklarının ağzına kadar doldurulmuş olduğunu varsayıyorum."</p>

  <p>“Havada yakıt alma olasılığı da vardı.”</p>

  <p>"Bunu da hesaba kattım ama dikkati çekmemek için operasyonu olabildiğince basit ve kısa tutmayı yeğlediklerini düşünüyorum."</p>

  <p>Austin elindeki kalemle Barrow'dan Yukon Deltası'na doğru bir kavis çizdi.</p>

  <p>Zavala alçak sesle ıslık çaldı. "Hedeften bin mil kadar öteden başlayan bir yolculuktan söz ediyorsun. Araştırmamız gereken yerler fazlasıyla geniş bir alanı kapsıyor.”</p>

  <p>"Hatta bazı eyaletlerden bile daha büyük. Yani bir tahminde bulundum. Bizim gizli işler çeviren dostlarımız bu çılgın planı olabildiğince gizli tutmak istiyorlardı. Yeni bir üs inşa etmek hem pahalıya patlayacak, hem de zaman alacaktı. Daha da önemlisi dikkatleri de çekecek olmasıydı."</p>

  <p>Zavala parmaklarını şaklattı. "Var olan bir üssü kullandılar."</p>

  <p>Austin başıyla onayladı. "İkinci Dünya Savaşı'nda Japonların istila edeceği korkusuyla Alaska'nın neredeyse her tarafında uçuş pistleri ve silah depoları yapılmıştı. Haritanın üzerindeki kırmızı noktalar ikinci Dünya Savası'ndan kalma uçuş pistlerini gösteriyor."</p>

  <p>Zavala bir an düşündü. "Ya kullandıkları pist gizli inşa edilmişse?"</p>

  <p>En azından şimdiye dek gizliydi, dedi Austin kalemiyle Nome kenti çevresine geniş bir daire çizerek. "Bence aradığımızı burada bulacağız. Ama itiraf etmem gerekir ki, tüm hesaplamalara karşın, yine de kumar oynar gibiyiz."</p>

  <p>Zavala haritayı incelerken dudakları her zamanki gülüşüyle kıvrılıyordu. "Doğru yörede bulunduğumuzdan nasıl emin olabilirsin? Bu uçak çok farklı bir yerden havalanmış olabilir."</p>

  <p>Bir hayalet bana biraz yardım etti, diyerek ceketinin cebinden küçük bir defter çıkardı. Kahverengi cildi aşınmıştı ama üzerindeki 'ABD Hava Kuvvetleri' yazısıyla altına mürekkeple yazılmış isim rahatça okunabiliyordu. Defteri Zavala'ya uzattı. "Uçan kanadı son kez havalandıran pilotun yani Buzz Martin'in babasının günlüğü."</p>

  <p>Zavala neşeyle güldü. "Sen aslında sihirbaz olmalıymışsm. Bir şapkadan bir tavşanı ancak bu kadar iyi çıkarabilirdin."</p>

  <p>"Bu tavşan benim kucağıma atladı. Sandecker, LeGrand ile görüştükten sonra CIA biraz araştırdı ve Martin'in özel eşyalarını buldu. Herhalde kendilerini zan altında bırakacak kanıtlardan bir an önce kurtulmak istiyorlardı ve her şeyi dikkatle gözden geçirmediler. Buzz bu defteri babasının üniformasının cebinde bulmuş. Önemli notlar içerebileceğini düşünerek Washington'dan ayrılmadan önce bana verdi."</p>

  <p>Zavala kenarları kıvrılan sayfaları karıştırdı. "Takip edebileceğimiz ayrıntılı bir harita göremiyorum."</p>

  <p>Kolay olacağını düşünmemiştin, değil mi? Austin defteri alıp işaretlediği sayfayı açtı. "Martin iyi bir askerdi, düşük çenelerin gemileri batırdığını biliyordu. Günlüğün büyük bir kısmında karısını ve oğlunu ne kadar özlediğini anlatıyor ama araya da bazı bilgiler ekliyor. Bak sana şu paragrafı okuyacağım:</p>

  <p>"Sevgili karım Phyllis ve oğlum Buzz. Belki bir gün bu günlüğü okuyacaksınız.</p>

  <p>NoName'e doğru giderken boş vaktim çok olduğundan bu günlüğü yazmaya başladım.</p>

  <p>Eğer omzu kalabalıklar not aldığımı bilselerdi beni kaynar suda haşlarlardı. Bu görev neredeyse Manhattan Projesi'nden bile daha gizli. Casusların bana sık sık hatırlattıkları gibi ben yalnızca emirleri yerine getiren, soru sormayan aptal bir pilotum. Bazen kendimi bir esir gibi hissediyorum. Mürettabatın geri kalanının sıkı bir gözetim altında olmasından sorumluyum. Belkide bu günlük ‘Hey, Ben bir insanım’ demenin bir yoludur. Bizi iyi besliyorlar. Beslenmem konusunda her zaman endişelendiğini bilirim. Burada bol bol taze et ve balık var. Quanset kulubeleri donmuş kuzey için yapılmamış, kar çatıdan kayıyor ama metal kötü bir yalıtkan. Gece gündüz odun sobası yakıyoruz. Bir iglooda kalsak daha iyiydi. Bu deliğin yanında uçağın içi birinci sınıf konaklama sayılır.</p>

  <p>Şikayet ettiğim için kusura bakma. Bu bebekle uçtuğum için çok şanslıyım. Bu büy<a id="AYHAN"></a>üklükte bir uçağın avcı uçağı gibi manevra yapabilmesine hala inanamıyorum. Kesinlikle havacılığın geleceği bu uçaklarda.</p>

  <p>Austin okumayı kesti. “Ne kadar memleket hasreti çektiğini, geri dönmekten ne kadar mutlu olacağını yazıyor.”</p>

  <p>“Çok kötü Martin. Bu gelecekten hiç memnun kalmazdın. Sadece mahkum değil aynı zamanda bir hükümlü olduğu konusunda hiçbir fikri yokmuş.”</p>

  <p>“Martin daha iyi şartlar palavrasıyla köpeklerin önüne atılan ne ilk nede son vatanseverdi.”</p>

  <p>“Maalesef bu küçük günlük ‘No-Name’e giden yol hakkında bize fazla bir bilgi vermedi.”</p>

  <p>“Böyle yerler savaş boyunca “Pasifikte Bir Yer” olarak adlandılmışlardı.”</p>

  <p>“Yıllar önce işittiğim bir hikayeyi hatırlayıncaya kadar bende öyle düşünmüştüm. 1850 lerde Alaskaya sefer yapan bir İngiliz subayı haritalarda işaretlenmemiş bir kara parçası görmüş ve haritanın üzerine ‘? Name’ şeklinde bir not düşmüş. Haritanın kopyasını çıkartan amirallik haritacısı ? işaretini C ye benzetmiş ve birde O eklemiş. No Name Cape Nome olmuş. Burada buna benzer bir şey var. ‘Seattle’dan olaysız bir seyahat. Uçak kumandalara bir rüya gibi cevap veriyor. Otuz dakika sonra No Name’e iniş.’”</p>

  <p>“Kanadın normal hızı ne kadar?” diye sordu Zavala.</p>

  <p>“Hemen hemen saatte dörtyüz veya beşyüz mil.”</p>

  <p>“Bu da onların Nome den ikiyüz, ikiyüzelli mil uzaklıkta olduğunu gösterir.”</p>

  <p>“Bencede öyle. Bakın gittikçe enterasanlaşmaya başlıyor. ‘Hedefimize il bakışım. Çocuklar havadan Doug’un burnuna benzediğini söylüyorlar.’”</p>

  <p>“Köpek burnumu.”</p>

  <p>“Hayır, özel bir isim Doug.”</p>

  <p>“Güzel. Bu arama alanını birkaç milyon kişiye kadar daraltıyor.” dedi Zavala.</p>

  <p>“Evet, son satırı okuyuncaya kadar bende aynı tepkiyi gösterdim. ‘Kartal Gagasına benzemesi için tek gereken mısır koçanından bir pipo.’”</p>

  <p>“Douglas MacArthur. O profili kim unutabilir?”</p>

  <p>“Özellikle büyük savaştan çıkmış birisi. Ayrıca Nome Rusya’dan sadece yüzaltmışbir mil uzaklıkta. Uydu fotoğraflarını bir büyülteç ile inceleyelim.”</p>

  <p>Zavala uydu fotğraflarını birkaç dakika inceledikten sonra başını salladı. “Kartal Gagasına benzeyen bir şey göremiyorum.”</p>

  <p>“Bende bulamadım. Ama kimse kolay olacağını söylemedi.”</p>

  <p>Onlar fotoğrafları ve haritaları incelerken NUMA pilotu Nome Havaalanına inmek üzere olduklarını bildirdi. Uçak küçük fakat modern havaalanının asfalt pisti üzerinde durduğunda çantalarını toplamışlardı.</p>

  <p>Bir taksi onları Nome’nin çakıllı yollarından şehre götürdü.</p>

  <p>Güneş ağaçsız tundranın monoton görüntüsünda parlıyordu. Kigluaik Dağları uzaktan görünüyordu.</p>

  <p>Taksi onları Bering Denizinin Gri-Mavi sularıyla sınırlanmış Front Caddesindeki limana götürdü. Orada deposu dolu bir uçak onları bekliyordu. Zavala kısa mesafelerde iniş kalkış yapabilen tek motorlu Maule M-7 uçağını görünce çok memnun oldu. Joe uçağın kontrollerini yaparken Austin Fat Freddie’nin kafesinden kahve ve sandviç aldı.</p>

  <p>Bagajsız seyahat ediyorlardı. Daha ziyade giyecek almışlardı. Yanlarında Austin’in güvenilir Bowen tabancasıyla Zavala'nin dakikada yüzlerce mermi atabilen Ingram makineli tabancası vardı. Issız kuzey ülkesinde böylesine öldürücü bir silahı ne yapacağını sorduğunda Zavala boz ayılar hakkında bir şeyler mırıldanmıştı.</p>

  <p>Zavala kontrollerin başına geçti ve Maule sahili izleyerek kuzeydoğuya doğru yol almaya başladı. Saatte yüz yetmiş beş mil hızla alçaktan uçuyorlardı. Gerçi hava bulutluydu ama Nome'un ünlü yağmuru yoktu. Austin aradıklarına benzeyen bir yeri işaret edince Zavala birkaç kez üzerinde dönüyor ve sonra gördükleri yerleri haritada karalıyorlardı. Uçak kayalık sahilde kilometreleri yuttukça, ava çıkmanın verdiği heyecan yavaş yavaş eridi. Issız topraklarda yalnızca incecik akan dereler ve eriyen karların oluşturduğu sığ göller görülüyordu.</p>

  <p>Austin'in vakit geçirmek için okuduğu Robert Service'in şiirlerini, Zavala da İspanyolcaya çeviriyordu. Ama 'Dan McGrew'un Vuruluşu' adlı şiir bile yaptıkları işin tekdüzeliğini hafifletmeye yetmedi. Zavala’nın her zamanki güler yüzü donuklaşmaya başladı. Şimdiye dek papağan gagaları, güvercin gagaları ve hatta bir kaplumbağa gagası bile gördük ama kartala hiç rastlamadık," diye homardandı.</p>

  <p>Austin haritada karaladığı bölümlere baktı. Sahilin dolaşılması gereken uzun bir kesimi vardı.</p>

  <p>"Dolaşmamız gereken daha çok yer var. Ben devam etmeye taraftarım. Sen ne dersin?"</p>

  <p>Ben iyiyim ama kısa bir süre sonra uçağın yakıta gereksinimi olacak.</p>

  <p>"Biraz önce balıkçı kampına benzer bir yerden geçtik. Bizim ihtiyar Betsy'yi doldururken, orada yemek molası vermeye ne dersin?"</p>

  <p>Zavala uçağa geniş bir daire çizdirerek yanıt verdi. Biraz önce üzerinden geçtikleri nehre ulaştılar ve on dakika kadar gidince kontrplaktan yapılma kulübeleri gördüler. Nehrin üzerinde iki deniz uçağı vardı. Zavala suyun durgun bir noktasını hedefleyip neredeyse kusursuz bir inis yaparak uçağı eski iskeleye yanaştırdı. Yuvarlak yüzü dolunayı anımsatan gene bir adam onları görüp bağlamaları için halat attı.</p>

  <p>“Tinook Köyü'ne hoş geldiniz. Nüfusu yüz altmış yedi kişidir ve çoğu akrabadır,” dedi genç adam yeni yağmış karın üzerinde yansıyan güneş kadar parlak bir gülüşle. "Benim adım Mike Tinook."</p>

  <p>Tinook her yerden uzak köyüne gökten birkaç yabancının inmesine şaşarmış gibi görünmüyordu. Ülke Çok büyük olduğundan Alaska halkı kahvaltı etmek için yüzlerce kilometre uzağa gitmeye alışkındı. Belki de Anchorage kenti dışında insanlarla temas kurma olanağı iyice azaldığından herkes bunca yolu göze alıyordu. Ayrıca burada yaşayanlar yeni biriyle tanıştıktan beş dakika sonra kuzeye nasıl gelip yerleştiklerinin öyküsünü anlatmaya başlarlardı. Mike da bu köyde büyüdüğünü, Anchorage'da uçak teknisyeni olarak çalıştıktan sonra eve döndüğünü anlattı.</p>

  <p>Austin de Ulusal Sualtı ve Denizcilik Kurumu'nda çalıştıklarını söyledi.</p>

  <p>“Sizin kamu görevlisi olduğunuzu tahmin etmiştim,” dedi Tinook bilgiç bir edayla. "Avcı ya da petrolcü olamayacak kadar temiz giyimliydiniz ve turist olamayacak kadar da özgüvenli görünüyordunuz. Birkaç yıl önce de bir NUMA ekibi gelmişti. Chukchi Denizi'nde çalışma yaptılar. Gece yarısı Güneşinin Ülkesi'ne sizi getiren nedir?"</p>

  <p>"Bir cins jeolojik araştırma yapıyoruz ama itiraf etmem gerekir ki, pek başarılı olamadık, dedi Austin. “Suya doğru uzanan bir kara parçasını arıyoruz. Bir kartal gagasını andırıyormuş."</p>

  <p>Tinook başını salladı. "Şu gördüğünüz benim uçağım. Balığa çıkmadığım ya da ren geyiği sürüsüyle ilgilenmediğim zaman, ben de epey uçarım ama bu tanım bana hiçbir şey ifade etmedi. Hadi dükkâna gelin. Haritaya bakarız." Kontrplak binanın gıcırdayan merdivenini tırmandılar. Alaska'ya özgü manav, eczane, nalbur, hediyelik eşya ve yabanıl yasam donanımı satan bir yerdi. Müşteriler böcek ilacından, konserve gıdalara, kar motosikleti parçalarından videolara kadar her şeyi bulabilirdi.</p>

  <p>Tinook bölgenin duvara tutturulmuş haritasına baktı. "Yok. Kartal gagasına benzeyen bir yer yok." Kafasını kaşıyarak devam etti. "Belki de Clarence ile konuşmanız iyi olur."</p>

  <p>“Clarence kim?”</p>

  <p>“Büyükbabam. Eskiden çok dolaşırdı ve konuklardan çok hoşlanır.”</p>

  <p>Austin'in bakışları dalgınlaştı. Tekrar havalanmak için sabırsızlanıyordu.</p>

  <p>Tinook'u incitmeden kurtulmak için bir yol ararken, tezgâhın arkasındaki duvarda asılı duran bir tüfek dikkatini çekti. Yakından bakmak için yaklaştı. İkinci Dünya Savaşı'nda Amerikalı piyadelerin kullandığı M5 karabina tüfeğiydi bu. Daha önce de benzerlerini görmüştü ama bu tüfek yepyeni gibi duruyordu.</p>

  <p>“Bu tüfek sizin mi?” diye sordu Tinook'a.</p>

  <p>"Büyükbabam verdi ama avlanmak için kendi tüfeğimi kullanıyorum. Uzun bir öyküsü var. Clarence ile konuşmak istemediğinizden emin misiniz? Belki değecek bir şeyler anlatır."</p>

  <p>Zavala arkadaşının ilgilendiğini fark etti. "Bir süre daha dinlenmek isterim doğrusu. En azından eve dönerken havanın kararması diye bir endişemiz yok."</p>

  <p>Gün ışığı yirmi iki saatten fazla sürdüğünden, güneş teknik olarak battıktan sonra bile gece ancak kısacık bir günbatımı süresi oluyordu.</p>

  <p>Mike onları başka kulübelerin sıralandığı, ablak yüzlü çocukların oynadığı, husky cinsi köpeklerin uyukladığı, güneşte kurutulan kırmızı somon balığı dilimlerinin asıldığı çamurlu sokaklardan geçirdi ve benzerlerinden daha küçük bir kulübenin kapısını tıklattı. İçeriden bir ses girmelerini söyledi. Odun ateşi ve kamp ocağında pisen yemeğin kokusuyla dolmuş tek odalı eve girdiler.</p>

  <p>Bir köşesinde ranza ve üstünde kırmızıbeyaz kareli muşambanın serili olduğu bir masa vardı. Buzullar kadar yaşlı gibi görünen bir adam masanın önünde oturmuş on beş santim boyunda ahşap bir kutup ayısını boyuyordu. Daha önceden boyanmış kurtlar ve kartallar da bir kenara sıralanmıştı.</p>

  <p>“Dede, bu adamlar sizin tüfeğinizin öyküsünü dinlemek istiyor.”</p>

  <p>Koyu renk, çekik gözlerden zeka fışkırıyordu ve binlerce kırışıklığın kapladığı yüzü aydınlanıverdi. Clarence koyu renk çerçeveli gözlük takıyordu ve gür gümüş rengi saçları yandan ayrılmıştı. Dudakları neredeyse tüm çenesini kaplayan bir gülüşle genişledi. Seksen yaşlarında gibi görünmesine karşın ellerini sıkarken, bir denizaslanıyla boğuştuğu takdirde yere yıkacak kadar güçlü olduğu belliydi.</p>

  <p>Yine de bu güçlü bedenden çıkan ses, rüzgârla uçuşan kar tanecikleri kadar yumuşaktı.</p>

  <p>“Ben dükkâna dönmek zorundayım. Siz gelene kadar uçağa yakıt doldururum,” dedi torun Tinook.</p>

  <p>“Bunları Anchorage'daki hediyelik eşya dükkânları için yapıyorum,” dedi yaşlı adam boyalarını ve kutup ayısını bir kenara iterek. "Geldiğinize çok sevindim. Tam yemek zamanı." Konuklarının itirazlarına aldırış etmeden, kırık dökük iskemleleri işaret etti ve söğüt ağacı desenli, kenarları çatlak kâselere tenceredeki yemeği doldurdu. Aşçılığının kötü olmadığını kanıtlamak istercesine kaşığını daldırdı. "Nasıl buldunuz?"</p>

  <p>Austin ile Zavala kararsızca tadına baktılar ve beğendiklerini söylediler.</p>

  <p>Yaşlı adam zevkle gülümsedi.</p>

  <p>“Ren geyiği eti mi?”</p>

  <p>Adam çöp kovasına eğilip Dinty Moore marka hazır güveç konservesi kutusunu çıkardı.</p>

  <p>“Mike iyi bir çocuktur,” dedi Clarence. "Yemek pişirmekle uğraşmamam için karısıyla birlikte bana böyle şeyler alıp getirir. Karım öldükten sonra yalnız kaldığım için endişeleniyorlar. Konuklardan hoşlanırım ama sizleri de sıkmak istemem doğrusu."</p>

  <p>Austin odaya bir göz attı. Duvarlar ilkel zıpkınlar ve Eskimo yöresel sanatının ürünleriyle süslenmişti. Korkunç görünüşlü bir mors maskesinin yanına Norman Rockwell imzalı, dişçi koltuğunda oturan küçük çocuk tablosu asılıydı. Aile fotoğraflarının çoğunda ihtiyarın karısı olduğunu sandığı tıknaz, güzel bir kadın vardı. Bu dekora uymayan tek şey, bir köşeye yerleştirilmiş olan bilgisayardı. Dede Tinook, Austin'in bakışlarını fark etti. "Eğlenceli bir alet. Uydu antenimiz var ve çocuklar dünyayı buradan öğreniyor. Makinenin başına oturup herkesle konuşabildiğim için hiç yalnız kalmıyorum."</p>

  <p>Austin, Clarence'ın sürekli sızlanan çenesi düşük biri olmadığına karar verdi.</p>

  <p>Onunla konuşmamak için bahane uydurmaya kalkıştığı için üzülüyordu. "Eğer sakıncası yoksa öykünüzü dinlemek isteriz."</p>

  <p>Dede Tinook tabağmdaki güveci bitirdi ve kâseleri lavabonun içine yerleştirip tekrar yerine oturdu. Anlatacaklarını anımsaması zormus gibi gözlerini kıstı ama konuşmaya başlayınca, birçok kez tekrarladığı belli oldu.</p>

  <p>"Yıllar önce bir gün ava çıkmıştım. Bol miktarda somon ve alabalık vardı. Tuzak kurulacak tilkiler dolaşırdı. Ren geyiği sürüleri gezerdi. Her zaman avdan eli dolu dönerdim. Küçük sandalımın motoru çok iyiydi. Beni her yere taşırdı. Av uzun sürerse bazen eve dönmek için geç olurdu ve eski uçuş pistinin orada birkaç gece kalırdım.”</p>

  <p>Austin arkadaşına baktı. “Alaska adı bilinmeyen yüzlerce uçuş pistiyle doluydu.”</p>

  <p>“Bu uçuş pisti neredeydi?”</p>

  <p>"Kuzeye doğru. Büyük Savaş'tan kalmaydı. 0 zamanlar Rusya'ya uçak gönderirlerken ara durak olarak kullanırlardı. Zeplinlerle denizaltıları ararlardı. Fazla bir şey kalmamıştı. Ama içinde ateş yakıp ısınabileceğim ve eve dönüş zamanı gelene dek avladıklarımı saklayabileceğim bir kulübe vardı."</p>

  <p>“Ne zamandı bu?”</p>

  <p>"Herhalde elli yıl önceydi. Hafızam artık eskisi gibi değil. Ama bana artık oraya gitmemem gerektiğini söylediklerini hatırlıyorum."</p>

  <p>“Kim söyledi?”</p>

  <p>"Aylarca orada kimseyi görmedim. Sonra bir gün tam bir alabalık kızartırken, bir uçak geldi ve iki adam indi. Sert bakışlı iki beyaz adamdı. Rozetlerini gösterip hükümetin adamları olduklarını söyleyip orada ne yaptığımı sordular. Onlara balık ikram edince, biraz daha iyi davranmaya başladılar. Hava üssünde gizli bir iş yapılacağını ve oraya bir daha ayak basmamamı söylediler. Ama getireceğim taze balık ve av etlerini satın alacaklardı. Bir tanesi av hayvanlarını daha kolay vurabilmem için gördüğünüz tüfeği verdi bana. Onlara bir süre balık ve et götürdüm ama uçuş pistine kadar gitmedim. Hep beni yarı yolda karşıladılar."</p>

  <p>“Hiç uçak gördünüz mü?”</p>

  <p>"Elbette, bir sürü uçak geldi gitti. Bir gün avlanırken yüzlerce nehrin gürültüsünü andıran bir ses duydum. Uçak bu köy kadar büyüktü ve şekli çok farklıydı."</p>

  <p>“Neye benziyordu?”</p>

  <p>Yaşlı adam duvara yaklaşıp bir zıpkın indirdi. Parmağıyla keskin metal ucuna dokundu. "Buna benziyordu."</p>

  <p>Austin'in bakışları yüzünden hic ayrılmadı. "Bu adamlara ne kadar zaman et götürdünüz?"</p>

  <p>"Herhalde altı ay kadar. Bir gün gelip artık et istemediklerini söylediler. Uçuş pistinden uzak durmamı tembih ettiler. Bir mayına basmamı istemiyorlardı. Tüfeğin bende kalabileceğini de söylediler. Sonra aceleyle çekip gittiler."</p>

  <p>"Kartal gagasını andıran bir yerde bulunan eski bir uçuş pistini arıyoruz ama bulamıyoruz, dedi Zavala."</p>

  <p>"Ah tabii, burası eskiden öyleydi. Buz ve rüzgâr karanın seklini değiştirdi. Yazın nehirlerin suyu adeta sel gibi toprağa yayılıyor. Artık eskisi gibi görünmüyor. Haritanız var mı?"</p>

  <p>Kurt cebinden haritayı çıkarıp açtı.</p>

  <p>Dede Tinook, parmağıyla kurşunkalemle karalanmış bir noktayı işaret etti. "Tam burası."</p>

  <p>“Herhalde üzerinden geçtik ve göremedik,” dedi Zavala.</p>

  <p>“Şu adamlar size adlarını söylediler mi?” diye sordu Austin.</p>

  <p>"Elbette. Adlarının Hewy ile Dewy olduğunu söylediler.”</p>

  <p>Zavala güldü. “Sanırım Lewy çok meşguldü.”</p>

  <p>İhtiyar adam omzunu silkti. "Anchorage'da ticaret gemilerinde çalışırken Donald Duck öyküleri okumuştum, onlar herhalde beni her gün balina yağı yiyen birine benzettiler. Ben de fikirlerini değiştirmeye çalışmadım."</p>

  <p>“Çalışmamanız iyi olmuş.”</p>

  <p>"Dediğim gibi gerçi iyi dost olmuştuk ama çok acımasız insanlardı. Savaştan sonra eski piste tekrar gittim. Mayınlardan beni korkutmak için söz ettiklerini düşündüm. Orası sanki bir şeyi zehirlemişler ve çürümesi için bırakmışlar gibi kokuyordu. Bir an susup düşündü. “Belki siz bana açıklarsınız. Hep merak ettiğim bir nokta var. Bu büyük sır neydi? Japonlarla savaşmıyorduk. Savaş sona ermişti."</p>

  <p>“Bazı insanlar savaşmadan yaşayamaz, diye yanıtladı Austin. "Bir savaş bitince başka birini bulurlar."</p>

  <p>"Bana delilik gibi geliyor ama ne diyebilirim ki? Neyse bunlar yıllar önceydi. Simdi siz niçin oraya gitmek istiyorsunuz?"</p>

  <p>Austin yaşamında ilk kez ne diyeceğini bilemedi. Gogstad’ın ele gecirip dünya çapında bir kargaşa yaratmasından önce, anasazyum adlı garip maddeyi bulmalarının ne kadar önemli olduğunu anlatabilirdi. Ama buraya gelişinin temel nedeninin daha farklı olduğunu hissediyordu. Buzz Martin'in babasının öyküsü adeta benliğine kazılmış ve doğru yanlış konusundaki duygularını altüst etmişti.</p>

  <p>“Bir zamanlar babasının cenazesine gitmiş bir çocuk vardı ama babası henüz ölmemişti," diyebildi ancak.</p>

  <p>Austin çok açıkca anlaşılan bir yanıt vermis gibi ihtiyar adam ciddiyetle başını salladı.</p>

  <p>Bu arada Austin'in beyni kendilerini bekleyen göreve takılmıştı. "Öykünüzü bizimle paylaştığınız için çok teşekkür ederiz," diyerek ayağa kalktı. "Yemek için de teşekkürler."</p>

  <p>“Bekleyin,” dedi Clarence. Tahtadan oyduğu biblolara bakıp iki tanesini onlara uzattı. "Bunları alın. Ayı gücü, kurt ise kurnazlığı simgeler."</p>

  <p>Austin ile Zavala yaşlı adama cömert armağanı için teşekkür ettiler.</p>

  <p>"Oraya nasıl gidileceğini size söyledikten sonra, sans getirecek bir şeyler verince kendimi daha iyi hissettim. Eski uçuş pistine gidince şansa ihtiyaç duyacağınızı hissediyorum."</p>
</body>
</html>
