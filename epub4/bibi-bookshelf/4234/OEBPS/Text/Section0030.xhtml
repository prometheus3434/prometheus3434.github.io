<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_28"><a name="_Toc356429276">Bölüm 28</a></h2>

  <p>Austin fincana Jamaican Blue Mountain kahvesi doldurup bir yudum içti ve masasının üstünde duran alüminyum silindiri eline aldı. Sanki bir kristal küreymiş gibi avucunda tutup çizik içindeki dışbükey yüzeyine baktı. Elindeki cisim hiçbir sırrını açıklamıyor yalnızca bronzlasmıs yüz hatlarını ve beyaz saçlarını garip bir görünümle yansıtıyordu.</p>

  <p>Silindiri bir kenara bırakıp masaya yayılmış Alaska haritasına döndü. Buraya birkaç kez gitmişti ve ellinci eyaletin uçsuz bucaksız toprakları her seferinde onu hayrete düşürmüştü. Dünyanın en engebeli bölgelerinden birinde eski bir uçan kanat üssü aramak herhalde Malibu Plajı'nda bir tek kum tanesi aramaya benzeyecekti. Üstelik bu üssün meraklı gözlerden uzak bir yerde inşa edilmiş olması da işi biraz daha güçleştiriyordu. Parmağıyla Kutup Dairesi'nde kalan Barrow'dan Kenai Yarımadası’na kadar indi. Bir fikir geliştirmeye başlarken telefon çaldı.</p>

  <p>Gözlerini haritadan ayırmadan almacı kaldırınca Sandecker'in sesi duyuldu.</p>

  <p>“Kurt, odama kadar gelir misin?”</p>

  <p>“Biraz sonra gelsem olur mu Amiral?” dedi Austin düşüncelerini bozmamaya çalışarak.</p>

  <p>“Elbette Kurt,” dedi Sandecker hoşgörülü bir sesle. "Beş dakika yeterli mi?"</p>

  <p>Austin'in düşünceleri güneşten kavrulmuş bir çiçek gibi soldu. Sandecker karsı konulmaz bir güç gibiydi. Amiralin beyni farklı bir hız boyutunda çalıştığından, zamanlama duygusu da sınırlıydı.</p>

  <p>“İki dakikada oradayım.”</p>

  <p>“Harika. Gelince memnun olacaksın.”</p>

  <p>Sandecker'in onuncu kattaki büyük bürosuna girerken, NUMA başkanını İc Savaşta Güney Ordusu'nun kullandığı abluka yaran bir gemiden kalma ambar kapağından yapılmış masasının basında bulacağını düşünüyordu. Ama Amiral ziyaretçiler için ayrılmış rahat deri koltuklardan birinde oturuyor ve arkası kapıya dönük oturan bir kadınla sohbet ediyordu. Göğüs cebine altın iplikle gemi çıpaları işlenmiş lacivert ceketiyle ayağa kalkıp Austin'i karşıladı.</p>

  <p>“Geldiğin için teşekkür ederim Kurt. Tanışmanı istediğim biri var.”</p>

  <p>Kadın ayağa kalkınca Austin'in Alaska bulmacasıyla ilgili düşünceleri uçup gitti.</p>

  <p>Uzun boylu, zayıf kadının Avrasyalılara özgü çıkık elmacık kemikleri ve badem biçimi gözleri vardı. Egzotik görünümüne karşın şarap rengi uzun bir tayyör giymişti. Başının arkasında sımsıkı örülmüş koyu sarı saçları kürek kemiklerine kadar iniyordu. Görünümünde doğal güzelliğin ötesinde bir şey vardı. Kraliyet ailesinin bireylerini andıran dimdik duruşuna karşılık elini sıkmak için yaklaşırken bir panterin kıvraklığını sergiliyordu. Altın noktacıkların ışıldadığı koyu kahverengi gözleri tropik bir ateşle parlıyordu. Belki Austin yalnızca hayal ediyordu ama parfümü, çok uzaklarda calman davulların gümbürtüsünü çağrıştırır gibiydi. Birdenbire kadının kim olduğunu anladı.</p>

  <p>“Siz Dr. Cabrai olmalısınız.”</p>

  <p>Kedi mırıltısıyla yanıtlasa bile Austin şaşırmayacaktı. "Beni görmeye geldiğiniz için teşekkür ederim Bay Austin," dedi kadın alçak, tatlı bir sesle. "Umarım önemli bir işinizi yarıda kesmedim. Amiral Sandecker'e, yardımlarınızdan dolayı size kişisel olarak teşekkür etmek istediğimi söyledim."</p>

  <p>"Rica ederim. Ama işin zor yönlerini Gamay ile Paul başardı. Ben yalnızca telefona yanıt verip birkaç düğmeye bastım."</p>

  <p>“Çok alçakgönüllüsünüz Bay Austin,” dedi kadın buz kalıplarını bile eritebilecek kadar sıcak bir gülümseyişle. "Eğer hemen harekete geçmeseydiniz, benimle birlikte meslektaşlarınızın kafaları da bu rahat odadan binlerce kilometre uzakta bir köyü süslüyor olacaktı."</p>

  <p>Sandecker aralarına girip Francesca'yi koltuğuna oturttu. "Şimdi Dr. Cabrai, bize öykünüzü baştan sona anlatmanızı istememizin bir sakıncası yoktur umarım.”</p>

  <p>"Kesinlikle yok. Başımdan geçenleri anlatmanın bana yararı dokunuyor ve ayrıca unuttuğum bazı ayrıntıları anımsamamı sağlıyor."</p>

  <p>Austin'e oturmasını işaret eden Sandecker masasının arkasındaki iskemleye yerleşti ve günde on tane içtiği özel yapım purolardan birini yaktı.</p>

  <p>Francesca’nın uçağın kaçırılması, düşmesi, ölümle burun buruna gelmesi ve beyaz bir tanrıça olarak kabul edilmesinin öyküsünü soluklarını tutarak dinlediler.</p>

  <p>Chulo Kabilesi'nin yararlanması için köyde yaptıklarını büyük bir gururla anlattı. Trout'ların gelişi, çılgın kaçma planı ve helikopterle kurtarılmalarıyla öykü sona erdi.</p>

  <p>Büyüleyici, dedi Sandecker. "Gerçekten büyüleyici. Arkadaşınız Tessa ne oldu?"</p>

  <p>"Dr. Ramirez'in yanında kaldı. İlaç bitkiler konusundaki bilgisi doktorun çalışmalarına yardımcı olacak. Ailemle telefonla görüştüm ve eve dönmemi istediler ama Sao Paulo'nun toplum hayatına katılmadan önce biraz dinlenmek için Amerika'da kalmaya karar verdim. Ayrıca on yıl önce yarıda kesilen işimi bitirmeye kesin kararlıyım."</p>

  <p>Sandecker, Francesca’nın inatçı yüzünü inceledi. "Ben geçmişin yalnızca bugün değil, yarın olduğuna da inanıyorum. Kaçırıldığınız uçak yolculuğuna çıkmanızın nedenini anlatırsanız, ileride olacakları belki daha kolay tahmin edebiliriz."</p>

  <p>Francesca zamanın gerisini görebiliyormuş gibi bakışlarını uzaklara dikerek söze başladı. "Her şey cocukluk yıllarıma dayanıyor. Çok küçük yaşta özel bir aileden geldiğimi fark ettim. İnsanı korkutan gecekondu mahalleleri olan bir kentte yaşadığımı biliyordum. Büyüyüp çevremi dolaşınca yaşadığım kentin dünyanın ufak bir örneği olduğunu gördüm. Aynı yerde hem zenginler, hem de yoksullar yaşıyordu. Zengin ve fakir ülkeler arasındaki tek farkın dünyanın en bol sunduğu kaynak yani su olduğunu öğrendim. Temiz su gelişmeyi kolaylaştırır. Su olmayınca yiyecek bulamazsınız. Yiyecek olmayınca da, ne yaşama ne de yasam düzeyini yükseltme isteği olur. Petrolle zenginleşen ülkeler bile gelirlerinin büyük bir kısmını su satın almaya ya da üretmeye harcıyorlar. Musluğu açınca suyun akmasını doğal karşılıyoruz ama her zaman böyle olmayacak. Su için yapılan yarışlar şimde daha fazla önem kazandı."</p>

  <p>“ABD su savaşlarına hiç de yabancı değil,” dedi Sandecker. "Eski günlerde su hakları için alan savaşları yapılırdı."</p>

  <p>“Bunların hepsi gelecekte karşılaşacağımız sorunların yanında hiç kalır,” dedi Francesca karamsar bir sesle. "Bu yüzyılda savaşlar eskiden olduğu gibi petrol nedeniyle değil su nedeniyle çıkacak. Durum gitgide umutsuzlaşıyor. Dünyanın suyu, artan nüfusa yeterli değil. İki bin yıl önce dünyanın nüfusu bugünkünün yüzde üçü kadardı ama suyun miktarı bugüne kadar hic artmadı. İçinde bulunduğumuz kuraklık dönemi gibi başka kuraklıklar da kaçınılmaz olacak ve talep ile kirlilik arttığı sürece daha da kötüleşecek. Bazı ülke topraklarında su kalmayınca, küresel bir mülteci krizi yaşanacak. On milyonlarca insan uluslararası sınırları zorlayacak. Çevre mahvolacak, çatışmalar çıkacak, yaşam standartları düşecek." Bir an durup devam etti. "Okyanusla ilgilenen insanlar olarak kara mizahı görmelisiniz. Üzerinde yaşadığımız gezegenin üçte ikisi suyla kaplı ama büyük çapta bir susuzluk bizi bekliyor."</p>

  <p>“Su, su, her yer su ama içecek bir damla yok,” dedi Austin, Samuel Taylor Coleridge'in şiirinden alıntı yaparak.</p>

  <p>"Doğru. Ama keşke Eski Denizci'nin elinde sihirli bir değnek olsaydı ve bir kova deniz suyunu içme suyu yapabilseydi."</p>

  <p>“Gemisi kurtulabilirdi.”</p>

  <p>“Şimdi bu benzetmeyi milyonlarca kova su için kullanabilirsiniz.”</p>

  <p>“Küresel su krizi biter,” dedi Austin. "Dünya nüfusunun yaklaşık yüzde yetmişi okyanusların yetmiş kilometre yakınında yaşıyor."</p>

  <p>“Doğru,” derken Francesca’nın karamsarlığı azalıyordu.</p>

  <p>“Yani bana elinizde böyle bir sihirli değnek olduğunu mu söylüyorsunuz?”</p>

  <p>"Onun kadar yararlı bir şey var. Deniz suyunu tuzdan arındırmak için devrim yaratacak bir yöntem geliştirdim."</p>

  <p>“Tuzdan arındırmanın yeni bir kavram olmadığını eminim biliyorsunuz,” dedi Sandecker.</p>

  <p>Francesca başını salladı. "Deniz suyunun tuzdan arındırılması eski Yunanlılara kadar gider. Dünyanın çeşitli yerlerinde ve özellikle Ortadoğu'da tuzdan arındırma fabrikaları kuruldu. Çok çeşitli yöntemler var ama hepsi çok pahalı. Ben doktora tezimde tümüyle yepyeni bir yöntem sundum. Bütün eski yöntemleri bir kenara attım. Hedefim işe yarayan ve ucuz bir yöntem yaratıp kuru topraktan para kazanmaya çalışan yoksul çiftçiye kadar ulaşmaktı. Bunun anlamını bir düşünün. Su neredeyse bedavaya gelecek. Çöller uygarlığın merkezleri olacak."</p>

  <p>“İstenmeyen sonuçları da hesaba kattığınızı sanırım,”&nbsp; dedi Sandecker. "Ucuz su gelişmeye ve nüfus artışına destek olurken bunların getirdiği kirliliğin de artmasına neden olacaktır."</p>

  <p>"Bu noktayı çok uzun düşündüm Amiral Sandecker ama öteki seçenekler daha da kötüydü. Bir ülkenin geliştirdiğim yöntemi kullanmasına izin vermeden önce, düzenli bir gelişme göstermesini önkoşul yapabilirim."</p>

  <p>“Yani deneylerinizin başarılı olduğunu anlıyoruz,” dedi Austin.</p>

  <p>"Çok başarılıydı. Tuzdan arındırma işleminin bir maketini uluslararası bir konferansa götürüyordum. Bir ucundan koyduğunuz deniz suyu, öteki ucundan içme suyu olarak çıkıyor. Ayrıca enerji üretiyor ve çok az ya da hiç atık bırakmıyor."</p>

  <p>“Böyle bir işlem herhalde milyonlarca dolar değerindedir.”</p>

  <p>"Hic kuşkusuz. Beni inanılmaz derecede zengin edecek bazı öneriler aldım ama bu yöntemi dünyaya bedelsiz olarak sunmaya karar verdim."</p>

  <p>"Çok cömertçe davranmışsınız. Öneriler aldığınızı söylediniz. Yani birileri sizin deneylerinizi ve planlarınızı biliyor muydu?"</p>

  <p>"Konferansa katılmak için Birleşmiş Milletler'le temas kurunca, her şey sır olmaktan çıktı. Bir an duraklayıp devam etti. “Beni şaşırtan bir nokta var."</p>

  <p>“Kullandığım yöntemi bilenlerin sayısı oldukça yüksekti. Beni kaçıranlar bu yöntemi kullanıp para kazanmaya kalkıştıkları takdirde kimlikleri kolayca ortaya çıkardı."</p>

  <p>“Başka bir olasılık daha var,” dedi Austin. "Belki onlar sizin çalışmanızı alıp rafa kaldıracak ve tüm dünyadan gizleyeceklerdi."</p>

  <p>“Ama insanlığın yararına olacak büyük bir hizmeti kim gizlemek ister ki?</p>

  <p>“Belki hatırlayacak yasta değilsiniz,”&nbsp; dedi dikkatle dinleyen Sandecker. "Yıllar önce bir mucidin suyla çalışan bir araba motoru ürettiği öyküleri dolaşmıştı.</p>

  <p>“Ayrıntıları önemli değil, iddialara göre petrol şirketleri bu çalışmayı satın almış ve kazançlarını yitirmemek için ortadan yok etmiş. Gerçi öyküler sonradan çıkmıştı ama ne demek istediğimi anladımz mı?"</p>

  <p>“Yoksul ülkelerin ucuz suya kavuşmasını kim engellemek ister?”</p>

  <p>"Bizim araştırmalarımız size göre biraz daha ileride Dr. Cabrai. Size kuramsal bir soru sorayım. Dünyanın tüm temiz suyunu denetiminiz altında tuttuğunuzu varsayalım. Birdenbire herkese ucuz fiyatla su dağıtan birini karşınızda görürseniz, ne yaparsınız?"</p>

  <p>"Benim yöntemimin sizin su tekeli konusundaki kuramsal sorunuza son verir. Ama tartışılması gereken bir nokta var. Bir insanın dünyanın suyunu kendi elinde tutabilmesi olanaksızdır."</p>

  <p>Sandecker ile Austin göz göze geldiler.</p>

  <p>“Son on yıl içinde çok büyük değişiklikler yaşandı Dr. Cabrai,” diyerek sözü aldı Austin. "Daha sonra size hepsini anlatırız ama Gogstad Holding adlı çokuluslu bir kuruluşun dünyanın tüm temiz suyunun dağıtımını neredeyse ele geçirmek üzere olduğunu öğrendik."</p>

  <p>“Olamaz!”</p>

  <p>“Keşke.”</p>

  <p>Francesca’nın gözleri sertlesti. "Öyleyse beni kaçırmak isteyenler bu Gogstad şirketiydi. Sonunda yaşamımdan on yıl çaldılar."</p>

  <p>“Somut bir kanıtımız yok,” dedi Austin. "Ama bu yönü gösteren ikincil kanıtlar var. Söyleyin bana anasazyum adı verilen bir maddeyi biliyor musunuz?"</p>

  <p>Şaşkınlıktan Francesca’nın ağzı açık kaldı. Kendini toplayıp sordu, "Siz NUMA çalışanlarının bilmediği bir şey yok mu?"</p>

  <p>"Söylemeye utanıyorum ama çok var. Bu maddenin yalnızca hidrojen atomunu garip biçimlerde etkilediğini biliyoruz."</p>

  <p>"En önemli özelliği budur. Oldukça karmaşık bir bağlantısı vardır. Bu madde benim tuzdan arındırma işlemimin çekirdeğini oluşturuyordu. Bunun varlığını çok az kişi bilir. Çok ender rastlanır."</p>

  <p>“Siz nereden öğrendiniz?”</p>

  <p>"Bir rastlantı sonucu. Los Alamos'da çalışmış eski bir bilim adamının yazdığı, unutulmuş bir makaleyi okudum. Var olan arındırma yöntemlerini geliştirmek yerine, molekül ve hatta nükleer düzeyde başlayarak çalışmak istiyordum. Makaleyi yazan bilim adamıyla temas kurdum. Niçin istediğimi anlatınca elinde pek az miktarda bulunan anasazyumu bana vermeyi kabul etti."</p>

  <p>“Niçin bu kadar ender bulunuyor?”</p>

  <p>"Çeşitli nedenleri var. Ekonomik bir kullanım alanı olmadığından, hiç talep yok. Ayrıca arındırma işlemi oldukça karmaşık. En önemli kaynağı Afrika’nın sürekli savaş halinde olan bir bölgesinde bulunuyor. Benim elimde yaptığım modeli calıstıracak kadar vardı. Dünya ülkelerine tüm kaynaklarını bir araya getirip, pilot projeler başlatacak kadar anasazyum üretmelerini önerecektim. Hep birlikte çalısınca, kısa zamanda bu maddeden önemli miktarlar elde edebilirdik. "</p>

  <p>"Gogstad, Meksika kıyılarında bir işletme çalıştırıyordu. Korkunç bir patlamayla yok oldu."</p>

  <p>Austin balinaların ölümünden başlayarak her şeyi özetledi. Patlamadan sonra bulduğu ilgine silindirden yola çıkarak uçan kanada nasıl ulaştığını anlattı.</p>

  <p>Sandecker soğuk savaş sırasında Sibirya'ya yapılan baskının ayrıntılarını ekledi.</p>

  <p>“İnanılmaz bir öykü. Balinalara çok üzüldüm,” dedi Francesca üzgün bir sesle.</p>

  <p>"Benim kullandığım yöntemin yarattığı ısı enerjiye dönüştürülebilir. Ama bu madde değişken özelliklere sahip olduğundan belirli koşullar altında güçlü bir patlayıcı niteliği kazanabilir. Herhalde bu insanlar benim tuzdan arındırma yöntemimi kullanıyorlardı ve bu maddenin değişkenliğinden habersizdiler. Ama anasazyumu nereden bulmuş olabilirler."</p>

  <p>“Bunu bilmiyoruz,” dedi Austin. "Büyük bir kaynak olduğunu varsayıyoruz ama tam olarak yerini bilmiyoruz."</p>

  <p>“Araştırmalarımı sürdürebilmem için bunu bulmak zorundayız,” diye ısrar etti Francesca.</p>

  <p>“Bu kaynağın bulunmasının daha önemli bir nedeni var,” diye atıldı Sandecker.</p>

  <p>“Benim araştırmamdan daha önemli bir neden olabileceğini sanmıyorum,” dedi Francesca kendini savunurcasına.</p>

  <p>"Biraz bekleyin Dr. Cabrai. Eğer Gogstad planlarında başarılı olursa, sizin araştırmanızın bir anlamı kalmaz. Dünyanın suyunu elinde tutan biri, dünyayı da eline geçirmiş demektir."</p>

  <p>“Sanki küresel üstünlükten söz eder gibisiniz Amiral Sandecker.”</p>

  <p>"Niçin olmasın? Napolyon ile Hitler bunu başaramadı, çünkü üstünlüğü yalnızca silah zoruyla elde etmeye çalıştılar. İkisi de ellerinde daha büyük sopalar bulunanlara karşı dövüşmek zorunda kaldı. Purosundan derin bir nefes çekip dumanını seyretti. "Küreselleşmeye karşı çıkanların, Dünya Ticaret Kurulusu'na, Uluslararası Para Fonu'na itiraz edenlerin bildikleri bir şey var. Tehlike bu kuruluşların kendisinde değil, ama artık bir kişinin ekonomik sektör üzerinde tümüyle denetim kurması gitgide kolaylaşıyor."</p>

  <p>“Bir cins küresel Al Capone mu?” dedi Austin.</p>

  <p>"Bazı benzerlikler var. Al Capone rakiplerini yok etmek konusunda çok acımasızdı ve organizasyon yeteneği üstündü. Ekonomik gücü ona siyasi nüfuz sağlamıştı. Kaçak içki satışı ise asla suyla kıyaslanamaz. Dünya su olmadan yasayamaz. Suyun akışını kontrol edenler en üst siyasi güce sahip olacaklardır. Ağzından çıkacak bir sözcükle sizi ve ülkenizi susuzluktan ölmeye mahkûm edecek birine nasıl karşı durabilirsiniz? Bu nedenle Dr. Cabrai, öncelikle ilgilenilmesi gereken konular olduğunu söylüyorum."</p>

  <p>“Haklısınız Amiral Sandecker,” dedi Francesca. "Eğer şu Gogstad anasazyumun kaynağını bulursa, benim çalışmalarımı da kontrol altına alacaktır."</p>

  <p>“Zeka ve güzelliğin bir arada bulunması ne kadar hoş,” dedi Sandecker açık bir hayranlıkla. "Genç hanım benim korkularımı dile getirdi. Yani Gogstad'dan önce bu kaynağı bulmak zorundayız."</p>

  <p>"Siz aradığınızda yerini tam olarak nasıl saptayacağımı düşünüyordum. Biraz yardıma gereksinimim var,” dedi Austin."</p>

  <p>"Sorun değil. NUMA'nın tüm kaynaklarından yararlanabilirsin. Eğer bizim elimizdekiler yeterli olmazsa, başkalarından buluruz."</p>

  <p>“Bana kalırsa Joe ile birlikte bir an önce Alaska'ya doğru yola çıkmalıyız.”</p>

  <p>"Son hızla Yukon'a gitmeden önce görüşmemiz gereken bir nokta daha var. Joe'nun gazeteci arkadaşının sözünü ettiği tankerler beni kaygılandırdı. Sen ne düşünüyorsun?"</p>

  <p>"En azından Gogstad’ın Alaska'dan ihtiyaç duyulan noktalara su taşımaya hazırlandığını düşünüyorum. Çin'e su taşınmasından söz ediliyor."</p>

  <p>“Belki,” dedi Sandecker ikna olmayarak. "Rudi Gunn ile konuşurum. Belki Yaeger'la birlikte bu sırrı aydınlatabilirler. Joe ile sen su uçan kanadı ararken, onlar da tankerler konusunda araştırma yaparlar."</p>

  <p>Austin ayağa kalktı. "Yarın sabah işe başlarız," diyerek Francesca'nın elini sıktı. "Size yolu göstereyim, Dr. Cabrai."</p>

  <p>“Teşekkür ederim ama lütfen bana Francesca deyin,” dedi genç kadın asansöre doğru yürürlerken.</p>

  <p>"Siz de bana Kurt derseniz anlaşırız. Söyleyin bana Kore mi, Tayland mı, italyan mı yoksa basit Amerikan mutfağını mı seversiniz?”</p>

  <p>“Anlayamadım.”</p>

  <p>“Kimse size söylemedi mi?” dedi Austin sahte bir şaşkınlıkla. "Austin kurtarma paketinin bir parçası da akşam yemeğidir. Umarım reddetmezsiniz. Bugünden sonra ne kadar süreyle balina yağı ve mors pirzolasıyla karnımı doyuracağımı bilmiyorum."</p>

  <p>“Öyleyse davetinizi kabul etmekten mutlu olurum. Saat yedi uygun mu?”</p>

  <p>“Gayet iyi. Alaska yolculuğu için gerekli hazırlıkları yapacak zamanım kalacak.”</p>

  <p>"Saat yedide görüşürüz. Bildiğiniz gibi Trout'ların evinde kalıyorum. Ayrıca Kore yemeklerini severim."</p>

  <p>NUMA binasının girişindeki deniz yeşili zeminden yükselen koskocaman kürenin yanında vedalaştılar. Yüksek tavanlı lobinin duvarlarından sular akıyor, egzotik deniz hayvanlarının dolaştığı akvaryumlar göze çarpıyordu. Austin dördüncü kattaki odasına döndü ve Zavala'yı arayıp Sandecker ile yaptığı görüşmeyi anlattı.</p>

  <p>Trout'ların Georgetown semtindeki evine ulaştığı zaman Francesca yemeğe çıkmaya hazırdı. Austin birkaç dakika Paul ve Gamay ile sohbet ettikten sonra Alexandria'da gösterissiz bir binadaki en sevdiği Kore lokantasına doğru yola çıktılar.</p>

  <p>Austin belogi denilen ve masada kızartılan ince biftek dilimlerinden yemelerini önerdi. Genellikle bunu çok severdi, ama bu akşam Francesca'ya bakmakla öylesine meşguldü ki yemeğin tadını bile alamadı. Gene kadının üzerindeki taşlanmış kot elbisenin açık mavi rengi, esmer tenine ve güneşin ışıklarını içine hapsetmiş gibi parlayan uzun saçlarına çok yakışmıştı. Austin için, uygar bir ortamda basit bir yemekten müthiş keyif alan bu kültürlü ve güzel kadını, vahşi Kızılderililer arasında beyaz bir tanrıça gibi yaşamış biri olarak görebilmek çok zordu. Francesca çok rahat görünüyordu, yemek çubuklarını beceriksizce kullandığı için birlikte gülüyorlardı ama Austin ilk karşılaştıkları anda kapıldığı izlenimden sıyrılamamıştı. Uygarlık cilasına karsın yağmur ormanları kanına işlemiş gibiydi. Hareketlerinin kedilere özgü zarafetinde ve koyu renk gözlerinin dikkatli bakışlarında bunu okuyordu. Bu özellikleri Austin'i adeta büyülemişti ve Alaska'dan dönünce Francesca ile daha sık görüşmeye karar verdi.</p>

  <p>İste bu nedenle erken saatte ayrılmak zor gelmişti ama yola çıkmadan önce yapacağı çok iş vardı. Trout'ların evinin önünde ayrılırlarken, dönüşünde tekrar kendisiyle görüşmek isteyip istemediğini sordu.</p>

  <p>“Tesekür ederim, çok sevinirim,” dedi genç kadın. "Bir süre daha Washington'da kalmayı planlıyorum ve umarım birbirimizi daha yakından tanıma olanağı buluruz."</p>

  <p>“Yakında görüşmek üzere,” dedi Austin. "Randevunun yeri ve zamanı daha sonra belli olacak."</p>

  <p>Francesca gülümseyerek dudaklarına bir öpücük kondurdu. "Anlaştık."</p>
</body>
</html>
