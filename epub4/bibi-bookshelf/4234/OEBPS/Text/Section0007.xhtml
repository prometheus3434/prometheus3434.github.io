<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_5" style="margin-top:12.0pt;margin-right:-.1pt;margin-bottom:4.8pt;margin-left: 0cm;mso-para-margin-top:12.0pt;mso-para-margin-right:-.1pt;mso-para-margin-bottom: .4gd;mso-para-margin-left:0cm;text-align:justify"><a name="_Toc356429253">Bölüm 5</a></h2>

  <p>Yemeğinizi beğendiniz mi? diye sordu Dr. Ramirez. Paul ile Gamay bakıştılar.</p>

  <p>Harika dedi Gamay. Gerçekten çok beğenmişti. Donanma tarihçisi ve gurme St.Julien Perlmutter'a bu egzotik yemekten söz edecekti. İncecik, beyaz et dilimleri yerel baharatlarla tatlandırılmış, yanında koyu bir et sosu ve taze tatlı patatesle servis yapılmıştı. İçecek olarak çok hoş bir Şili şarabı açılmıştı. Aman Tanrım, Gamay o kadar uzun süre yağmur ormanlarında kalmıştı ki, anlaşılan kızarmış tapir etini sevmeye başlamıştı. Herhalde bundan sonra maymun eti denemek isteyecekti.</p>

  <p>Paul her zamanki Yankee dobralığıyla yanıtladı. "Aynı fikirdeyim. Harika.</p>

  <p>Yerlilerin ormanın bu garip görünümlü yaratığını taşıdıklarını görünce, hiç bu kadar lezzetli olacağını düşünmemiştik."</p>

  <p>Ramirez yüzünde şaşkın bir ifadeyle çatalını bıraktı. "Yaratık mı? Orman mı?</p>

  <p>“Korkarım hiçbir şey anlamadım."</p>

  <p>“Tapir,” dedi Gamay duraksayarak ve tabağına bir göz attı.</p>

  <p>Ramirez bir an bakakaldı, bıyıkları oynadı ve coşkulu bir kahkaha attı.</p>

  <p>Peçetesiyle dudaklarını sildi. "Sandınız ki..." Kahkahası bir türlü sona ermiyordu. "Özür dilerim. Kötü bir ev sahibiyim. Konuklarımla neredeyse dalga geçiyorum. Ama emin olun bu yediğiniz, avdan dönenlerin taşıdıkları hayvan değil. Bu ziyafet için komşu köyden bir domuz satın aldım." Yüzünü buruşturdu.</p>

  <p>"Tapir mi? Tadının nasıl olacağını hayal bile edemiyorum. Belki de çok lezzetlidir."</p>

  <p>Ramirez şarap doldurup kadehini kaldırdı. "Sizleri Çok özleyeceğim dostlarım.</p>

  <p>Dostluğunuz harikaydı ve bu masanın çevresinde epey güzel sohbetler yaptık."</p>

  <p>“Teşekkür ederiz,” dedi Gamay. "Bizim için de büyüleyici bir fırsattı. Ama bize göre en heyecanlı gün, bugündü."</p>

  <p>“Ah evet, su zavallı Kızılderili.”</p>

  <p>Paul başını salladı. "Yanındaki aletlerin böylesine gelişmiş olması hala aklımdan çıkmıyor."</p>

  <p>Ramirez ellerini açtı. "Sislerin İnsanları gizemli bir kabiledir."</p>

  <p>Onlar hakkında ne biliyorsunuz? diye sordu Gamay bilimsel meraka kapılarak.</p>

  <p>Scripps Okyanus Bilimleri Enstitüsü'nden deniz biyologu olarak diplomasını almadan önce deniz arkeolojisi eğitimi görmüş ve Kuzey Karolina Üniversitesi'ndeki çalışmaları sırasında antropoloji derslerine katılmıştı.</p>

  <p>Ramirez bir yudum şarap içip, takdirle başını eğdi ve düşüncelerini sıraya koyarken gözlerini boşluğa dikti. Telle kaplı pencerelerden milyonlarca farklı tropik böceğin vızıltısı içeri doluyor ve bir yağmur ormanı öyküsü için uygun bir fon oluşturuyordu.</p>

  <p>Bir süre düşünüp konuşmaya başladı. "Öncelikle şunu aklınızdan çıkarmayın. Su küçücük uygarlık sınırları içinde gazlı fırınımızı ve elektrik jeneratörümüzü kullanıyoruz ama birkaç yıl önce bile ormanın bu kesimlerine geldiğimiz takdirde birkaç dakika içinde öldürüleceğimiz kesindi. Şiddete eğilimli Kızılderililer burada yaşıyordu. Kafatası avcılığı ve yamyamlık sıradan olgulardı. İster Tanrı’nın sözlerini taşıyan bir misyoner, isterseniz hayvan postu peşinde bir avcı olun, yabancıların tümü öldürülmeleri gereken kişiler olarak kabul ediliyordu. Ancak Çok kısa bir süre önce bu insanlar ehlileştirildi."</p>

  <p>Chulo Kabilesi dışında, diye atıldı Gamay.</p>

  <p>"Doğru. Onlar uygarlaşmak yerine, ormanın içlerine çekilmeyi yeğlediler. İtiraf etmem gerekir ki, burada bulunduğum üç yıla oranla, bugün onlar hakkında daha fazla bilgi edindim. Hatta bu kabilenin gerçekten var olduğundan kuşkulanmaya başlamıştım. Bu konuda efsanelerle gerçekleri birbirinden ayırmak gerekir. Öteki Kızılderililer Büyük Şelale'nin öte yanındaki ormana girmiyorlar. Chulo topraklarına 62 girenlerin bir daha geri dönmediklerini söylüyorlar. Bugün gördüğünüz gibi gerçekten korkuyorlar. Bilinen gerçekler bunlar."</p>

  <p>"Ya efsaneler nedir?" diye sordu Gamay.</p>

  <p>Kendilerini görünmez hale getiriyorlar, dedi Ramirez gülümseyerek.</p>

  <p>"Uçabiliyorlar. Somut cisimlerin içinden geçebiliyorlar. İnsanoğluyla kıyaslandığı zaman hayaletlere ya da ruhlara daha fazla benziyorlar. Sıradan silahlar onları öldürmüyor."</p>

  <p>Ama bugün gördüğümüz kurşun yarası bu efsaneyi ortadan kaldırdı, dedi Paul.</p>

  <p>"Öyle gibi görünüyor," diye kabul etti Ramirez. "Daha ilgine başka bir öykü var. Anladığım kadarıyla bu kabile anaerkil. Başlarında bir kadın var. Daha doğrusu bir tanrıça."</p>

  <p>“Bir Amazon mu?” diye sordu Gamay.</p>

  <p>Yanıt olarak Ramirez cebinden ölü olarak buldukları Kızılderililin boynundaki madalyonu çıkardı. "Belki de kanatlı tanrıçamızın resmidir. Söylendiğine göre kabilesini çok iyi koruyormuş ve intikamı korkunçmuş."</p>

  <p>Paul madalyonu alıp dikkatle inceledi. "Tanrıca veya değil ama bugün gördüğümüz yerliyi korumayı becerememiş."</p>

  <p>Yaşlı adamın yüzü karardı. "Evet, ama aynı zamanda..."</p>

  <p>Bir terslik mi var? diye sordu Gamay.</p>

  <p>"Bazı kaygılarım var. Köydeki adamlardan biri gelip, ormanda huzursuzluğun başladığından söz etti."</p>

  <p>Nasıl bir huzursuzluk? diye sordu Paul.</p>

  <p>Bilmiyormuş. Yalnızca öldürülen Kızılderiliyle bağlantılı olduğunu öğrenmiş.</p>

  <p>Bağlantısı neymiş? diye atıldı Gamay.</p>

  <p>Tam olarak bilmiyorum, dedi ve durakladı Ramirez. "Bu ormanda her dakika canlılar ölüyor. Böcekler, kuşlar, hayvanlar bitip tükenmeyen bir yasam savası içinde birbirini öldürüyor ama bu kanlı kargaşanın da belirli bir düzeni var, gözleri biraz daha koyulaşmış gibiydi. "Korkarım bu Kızılderililin öldürülmesi bu dengeyi bozdu."</p>

  <p>Belki de Amazon tanrıça intikam almaya hazırlanıyordur, dedi Paul madalyonu uzatırken.</p>

  <p>Ramirez madalyonu karşısındakini hipnotize etmek ister gibi sallamaya başladı.</p>

  <p>"Bilimle uğrasan biri olarak gerçeklerle ilgilenmek zorundayım. Orada birinin elinde bir silahla dolaştığı ve kullanmaktan çekinmediği gerçeği var. Ya bu Kızılderili kendi topraklarının dışına çıktı ya da eli silahlı adam bu topraklara izinsizce girdi."</p>

  <p>Bu adamın kim olabileceği konusunda hic fikriniz var mı? diye sordu Gamay.</p>

  <p>Belki. Lastik endüstrisi hakkında bilginiz var mı?</p>

  <p>Trout'lar başlarını salladı.</p>

  <p>"Yüz yıl öncesine kadar kauçuk ağaçları yalnızca Amazon ormanlarında yasardı.</p>

  <p>Sonra bir İngiliz bilim adamı tohumlarından çaldı ve doğu bölgesinde büyük plantasyonlar oluşturdu. Simdi de aynı şey yaşanıyor. Bugün cenaze töreninde bizimle birlikte bulunan şaman belki kötü ruhları kovmak konusunda biraz sahtekarlık yapıyor ama yağmur ormanlarındaki bitkilerin ilaç olarak değerlerini Çok iyi biliyor. Buraya gelip kendini bilim adamı olarak tanıtanlar aslında ilaçsal değeri olan bitkileri arayan korsanlardır. Ellerindeki patentleri ilaç firmalarına satıyorlar. Bazıları da doğrudan doğruya bu firmalar adına çalışıyor. Her iki şekilde de şirketler servet sahibi olurken, bu bilgilere sahip olan yerliler açıkta kalıyor. Daha kötüsü buraya gelip bu bitkileri alıp götürenler de var."</p>

  <p>Yani sizce bu 'korsanlar' Kızılderiliye işkence yapıp öldürmüş olabilir mi? diye sordu Paul.</p>

  <p>"Olabilir. işin içinde milyonlarca dolar olunca, zavallı bir Kızılderilinin yaşamı hiçbir anlam taşımaz. Ama onu niye öldürdüğünü bilmiyorum. Belki Kızılderili görmemesi gereken bir şeyi gördü. Bitkilerin sırlarını kuşaklar boyunca orman insanları kendilerine saklamıştır."</p>

  <p>“Hic kimse bu korsanları durdurmaya çalışmıyor mu?” dedi Gamay.</p>

  <p>"Büyük bir sorun bu. Bazen hükümet yetkilileri de ilaç firmalarıyla birlikte çalışıyor. Kazanç Çok yüksek. Hükümetler yerli halka pek önem vermiyor. Yalnızca yerlilerin bitkiler hakkındaki bilgilerini en fazla parayı bastırana nasıl satabileceklerini düşünüyorlar."</p>

  <p>Yani bu korsanlık sürüp gidiyor?</p>

  <p>"Pek değil. Üniversiteler korsanları denetlemek için gerçek bilim adamlarından oluşan gruplar gönderiyorlar. Hem bitkiler üzerinde araştırma yapıyorlar, hem de Kızılderililerle konuşup, bazı sorular soran yabancıların gelip gelmediğini araştırıyorlar. Brezilya'daki komşularımız bu genetik kaynak hırsızlığını mahkeme yoluyla durdurmaya çalıştı. Bir bilim adamını yerlilerden bilgi çalmak ve Kızılderililerin ilaç yapmakta kullandığı tohumların, ağaç kabuklarının kataloğunu hazırlamakla suçladılar."</p>

  <p>Böyle bir davayı açabilmek çok zor, dedi Paul.</p>

  <p>"Haklısınız. Brezilya ayrıca biyofarklılıkları koruma altına almak için yasalar çıkarmaya çalıştığı için biraz ilerleme kaydediyor sayılırız. Ama pek fazla değil. Araştırmalara milyarlarca dolar yatıran ilaç firmalarından söz ediyoruz.</p>

  <p>Güçlerimizin eşit olduğu söylenemez."</p>

  <p>Gamay aklına geleni sordu. "Sizin üniversite de bu konuyla ilgileniyor mu?"</p>

  <p>Evet, dedi Ramirez. "Ara sıra araştırmacılar geliyor ama sürekli olarak korsanları kovalayacak para yok."</p>

  <p>Gerçi Gamay'in beklediği yanıt değildi ama ısrar etmedi. "Keşke yapabileceğimiz bir şey olsaydı."</p>

  <p>Aslında var, dedi Ramirez gülümseyerek. "Sizden bir ricam olacak. Ama lütfen kendinizi zorunlu hissetmeyin."</p>

  <p>Söyleyin bakalım, dedi Paul tatlı bir sesle.</p>

  <p>"Pekala. Buradan birkaç saat uzakta nehrin kıyısında başka bir yerleşim yeri var. Orada yasayan Hollandalının telsizi yok. Belki bir Chulo'nun öldürüldüğünü duymuştur ama yine de bu haberin ona ulaştırılması gerekiyor. Ramirez bacağını uzattı. Bileği kalın bir bandajla sarılmıştı. "Zorlukla yürüyebiliyorum.</p>

  <p>Kırıldığını sanmıyorum ama kötü bir biçimde burkuldu. Benim yerime oraya gidip gitmeyeceğinizi düşünüyordum. Çabucak gidip gelebilirsiniz."</p>

  <p>Ya malzeme teknesi ne olacak? diye sordu Gamay.</p>

  <p>"Tahmin ettiğimiz gibi yarın geç saatte gelecek. Geceyi de burada geçirir. Tekne yola çıkmadan önce dönmüş olursunuz."</p>

  <p>“Niçin yapmayalım,” dedi Gamay ve kocasının garip ifadesini fark edince sustu.</p>

  <p>“Tabii eğer Paul de onaylarsa.”</p>

  <p>“Sey...”</p>

  <p>“Özür dilerim galiba önerim bir aile sorununa yol acıyor.”</p>

  <p>“Yoo hayır,” diye atıldı Paul. "Yalnızca New England'da yetiştiğim için daha tedbirli davranıyorum. Elbette size yardım etmek isteriz."</p>

  <p>"Harika. Hemen adamlarım sizin için malzeme hazırlar ve tekneye benzin koyar.</p>

  <p>Böylece sizin şişme bottan daha çabuk gidersiniz. Benim tekneyle aynı gün içinde gidip gelebilirsiniz."</p>

  <p>Köyde yalnızca ağaç gövdelerinden oyulmuş kanoların bulunduğunu sanıyordum, &nbsp;dedi Gamay.</p>

  <p>Ramirez gülümsedi. "Benim ihtiyaçlarımın büyük bir kısmını kanolar karşılıyor ama ara sıra daha hızlı ulaşım araçları gerekiyor."</p>

  <p>Gamay omzunu silkti. "Su Hollandalı dediğiniz adamdan biraz söz eder misiniz?"</p>

  <p>"Dieter aslında Almandır. Yerli bir kadınla evli bir tüccardır. Ara sıra buraya gelir, ama genellikle ayda bir kez bir adamını elinde listeyle gönderir ve biz de bunu malzeme teknesine bildiririz. Bence pek de iyi bir adam sayılmaz yine de olası tehlikeleri ona bildirmek gerekir. Ramirez durakladı. "Aslında bunu yapmak zorunda değilsiniz. Sizler maceraperest değil bilim adamısınız ve konunun sizinle bağlantısı yok. Özellikle de güzel Sinyora Trout ile bağlantısı yok."</p>

  <p>Bence bunu halledebiliriz, dedi Gamay neşeli gözlerle kocasına bakarak.</p>

  <p>Kabadayılığa kalkışmamıştı ama NUMA Özel Görev Ekibi'nin bir üyesi olarak Paul ile birlikte sayısız tehlikeli göreve gönderilmişti. Çok çekici bir kadın olmasına karşın Gamay pek de nazlı bir çiçek sayılmazdı. Doğduğu Racine, Wisconsin'de çocukluk yıllarını erkek çocuklarla birlikte geçirmiş ve daha sonraları aynı rahatlıkla yetişkin erkeklerle ilişki kurmuştu.</p>

  <p>"Öyleyse anlaştık. Tatlımızı yedikten sonra birer kadeh brendi içeriz ve güneş doğarken kalkabilmek için erkenden yatarız."</p>

  <p>Kısa bir süre sonra odalarına döndüler ve Gamay kocasına sordu. "Dr. Ramirez'e yardım konusunda niçin tereddüt ettin?"</p>

  <p>"Bazı nedenleri var. Öncelikle bu küçük yolculuğun bizim NUMA için yaptığımız işle hiçbir ilgisi olmadığını söylemeliyim."</p>

  <p>Paul kafasına doğru fırlatılan yastıktan sıyrılmayı başardı. "Ne zamandan beri NUMA kural kitabına harfi harfine uyum gösteriyorsun?" diye sordu Gamay.</p>

  <p>"Tıpkı senin gibi, işime geldiği zamanlar. Kuralları belki biraz esnettim ama asla karşı çıkmadım."</p>

  <p>"Öyleyse kuralları biraz esnetip nehrin okyanusun bir parçası olduğunu ve burada bulunan bir cesedin NUMA’nın Özel Görev Ekibi tarafından incelenmesi gerektiğini söyleyelim. Bu ekibin başkalarının ilgilenmek istemediği konuları araştırmak için kurulduğunu anımsatmama gerek var mı?"</p>

  <p>"Kötü bir pazarlama konuşması değil ama ikna etme yeteneğine bu kadar güvenme.</p>

  <p>Eğer sen önermeseydin, ilgilenmemiz gerektiğini ben söyleyecektim. Aynı gereksiz nedenlere dayanarak tabii. Bir insanın cinayet işleyip paçasını kurtarmasından hiç hoşlanmam."</p>

  <p>"Ben de. Araştırmaya nereden başlayacağımız hakkında fikrin var mı?"</p>

  <p>Bunu buldum bile. Cape Cod'a özgü ketum tavırlarım seni yanıltmasın.</p>

  <p>"Kesinlikle yanıltmaz, hayatım."</p>

  <p>"İlk soruna dönersek, duraksamamın nedeni şaşkınlığım idi. Ramirez bu tekneden ilk kez söz etti. Bize ağaç oyma kanolar kullandığı izlenimini verdi. Bizim şu şişme botun ne kadar harika olduğu konusunda söylediklerini anımsıyor musun? Bir gün çevrede dolanırken bir kulübenin içinde hava teknesi gördüm."</p>

  <p>Gamay bir dirseğine dayanarak doğruldu. "Bir hava teknesi mi? Niye bundan söz etmedi ki?"</p>

  <p>"Yanıtı belli. Kimsenin bunu öğrenmesini istemiyor. Sanırım dostumuz Ramirez göründüğünden daha karmaşık bir insan."</p>

  <p>"Bende de aynı izlenimi uyandırdı. Bizim gibi bilimsel çaylakları tehlikeli bir yolculuğa çıkarmak konusunda galiba fazlaca kurnazlık etti. Yaşamımızı yalnızca nehir yunuslarını saymakla geçirmediğimizi tahmin etmesi için ona Özel Görev Ekibi'nden yeterince söz ettik. Sanırım NUMA'yı bu olayın içine çekmek istiyor."</p>

  <p>"Bak, kendimizi ona teslim etmiş bulunuyoruz ama niçin böylesine Makyavelce davrandığını anlamıyorum."</p>

  <p>Bir fikrim var, dedi Gamay. "üniversitedeki bazı bilim adamlarının biyoloji polisleri gibi davrandığını söyledi. O da belirli bir üniversiteye bağlı. İma ettikleriyle arasında bağlantı kurmamızı istemedi."</p>

  <p>Ben de dikkat ettim, dedi Paul yatağa uzanıp gözlerini kaparken. "Yani sence Ramirez bir botanikçi rolünü yapan bir biyopolis mi?"</p>

  <p>Bence anlamlı, dedi Gamay ve düşünmeye başladı. "İtiraf etmem gerekir ki, bu konuyu araştırmak istememin temel nedeni şu Kızılderilinin çantasında bulduğumuz gereçler. İlkel bir yaşam süren bir yerlinin böylesine yüksek teknoloji ürünlerine nasıl sahip olduğunu merak ediyorum."</p>

  <p>Yatağın öteki yanından düzgün soluk seslerinden başka bir ses gelmedi. Paul istediği anda uykuya dalma becerisini işe koşmuştu. Gamay başını sallayarak örtüyü üstüne çekti ve uyumaya çalıştı. Güneşle birlikte uyanacaklardı ve herhalde çok uzun bir gün olacaktı.</p>
</body>
</html>
