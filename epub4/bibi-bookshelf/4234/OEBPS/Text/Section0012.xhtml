<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_10"><a name="_Toc356429258">Bölüm 10</a></h2>

  <p>Paul Trout kulübenin kapısında bir totem kadar hareketsiz durmuş çevreyi gözlüyor ve dinliyordu. Saatlerdir gözlerini karanlığa dikmiş, gecenin ritminde oluşabilecek en küçük değişikliği algılamaya çalışıyordu. Güneşin batmasıyla birlikte rüzgârın dinmesini ve gölgelerin, yakılan ateşlerin yarattığı sahte günbatımlarına karısmasmı izlemişti. Ortalıkta dolaşan son birkaç yerli de asık suratlı hayaletler gibi kulübelerine çekilince, ara sıra duyulan boğuk bir bebek ağlamasından başka ses kalmamıştı. Köyün ne denli sağlıksız bir yer olduğunu düşünüyordu. Sanki Gamay ile birlikte veba kurbanlarının koğuşuna düşmüşlerdi.</p>

  <p>Hollandalı kendi kulübesinin en yakınındaki kulübede yasayan aileyi dışarı atmış ve Ritz Oteli'nin kapıcısını anımsatan bir hareketle Trout'ları içeri davet etmişti. Loş kulübeye saz duvarlardan ışık sızıyordu. Soluk alınabilecek temiz havanın girdiği söylenemezdi. Zemin topraktı ve direklere asılı birkaç hamağın dışında eşya olarak iki ilkel tabure ve bir ağacın Kökünden elde edilmiş ekmek kesme tahtası vardı. Boğucu sıcak ve ilkel eşyalar Trout'ı telaşlandırmamıştı.</p>

  <p>Daha çok Gamay ile birlikte bir kapana kısıldıkları duygusundan rahatsız oluyordu.</p>

  <p>Cape Cod'lu bir balıkçı olan babasından kalma bir alışkanlıkla burnunu kıvırdı.</p>

  <p>Babasını şafak öncesi karanlıkta iskelenin ucuna doğru yürüyüp ihtiyar bir av köpeği gibi havayı koklarken hayal ediyordu. Çoğu zaman, "Fevkalade, hadi balığa çıkalım," dedi. Ama bazı sabahlar havayı koklar ve bir tek laf bile etmeden kahveye giderdi. Yaşlı Trout'un koku alma duygusunun gücü konusundaki tüm kuşkular güzel bir sabah kendisi kahveye gidip, denize acılan altı balıkçı hic beklenmedik bir fırtınada kaybolunca ortadan kalkmıştı. Babası daha sonraları o sabah kötü bir koku aldığını açıklayacaktı.</p>

  <p>Denizden Çok uzakta, Venezüella'nın yağmur ormanlarının ortasında olmasına karşın Paul de aynı duyguya kapılmıştı. Etraf çok fazla sessizdi. İnsanların burada yaşadığını gösteren ne bir konuşma ne de öksürük sesi vardı. Hava kararmadan önce yerleşim yerinin tüm ayrıntılarını belleğine adeta fotoğraf gibi kazımıştı. Köy halkının gece olunca ortadan kaybolduğuna inanacaktı neredeyse.</p>

  <p>İçeri girip bir hamakta yatan karısına eğildi. Gamay parmaklarının ucuyla usul usul yüzüne dokundu.</p>

  <p>“Uyumuyordum, düşünüyordum.”</p>

  <p>“Ne hakkında?”</p>

  <p>Gamay doğrulup bacaklarını aşağıya sarkıttı. "Dostumuz Uçan Hollandalıya hiç güvenmiyorum. Ona dokunmayı hiç istemem ama uzaklara savurmak geliyor içimden."</p>

  <p>Aynı duyguları paylaşıyorum. Galiba biri bizi gözetliyor, diyerek kapıya doğru baktı. "Bu kulübe bana ıstakoz sepetlerini anımsatıyor. İçeri girince çıkış yolu ancak tencereye doğrudur. Geceyi teknede geçirmemizi öneriyorum."</p>

  <p>"Beş yıldızlı odamızdan ayrılmak istemesem de, her an gitmeye hazırım. Bir sorum var. Biri bizi gözetlerken, nasıl gidebileceğiz?"</p>

  <p>Çok basit. Arka kapıdan çıkarız.</p>

  <p>Son baktığımda arka kapı yoktu.</p>

  <p>Sanırım Yankee'lerin yaratıcılığını hiç duymadın, dedi Paul kendini beğenmiş bir sesle. "Eğer beklersen, zekamı işe koşabilirim." Bir av bıçağını kılıfından çıkardı ve kulübenin arka tarafına yaklaştı. Yere çömelip yirmi santimlik bıçağı sazların arasına sokup kesmeye başladı. Sazların hışırtısı çok zor duyuluyordu ama kendini emniyete almak için, bıçağı, hiç tanımadığı bir orman yaratığının çığlığı duyuldukça kullanmaya özen gösterdi. Birkaç dakika içinde arka duvarda doksan santimlik bir açıklık oluşturmayı basardı. Kulübenin kapısına gidip Gamay'i kolundan tuttu. Genç kadın açılan delikten önce basını çıkarıp çevreye bir göz attı ve bir anda dışarı çıktı. Paul'ün basketçiyi andıran gövdesi bir saniye sonra onu izledi.</p>

  <p>Kulübenin arkasında durup böceklerin ve kuşların seslerini dinlediler. Gamay daha önceden kulübelerin arkasından nehre doğru inen bir patikayı fark etmişti.</p>

  <p>Sert toprakta açılan yolu zor da olsa gördüler. Gamay öne geçti ve kısa sürede kulübelerden uzaklaştılar. Nehrin kıyısından yükselen çürük bitkilerin ıslak kokusu burunlarına doldu. Çamurlu sahilde yürürken hava teknesinin pervanesini fark ettiler. Dieter'in tekneye bir nöbetçi dikmiş olabileceğini düşünerek durdular ve Paul suya bir çakıltaşı attı. Suyun sesi gölgelerin arasında bekleyen birinin ortaya çıkmasına yol açmadı.</p>

  <p>Tekneye binip sabahın ilk ışıklarında yola çıkmak için hazırlık yaptılar. Paul bir can yeleğini başının altına yerleştirip güverteye uzandı. Gamay dümenin önündeki koltuğa oturup gözetleme görevini üstlendi. Paul gözlerini kapadı ama sıcak hava ve dolaşan böcekler rahatça uyumasını engelledi. Sonunda yorgunluktan bitkin düştü ve derin bir uykuya daldı. Uykusunun arasında Gamay'in çok uzaklardan kendisine seslendiğini duydu. Göz kapaklarına ışık vuruyordu.</p>

  <p>Gözlerini kırpıştırdı ve karısını titrek sarı ışıkta yerinde otururken gördü.</p>

  <p>Hava teknesinin yanına yanaşan üç kütükten oyma kanoda jilet keskinliğinde mızraklar ve palalarla donanmış korkutucu görünüşlü Kızılderililer vardı.</p>

  <p>Ellerindeki meşalelerin alevleri bronz rengi bedenlerindeki ve suratlarmdaki kırmızı boyaları aydınlatıyordu. Siyah kakülleri tıraş edilmiş kaşlarına kadar iniyordu. Kızılderililerin üstlerinde yalnızca küçük peştemallar vardı ama içlerinden biri üstünde New York Yankees takımının logosu bulunan bir kep giymişti. Paul adamın elindeki tüfeğe baktı. Yankee'lerden nefret etmek için başka bir neden daha diye geçirdi içinden.</p>

  <p>Paul Trout sırıtarak, "Meraba," dedi. Yüzlerindeki katı ifade hiç değişmedi.</p>

  <p>Tüfekli adam onlara tekneden çıkmalarını işaret etti. Kıyıya çıkınca yerliler çevrelerini sardı. Yankees takımı taraftarı, tüfeğiyle köyü işaret etti ve meşaleli grupla birlikte yamaçtan yukarı tırmandılar.</p>

  <p>“Üzgünüm Paul,” diye fısıldadı Gamay. "Bir anda ortaya çıkıverdiler. "</p>

  <p>“Senin hatan değildi. Ben tehlikenin karadan geleceğini düsünmüştüm.”</p>

  <p>“Ben de. Onlara niçin gülümsedin?”</p>

  <p>“Yapacak başka bir sey aklıma gelmedi.”</p>

  <p>“Galiba Dieter sandığımızdan daha akıllı,” dedi Gamay kıskançlık dolu bir sesle.</p>

  <p>“Sanmıyorum. Bak.”</p>

  <p>Kulübelerin önündeki açıklığa yaklaşırken meşalelerin ışığında korkudan yüzü solmuş Dieter'i gördüler. Çevresini saran Kızılderililerin mızraklarının ucu göbeğinden ancak birkaç santim uzaktaydı. Yüzünden ter damlıyordu ama elleri havada olduğundan kurulaması olanaksızdı. Yeterince derdi yokmuş gibi iki beyaz adam da ellerindeki tabancaları onun kalbine doğrultmuşlardı. Üstlerinde bir örnek bol pantolonlar, uzun kollu tişörtler ve yüksek konclu çizmeler vardı.</p>

  <p>Elektrik tamircilerinin kullandığı geniş kemerlerinden metal tutturgaçlar sallanıyordu. Bir tanesi iriyarı, bakımsız, sakal tıraşı olması gerekir gibi görünüyordu. Öteki ise kısa boylu, ince yapılı, kobra yılanını andıran bakışlıydı. Kızılderililerin şefi gibi görünen adam Colt tabancayı ona uzattı.</p>

  <p>Kötü bakışlı gözleriyle bir an Trout'ları inceledi ve Hollandalıya döndü.</p>

  <p>İşte kuryelerin burada Dieter, dedi İngilizceyi Fransız aksanıyla konuşarak.</p>

  <p>Beni aldatmaya kalkıştığını hala inkar edecek misin?</p>

  <p>Dieter biraz daha terledi ve damlacıklar yüzünden bir şelale gibi akmaya başladı. "Tanrı adına yemin ederim ki onları ilk kez bu sabah gördüm Victor.</p>

  <p>Buraya gelip, bir Kızılderilinin öldüğünü ve ciddi sorunların çıkabileceği konusunda beni uyarmak icin Ramirez'in kendilerini gönderdiğini söylediler."</p>

  <p>Sarı renkli gözlerine kurnaz bir ifade yerleşti. "Onlara inanmadım ve gözetleyebileceğim bir kulübeye yerleştirdim."</p>

  <p>Evet aldığın olağanüstü önlemler dikkatimi çekti, dedi Victor tiksindiğini gizlemeye gerek duymadan. Sonra Trout'lara döndü. "Kimsiniz siz?"</p>

  <p>"Benim adım Paul Trout. Bu da karım Gamay. Dr. Ramirez ile birlikte nehir yunusları projesi üzerinde araştırma yapıyorduk."</p>

  <p>Buraya niçin geldiniz? Nehrin bu kesiminde yunus filan yok.</p>

  <p>Doğru, dedi Paul. "Bir kanonun içinde ölü bir Kızılderili bulduk, pr. Ramirez bazı sorunların çıkabileceğini düşünüp bu köyü uyarmamızı istedi."</p>

  <p>Niçin kendisi gelmedi?</p>

  <p>Bileğini burktuğu için yürüyemiyordu. Ayrıca yağmur ormanını görmek istedik.</p>

  <p>Çok iyi, diyerek Colt tabancayı gösterdi Fransız. "Bu da bilimsel araştırmalarınızın bir parçası mı?"</p>

  <p>"Hayır, Dr. Ramirez'in silahı. Herhangi bir tehlikeye karşı yanımıza almamız için ısrar etti. Bu duruma bakınca haklı olduğunu anlıyorum."</p>

  <p>Victor güldü. "Öykünüz o kadar aptalca ki, gerçek olabilir." Gamay'i baştan aşağıya süzdü. "Gamay kökü Fransızca olan, pek sık rastlanmayan bir isim."</p>

  <p>Victor’ın cazibeyi fark ettiği yerde Gamay de zamparalığı algılamıştı, ama dengeyi korumak için dişiliğini kullanmaktan kaçınacak değildi. "Geçmişte tanıştığım Fransız erkekleri şimdiye dek kendilerini tanıtmış olurlardı."</p>

  <p>"Ah, kabalığımı hoşgörün. Herhalde buradaki domuzlarla ilişki kurmanın sonucu olmalı. Tabancanın namlusu burnunun altında dolaşırken Dieter irkildi. "Adım Victor Arnaud. Bu da yardımcım Carlo," diyerek sesi çıkmayan arkadaşını işaret etti. "Yağmur ormanlarındaki çok seyrek bulunan biyolojik değeri olan bitkileri toplamak icin bir Avrupa karteli adına çalışıyoruz."</p>

  <p>Yani Dr. Ramirez gibi sizler de botanikçi misiniz?</p>

  <p>Hayır, diyerek başını salladı. "Bu noktada bu iş botanikçiler için Çok yorucu. Biyolojiden anlarız ama biz bilim adamlarının incelemesi için örnekler toplayan öncü grup sayılırız. Bizler yolu açtıktan sonra onlar da gelecek."</p>

  <p>Yani ilaç sanayiinde kullanılacak bitkileri arıyorsunuz? dedi Paul.</p>

  <p>Belki öyle de denebilir, dedi Arnaud. "Kanser için geliştirilecek yeni bir tedavi biçiminin başımızın üzerindeki bu inanılmaz hazinenin içinde bulunabileceği gizli bir sır değil." Parmağıyla uzun burnuna ve dudaklarına dokundu. "Biz öncelikle parfüm endüstrisi için kokular ve gıda sektöründe kullanılmak için tat arttırıcılar arıyoruz. İlaç yapılabilecek bitkilere rastlamamız da iyi olur tabii. Venezüella hükümetinden izin aldık ve araştırmamız tümüyle yasalara uygundur."</p>

  <p>Paul'ün bakışları yüzleri boyalı, korkunç görünümlü Kızılderililerin silahların ve korkudan ödü patlamış gibi görünen Dieter'in üstünde dolaştı. Bu orman haydutlarının yasal bir şey yaptığına bir an için bile inanmamıştı. Çok soru sorarak Arnaud'u kızdırmak istemiyordu ama merakını hic göstermezse garipseneceğinin de farkındaydı.</p>

  <p>"Eğer bilimsel bir araştırma ekibi icin çok fazla silahlı olduğunuzu söylersem, herhalde şaşırmazsınız."</p>

  <p>Elbette, dedi Arnaud aldırmaz gibi davranarak. "Ramirez'in korkusu boş değildi. Bu ormanın ne kadar tehlikeli olduğunu görüyorsunuz. Ölü bir adamı kendi gözlerinizle gördünüz." Dudakları ironik bir gülüşle kıvrıldı. "Herhalde bu zavallı yaratıkla aramızdaki ilişkiyi merak ediyorsunuz," dedi Dieter'i kastederek. "Biyolojik örnekler toplamamıza yardımcı olmaları için köydeki adamlarını bize ödünç verdi. Ormanı herkesden daha iyi tanıyorlar. Tabii ona iyi bir ücret ödüyoruz."</p>

  <p>Paul sırıttı. "Galiba Bay von Hoffman'ı işten atmayı düşünüyorsunuz."</p>

  <p>"İyi bir nedeni var. Sizin kurye olmadığınız konusunda söyledikleriniz doğru olsa bile, Dieter'in bize ait bazı şeyleri çaldığı gerçeğini değiştirmez. İlaç, gıda ve parfüm endüstrisi için değeri milyonlar hatta milyarlar eden son derece pahalı bir bitkiyi arıyorduk. İncelenmesi için bulduğumuz örnekleri Avrupa'ya götürecektik. Yerliler bu bitkiyi onlarca yıldır kullanıyor ama parfüm yapmıyorlar."</p>

  <p>Galiba sorununuzu çözdünüz, diye söze karıştı Gamay. "Hem örnekler, hem de Dieter elinizde."</p>

  <p>Keşke bu kadar basit olsaydı, dedi Arnaud sinirli bir sesle. "Evet, bu domuz elimizde ama çok değerli örnekler kayboldu."</p>

  <p>"Anlayamadım."</p>

  <p>"Bu bitkinin varlığını yerlilerden öğrendik ama hiçbiri yerini bulmayı başaramadı. Ormanın ayak basılmamış yerlerine kadar gittik ve sizin daha sonra ölü olarak bulduğunuz Kızılderiliyle karşılaştık. Elinde bu bitkiden vardı. Bitkiyi bulduğu yeri bize göstermesi için para vermeyi önerdik ama reddetti. Fikrini değiştireceğini umarak bir süre konuk olarak yanımızda tuttuk."</p>

  <p>Paul Kızılderilinin bedenindeki kırbaç izlerini anımsadı. Ve konuşmayınca da onu vurdunuz."</p>

  <p>"Yoo, hic de o kadar basit değil. Daha doğrusu onu canlı tutabilmek için elimizden geleni yaptık. Dieter'in görevi onu konuk olarak ağırlamak ve örnekleri koruma altına almaktı. Ama bir gece sarhoş olup adamın kaçmasına göz yumdu. Zavallı adam bir kano çalarken vuruldu. Örnekleri de beraberinde götürdüğünü düşünüyoruz. Eğer götürdüyse, cesedi bulunca onları da bulmanız gerekirdi."</p>

  <p>"Bu bitki neye benziyordu?" diye sordu Paul.</p>

  <p>"Aslında hic de gösterişli değildi. Sivri uçlu, küçük yapraklarının kırmızı damarları var. Bu nedenle ona kan yaprağı diyorlar."</p>

  <p>“Kızılderilinin çantasını inceledik,” dedi Paul. "Küçük bir torbanın içinde ilaç olarak kullanılan bazı bitkiler vardı ama tarif ettiğinize benzeyen bir yaprak görmedik."</p>

  <p>“Yani,” dedi Arnaud ve Dieter'e döndü. "Sen Kızılderilinin bitkiyle birlikte gittiğini söyledin. Simdi kim doğruyu söylüyor?"</p>

  <p>“Neden söz ettiklerini bilmiyorum,” diye kendini savundu Dieter. "Kızılderili çantasının içindekilerle birlikte gitti."</p>

  <p>“Hiç sanmıyorum,” dedi Arnaud alçak sesle. "Eğer bu adamlar bitki örnekleri bulmuş olsalardı buraya gelip böylesine salakça davranmazlardı. Sanırım bizim aradığımız örnekler sende." Elindeki silahın emniyetini açtı. "Eğer nerede olduğunu söylemezsen, seni öldüreceğim."</p>

  <p>“Bu takdirde aradığını asla bulamazsın Arnaud,” dedi Dieter biraz karşı koymaya çabalayarak. Zamanlaması çok kötüydü. Arnaud'un oyun oynayacak durumda olmadığı belliydi.</p>

  <p>"Doğru ama seni öldürmeden önce buradaki suratları boyalı dostlarımın eline bırakırım. Senin derini tıpkı bir maymun derisi gibi yüzmekten hiç kaçınmazlar."</p>

  <p>Dieter'in kızarmış yüzü bir anda soluverdi. "Sana söylemeyeceğim demek istemedim. Yalnızca pazarlık etmek istediğimi anlatmaya çalıştım."</p>

  <p>"Ne yazık ki pazarlık etme fırsatını artık kaçırdın. Ben bu olaydan sıkıldım. Senden de bıktım. Namluyu Dieter'in dudaklarına dayadı. "Yalan söyleyen dilinden bıktım."</p>

  <p>İnanılmaz bir gürültü koptu ve Dieter'in yüzünün alt kısmı patlamayla birlikte yok oluverdi. Gözündeki tek gözlük yerinden fırladı elektrikli testereyle kesilen bir ağacın düşüşü gibi sırtüstü yere yuvarlandı.</p>

  <p>Fransız namlusundan dumanlar çıkan tabancayı Paul'e çevirdi. "Size gelince, doğru söyleyip söylemediğinizi bilmiyorum, içgüdülerim gerçeği söylediğinize işaret ediyor. Bu domuzu ziyarete gelmiş olmanız kötü bir şans. Kişisel bir şey değil ama burada olup bitenlerin haberini başkalarına yaymanıza izin veremem."</p>

  <p>Üzüntüyle başını salladı. "Emin olun güzel karınız hiç acı çekmeyecek."</p>

  <p>Paul, Fransızdan ışık yılları kadar ilerdeydi. Dieter'in öldürülmesine şaşırmıştı ama Arnaud'un bu davranışının Gamay ile kendisi için ne anlam taşıdığını hemen algılamıştı. Tanık bırakılmayacaktı. Uzun bedeni ve ağır hareketleri aldatıcıydı. Gerektiği zaman çok hızlı hareket edebilirdi. Kol kaslarını gerip Arnaud'un bileğini bükmeye hazırlandı. En iyi olasılıkla belki kendisi kurşunu yiyecekti ama karmaşadan yararlanan Gamay kaçabilecekti. En kötüsü ise birlikte ölmeleri olacaktı.</p>

  <p>Arnaud'un parmağı tetiğin üzerinde gerilirken Paul atılmaya hazırlandı. Tam bu sırada Yankees logolu kep giyen Kızılderili yarı inler gibi bir ses çıkardı, elindeki tüfek yere düştü, gözleri göğsünden çıkan en az otuz santim uzunluğundaki kahverengi okun sapına takıldı. Dikenli ucu kıpkırmızıydı. Oku tutmaya çabaladı ama kanlar içinde kalıp Dieter'in cesedinin yanına yığıldı.</p>

  <p>Başka bir Kızılderili, "Chulo! diye haykırdı. Ses ağzından çıktığı anda bir ok bedenine saplandı.</p>

  <p>Arkadaşları ürkütücü bir şekilde bağrışmaya başladılar.</p>

  <p>Chulo! Chulo!</p>

  <p>Ulumayı andıran bir ses yükseldi ve çalıların arasından mavi-beyaz boyalı bir surat göründü. Ardından bir tane daha. Birkaç saniye içinde maskeyi andıran yüzler çevrelerinde beliriverdi. Oklar havada uçuştu. Birkaç Kızılderili daha yere yuvarlandı. Meşaleler korkuyla oraya buraya fırlatıldı.</p>

  <p>Karanlık ve karmaşanın arasında Paul kolunu uzatıp Gamay'ın bileğini yakaladı ve girdiği şoktan uyandırdı. Başlarını eğerek aynı düşünceyle nehre doğru koşmaya başladılar. Tekneye bin. Aceleyle koşarken gölgelerin arasından önlerine çıkan ince yapılı birine çarptılar.</p>

  <p>“Durun!” dedi kadın kesin bir sesle.</p>

  <p>Dieter'in karısı Tessa'ydı konuşan.</p>

  <p>“Tekneye gidiyoruz,” dedi Gamay. "Bizimle gel."</p>

  <p>“Hayır,” diyerek nehri işaret etti. "Bakın!"</p>

  <p>Taşıdıkları meşalelerin ışığında düzinelerce mavi yüzlü adamın büyük kanolarla sahile yaklaştıklarını gördüler.</p>

  <p>Kadın Gamay'in kolundan çekti. "Bu yol daha güvenli."</p>

  <p>Trout'lan kulübelerin arasından geçirdi ve karanlık ormana daldılar. Çalılar, dikenler bacaklarını ve yüzlerini çizdi. Uluma sesi gitgide hafifledi. Belki de dünyanın merkezine ulaşmışlardı. En az o kadar sıcak ve karanlıktı.</p>

  <p>“Bizi nereye götürüyorsun?” diye sordu Gamay soluk almak için duraklayarak.</p>

  <p>“Simdi duramayız. Chulo'lar geliyor.”</p>

  <p>Gerçekten de garip savaş naraları güçlenmeye başladı. Dieter'in karısının ardından bir süre yürüdükten sonra durdular. Çevrelerindeki ağaçların boyları en az otuz metreydi. Ağaçların arasından süzülen ay ışığında Tessa’nın yüzü zorlukla seçiliyordu. Eliyle yukarıyı işaret edince Trout'lar gözlerini ağaçların tepesine kaldırdı. Karanlığın arasından gümüşgrisi gökyüzü görülüyordu.</p>

  <p>Kadın onların şaşkınlığını anladı ve sanki kör çocuklara bir sey öğretiyormus gibi avuçlarını açıp ölü yılanları çağrıştıran bir şey yerleştirdi. Kalın naylon ipler. Paul hemen Arnaud ile arkadaşının taktığı geniş kemerleri ve Dieter'in zeplin hakkında söylediklerini anımsadı. Aceleyle ipi Gamay'in ince beline bağladı. Gene kadın öteki ipe tutunup yükselmeye başladı. Paul çevresine bakındı. Dieter'in karısı ortadan kaybolmuştu. Kendi başlarına kalmışlardı.</p>

  <p>Devam et, diye seslendi. "Hemen arkandan geliyorum." Başka bir ipi beline bağladı ve güçlü kollarıyla tırmanmaya başladı. Soluklarının sesinden Gamay'in biraz ilerde olduğunu duyabiliyordu.</p>

  <p>Aşağıdan garip bağırtılar geldi. Chulo'ların meşaleleri göründü. Havaya attıkları meşaleler daireler çizerek ışığı sönen kuyruklu yıldızlar gibi yere düştü. Gamay ile Paul Kızılderililerin kullandıkları alışılmış, tan uzun oklara kolayca hedef olabileceklerini düşündükleri halde tırmanmayı sürdürdüler.</p>

  <p>Okların erişebileceği mesafeyi aştıklarını varsayarak aşağıya bakınca iki Kızılderilinin yukarıya tırmandığını gördüler. Elbette, diye geçirdi içinden Paul. Tırmanma iplerinin sayısı herhalde ikiden fazlaydı.</p>

  <p>“Ben tepeye ulaştım,” diye seslendi Gamay.</p>

  <p>Paul tırmanmayı sürdürdü ve karısının yardımıyla bir insan bileğinden daha kalın olan dala çıkmayı başardı. Bir üstteki dala uzanınca eli düzgün kauçuğu andıran bir yüzeye dokundu. Yarım ayın soluk ışığı ağaç tepelerindeki sis nedeniyle boğuklasmıstı ama ağaçların üzerinde duran büyük bir örümcek ağını andıran halatları ve platformu seçebildi. Mükemmel bir platform olması gerekiyordu ama hayranlık duymayı daha sonraya bırakmaya karar verdi. Aşağıdan kesik soluk sesleri yaklaşıyordu. Paul belindeki av bıçağını aradı ama Colt tabancayı alan Kızılderilinin onu da aldığını anımsadı.</p>

  <p>Gamay haykırarak başlarının üzerinde sallanan küçük zeplini işaret etti.</p>

  <p>Ayaklarının dibindeki dallar çatırdadı. Chulo'lar ile aralarında ancak birkaç saniye kalmıştı. Paul kendini tırmanma ipinden uzaklaştırdı ve zeplini bağlayan halata ulasana dek zorlukla yumuşak ağın üzerinde yürüdü. Halatı çekip Gamay’ın yolcuların oturacağı sepete tırmanabileceği kadar zeplini aşağıya indirdi.</p>

  <p>Karısının ağırlığıyla sepet alcalınca da kendisi binecekti.</p>

  <p>Bu nesneleri kullanmasını biliyor musun? diye sordu Gamay.</p>

  <p>"Pek zor olmamalı. Bir tekne gibi düşün, ilk yapacağın iş palamarı çözmek olmalı."</p>

  <p>Gamay çocukluğunda Büyük Göller'de yelkenli tekneler kullandığından, inanmasa bile bu benzetme güven verici gibi geldi. Birlikte çalışarak öteki halatları da çözdüler. Zeplin bir an durakladı ve ağır ağır ağaçların üstünde yükseldi.</p>

  <p>Aşağıya bakınca gölgelerin iplere doğru atıldığını gördüler ama zepline ulaşmaları artık olanaksızdı.</p>

  <p>Dörtbiryana uzanan sisli vadilerin üzerinde yükselirken, kendilerini rüzgâra kapılmış bir çiçek tohumu gibi hissettiler ve bir tehlikeyi geride bırakıp bir başkasına doğru gitmekte olup olmadıklarını düşündüler.</p>
</body>
</html>
