<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_24"><a name="_Toc356429272">Bölüm 24</a></h2>

  <p>“Albany'ye varmamıza yirmi dakika kaldı,” dedi Buzz Martin.</p>

  <p>Austin çift motorlu Piper Seneca marka uçağın camından dışarı baktı.</p>

  <p>Baltimore'dan yola çıkarlarken görüş mesafesi çok iyiydi. Neredeyse Hudson Nehri'ndeki teknelerin isimleri bile okunabiliyordu.</p>

  <p>"Beni götürdüğün için bir kez daha teşekkür ederim. Genellikle bu gibi işlerde ortağım Zavala sürücülük yapar ama şu anda hala Kaliforniya'da."</p>

  <p>Martin eliyle her şey yolunda işareti yaptı. "Aslında benim sana teşekkür etmem gerekir. Ben olmadan da buraya kendi olanaklarınla gelebileceğinden eminim."</p>

  <p>"Belki ama bencillik etmediğimi de söyleyemem. Babanı tanıyabilmek için sana gereksinimim var."</p>

  <p>Martin batıda kalan Catskill Dağları'na baktı. "Bunca yıldan sonra onu tanıyacağımdan emin değilim. Çok değişmiş olabilir." Güleç yüzünde bir bulut dolaştı. "Seni oraya götürmemi söylediğinden bu yana, babama ne diyeceğimi düşünüyorum. Onu kucaklamalı mıyım yoksa yumruklamalımıyım bilmiyorum."</p>

  <p>"İlk olarak elini sıkabilirsin. Yıllardır görmediğin babana yumruk sallamak ailenin bir araya gelmesi için iyi bir başlangıç sayılmaz."</p>

  <p>"Haklısın. Ama ona kızmaktan kendimi alamıyorum. Bunca yıl önce annemle beni niçin terk ettiğini, gizlendiğini ve bizleri öldüğüne inandırdığını bana anlatmasını istiyorum. Annemin ölmesi bir bakıma &nbsp;&nbsp;&nbsp;&nbsp;&nbsp;&nbsp;&nbsp;&nbsp; iyi oldu. Eski kafalı bir kadındı ve ilk kocası yaşarken bir kez daha evlenmiş olmak yüreğine inmesine yol açabilirdi, derken sesi boğuklaştı. “Umarım ağlamaya başlamam."</p>

  <p>Mikrofonu alıp Albany kontrol kulesinden inis talimatı istedi. Birkaç dakika sonra yere indiler.</p>

  <p>Müşteri kalabalığı olmadığından kiralık araba bulmaları kolay oldu ve kısa süre sonra dört çekerli bir Pathfinder ile kentten ayrıldılar. Austin alçak tepelerin, çiftliklerin arasından gecen 88 numaralı karayolundan, güneybatıya Binghamton'a yöneldi ve Albany'den ayrıldıktan yaklaşık bir saat sonra karayolundan çıkıp kuzeye, ana caddesi bir Frank Capra filminden fırlamışa benzeyen Cooperstown'a doğru ilerlediler. Kasabayı arkalarında bırakıp, kıvrılarak giden iki şeritli köy yoluna saptılar. Leatherstocking (Deriçorap) öyküleriyle ünlü yazar James Fenimore Cooper'in yaşadığı yerlerden geçiyorlardı ve öykü kahramanı Hawkeye'ı (Şahingöz) Kızılderili dostlarıyla birlikte ormanlık vadilerde dolaşırken hayal etmek çok kolaydı. Yol aldıkça evler ve köyler azalmaya başladı. Dünyanın bu yöresinde herhalde ineklerin sayısı insanlardan daha fazlaydı.</p>

  <p>Ellerinde bir harita olsa bile aradıkları yeri bulmaları oldukça zordu. Austin bir benzin istasyonuna girdi ve Buzz yol sormak için dükkana gitti. Döndüğünde çok heyecanlanmıştı.</p>

  <p>"İçerdeki ihtiyar, Bucky Martin'i yıllardır tanıdığını söyledi, 'iyi adamdır. Yalnızlığı sever' dedi. Bu yoldan yarım mil kadar gidip sola döneceğiz. Çiftlik beş mil kadar sonraymış."</p>

  <p>Sanki asfalt dökmek sonradan birilerinin aklına gelmiş gibi yol iyice daralıp eğri büğrü bir hal aldı. Birbiri ardına sıralanan çiftlikler ve ormanlar arasında neredeyse çiftliğin girişini kaçırıyorlardı. Alüminyum posta kutusunun üzerinde ne kapı numarası ne de isim vardı. Posta kutusunun yanından ormanın içine doğru toprak bir yol uzanıyordu. Evi anayoldan gizleyen ağaçların arasından ilerlediler ve bir süre sonra orman yerini inek sürülerinin otladığı çayırlara bıraktı. Sonunda yoldan yaklaşık yarım mil içerdeki çiftlik evine ulaştılar.</p>

  <p>İki katlı ev, aile çiftliğini yönetebilmek için üç kuşağın bir arada yaşadığı dönemde inşa edilmişti. Süslü pencereler ve vitraylar ev sahibinin bu zevklerini sergileyecek kadar iyi para kazandığını gösteriyordu. Evin arkasında inekler için kırmızı bir dam, bir tahıl ambarı ve iki atın bağlı olduğu bir ahır vardı. Oldukça yeni sayılabilecek bir kamyonet bahçeye park edilmişti.</p>

  <p>Austin daire çizen yolu izleyip evin önüne yanaştı. Kimse onları karşılamak için dışarı çıkmadı. Pencerelerden merakla bakan biri görünmüyordu.</p>

  <p>İstersen önce ben gideyim, diye önerdi Austin, "İkiniz karşılaşmadan önce, ben onu biraz hazırlarsam belki daha iyi olur."</p>

  <p>Çok iyi, dedi Buzz. "Ben cesaretimi yitirir gibiyim."</p>

  <p>Austin ön kapıya yaklaşıp birkaç kez tıklattı. Kimse yanıt vermedi. Kapının eski tip zilini çalması da bir yanıt getirmedi. Arkaya dönüp Martin'in görmesi için elleriyle işaret etti. Verandadan indi ve evin arkasındaki ahıra doğru yürüdü.</p>

  <p>Kulağına gelen tek ses tavukların gıdaklaması ve bir domuzun homurtusuydu.</p>

  <p>Ahırın kapısı açıktı. İçeri girerken dünyanın her yerindeki ahırların aynı gübre, saman ve hayvan kokusuna sahip olduğunu aklından geçirdi. Bölmesinin önünden geçtiği bir at belki kendisine şeker vereceğini düsleyerek kişnedi ama Martin ortalıkta görünmüyordu. Austin seslendi ve yanıt alamayınca arka kapıdan dışarı çıktı. Yiyecek getirdiğini düşünen domuzlar ve tavuklar kümesin önüne yaklaştı. Gökte tek basına bir atmaca uçuyordu. Austin geri dönüp tekrar ahıra girdi.</p>

  <p>“Yardımcı olabilir miyim?”</p>

  <p>Karşısında bir erkeğin siluetini gördü.</p>

  <p>“Bay Martin mi?” diye sordu Austin.</p>

  <p>“Evet benim. Sen kimsin?” dedi adam. "Biraz yüksek sesle konuş evlat. Eskisi kadar iyi duyamıyorum."</p>

  <p>Adam birkaç adım yaklaştı. Kısa boylu tıknaz oğluna oranla iriyarı, kasları gelişmiş bir adamdı. Traktör reklamlarında resmi kullanılabilirdi. Taba rengi gömlekle pantolon giymişti. Ayağında kalın tabanlı çizmeler vardı. Caterpillar logosu taşıyan kirli bir kep kar beyazı saçlarını örtüyordu. Derin çizgilerle dolu yüzü güneşten kararmıştı. Kırlaşmış kaşlarının altından mavi gözleri görünüyordu. Kendine iyi baktığı belli olan adamın yetmiş ya da seksen yaşında olduğunu tahmin etti. Bir puronun dibini kemiriyordu.</p>

  <p>"Benim adım Kurt Austin. Ulusal Sualtı ve Denizcilik Kurumu'nda çalışıyorum."</p>

  <p>"Size nasıl yardımcı olabilirim, Bay Austin?"</p>

  <p>"Ellilerin sonunda deney pilotu olarak görev yapan Bucky Martin'i arıyorum. Siz misiniz?"</p>

  <p>Mavi gözler gizli bir şakaya güler gibi parladı. "Evet benim."</p>

  <p>Austin hemen konuya girip ihtiyar adama oğlunun geldiğini söyleyip söylememeyi aklından geçirdi.</p>

  <p>“Yalnız mı geldin?” dedi Martin.</p>

  <p>Garip soru Austin'in beyninde alarm zillerinin çalmasına yol açtı. Bu adamda bir terslik vardı. İhtiyar yanıt beklemeden dışarı çıktı, kiralık arabaya baktı ve gördüğünden tatmin olmuş gibi purosunu yere atıp topuğuyla ezdi ve tekrar ahıra girdi. Austin bu arada Buzz’ın nerede olduğunu düşünüyordu.</p>

  <p>“Bu kadar kuru saman olunca, sigaralara çok dikkat etmek gerekir,” diye sırıttı adam. "Nasıl buldun beni?"</p>

  <p>"Bazı eski hükümet dosyalarını karıştırırken adresiniz karşımıza çıktı. Ne zamandan beri bu çiftlikte yasıyorsunuz?"</p>

  <p>Martin içini çekti. "Ezelden beri gibi geliyor evlat, belki de gerçekten öyledir. Toprağı işleyip, hayvanlara baktıkça, eski günlerde insanların niye bir an önce çiftliklerini terk ettiklerini daha kolay anlıyorsun. İşler çok ağır.</p>

  <p>“Neyse galiba görevim sona erdi gibi ama seni bu kadar çabuk beklemiyordum."</p>

  <p>Austin şaşırmıştı. "Beni bekliyor muydunuz?"</p>

  <p>Martin yana doğru bir adım atıp, bir at bölmesinin kapısından içeri uzandı ve aldığı çifteyi Austin'in göğsüne doğru nişanladı. "Protokolün öngördüğü gibi biri beni telefonla aradı. Yerinde olsaydım hiç kıpırdamazdım. Gözlerim eskisi kadar iyi görmüyor ama şu anda seni rahatça seçebiliyorum."</p>

  <p>Austin gözlerini tüfeğin siyah namlusuna dikti. "Kazara patlamasına neden olmadan sunu aşağıya indirsen iyi olacak."</p>

  <p>Üzgünüm evlat, bunu yapamam, dedi Martin. "Sakın saman yığınına saplı duran yabayı almaya kalkışma, daha bir adım atmadan seni ikiye bölerim. Dediğim gibi kuralları ben değil su prokotol saptıyor."</p>

  <p>“Neden söz ettiğini hala anlamadım.”</p>

  <p>"Elbette anlamazsın. Bu protokol herhalde daha sen dünyaya gelmeden önce hazırlandı. Herhalde seni öldürmeden önce, konunun ne olduğunu anlatmamda bir sakınca yoktur."</p>

  <p>Austin'in kalp atışları hızlandı. Savunmasız kalmıştı. Yapabileceği tek şey zaman kazanmaya çalışmaktı. "Sanırım büyük bir hata yapıyorsun."</p>

  <p>"Hata filan yok. Onun için burada ne aradığını sordum. Birkaç yumurta almak için gelen bir turisti vurmak istemem. Ama Martin'i arıyor olman, beni durdurmaya çalışacağını gösterir."</p>

  <p>“Ne için durduracağım?”</p>

  <p>“Anlaşmamı yerine getirmeme engel olacaksın.”</p>

  <p>"Bir anlaşma filan bilmiyorum ama acaba bana Martin olmadığını mı söylemek istiyorsun."</p>

  <p>“Elbette değilim. Onu Çok uzun zaman önce öldürdüm.”</p>

  <p>“Niçin? Yalnızca bir deney pilotuydu.”</p>

  <p>"Kişisel bir nedeni yoktu. Tıpkı senin ölümünde olduğu gibi. İkinci Dünya Savaşı'nda Vahşi Bili Donovan ile birlikte OSS (Stratejik Hizmetler Servisi) kuruluşunda çalıştım. Bugün tanımladıkları gibi bir tetikçiydim. Savaştan sonra birkaç görev daha yaptım ve emekliye ayrılmak istediğimi söyledim. Patron bunu yapmama izin vermedi. Çok fazla şey biliyordum. Sonunda bir uzlaşma yaptık. Bir görev daha vereceklerdi bana. Tek sorun bu görevin ne zaman yerine getirileceğini bilmemeleriydi. Beş ay ya da beş yıl sonra olabilirdi.” Gülerek devam etti. "Hiç kimse ve özellikle ben bu kadar uzun süreceğini tahmin edemedik."</p>

  <p>Austin yaşlı adamın çiftçi aksanından uzaklaştığını fark etti.</p>

  <p>“Kimi öldürecektin?”</p>

  <p>"Hükümetin büyük bir sırrı vardı kimsenin bilmesini istemiyorlardı. Kurdukları sistem birinin ortaya çıkıp çok fazla soru sorduğu takdirde protokolün harekete geçmesini sağlayacaktı. Zekice bir plandı. Avım bana gelecekti. Beni bu ıssız çiftliğe yerleştirdiler. Sen soru sormaya başlayınca, bir dizi emir verildi. Bu aşamalardan biri sana benim yerimi söyleyecekti. Sonuncu emir ise bana meclis başkanını öldürmek &nbsp;&nbsp;&nbsp;&nbsp;&nbsp;&nbsp;&nbsp; konusundaki protokolün geçerli olduğunu bildirecekti. Anlaşılan meclis başkanı hükümetin sırrını öğrenmişti ve çevreye anlatacaktı."</p>

  <p>"Sözünü ettiğin protokol elli yıl öncesine dayanıyor. Öldürmen gereken kongre üyesi yıllar önce zaten öldü."</p>

  <p>“Önemli değil,” dedi adam başını sallayarak. "Ben emirleri yerine getiriyorum, işin acı tarafı bu sırrın çok eski olması ve artık hiçbirinin öneminin kalmaması." Yine yaşlı bir çiftçi gibi konuşmaya baslarken mavi gözleri sertleşti. "Geldiğine sevindim evlat. Bunu yaptıktan sonra resmen emekli olacağım."</p>

  <p>Tüfek tekrar göğsüne doğru yükselince Austin kulakları sağır edecek patlamaya hazırlandı. İradesiyle merminin göğüs kafesini parçalamasını önlemek istercesine mide kaslarını gerdi. Eğer düşünecek zamanı olsaydı, ölümden kılpayı kurtulduğu sayısız görev sonrasında, yarı sağır, yarı kör seksenlik bir adamın elinde ölmenin ne kadar gülünç olduğu konusunda yorum yapabilirdi.</p>

  <p>Bir anda Martin'in arkasında biri belirdi. Buzz gelmişti, ihtiyarın gözleri Austin'in yüz ifadesinin değiştiğini görecek kadar keskindi. Arkasını döndüğü anda Buzz haykırdı.</p>

  <p>“Sen babam değilsin!”</p>

  <p>İhtiyarın bedeni Buzz'un tüfeği görmesini ilk anda engellemişti ama bakışları adamın yüzünden elindeki silaha çevrildi. Çiftçi tüfeğini omzuna yasladı ama aradan geçen yıllar reflekslerini yavaşlatmıştı. Austin'in bir saniye içinde karar vermesi gerekiyordu. Kafasını öne eğip öfkeli bir boğa gibi ihtiyara arkadan saldırabilirdi. Yeterli zaman yok diye karar verdi.</p>

  <p>“Martin!” diye haykırdı ve aynı anda saman yığınındaki yabayı kaptı.</p>

  <p>Ciftçi yüzünü dönünce cirit atar gibi yabayı fırlattı. Martin'in silahı tutan koluna nişan almıştı ama ihtiyar adam üstüne gelen yabaya doğru bir adım atınca sivri uçları kalbine ve ciğerlerine saplandı. Acıyla bağırırken namlusu tavana çevrili tüfek patladı. Ahırdaki at huysuzlandı ve bölmesinin duvarlarını yıkmak istercesine tekmelemeye başladı. Tüfek Martin'in elinden kaydı. Gözleri yuvalarında döndü ve tahta zemine düştü.</p>

  <p>Austin gerekli olmadığı halde alışkanlıkla tüfeği uzağa itti. Buzz bir an için geçirdiği şoktan donup kalmıştı ama kendini topladı ve yerde yatan adamın yanına diz çöktü. Yüzünü görebilmek için adamı çevirdi.</p>

  <p>Buzz bir süre yüzünü inceledi ve alçak sesle konuşup Austin'i rahatlattı. "Hayır kesinlikle babam değil. Öncelikle boyu çok uzun. Babam da benim gibi tıknazdı. Yüzü de hiç benzemiyor. Tanrı aşkına kim bu adam?"</p>

  <p>“Kendini Martin olarak tanıttı ama gerçek adı değildi. Gerçek adını bilmiyorum.”</p>

  <p>“Niçin seni ya da ikimizi öldürmek istiyordu?”</p>

  <p>"Aslında bilmiyordu. Bir zamanlar Almanların kullandığı bombalara benziyordu. Bomba ekibi fitilini sökmeye çalışırken patlardı. Bu arada senin arabada bekleyeceğini sanmıstım."</p>

  <p>"Denedim ama sonra çıkıp dolaşmak istedim. Evin arkasında da kimseyi göremeyince seni aramak için ahıra geldim."</p>

  <p>“Geldiğine sevindim, dedi Austin ve dikkatle dinledi. "Galiba bir ses duydum."</p>

  <p>Yerde yatan adama son kez baktı. "Mutlu bir emeklilik yaşamı dilerim Bucky," diyerek kapıya doğru yürüdü.</p>

  <p>Buzz da ardından bahçeye çıktı ve tepesinde mavi ışığı yanıp sönen siyahbeyaz bir arabanın ormanın içinden gelip bir toz bulutu arasında kapının önünde durduğunu gördüler. Arabanın kapısında büyük harflerle SERIF yazıyordu. Mavi üniformalı iki erkek indi. Biri iri yarı ve gençti, diğeri ise ince, uzun ve kır saçlıydı. Genç adam eli tabancasının kılıfında onlara yaklaştı. Rozeti şerif yardımcısı olduğunu gösteriyordu.</p>

  <p>“Hanginiz Austin'siniz?”</p>

  <p>“Benim,” dedi Kurt.</p>

  <p>Herhalde kaçamak bir yanıt almaya kendini hazırlamıştı ki, ne diyeceğini bilemedi.</p>

  <p>Yaşlıca olanı yardımcısını kenara itti. "Ben Serif Hastings. Bucky Martin'i gördünüz mü?"</p>

  <p>“Ahırda,” dedi Austin.</p>

  <p>Şerif yardımcısı ahıra girdi ve birkaç dakika sonra bembeyaz bir yüzle çıktı.</p>

  <p>Tanrım, diyerek silahını çekmeye çalıştı. "İhtiyar Bucky ölmüş. Kalbine bir yaba saplanmış. Bunu hanginiz yaptı?"</p>

  <p>Hastings yardımcısını sakinleştirmek için işaret etti ve cinayet masasını aradı.</p>

  <p>“Bay Austin bana neler olup bittiğini anlatabilir misiniz?&nbsp; "Martin yanında duran tüfeğiyle bizi öldürmek istedi. Onu öldürmek zorunda kaldım. Aslında engellemeye çalışıyordum, ama sonuç farklı oldu."</p>

  <p>"Teşekkürler ama ben olup biten her şeyi öğrenmek istemiştim. Beni Washington'dan aradılar."</p>

  <p>"Washington'dan mı?"</p>

  <p>"Evet. Önce valinin bürosundan arayıp beklememi söylediler ve sonra şu manyak Amiral Sandecker'e bağladılar. Amiral bana Austin adlı adamının yaşamının tehlikede olduğunu, derhal Martin'in çiftliğine gitmemi yoksa orada bir cinayet işleneceğini söyledi. Birinin öldürüleceğini nereden bildiğini sorunca, aptalca sorular sormaktan vazgeçip derhal yola cıkmazsam göbeğime yeni bir delik daha açacağını söyledi." Sırıtarak devam etti. "Sanırım haklıymış." Dönüp Buzz'a baktı. "Senin adın ne?"</p>

  <p>“Buzz Martin.”</p>

  <p>Şerif şaşkınlıkla gözlerini kırpıştırdı. "Ölen kişiyle bir akrabalığın var mı?"</p>

  <p>Austin ile Martin bu soruya nasıl bir yanıt vereceklerinden emin olmayarak bakıştılar.</p>

  <p>Sonunda Austin başını salladı. "Umarım bol vaktiniz vardır şerif, çünkü çok uzun bir öykü olacak."</p>
</body>
</html>
