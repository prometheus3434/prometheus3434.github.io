<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_38"><a name="_Toc356429286">Bölüm 38</a></h2>

  <p>Gogstad gemisinin güvertesindeki masanın çevresinde toplanan elli erkek zırhlar ve pelerinler yerine koyu renk takım elbiseler giymişlerdi ama bu sahne bin yıl öncesinde bir pagan kutlamasından alınmış olabilirdi. Meşalelerin ışığı duvarlardaki Ortaçağ silahlarının keskin kenarlarında yansıyor ve adamların yüzlerinde titrek gölgeler oluşturuyordu. Bu tiyatral etki bir rastlantı değildi. Brynhild büyük salonu yönetmenliğini yaptığı geniş kapsamlı bir tiyatro sahnesi gibi hazırlamıştı.</p>

  <p>Gogstad yönetim kurulu üyeleri dünyanın en önde gelenleri arasındaydılar ve her kıtanın çeşitli ülkelerinden gelmişlerdi. Çokuluslu şirketlerin yöneticileri, gizli pazarlıklarından dolayı bazı hükümetlerden bile daha fazla güç sahibi olan işadamları, kariyerlerini kendi ülkelerinin gerçek yöneticileri olan zengin sınıfa borçlu bulunan geçmişin ve günümüzün bazı politikacıları burada toplanmıştı. Her renkten, her ırktan insan vardı ve fiziksel görünümleri ile ten renklerinin arasındaki farklılıklara karsın doymak bilmeyen açgözlülükleri onları birbirine bağlıyordu. Yüz ifadeleri ve hareketleriyle aynı parlak cilalı kendini beğenmişliği sergiliyorlardı.</p>

  <p>Brynhild Viking gemisinin güvertesindeki masanın başında yerini almıştı.</p>

  <p>“Hoş geldiniz beyler,” diye söze başladı.</p>

  <p>"Bu kadar kısa sürede gelebildiğiniz için teşekkür ederim. Birçoğunuzun çok uzaklardan geldiğini biliyorum, ama bu yolculuğu yapmaya değdiğini göreceksiniz. Yüzlerine teker teker bakarken, prova edilmiş gülüşlerinin ve keskin bakışlarının ardındaki hırsı fark edip mutlu oldu. "Bu odada bulunan bizler, dünyanın gördüğü tüm hükümetlerden çok daha güçlü bir kuruluş olan Gogstad’ın yüreğini ve ruhunu oluşturuyoruz. Sizler yalnızca bu kuruluşun en üst kişileri değilsiniz, aynı zamanda tıpkı on ikinci yüzyılda Kudüs'de kurulan Şövalyeler Birliği gibi gizli bir örgütün üyelerisiniz."</p>

  <p>“Moral verici güzel sözlerinizi daha başında kestiğim için beni bağışlayın ama,” dedi Grimley adında balık gözlü bir ingiliz silah satıcısı. "Bize yeni bir şey söylemiyorsunuz. Umarım altı bin millik yolculuğu bizim ne denli olağandışı bir grup olduğumuzu açıklamanızı dinlemek için yapmamışımdır."</p>

  <p>Brynhild gülümsedi. Yalnızca yönetim kurulu üyeleri onunla eşit düzeyde konuşabilirlerdi.</p>

  <p>"Hayır Lord Grimley. Planlarımızın inanılmaz bir hız kazandığını bildirmek için sizleri çağırdım."</p>

  <p>İngiliz soylusu yine de etkilenmemişti. Kötü bir koku alıyormuş gibi uzun burnuyla havayı kokladı. "Başlangıçta dünyanın su kaynakları üzerindeki tekelin kurulmasının yıllar süreceğini söylemiştiniz. Şimdi sanırım bu süre aylar sürecek kadar kısaldı, değil mi?"</p>

  <p>Hayır, Lord Grimley, ben birkaç günden söz ediyorum. Masanın etrafındakiler mırıldanırken, Grimley'nin yüzüne bir yalaka gülüşü yerleşti. "Söylediklerimi unutun ve lütfen devam edin."</p>

  <p>“Memnun oldum,” dedi Brynhild. "Daha önceki aylık raporlarımda planlarımızın düzgün ama ağır ilerlediğini bildirmiştim. Her gün başka bir su kaynağını satın alıyorduk ama tanker filomuzu inşa etmek epey uzun sürdü. Okyanuslar üzerinden suyu taşımak için tasarladığımız dev balonlarda bazı sorunlar çıktı. Ve son olarak da projemiz Ulusal Sualtı ve Denizcilik Kurumu'nun ilgisini çekti."</p>

  <p>Howes adındaki Amerikalı emlak baronu son cümlenin anlamını ilk kavrayan kişi oldu, "NUMA mı? Bizim varlığımızı nasıl öğrendiler?"</p>

  <p>"Karmaşık bir öykü. NUMA'nın ilgilendiği yönleri açıklayan ayrıntılı bir rapor sizlere dağıtılacak. Şimdilik adamlarının inatçı ve şanslı olduğunu söylemek yeterli."</p>

  <p>“Ciddi bir konu,” dedi Amerikalı. "Önce gazetenin araştırması ve şimdi de bu iş çıktı."</p>

  <p>"Ne o gazete ne de bir başkası hazırlanan öyküyü yayınlamayacak. Yaptıkları araştırmanın tüm kayıtları yok edildi. NUMA konusuna gelince, onların da safdışı bırakıldığını söyleyebilirim."</p>

  <p>“Yine de kaygı verici bir durum,” dedi Howes. "Adımlarımızı gizli tutabilmek için milyonlar harcadık ama her şey bir anda açığa çıkabilir."</p>

  <p>Tüm kalbimle size katılıyorum, diye yanıtladı Brynhild. "Gizliliğimizi korumak için elimizden geleni yaptık. Bu boyutlarda ve sürede gerçekleşen bir işin sonsuza dek dikkat çekmemesi olanaksızdır. Faaliyetlerimizi kamuoyundan saklamak için ördüğümüz duvar çatlamaya başladı. Bir zaman sonra böyle olacağını tahmin ettiğimden şaşırmadım, ama acele davranmamız gerektiğini gösterdi bize."</p>

  <p>“Yani NUMA yüzünden planlarımızı acilen uygulayacağımızı söylemek istiyorsunuz?”</p>

  <p>“Hayır. Olayların akısında Çok sanslı bir gelişme oldu.”</p>

  <p>Heimmler adındaki Alman banker konuyu herkesden önce kavradı. "Planların önemli ölçüde hız kazanmasının bir tek yolu olabilir," dedi kendisine canlı bir tavşan sunulmuş bir boğa yılanı ifadesiyle. "Cabrai tuzdan arındırma yöntemini kusursuz hale getirdiniz."</p>

  <p>Brynhild masanın çevresindeki mırıltıların kesilmesini bekledi. "Daha da iyisi," dedi zafer dolu bir sesle. "Yöntemi bizim için Dr. Cabrai geliştiriyor."</p>

  <p>“Cabrai,” dedi Alman. "Basındaki haberlerden hayatta olduğunu duymuştum ama..."</p>

  <p>"Hayatta ve sağlığı yerinde. Anasazyum maddesi yalnızca bizim elimizde bulunduğundan, Gogstad ile çalışmayı kabul etti. Şu anda laboratuvarda bir gösteri için hazırlık yapıyor. Kısa bir süre sonra size bu mucizeyi göstereceğim. Toplantıdan önce Dr. Cabrai ile görüştüm. Bir saat içinde hazır olabileceğini söyledi. Bu arada yemek salonunda sizler için hazırlanan yiyeceklerin tadına bakabilirsiniz. Laboratuvara ulaşım konusunu denetlemek zorundayım, biraz sonra sizinle görüşürüz."</p>

  <p>Yöneticiler büyük salondan çıkarken, Brynhild ana binanın girişine gitti. Geniş verandanın önüne bir dizi koyu yeşil araba sıralanmıştı. Her arabanın yanında bir sürücüyle, nöbetçi duruyordu.</p>

  <p>“Her şey hazır mı?” diye sordu en öndeki arabanın nöbetçisine.</p>

  <p>“Evet, efendim, hazır oldukları zaman konukları götürebiliriz.”</p>

  <p>Yeraltı treni laboratuvara ulaşmanın en kestirme yoluydu, ama küçük gruplar halinde teknisyenleri getirip götürmek için yapılmıştı. Yönetim kurulu üyeleri gibi daha kalabalık bir grubu arabalarla aşağıya indirmek daha kolaydı. Brynhild hiçbir işi şansa bırakmazdı. En öndeki araca bindi ve sürücüye kendisini göle götürmesini emretti. Birkaç dakika içinde araç, suyun kenarındaki alçak tepeye ulaştı. Brynhild iskeleye bağlanan birkaç basamağı inerek ve kayıkhaneye girdi.</p>

  <p>Bu bina aslında laboratuvara giden asansörleri gizlemek için inşa edilmişti.</p>

  <p>Yumurta biçimli asansörün önünden geçip, yük asansörüne bindi ve laboratuvarın tam ortasına doğru yürüdü. Kubbeli binada bir heyecan havası esiyordu.</p>

  <p>Francesca kontrol konsolunda çalışıyordu. Brynhild'i görünce, "Ben de simdi sizi çağıracaktım. Örnek gösteriyi tahmin ettiğimden daha erken sergileyebilirim."</p>

  <p>“İşe yarayacağından emin misin?”</p>

  <p>“İsterseniz kısa bir örnek verebilirim.”</p>

  <p>Brynhild bir an düşündü. "Yoo, bizim yöntemin nasıl işlediğini gördükleri zaman yüz ifadelerini incelemek istiyorum."</p>

  <p>Francesca buluşunu sahiplenircesine çoğul konuşmasını duymazlıktan geldi.</p>

  <p>“Şaşıracaklarına eminim.”</p>

  <p>Brynhild kemerine takılı telefonla yöneticilerin aşağıya getirilmesini emretti.</p>

  <p>Yarım saat içinde hepsi laboratuvardaydı. Brynhild, Francesca'yı tanıştırınca, güzel Brezilyalı bilim kadınını görenlerin arasında beğendiklerine dair mırıldanmalar oldu. Çevresini saran sert bakışlı adamlara gülümserken, Francesca bir su yalağının çevresine toplanmış aç sürüngenlere ne kadar benzediklerini düşünüyordu. Daha fazla para ve güç sahibi olma hırslarından dolayı yaşamının on yılını yağmur ormanlarında geçirmiş olduğunu bir kez daha kendisine hatırlatmasına gerek yoktu. Chulo Kabilesi'yle yaşayıp kurtarılmayı beklerken, buluşundan yararlanamayan belki milyonlarca insan susuzluktan ölmüştü.</p>

  <p>Francesca bu kadar kötülüğün bir tek odada toplanmasına hiç tanık olmamıştı, ama nefretini gizlemeyi basardı. "Aranızdan kac kişinin bilimsel eğitim almış olduğunu bilmiyorum, ama göreceklerinizin ardındaki temel ilkeleri kavrayabilmek için teknik bilgiye gerek yok. Benim yöntemim uygulama açısından oldukça karmaşıktır ama kuramsal, olarak çok basittir. Tuzdan arındırma yöntemleri eski Yunanlılardan bu yana uygulanmıştır, fakat bu tekniklerde suyu buharlaştırmak için işitil mak, elektrikden geçirmek, bir cocuğun sahilde kumları eleyerek böI cek kabuğu araması gibi zarımsı incelikte elekten geçirmek gibi fizik; sel işlemler kullanılmıştır. Ben, tuzlu suyun içindeki kimyasal maddelerin moleküler yapısını atom düzeyinde değiştirmenin daha kolay olacağını düşündüm.</p>

  <p>İfadesiz suratlı Alman banker atıldı. "Dr. Cabrai sizin yönteminiz simyaya benziyor."</p>

  <p>"Çok yerinde bir benzetme. Gerçi simya hiçbir zaman amacına ulaşamamıştı, ama kimya biliminin temelini oluşturdu. Tıpkı simyacılar gibi ben de belirli bir maddeyi altına çeviriyordum. Bu madde mavi altındı ve dünya yüzündeki tüm minerallerden daha değerliydi. Bunu başarmak için bir sihirbazın değneğine ihtiyacım vardı. Anasazyumun durduğu tankı işaret etti. “Bunun içinde bu işlemin uygulanmasını sağlayan katalizör var. Tuzlu su bu maddeyle temas edince, saflasıyor."</p>

  <p>"Bu mucizeyi ne zaman görebileceğiz?" diye sordu Lord Grimiey.</p>

  <p>"Bu tarafa gelirseniz," diyerek konukları bilgisayar konsoluna götürdü. Parmakları klavyenin üzerinde dans etti. Pompaların boğuk homurtusu ve akan suyun sesi duyuldu. "Tuzlu su başınızın üstündeki ana borudan geliyor. Şu tanka dolacak. Birkaç dakika sürer."</p>

  <p>Grubu katalizörün bulunduğu tankın öte yanına götürdü. Kuşkuların büyüdüğü birkaç dakika boyunca konuşmadı. Sonra bir göstergeyi kontrol edip başka bir ana boruyu işaret etti. "Bu boru tuzdan arınmış suyu dışarı taşıyor. Bu değişim sırasında oluşan ısıyı hissedebilirsiniz."</p>

  <p>“Anladığıma göre, bu ısı enerji üretmek için kullanılabilecekmiş,” dedi Amerikalı.</p>

  <p>"Doğru. Şimdilik temiz su ısıyı dengelemek için gölün soğuk suyuna karışıyor. Ama bazı düzenekler yapılırsa ortaya çıkan enerji bu fabrikayı çalıştırmak için kullanılabilir. Hatta dışarıya satılabilecek kadar enerji de üretilebilir."</p>

  <p>Yönetim kurulu üyeleri arasında mırıltılar yükseldi. Adamların suyun yanı sıra ucuz enerjiden kazanacakları milyarlarca doları hesaplarken yaydıkları açgözlülük duygusunu rahatça algılayabiliyordu.</p>

  <p>Francesca tatlı suyun geçtiği boruya bağlı dikey sarmal borunun yanına gitti.</p>

  <p>Sarmal borunun ucunda bir musluk ve kağıt bardaklar vardı. "Bu soğutma ünitesi ısıyı sudan ayırıyor," diye açıklayıp bir teknisyene döndü. "Bundan önce elde edilen suyun kalitesi nasıldı?"</p>

  <p>“En iyi zamanda bile acıydı,” dedi teknisyen.</p>

  <p>Francesca musluğu açıp bir bardak doldurdu. Bir şarap uzmanı gibi ışığa tutup inceledi, tadına baktı ve hepsini içti. "Biraz ılık ama şimdiye dek içtiğim tüm doğal kaynak sularıyla kıyaslayabilirim."</p>

  <p>Brynhild öne çıkıp bir bardak doldurdu ve içti. "Tanrıların iksiri," dedi zafer dolu bir sesle.</p>

  <p>Yöneticiler susuzluktan kıvranan öküzler gibi musluğa atıldılar. Bardaklar boşaldıkça hayret çığlıkları yükseldi. Herkes bir ağızdan konuşmaya başladı.</p>

  <p>Sanki gençlik iksiri akıyormuş gibi hepsi musluğun basında toplanmışken Brynhild, Francesca'yı daha sessiz bir yere götürdü.</p>

  <p>“Tebrikler Dr. Cabrai. Yönteminizin çok başarılı olduğu anlaşılıyor.”</p>

  <p>“Bunu on yıl önce de biliyordum,” dedi Francesca.</p>

  <p>Brynhild'in düşüceleri geçmiş değil geleceğe yönelikti. "Bu yöntemi uygulamasını benim teknisyenlere öğrettiniz mi?"</p>

  <p>"Evet. Uygulamada bazı değişiklikler yapmak zorunda kaldım. Biliyorsunuz buluşumu kusursuz biçime getirmeye çok yaklaşmıştınız."</p>

  <p>"Yani zaman içinde kendi başımıza biz de başarabilirdik, öyle mi? "</p>

  <p>Francesca bir an düşündü. "Sanmıyorum. Sizin kullandığınız yöntemle benim yöntemim paralel çizgiler gibiydi. Ne kadar birbirlerine yaklaşırlarsa yaklaşsınlar, asla çakışmayacaklardı. Simdi ben yapacağıma söz verdiklerimi gerçekleştirdiğime göre, sizin de verdiğiniz sözü tutma zamanınız geldi."</p>

  <p>“Ah evet, şu pazarlık,” diyerek Brynhild kemerindeki telefonu açtı. Soğuk mavi gözlerini Francesca’nın gözlerine dikerek konuştu. "Kradzik kardeslere söyleyin NUMA'lı kadın artık onlarındır."</p>

  <p>“Durun!” Francesca, Brynhild'in kaslı koluna atıldı. "Söz verdiniz..."</p>

  <p>Brynhild daha ufak tefek kadını kolayca silkeledi. "Bana güvenilmeyeceğini de söylemiştim. Yönteminizi bize öğrettiğinize göre artık arkadasınız işime yaramaz." Telefonu tekrar kulağına götürdü. "Ne demek istiyorsun?" diye bağırdı.</p>

  <p>Geniş alnında fırtına bulutları belirdi. "Ne zaman?" Telefonu tekrar kemerine taktı. "Sizinle daha sonra görüşeceğim," diye konuşmasını bitirdi ve sert bir dönüşle asansöre doğru yürüdü.</p>

  <p>Francesca şoktan donup kalmıştı. Brynhild'in ihanetini algılayınca, on yıl boyunca kendisine güç veren ateşli öfke tekrar alevlendi. Eğer Gamay ölmüsse, verdiği kararla yasaması daha kolay olacaktı. Kararlı bir ifadeyle, boruların arasına doğru yürüdü.</p>
</body>
</html>
