<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_3" style="margin-top:12.0pt;margin-right:-.1pt;margin-bottom:4.8pt;margin-left: 0cm;mso-para-margin-top:12.0pt;mso-para-margin-right:-.1pt;mso-para-margin-bottom: .4gd;mso-para-margin-left:0cm;text-align:justify"><a name="_Toc356429251">Bölüm 3</a></h2>

  <p>Venezüella Yağmur Ormanları Ağaçların dalları güneşin ışıklarını engellediğinden, durgun gölcüğün siyah suyu olduğundan daha derin görünüyordu. Gamay MorganTrout, keşke Venezüella hükümetinin insan yiyen Orinoco timsahlarını vahşi doğaya saldığı haberini okumamış olsaydım diye düşünerek ince bedenini suya bıraktı. Biçimli bacaklarının güçlü darbeleriyle cehennem karanlığının içinde kayboldu. La Brea, Kaliforniya'daki katran çukurlarına gömülen tarih öncesi yaratıkları da aynı duygulara kapılmıştı diye geçirdi içinden. Stingray video kamerasının çifte halojen lambasını yakıp dibe doğru yüzdü. Hafif akıntıyla sallanan ıspanağı andıran bitkilerin üzerinden geçerken kalçalarına bir şeyin değdiğini hissetti.</p>

  <p>Korkudan çok öfkeye kapılarak arkaya dönerken eli kemerine takılı bıçağına uzanmıştı. Yüzündeki maskeden ancak birkaç santim uzakta pembe tombul bir suratın ortasında minik kara gözler ve uzun bir burun görünüyordu. Balığın burnu azarlayan bir parmak gibi ileri geri gidiyordu. Gamay elini bıçağın kınından çekip, balığın burnunu öteye itti.</p>

  <p>Biraz dikkatli ol! Sözcükler hava borusundan gürültülü baloncuklar olarak boşaldı.</p>

  <p>İnce ağız dostça bir gülümseme ile açılınca keskin dişli bir palyaço suratına benzedi. Sonra nehir yunusu olduğu yerde dönüp aşağıdan yukarıya bakmaya başladı.</p>

  <p>Gamay gülünce kahkahası bir yanardağın patlama öncesi homurtuları gibi çıktı.</p>

  <p>Parmağıyla su yüzüne çıkmasına yardımcı olacak dengeleme aygıtının vanasına bastı ve birkaç saniye içinde kutudan fırlayan yaylı oyuncak gibi durgun yüzeye ulaştı. Sismi s hava balonuna yaslanıp dişlerinin arasındaki ağızlığı çıkardı ve gülmeye başladı.</p>

  <p>Paul Trout üç metrelik şişme Bombard botun içinde biraz ilerde oturuyordu. İyi bir dalgıç yardımcısı görevini üstlenerek karısının suyun altındaki hareketlerini hava baloncuklarından izlemişti. Bir anda onu karşısında neşe içinde görünce şaşırmıştı. Takmadığı yakın gözlüklerinin üzerinden bakarmış gibi klasik pozuyla başını eğmiş ona bakıyordu.</p>

  <p>İyi misin sen? diye sordu iri ela gözlerini kırparak.</p>

  <p>Çok iyiyim, dedi Gamay ama iyi olmadığı belliydi. Paul’un yüzündeki şaşkın ifade kahkahalarını biraz daha arttırdı ve su yutunca öksürmeye başladı.</p>

  <p>Kahkahadan gülerken boğulmak fikri aklına gelince gülmesi daha da fazlalaştı.</p>

  <p>Dalgıç aygıtının ağızlığını tekrar dişlerinin arasına yerleştirdi ve Paul şişme botu yaklaştırıp elini uzattı, iyi olduğundan emin misin?</p>

  <p>Evet iyiyim. Kendini topladı ve ağızlığı çıkardı. Islak bir köpek gibi birkaç kez öksürdü. "Bota çıksam iyi olacak."</p>

  <p>Şişme botun kenarına tutunup dalma araç gerecini uzattı ve Paul aşağıya eğilip karısının altmış kiloluk bedenini kolayca yukarı çıkardı. Taba rengi şortu, omzunda apoletleriyle askeri tip gömleği ve geniş kenarlı poplin şapkasıyla Victoria döneminin Kaşif1er Kulübü'nden kaçmış birine benziyordu. Boynunda, Adem elmasının altında tropik bir kelebek gibi duran nesne ise takmayı çok sevdiği papyonlarından biriydi. Bir peştemalın resmi giysi sayıldığı, Venezüella'nın yağmur ormanlarının derinliklerinde bile giyimine özen göstermeyi ihmal etmezdi.</p>

  <p>Göz alıcı giyim tarzı, Cape Cod'daki balıkçılık günlerinden kalma öldürücü fiziksel gücünü maskeliyordu. Avuçlarındaki nasırlar yok olmuştu ama balık kasalarını taşımakla edindiği kasları, jilet gibi ütülenmiş giysilerin altında varlığını sürdürdüğü gibi bir doksan beşlik bedenini en iyi ne şekilde kullanacağını da çok iyi biliyordu.</p>

  <p>"Derinlik ölçeği suyun yalnızca on metre olduğunu gösterdiğine göre, aşırı neşenin nedeni herhalde nitrojen fazlasından kaynaklanamaz, dedi her zamanki analizci yaklaşımıyla.</p>

  <p>Gamay omuzlarına kadar inen koyu kırmızı saçlarındaki tokayı çıkardı. Zaten saçlarının renginden dolayı, şarap uzmanı olan babası, Beaujolais şaraplarının imal edildiği üzümlerin cinsini ona ad olarak vermişti.</p>

  <p>Konuyu derinliğine anlayan bir gözlemcisin hayatım,&nbsp; dedi Gamay saçlarının suyunu akıtırken. "Sinsice hareket ettiğimi sandığım anda birinin bana sinsilik ettiğini geçirdiğim için gülüyordum."</p>

  <p>Paul gözlerini kırptı. "Çok rahatladım. Her şey açıkça anlaşılıyor. Sinsilik etmek bana kalırsa..."</p>

  <p>Gamay güzel bir gülüşle yanıtladı "Şu Cyrano denilen yunus arkamdan yaklaşıp beni burnuyla dürttü."</p>

  <p>“Onu suçlu bulamam,” derken &nbsp;Groucho Marx 'ı çağrıştıran bir biçimde kaşlarını kaldırmış karısının vücudunu süzüyordu.</p>

  <p>"Annem beni papyon takıp, Saçlarını ortadan ayıran erkekler konusunda uyarmıştı."</p>

  <p>“Sana hiç Lauren Hutton'a benzediğini söylemiş miydim?" dedi Paul hayali bir purodan bir nefes çekerek. "Ayrıca ön dişlerinin arasında seksi bir boşluk olan kadınların bana çok çekici geldiğini biliyor muydun?"</p>

  <p>Bahse girerim bunları gördürün tüm kızlara söylüyorsun, dedi Gamay sesine Mae West'i andıran bir boğukluk katarak. "Buna karşılık Cyrano'nun sevgiyle dolu dokunuşundan bilimsel bir sonuç çıkardım."</p>

  <p>Yani burun fetişin mi var?</p>

  <p>Ciddi bir tavırla kaşlarını kaldırılıp Kocasına baktı. "Hayır, belki olabilir ama konu farklı. Nehir yunuslarının tuzlu sularda yasayan akrabalarına oranla daha ilkel düzeyde geliştiklerini öğrendim. Ama buna karşın onlar da zeki, oyun oynamasını seviyor ve güçlü bir mizah duyguları var."</p>

  <p>"Eğer rengin pembe ve gri olsaydı, yüzgeçlerinin ucunda açıkça parmağa benzeyen uzantılar bulunsaydı, kafan da şekli bozulmuş bir kavuna benzeseydi, senin de güçlü bir mizah duygusuna gereksinimin olurdu."</p>

  <p>Bir derin deniz jeologuna göre pek de kötü bir biyolojik gözlem sayılmaz.</p>

  <p>Yardımcı olabildiğime sevindim.</p>

  <p>Bu kez kocasını dudaklarından öptü. "Burada olmana gerçekten Çok seviniyorum.</p>

  <p>Üstelik nehrin profilini çıkarmak için bilgisayarda az mı uğraştın. Aslında iyi bir değişiklik oldu. Bir bakıma eve döneceğimiz için üzülüyorum."</p>

  <p>Paul çevresindeki dinginliğe baktı. "Doğrusu ben de hoşlandım. Burası bir ortaçağ katedraline benziyor. Gerçi içlerinden bazılarının karımla bu kadar yakın olmasını sevmiyorum ama hayvanlar da oldukça eğlenceliydi."</p>

  <p>Cyrano ile aramızda yalnızca platonik bir ilişki var, dedi Gamay kibirli bir ifadeyle çenesini havaya dikerek. "Ona bir kıyak yapmamı istediği için dikkatimi çekmeye çalışıyordu."</p>

  <p>Kıyak mı?</p>

  <p>Bir balık vermemi istiyor. Kürekle botun kenarına vurunca, bulundukları gölcüğün nehre karıştığı yerde bir hareketlenme oldu ve pembemsi-gri renkli, sırtında uzun bir solungaç olan yunus bota doğru yaklaştı, çevresinde döndü ve hava deliğinden aksırır gibi bir ses çıkardı. Gamay balık parçalarını suya atınca ince uzun ağzı yüzeye çıktı ve açlıkla yiyeceklere saldırdı.</p>

  <p>"Yunusların çağrılara yanıt verdiği konusundaki destansı öyküleri kanıtlamış olduk. Yerel balıkçılara av için yardımcı oldukları konusunda bize anlatılanlara inanmaya başlıyorum."</p>

  <p>"Ayrıca kendisine yiyecek vermen için Cyrano'nun seni çok iyi eğittiğini de kanıtlıyorsun."</p>

  <p>"Doğru ama bu yaratıkların aslında tuzlu su yunuslarının gelişmelerini tamamlamamış bir türü olmaları gerekiyor. Bu nedenle fiziksel gelişimlerinden önce beyinlerinin gelişmiş olması da bana ilginç geliyor."</p>

  <p>Birkaç dakika botun çevresinde dolasan balığı izlediler ve havanın karardığını fark ederek geri dönmeye karar verdiler.</p>

  <p>Gamay dalış takımlarını yerleştirirken, Paul dıştan takma motoru çalıştırdı ve gölcükten ağır ağır akan nehre doğru ilerlediler. Mürekkebi andıran suyun rengi acık yeşile dönüverdi. Yunus da bir süre botu izledi ama başka balık verilmeyeceğini anlayınca bir savas uçağı gibi hızla uzaklaştı Bir süre sonra nehrin kıyısındaki sık orman yerini bir açıklığa bıraktı. İspanyol sömürge tarzı beyaz boyalı, dik kiremit çatılı evin çevresine yayılmış sazlı damlı kulübeler göründü.</p>

  <p>Küçük iskeleye botu bağlayıp eşyalarını aldılar ve peşlerinde gevezelik eden yarı çıplak bir grup Kızılderili cocukla birlikte beyaz eve doğru yürüdüler.</p>

  <p>Ürkütücü görünüşlü ÍspanyolKızılderili kökenli kahya kadın elindeki süpürgeyi bir savaş baltası gibi sallayarak çocukları uzaklaştırdı. Altmış yaslarında, gümüş rengi saçlı, önü işlemeli beyaz bir gömlek, keten pantolon ve el yapımı sandaletler giymiş olan adam çalışma masasındaki isini bırakıp ayağa kalktı.</p>

  <p>Gelenleri mutlulukla karşıladığı belli oluyordu.</p>

  <p>"Sinyor ve Sinyora Trout. Sizi gördüğüme sevindim. Umarım çalışmalarınız iyi gitmiştir."</p>

  <p>Çok iyi gitti Dr. Ramirez, teşekkürler, dedi Gamay. "Yunusların davranışlarının başka noktalarını da sınıflandırmayı başardım. Paul de nehrin bilgisayardaki model çalışmasını tamamladı."</p>

  <p>Benim isim Çok kolaydı, dedi Paul. "Amazon havzası projesindeki araştırmacılara Gamay'in buradaki çalışmalarını bildirip Land-Sat uydusunu bu yöne çevirmelerini istemem yeterli oldu. Bilgisayardaki uğraşımı eve gidince bitirebilirim ve Gamay de bunu habitat analizleri arasında kullanabilir."</p>

  <p>"Gideceğiniz için üzgünüz. Bu kadar küçük bir araştırma için NUMA’nın bize uzmanlarını göndermesi doğrusu büyük bir kibarlıktı."</p>

  <p>"Bu nehirler, bitki örtüsü ve hayvan yaşamı olmasaydı, okyanuslarda hiç yaşam olmazdı, diye yanıtladı Gamay."</p>

  <p>"Teşekkür ederim Sinyora Gamay. Buradaki son gecenizde sizi Çok takdir ettiğimi belirtmek için özel bir yemek hazırladım. "</p>

  <p>Çok naziksiniz, dedi Paul. "Hemen eşyalarımızı toplayalım da malzeme teknesini kaçırmayalım."</p>

  <p>Ben olsam acele etmem, dedi Ramirez. "Tekne her zaman gecikir."</p>

  <p>Bize göre hava hoş, diye yanıtladı Paul. "Sizin çalışmalarınız hakkında daha fazla konuşabiliriz."</p>

  <p>Ramirez kıkırdadı. "Kendimi inzivaya çekilmiş birine benzetiyorum. Botanik bilimini hala eski yöntemlerle sürdürüyorum. Bitkileri kesiyorum, kurutuyorum, kıyaslıyorum ve hiç kimsenin okumadığı raporlar yazıyorum." Birden yüzü aydınlandı. "Bizim nehir yaratıklarının sizler kadar iyi dostları hiç olmamıştı."</p>

  <p>"Belki de çalışmalarımız yunusların yaşam bölgelerinin çevresel tehdit altında olduğunu gösterecektir. Böylece bu konuda bazı önlemler alınabilir, dedi Gamay."</p>

  <p>Ramirez üzüntüyle başını salladı. "Latin Amerika'da birilerinin cepleri doldurulmadıkça hükümet işleri çok ağır yürür. Çok değerli projeler bile bataklığa gömülüp kaybolur."</p>

  <p>Aynen bizdeki gibi. Bizim dipsiz bataklığa da Washington D.C. adı verilir.</p>

  <p>Yapılan şakaya gülerlerken kahya kadın yanında bir yerliyle çalışma odasına girdi. Kısa boylu, tıknaz vücutlu adamın üzerinde yalnızca küçük bir peştamal vardı ve kulaklarında iri bakır halka küpeler sallanıyordu. Kapkara saçları alnına düşen kakül biçiminde kesilmiş, kaşları tıraş edilmişti. Doktorla saygılı bir ifadeyle konuşuyordu, ama fıldır fıldır dönen gözleri ve heyecanlı sesi önemli bir şey olduğunu gösteriyordu. Eliyle sürekli olarak nehri işaret ediyordu. Dr. Ramirez bir çengele asılı geniş kenarlı hasır şapkasını kaptı.</p>

  <p>"Anladığıma göre bir kanonun içinde ölü bir adam varmış. Özür dilerim ama yüz millik çevredeki tek hükümet temsilcisi olduğumdan gidip araştırmam gerekiyor."</p>

  <p>Biz de gelebilir miyiz? diye sordu Gamay.</p>

  <p>"Elbette. Pek Sherlock Holmes sayamadığımdan, eğitimli bilimcilerin görüşlerini her zaman almak isterim. Belki ilgine gelebilir. Bu bey, ölenin bir hayalet ruh olduğunu söylüyor. Konuklarının şaşkın bakışlarını fark ederek ekledi. "Daha sonra açıklarım."</p>

  <p>Evden çıkıp hızlı adımlarla kulübelerin arasından nehrin kıyısına doğru yürüdüler. Köyün erkekleri sessizlik içinde kıyıda toplanmıştı. Çocuklar babalarının bacaklarının arasından olup biteni görmeye çalışıyordu. Kadınlar geride bekleşiyordu. Dr. Ramirez yaklaşınca toplanan kalabalık aralandı.</p>

  <p>İskeleye ağaç gövdesinden yapılma oldukça süslü bir kano bağlıydı. Gövdesi beyaza boyalı kanonun burnu maviydi ve yan tarafında da mavi bir bant vardı.</p>

  <p>İçinde genç bir Kızılderili sırtüstü yatıyordu. Köydeki diğer Kızılderililer gibi üzerinde küçük bir peştemal vardı ve kapkara saçları kakül kesilmişti. Ama benzerlikler burada bitiyordu. Köyün erkekleri kötü ruhların kırmızı rengi göremediğine inandıklarından çıkık elmacık kemiklerini kırmızıya boyuyor ve bedenlerine kırmızı dövme yapıyorlardı. Ölen adamın burnu ve çenesi acık mavi boyalıydı ve aynı renk kollarından aşağıya kadar devam ediyordu. Bedeninin geri kalanı ise bembeyaz boyalıydı. Dr. Ramirez üzerine doğru eğilince, cesedin göğsünde dolaşan yeşil sinekler gölgesinden ürküp havalandı ve yusyuvarlak bir yara izi ortaya çıktı.</p>

  <p>Paul soluğunu tuttu. "Bir kurşun yarasına benziyor."</p>

  <p>Sanırım haklısınız, dedi Dr. Ramirez ciddi bir ifadeyle. "Şimdiye dek gördüğüm mızrak ya da ok yaralarına hiç benzemiyor."</p>

  <p>Dönüp köy halkıyla konuştu ve sonra söylenenleri Trout'lara aktardı.</p>

  <p>"Dediklerine göre nehirde balık tutarlarken kano gelmiş. Renginden hayalet ruhlara ait olduğunu anladıkları için çok korkmuşlar. Boş gibi göründüğü için yanına yaklaşmışlar ve içindeki cesedi görünce nehir boyunca gitmesi için koyvermeyi düşünmüşler. Sonra da doğru dürüst bir cenaze töreni düzenlemedikleri için ruhunun geri gelip kendilerini rahatsız edeceği akıllarına gelmiş. Ve kanoyu buraya çekip sorunu benim başıma atmışlar."</p>

  <p>Niçin bu... hayalet ruhtan korkuyorlar? diye sordu Gamay.</p>

  <p>Doktor gür bıyığının ucuyla oynadı. "Bu beyin mensup olduğu Chulo Kabilesi'nin Büyük Şelale'nin ötesinde yaşadığı söyleniyor. Yerliler onların sislerden doğan hayaletler olduğuna inanıyorlar. Onların bölgesine gidenlerin hiçbiri geri dönmüyor." Eliyle kanoyu işaret etti. "Ama görüyorsunuz işte, bu adam da tıpkı bizler gibi et ve kemikten yapılmış." Kanoya doğru eğilip yüzülmüş hayvan derisinden yapılmış çantayı aldı. Sanki eline bir torba dolusu kara veba almış gibi köylüler hemen geriledi. Doktor yerlilerden biriyle İspanyolca konuşmaya başladı ve adamın konuştukça heyecanlandığı görüldü.</p>

  <p>Ramirez ani bir biçimde konuşmayı kesip Trout'lara döndü. "Bu adamdan korkuyorlar." Gerçekten de köyün erkekleri ailelerinin yanına doğru gerilemeye başlamıştı. "Eğer yardım ederseniz kanoyu sahile çekebiliriz. Bir mezar kazmaları için ikna ettim ama kendi mezarlıklarına gömmek istemiyorlar. Nehrin öbür kıyısına zaten hiç kimse ayak basmıyor. Şaman onlara adamın ruhunun gezmesini önlemek için mezarının çevresine yeterli sayıda totem yerleştireceğini söyledi." Gülümseyerek devam etti. "Mezarın bu kadar yakın olması samanın gücüne güc katacak. Yaptığı büyüler tutmazsa, ölen adamın ruhunun geri geldiğini ileri sürebilir. Kanoyu nehir boyunca gönderirsek, ruhu da onu izleyecektir."</p>

  <p>Paul gözlerini kanonun ince isçiliğinden ayıramıyordu. "Böylesine harika bir tekne örneğinden vazgeçmek Çok kötü. Yine de barısı korumak zorundayız." Üçü birlikte kanoyu kıyıya çektiler ve Ramirez bulduğu bir battaniye ile cesedi örttü. Açık ağzı deri bağcıklarla bağlanmış, golf torbası büyüklüğündeki çantayı aldı.</p>

  <p>Belki de içindekiler hayaletimiz hakkında bize bilgi verecektir, diyerek eve doğru yürümeye başladı. Çalışma odasına girip çantayı uzun kütüphane masasına yerleştirdiler. Ramirez bağcıkları açıp dikkatle içine baktı. "Dikkatli olmalıyız. Bazı kabileler zehirli oklar ve ok atan borular kullanırlar." Çantayı ters çevirince birkaç küçük torba masaya döküldü. Torbalardan birini açıp içinden çıkardığı parlak metal diski Gamay'e uzattı. "Anladığım kadarıyla biyolog olmadan önce arkeoloji okumuşsunuz. Belki de bunun ne olduğunu bilirsiniz." Gamay kaslarını çatarak ince düz, yuvarlak nesneyi inceledi. "Bir ayna mı? Anlaşılan güzelliğine düşkünlük yalnızca kadınlara özgü değil."</p>

  <p>Paul aynayı karısının elinden alıp arka tarafındaki işaretleri incelerken yüzünde bir gülümseme dolaştı. "Çocukken benim de buna benzer bir aynam vardı.</p>

  <p>Bu bir işaret verme aynası. Bakın burada noktalar ve çizgiler var. Gerçi bildiğim Mors alfabelerine benzemiyor ama pek de kötü sayılmaz. Şu minik şekilleri görüyor musunuz? Temel bir şifre var. Bir tarafa koşan insan sekli gel demek. Öteki yana koşar ise git demek sanırım. Burada da yerde yatan bir sekil var. "</p>

  <p>Olduğun yerde kal olabilir, diye atıldı Gamay.</p>

  <p>"Bence de. Ellerinde mızrak tutan iki adam ise savaşmak için bana katıl anlamına gelebilir. Minik adamla hayvan da avcılık olabilir. Neredeyse bir cep telefonu kadar kullanışlı."</p>

  <p>Daha da iyi sayılır, dedi Gamay. "Pile gereksinimi yok ve kullandığın her dakika için para ödemiyorsun."</p>

  <p>Paul başka bir torbayı açıp açamayacağını sorunca Ramirez hemen onayladı.</p>

  <p>Balıkçılık malzemeleri, dedi Trout. "Metal iğneler, misina. Şuna bakın." İlkel görünümlü bir metal kerpeteni inceliyordu. "Sanırım bunu iğneleri çıkarmak için kullanıyor."</p>

  <p>Daha ilginç bir şey var, dedi Gamay başka bir çantadan çıkardığı nesneyi göstererek, iki küçük yuvarlak ahşap çerçevenin içine koyu renk, saydam cama benzer bir şeyler yerleştirilmişti. İplikten yapılma halkalarını kulaklarına yerleştirdi. "Güneş gözlüğü."</p>

  <p>Ramirez de araştırmaya katılıp başka bir torbayı açtı. Yaklaşık on beş santim boyunda su kabağından yapılma bir şişeyi çıkarıp tahta tıpasını açtı. "ilaç olabilir mi? Alkol gibi kokuyor."</p>

  <p>Şişe benzeri nesnenin altından, tahta bir sapa bağlı düz bir tas parçası, dönen bir çarkın üzerinde minik bir tekerlek ve minik ahşap bir tas sarkıyordu. Paul düşünceli gözlerle inceledi ve Ramirez'in elinden aldı. Minik tasa şişenin içindeki sıvıdan koydu, ahşap tekerleği çevirdi ve tasa sürtününce kıvılcımlar çıktı. Tasın içindeki sıvı hemen alev aldı.</p>

  <p>İşte böyle, dedi mutlulukla. "Belki de dünyanın ilk Bic marka çakmağı. Kamp ateşi yakmak için de kullanılabilir."</p>

  <p>Daha ilgine nesneler de çıktı ortaya. Bir torbanın içindeki bitkileri Ramirez ilaç olarak tanımladı ve bazılarını hiç görmediğini ekledi. Başka bir torbada iki ucu sivri, düz metal bir cisim vardı ve bir tasın içindeki suya bırakılınca olduğu yerde dönüp kuzeyi gösteriyordu. Bambu silindirin içinden bakınca sekiz kat büyüten bir teleskopik büyüteç ortaya çıktı. İnce ahşap bir muhafazanın içine katlanan küçük bir bıçak buldular. Son olarak da bir araba amortisörünü andıran birbiri üstüne sarılmış metallerden yapılma bir yay ellerine geçti.</p>

  <p>Yayın çekme ipi de ince metal kabloydu. Yağmur ormanlarında görmeyi tahmin edeceğiniz ilkel yaylara hiç benzemiyordu. Ramirez elini cilalı metalin üstünde gezdirdi.</p>

  <p>İnanılmaz, dedi. "Hiç böyle bir şey görmemiştim. Köy halkının kullandığı yaylar kaba iple gerilen tahtalardan oluşuyor."</p>

  <p>Bu adam bunları yapmayı nereden öğrenmiş? dedi Paul kafasını kaşıyarak.</p>

  <p>"Önemli olan cisimlerin kendileri değil, üretildikleri maddeler. Bunları nereden buldu? diye ekledi Gamay."</p>

  <p>Sessizlik içinde masanın çevresinde durdular.</p>

  <p>Daha önemli bir soru var, dedi Ramirez ciddi bir sesle. "Onu kim öldürdü?"</p>

  <p>Doğru, dedi Gamay. "Taşıdığı malzemelerin teknik özelliklerinden öylesine etkilendik ki, bunların bir ölüye ait olduklarını unuttuk."</p>

  <p>Kimin öldürebileceği hakkında fikriniz var mı? diye sordu Paul.</p>

  <p>Ramirez'in kaslarına kara bir bulut indi. "Kaçak avcılar. Ormanları yakanlar ve ağaçları kesenler. Son olarak da ilaç için kullanılmak üzere değerli bitkileri toplayanlar ortaya çıktı. Yollarına çıkan herkesi öldürebilirler."</p>

  <p>Yalnız bir Kızılderili nasıl bir tehdit oluşturmuş olabilir? diye sordu Gamay.</p>

  <p>Ramirez omzunu silkti.</p>

  <p>Sanırım bir cinayet soruşturmasına öncelikle cesetten başlamak gerekir, dedi Gamay.</p>

  <p>Bunu nereden duydun? diye atıldı Paul.</p>

  <p>Belki de bir dedektif romanında okudum.</p>

  <p>İyi bir fikir. Gidip cesede tekrar bakalım.</p>

  <p>Nehir kıyısına inip cesedin üzerindeki battaniyeyi kaldırdılar. Paul ölü adamı yüzüstü çevirdi. Sırtındaki küçük yara Kursunun buradan girdiğini gösteriyordu.</p>

  <p>Boynundaki oymalı madalyon kolyeyi çıkardı. Madalyonun bir yüzünde ellerini öne doğru uzatmış avuçlarından bir şeyler akıtır gibi duran, kanatlı bir kadın vardı. Gamay çizgilerin Paris'in yeniden doğusunu tanımlayan Mısır kabartmalarını çağrıştırdığını söyledi.</p>

  <p>Paul adamın omuzlarındaki kırmızımsı izlere yakından baktı. "Sanki kırbaçlanmış gibi görünüyor," diyerek tekrar sırtüstü çevirdi. "Şu garip yara izine bakın."</p>

  <p>Kızılderili gencin karnının alt tarafındaki ince soluk çizgiyi işaret etti.</p>

  <p>Neredeyse apandisitinin alındığını söyleyeceğim.</p>

  <p>Mezarı kazan iki adam yanlarına geldi. Bası rengarenk tüylerle süslü olan saman mezarın hazır olduğunu bildirdi. Paul battaniyeyi adamın üzerine örttü ve Gamay şişme botun dümenine geçip, arkasına bağlanan mavi-beyaz kanoyu öteki kıyıya çekti. Paul ile Ramirez cesedi birkaç yüz metre içerde kazılan mezara taşıyıp gömdüler. Saman çevresine çeşitli tavuk kemikleri yerleştirdi ve bu noktanın artık tabu olduğunu ciddi bir sesle ilan etti. Sonra kanoyu nehrin ortasına kadar getirip akıntıyla sürüklenmesi için serbest bıraktılar.</p>

  <p>Paul son yolculuğuna çıkan mavi-beyaz teknenin ardından bakarak, "Nereye kadar gider?" dedi.</p>

  <p>"İlerde çağlayan var. Eğer sazlara takılmaz ya da kayalara çarpıp parçalanmazsa, denize kadar gidebilir."</p>

  <p>Ave at que vale, dedi Paul Trout eski Romalıların ölüleri selamlamak için kullandıkları sözcükleri yineleyerek. "Selam ve elveda."</p>

  <p>Nehrin kıyısını tırmanırken Ramirez1in ayağı ıslak çamurda kaydı.</p>

  <p>İyi misiniz? diye sordu Gamay.</p>

  <p>Ramirez acıyla yüzünü buruşturdu. "İşte bakın kötü ruhlar çalışmaya başladı bile. Herhalde bileğim burkuldu. Hemen soğuk bir kompres koyarım ama yürümek için yardımınıza ihtiyacım var."</p>

  <p>Trout'ların yardımıyla eve kadar topallayarak yürüdü ve cinayeti bölge yetkililerine bildireceğini söyledi. Yanıt almayı beklemiyordu. Bu ülkedekilerin çoğu hala en iyi Kızılderilinin, ölü bir Kızılderili olduğuna inanıyordu.</p>

  <p>Her neyse, olan oldu artık. Şimdi dört gözle akşam yemeğini bekliyorum.</p>

  <p>Trout'lar duş yapıp dinlenmek için odalarına çekildiler. Ramirez çatıdaki depoda toplanan yağmur suyuyla çalışan bir dus sistemi geliştirmişti. Gamay'in aklının hala Kızılderili gençte olduğu belliydi. Kurulanırken, "Alplerde bulunan Buz Adamı anımsıyor musun?" diye sordu.</p>

  <p>İpek bornozunu giyen Paul ellerini ensesinde kenetleyerek yatağa uzanmıştı.</p>

  <p>Elbette. Taş Devri'nden kalma adam buzulların içinde donmuştu. Ne olmuş?</p>

  <p>"Yanında bulunan malzemelere bakarak onun yaşam biçimini tahmin edebilmişlerdi.</p>

  <p>Buradaki Kızılderililer de Taş Devri düzeyinde yaşı&nbsp;&nbsp;&nbsp;&nbsp;&nbsp;&nbsp;&nbsp;&nbsp; 48 diyorlar. Ama mavi suratlı dostumuz bu kalıba uymuyor. Bunları yapmayı nasıl öğrendi? Eğer bu cisimleri Buz Adam’ın yanında bulmuş olsaydık, tüm gazetelerin manşetlerine yansırdı. 'Buz Adam Bic Çakmak Kullanıyor' sözcüklerini görür gibi oluyorum."</p>

  <p>Belki de Popular Mechanics dergisine abone olmuştur.</p>

  <p>"Belki yanında Boy's Life dergisini de alıyordur, ama her ay verilen bilgiler ışığında bu cisimleri yapacak gelişmiş metalleri nereden buluyor?"</p>

  <p>Belki Dr. Ramirez bizi aydınlatabilir, dedi Paul pencereden dışarı bakarak.</p>

  <p>“Umarım acıkmışımdır.”</p>

  <p>"Karnım zil çalıyor. Niye sordun?"</p>

  <p>Sırığa bağlanmış bir tapiri (Asya ve Afrika'nın tropikal bölgelerinde yasayan iki metre uzunluğunda, kısa hortumlu bir hayvan.) taşıyan birkaç yerli gördüm de.</p>
</body>
</html>
