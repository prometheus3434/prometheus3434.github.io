<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_11"><a name="_Toc356429259">Bölüm 11</a></h2>

  <p>"Sinyor? Sinyor !"</p>

  <p>Austin gözlerini kırpıştırarak açınca, meşinleşmiş yanaklarında beyaz sakalları ve dişleri dökülmüş, balkabağına oyulmuş bir surat gibi ağzı kulaklarında gülümseyen birini gördü. Bir gün önce Zavala ile birlikte yamacın üstünde karşılaştıkları balıkçıydı. Austin ahşap bir teknede, başının altında bir halat yumağıyla sırtüstü yatıyordu. Hala üzerinde dalgıç giysisi vardı ama dalma gereçleri çıkarılmıştı. Eklem yerleri ağrıdığı ve kaygan balıkların üzerine uzandığı için zorlukla dirseklerine dayanarak doğruldu.</p>

  <p>Birinci balıkçıya dişlerindeki boşluklara kadar tıpatıp benzeyen başka bir adam teknenin öteki ucunda Zavala’nın yanında duruyordu. Her zaman özenle taranmış olan saçları dağılmıştı, giysilerinden sular damlıyordu. Şaşkın bir hali vardı ama uyanıktı.</p>

  <p>“İyi misin?” diye seslendi Austin.</p>

  <p>Bir balık Zavala'nin kucağına sıçradı. Dikkatle kuyruğundan yakalayıp diğerlerinin yanına attı. "Kırık kemiğim filan yok. Ama bir topun ağzından fırlatılmanın ne olduğunu bilmiyordum. Sen nasılsın?"</p>

  <p>Biraz ağrım, sızım var, diyerek Austin önce omuzlarındaki kasları sonra bacaklarını ovuşturdu. "Sanki otomatik araba yıkama makinesinden geçmiş gibiyim ve kulağımda sürekli çalan bir telefon sesi var."</p>

  <p>"Sesin su altında kullandığımız telsizden gelir gibi. Neler olduğunu biliyor musun? Seni Brogan'a almak için yaklaşırken kıyamet koptu."</p>

  <p>“Su altında bir patlama oldu,” diyerek ayna gibi dümdüz duran denize baktı.</p>

  <p>Tekne kapalı koyun ağzında duruyordu. Sea Robin görünürde yoktu. Austin nedenini anlamadı. Contos ve tayfalarının patlamayı duymuş olmaları gerekiyordu. Niçin araştırmak için gelmemişlerdi?</p>

  <p>Tekrar başlarına geleni düşünmeye başladı. "Buraya nasıl geldiğimizi dostlarımıza sorar mısın?"</p>

  <p>Zavala balıkçılarla İspanyolca konuştu. Bir tanesi inanılmaz bir hızla konuşurken kardeşi başını sallayarak onaylıyordu. Zavala teşekkür edip anlattıklarını ingilizceye çevirdi.</p>

  <p>"Bu adamın adı Juan. Dün bizi yamaçta gördüğünü anımsıyor. Öteki de kardeşi Pedro. Balık tutarlarken boğuk bir patlama sesi duymuşlar ve koyun içindeki suyun köpürdüğünü görmüşler."</p>

  <p>“Si, si la bufadora,” diye atıldı Juan. Sesin yükselmesini işaret eden bir orkestra şefi gibi kollarını havaya kaldırdı.</p>

  <p>“Ne anlatmaya çalışıyor?” dedi Austin.</p>

  <p>"Duyduğu sesin Ensenada açıklarında fırtına koptuğu zaman suların kayalara çarpıp çıkardığı patlama sesine benzediğini söylüyor. Ama bu kez çok daha yüksekmiş. Tortilla fabrikasının altındaki kayalar darmadağın olmuş. Büyük dalgalar nedeniyle tekne neredeyse alabora oluyormuş. Sonra biz sudan çıkmışız.</p>

  <p>Fazla büyümüş iki sardalye balığı gibi bizi tekneye çekmişler. Ve işte buradayız."</p>

  <p>Austin bakışlarını denizde dolaştırdı. "Sea Robin'i görmüşler mi?"</p>

  <p>"Daha önce bir gemi görmüşler. Anlattıklarına göre Sea Robin olmalı. Koyun öteki tarafına geçmiş ve bir daha görmemişler."</p>

  <p>Austin, Kaptan Contos ve tayfalar için endişelenmeye başladı. "Bize yaptıkları iyilikler için dostlarımıza teşekkür et ve koyun öteki tarafına götürüp götüremeyeceklerini sor."</p>

  <p>Zavala bu isteği aktarınca balıkçı eski Mercury distan takma motoru mavi bir duman salarak çalıştırdı. Astımlı bir mısır patlatma makinesi gibi öksüren motor tekneyi kolayca dümdüz denizde hareket ettirdi. Burnu geçince Sea Robin'in niçin yerinden ayrılamadığmı anladılar. NUMA teknesinin uzun bir süre hiçbir yere gidecek durumu yoktu.</p>

  <p>Güvertede kaya parçalarından ve çerçöpten ufak bir tepe oluşmuş, tekne sancak tarafına doğru yatmıştı. Kıç güvertesindeki vinçler eğrilip bükülmüştü. Geminin öte yanındaki kayaların yüzünde heyelan sonrası sarı katmanlar ortaya çıkmıştı. Tayfalar ellerinde kürekler ve koldemirleriyle taşları kenardan denize yuvarlıyor, daha büyük parçaları bir forklitfle kaldırmaya çabalıyorlardı. Juan balıkçı teknesini NUMA gemisinin yanına yanaştırdı. Contos korkuluktan aşağıya baktı. Sanki bir kömür madeninden çıkmış gibi elleri ve yüzü kirden kararmıştı.</p>

  <p>Austin ellerini ağzına götürüp seslendi. "Yaralı filan var mı?"</p>

  <p>Birkaç sıyrık ve kesik var, diye bağırdı Contos. "Tanrıya şükür kıç güvertesi boştu. Koydan gelen bir patlama sesi duyduk ve araştırma için girmeye karar verdik. Daha demir almadan önce yamaçtan aşağıya kayalar tepemize indi. Siz ikiniz hangi cehennemdeydiniz?"</p>

  <p>“Makyajını beğendim,” dedi Austin.</p>

  <p>“Yoksa Estee Lauder marka mı?” diye atıldı Joe.</p>

  <p>Contos burnundaki lekeyi silmeye çalışırken biraz daha bulaştırdı. "Şakalarınıza bakılırsa sağlığınız yerinde. Eğlenceniz bitince neler olup bittiğini bana da anlatır mısınız?"</p>

  <p>“Duyduğunuz gürültü su altındaki bir patlamadan kaynaklandı,” dedi Joe.</p>

  <p>Contos hayretle başını salladı. "Burada bir volkanik patlama olacağını hiç duymamıştım. Patlamanın kaynağı neydi?"</p>

  <p>"Şimdilik, yalnızca merkezinin suyun altındaki bir yapı olduğunu söyleyebiliriz, dedi Austin. Kaptan boş gözlerle ona baktı.</p>

  <p>“Daha sonra açıklarız,” dedi Austin sarı katmanları görünen kayalara bakarak.</p>

  <p>“Patlama nedeniyle kayalar düştü.”</p>

  <p>Contos kaşlarını çattı ve aklına yeni gelen bir fikirle sordu. "Hey, Brogan'ı ne yaptınız?"</p>

  <p>Austin ile Zavala kurabiye kavanozunu kırmış iki yaramaz çocuk gibi birbirine baktı. Denizcilerin felaketleri üzerine çekenlere verdikleri isim gibi kendilerinin de birer Jonah olup olmadıklarını merak ettiler. İki gün içinde iki araç yitirmişti.</p>

  <p>“Yitirdik,” dedi Austin. "Üzgünüm. Yapacak bir şey yoktu. Juan ile Pedro bizi sudan çıkardılar."</p>

  <p>“Tanıştığımıza sevindim,” dedi Contos gülümseyerek bakan balıkçılara. "Şu arada bir şey yapamayız herhalde. NUMA’nın bana yeni bir araç inşa etmesi gerekecek."</p>

  <p>Austin gözlerini Sea Robin'in eğik gövdesinde dolaştırdı. "Gemi epey yana yatmış gibi. Batma tehlikesi var mı?"</p>

  <p>"Sanırım yok. Şimdilik su almıyor. Yola çıkınca neler olup bittiğini daha iyi anlayacağız. En çok güverte ve üst yapı hasar gördü. Vinçler artık işe yaramaz.</p>

  <p>“Forkliftle büyük parçaları kaldırabiliriz. Meksika sularında ne aradığımızı açıklamak istemediğimiz için yardım çağırmadık."</p>

  <p>“Koyu araştıracak zamanımız var mı?”</p>

  <p>Contos omzunun üstünden atılması gereken kayalara baktı. "Elbette. İsimiz bitince yola çıkacağız."</p>

  <p>Zavala balıkçılara kendilerini koya geri götürmelerini söyledi. Bu istek iki kardeşin arasında sıcak bir tartışma başlattı. Pedro garip patlamaların yaşandığı, daha garip adamların sudan çıktığı lanetli yere geri dönmek istemiyordu. Eve gitmek istediğini acıkca söylüyordu ama kardeşi ısrar ediyordu.</p>

  <p>Tekne burnu dönüp koya yaklaşınca tortilla fabrikasından dumanların yükseldiğini gördüler. Tıpkı Sea Robin'in tepesindeki yamaç gibi fabrikanın arkasındaki kaya yüzeyi de patlamayla parçalanmıştı. Yuvarlanan kayalar ray üzerinde hareket eden asansörü de alıp götürmüştü.</p>

  <p>Balıkçı teknesi suyun yüzeyindeki süprüntülerin ve ölü balıkların arasından kendine bir yol açtı. Austin'le Zavala bir kovayla sudaki erimiş plastik ve yanmış kâğıt parçalarını topladılar. Küçük bir metal parçasının TWA Havayolları'na ait uçağın Lockerbie, İskoçya'da düşmesine neden olan patlamanın gizemini çözmeye yaradığını düşünerek en minik parçacıkları bile toplamaya özen gösteriyorlardı.</p>

  <p>Yaptıkları iş sıkıcı ve yorucuydu ama kısa zamanda ödülünü aldılar. Zavala suyun içinde yarım metre uzunluğunda, on beş santim çapında metal bir silindir buldu.</p>

  <p>Austin metala kazınmış seri numarasını ve üreticinin adını okumayı başardı.</p>

  <p>Joe tepenin üzerindeki hareketliliğe dikkatini çekti. Kayaların üzerinde insanlar dolaşıyordu. Austin yerel yetkililerin sorularını yanıtlamak istemediği gibi balıkçılar da geminin yanına dönmeye can atıyorlardı. Sea Robin'e yaklaşırken güvertenin neredeyse temizlenmiş olduğunu gördüler. Gemi normal durusunu almış gibiydi. Austin kaptandan borç alıp balıkçılara yardımlarının karşılığını ödemeye çalıştı fakat ¡ki kardeş para kabul etmedi. Juan onlara tellerin arasındaki deliği göstermenin karşılığında para alabileceğini ama insanları denizden kurtarmanın bir vicdan borcu olduğunu anlattı. Austin bir an düşünüp bir armağan vermeye karar verdi.</p>

  <p>Contos'la görüşüp bir süre sonra hizmet dışı kalacak ama kusursuz çalışan bir dıştan takma tekne moturunu iki kardeşe armağan ettiler.</p>

  <p>Geminin motorları çalıştırıldı ve ağır ağır acık denize çıktılar. Contos rotayı kuzeye çevirdi. Tam zamanında yola çıkmışlardı. Onlar yol alırken koyu yeşil renkli bir helikopter çıkageldi ve kapalı koyun üstünde birkaç kez dönerek geldiği gibi kuzeye yönelip gözden kayboldu. Ensenada açıklarından güneye doğru son hızla giden bir Meksika sahil güvenlik teknesine rastladıklarında diğer teknelerin arasına karışmışlardı. Sea Robin güvenli bir biçimde yoluna devam ederken, Austin ile Zavala duş yapıp kuru giysilere büründüler ve kaptan köşkünde Contos ile buluştular. Taze kahve onları bekliyordu.</p>

  <p>“Pekala, beyler,” dedi Contos kahveleri doldururken. "Görünüşe göre bir komando operasyonu için yola çıkardığınız bu geminin kaptanı olarak, neler olup bittiğini bana anlatmalısınız . "</p>

  <p>Austin koyu kahveden bir yudum alınca hiç bu kadar lezzetli bir sey içmediğini düşündü.</p>

  <p>"Bu patlama bizim için de bir sürpriz oldu. Temel görevimiz çok basitti. Şu balinaları öldüren ısının kaynağını araştırmak istiyorduk ve galiba da bulduk."</p>

  <p>Suyun altındaki garip yapıyı, koyun ağzındaki sahte uyarı şamandıralarını, balık ağını ve suyun yüksek ısısını anlattı. Sonra sözü Joe'ya bıraktı.</p>

  <p>Patlama öncesindeki son dakikaları anlatırken Zavala sanki görünmeyen bir direksiyon tutarmış gibi parmaklarını kıvırdı.</p>

  <p>"Her şey yolunda giderken, yüksek ısının suyun altındaki garip cisimden kaynaklandığını fark ettik. Austin daha yakından bakmak için ayrılınca ben de Brogan'ı dibe oturttum. Isı göstergeleri çıldırmaya başlayınca, geri dönmesini söyledim."</p>

  <p>Austin de belleğini zorladı. "Seslendiğin zaman o yapının üzerindeki pencereden içeri bakıyordum. İçinde insanlar ve makineler vardı. Hemen sana doğru geldim ve patlama oldu."</p>

  <p>Yapının içinin borularla dolu olduğunu söyledin, dedi Zavala "Herhalde bir kısmı yüksek basınçlı taşıyıcılardı ve potansiyel bir patlama nedeni olabilirlerdi."</p>

  <p>"Bilmiyorum. Belki boruların yapısında bir hata vardı ama son derece gelişmiş bir işe benziyordu. Basınç birikimini önlemek için güvenlik vanaları ve kapatıcılar yerleştirmiş olmaları gerekir. Gördüğüm kadarıyla olağandışı bir şey yoktu. Hic kimse panik içinde gibi davranmıyordu. Bir terslik belirtisi yoktu."</p>

  <p>Su ısısının yükselmesini nasıl açıklıyorsun?</p>

  <p>"İyi bir soru. Uydu fotoğrafları koyun içindeki sularda ısının ilk kez yükselmediğini gösterdiğine göre, belki de patlamayla doğrudan doğruya bir bağlantısı yok. Austin elindeki plastik torbayı açıp metal silindiri çıkardı."</p>

  <p>“Bunu suyun üstünde yüzerken bulduk. Ne olduğu konusunda bir fikrin var mı?”</p>

  <p>Contos cismi inceledi ve başını salladı. "Washington'a dönünce, üreticiyi bulmaya çalışırım."</p>

  <p>"Sanırım içgüdülerin doğru söylemis Kurt. Hatırlıyor musun, Hussong’dayken, kötü bir şeyin bizi gözetlediğini hissettiğini söylemiştin."</p>

  <p>Austin'in mercan rengi gözleri sertleşti. "Eğer doğru hatırlarsan başka bir gözlemimi daha belirtmiştim."</p>

  <p>“Neydi o?”</p>

  <p>“Karanlıklarda bizi gözetleyen şey her neyse, çok aç olduğunu da söylemiştim.”</p>

  <p>Siz ikiniz adamı korkutuyorsunuz, dedi Contos. "Sanki Godzilla'dan söz eder gibisiniz."</p>

  <p>Austin yanıtlamadı. Beyninde dönüp duran soruların yanıtlarını denizin mavi-yeşil sularında bulabilecekmiş gibi gözlerini dalgaları yaran teknenin burnuna dikti.</p>
</body>
</html>
