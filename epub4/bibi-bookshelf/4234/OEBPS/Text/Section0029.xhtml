<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_27"><a name="_Toc356429275">Bölüm 27</a></h2>

  <p>Siyah lastik top yalnızca bir görüntü gibiydi ama Sandecker nerede zıplayacağını hesapladı ve hafif ahşap raketi bir yılanın dili gibi uzatıp topu sert bir vuruşla sağ duvara fırlattı. LeGrand hamle yaptı ama topun dönüşünü yanlış hesapladığından raketi ancak havayı dövdü.</p>

  <p>“Son puandı sanırım,” dedi Sandecker, zıplayan topu becerikli bir hareketle kaparken. Sandecker sağlıklı yaşam fanatiğiydi ve beslenmesine dikkat ettiği gibi sürekli koşup, ağırlık çalıştığından daha genç, daha iri yapılı adamları rahatça yenebiliyordu. Ayaklarını açmış, raketi dirseğine dayalı duruyordu.</p>

  <p>Alnında bir tek ter damlası bile yoktu. Ne kızıl sacının ne de ates kırmızısı keçi sakalının bir tek teli havalanmıştı.</p>

  <p>Buna karşılık LeGrand ter içindeydi. Koruyan gözlüğünü çıkarıp yüzünü kurularken Sandecker ile maç yapmaktan niçin vazgeçmiş olduğunu anımsadı. CIA başkanı gerçi amiralden daha uzun ve güçlüydü, ama mac yapmak için squash salonuna her girişinde bunun güçten çok bir strateji oyunu olduğunu bir kez daha anlıyordu.</p>

  <p>Normal koşullar altında amiralin teklifini reddederdi ama bu kez New York'daki olaydan bir gün sonra aradığı için kabul etmek zorunda kalmıştı.</p>

  <p>“Kulüpte bir kort ayarladım,” demişti Sandecker neşeli bir sesle. "Su küçük siyah topla biraz oynamak istemez misin?"</p>

  <p>Neşeli sese karşın bunun adeta bir emir olduğundan LeGrand’ın hiç kuskusu yoktu.</p>

  <p>Sabah randevularını iptal edip, Watergate binasından spor malzemelerini almış ve kulüpte Sandecker ile buluşmuştu.</p>

  <p>Amiralin üzerinde dikişleri sarı yaldız şeritlerle süslü lacivert bir eşofman vardı. Bu spor giysinin içinde bile onu eski günlerin bir savaş gemisinin güvertesinde dolaşıp, yelkenlerin açılması ya da bir korsan gemisine borda edilmesi için emirler yağdırırken hayal etmek çok kolaydı. NUMA'yı da aynı biçimde yönetiyordu. Bir gözüyle oluşan değişiklikleri izlerken, öteki gözü muhaliflerinin üzerinde dolaşıyordu, iyi bir komutan gibi tayfalarının yaşamıyla yakından ilgileniyordu.</p>

  <p>Austin'in saçma bir istihbarat planı nedeniyle tehlikede olduğunu öğrenince kopardığı kıyametin yanında Krakatoa yanardağının patlaması solda sıfır kalırdı.</p>

  <p>ClA'in işin içinde olması tepkisinin şiddetini biraz daha artırmıştı. Gerçi LeGrand'dan hoşlanırdı ama kendi görüşüne göre teşkilat fazla pohpohlanmıştı ve gereğinden yüksek bir bütçeye sahipti.</p>

  <p>CIA başkanını kötü bir durumda bırakacağını anladığı zaman, bunu öfkesini çıkarmak için iyi bir fırsat olarak değerlendirdi. Sandecker da siyasi hilelerden uzak değildi. Daha doğrusu bu konuda çok yetenekliydi. En yararlı yeteneklerinden biri öfkesinin önüne geçebilmesi ya da istediğini elde etmek için kullanabilmesiydi. Öfkesinin hedefi olanlar, şiddetli duygusunun ardında onun genellikle sakin ve bazen de neşeli bir insan olduğunu düşünemezlerdi.</p>

  <p>Sandecker bu yeteneğinden çok yararlanıyordu. Her iki siyasi partinin liderleri ona danışırdı. Senatörler ve kongre üyeleri onunla dostluk kurabilmek için ellerinden geleni yapardı. Kabine üyeleri Sandecker aradığı zaman telefonun derhal bağlanması için adamlarına talimat verirdi.</p>

  <p>LeGrand, New York'ta yaşananlar konusunda suçluluk duygusuna kapıldığından amiralin davetini hemen kabul etmişti. İşi tatlıya bağlamak için squash kortunda yenilmeyi göze alabilirdi. Sandecker'in onu gülümseyerek karşılaması ve maç boyunca bu olaydan hiç söz etmemesi çok şaşırttı. Hatta meyve suyu ısmarlamayı bile önerdi.</p>

  <p>“Mac teklifimi bu kadar çabuk kabul ettiğin için teşekkürler,” dedi Sandecker ünlü timsah gülüşüyle.</p>

  <p>LeGrand papaya suyunu içerken yanıtladı. "Bir gün seni yeneceğim."</p>

  <p>“Biraz backhand vuruşlarını geliştirmelisin,” dedi Sandecker. "Bu arada hazır seni bulmuşken, adamım Austin'i olası bir tehlikeden kurtardığın için teşekkür etmek isterim."</p>

  <p>LeGrand tahmin ettiği kadar kötü olmayacağını düşündü bir an.</p>

  <p>Sandecker gülümseyerek devam etti. "Daha çabuk olay yerine ulaşacak birini bulamaman çok yazık oldu. Belki de oradaki adamını kurtarabilirdin."</p>

  <p>LeGrand için için homurdandı. Sandecker'in kendisini bir kukla gibi parmağında oynatacağını fark etmişti.</p>

  <p>"Böylesine kötü bir olay yaşandığı için çok üzgünüm. İlk başında sorunun ne kadar ciddi olduğu belli değildi. Son derece karmaşık bir durumdu."</p>

  <p>Ben de öyle duydum, dedi Sandecker üstünde durmadan. "Bak ne diyeceğim Erwin, şimdilik OSS tarafından kurulan ve CIA tarafından gerçekleştirilen bir görevin ters tepip neredeyse NUMA Özel Görev Ekibi şefinin ölümüne yol açtığını ve masum bir vatandaş ile meclis başkanının yaşamını tehlikeye atmış olduğunu unutacağım."</p>

  <p>“Çok naziksin James,” diye yanıtladı LeGrand.</p>

  <p>Sandecker başıyla onayladı. "Bu okul çocuklarına özgü casusluk oyununun ayrıntıları NUMA'nın duvarlarının dışına çıkmayacak."</p>

  <p>“Teşkilat düşünceli davranışından dolayı seni takdir ediyor,” dedi LeGrand.</p>

  <p>“Ama tümüyle bu konudan sıyrılmış değilsin,” dedi amiral kızıl kaşlarını çatarak. "Verdiğim söze karşılık bu olayın tüm ayrıntılarını öğrenmek istiyorum."</p>

  <p>Bir bedel ödemesi gerektiğini biliyordu LeGrand. Sandecker ile her zaman böyle olmuştu. Elindeki kartları açmaya karar verdi.</p>

  <p>“Olayın hesabını sormakta yerden göğe kadar haklısın.”</p>

  <p>Bence de, dedi Sandecker.</p>

  <p>"Bu kadar kısa bir sürede öyküyü bir araya getirebilmek çok zor ama olup bitenleri anlatmaya çalışacağım."</p>

  <p>“Bu kez olup bitmeyenleri demek daha doğru olacak.”</p>

  <p>LeGrand soluk bir gülüşle söze başladı. "İkinci Dünya Savası'nin sona ermesi bu öykünün başlangıç noktasını oluşturuyor. Almanya yenilince müttefik devletlerin oluşturduğu koalisyon dağıldı. Churchili Demir Perde'den söz eden konuşmasını yaptı ve soğuk savaşın ilk adımları atıldı.</p>

  <p>Elinde bomba olan tek ülke durumundaki ABD henüz rahattı. Sovyetler kendi ürettikleri nükleer bombayı patlatınca bu rahatlık sona erdi ve silahlanma yarısı başladı. Hidrojen bombasını icat ederek biz ileriye geçtik. Ama Ruslar çok yakınımızdaydı ve eşitliği sağlamaları an meselesiydi. Bildiğin gibi hidrojen bombasının patlaması için farklı bir işlem gerekir."</p>

  <p>Termonükleer bomba atomların ayrışması yerine kaynaşması işlemine dayanıyor, dedi Sandecker. Nükleer denizaltılarda görev yaptığından atom fiziğine yabancı değildi. "Atomlar ayrılacağı yerde birbirine bağlanıyor."</p>

  <p>LeGrand başıyla onayladı. "Hidrojen atomuyla helyum atomu kaynaşır. Enerji yaratmak için güneş ve yıldızlar da aynı İşlemden yararlanır. Sovyetler'in en önemli atom kaynaştırma laboratuvarının Sibirya'da olduğu öğrenilince, bizim hükümetin içinde sabotaj yapma lafları dolaşmaya başladı. Mihver devletlerin yenilmesinden sonra insanlar gururlanmayı sürdürüyorlar ve Norveç'deki ağırsu fabrikasına yapılan komando baskınından nostaljik bir biçimde söz ediyorlardı. Bu görevi anımsıyorsun herhalde."</p>

  <p>"Yani Almanların atom bombası yapabilmesi için gerekli olan izotopları üreten fabrikadan söz ediyorsun, dedi Sandecker."</p>

  <p>“Doğru bildin. Bu baskın Almanların çalışmalarını ertelemisti.”</p>

  <p>“Ama Sibirya'ya, benzer bir komando baskını yapmak Çok daha zor olurdu.”</p>

  <p>“Daha doğrusu, olanaksızdı,” dedi LeGrand. "Norveç'de ulaşım daha kolay olduğu ve vatanseverler de yardım ettiği halde bu baskın bile çok güç koşullarda yapılmıştı. Bu arada başka görüşler de vardı."</p>

  <p>Olaylara küresel bir prespektiften bakmayı yeğleyen Sandecker kendi görüşlerini açıkladı. "Norveç baskını sırasında Almanya müttefiklerle savaş halindeydi. SSCB ile ABD düşmanlıklarını henüz ilan etmemişti. Her iki taraf da ordularının karşılaşmamasına özen gösteriyordu. Bir Sovyet laboratuvarına baskın düzenlemek, göz ardı edilmeyecek bir savaş ilanı olarak kabul edilirdi."</p>

  <p>"Haklısın. Rusların New Mexico'daki bir laboratuvarı yok etmelerinden farksız olmazdı. Hemen silahlar konuşurdu."</p>

  <p>Sandecker siyasi açıdan sorun yaratan olayları çözümleme konusunda pek de bilgisiz değildi. "Belki bir baskın yapmak olasıydı, ama hiçbir iz bırakmadan kimsenin aralayamayacağı bir sır perdesi ardında gerçekleşmesi gerekirdi."</p>

  <p>LeGrand onayladı. "Durum kendisine anlatılınca başkan da aynısını söylemisti."</p>

  <p>“Verilmesi güç bir karar.”</p>

  <p>"Doğru ama onlar sıradan insanlar değildiler. Tarihin tanıdığı en büyük askeri gücü oluşturup birkaç kıtada ve denizde iki önemli düşmanı acımasızca yenmeyi başarmışlardı. Ama tüm becerileri ve kararlılıkları bunu yapmalarına yetmiyordu.</p>

  <p>Şansları yaver gitti ve birbiriyle bağlantısı olmayan iki gelişme çakışıp onlara yolu gösterdi. Gelişmelerin birincisi uçan kanat diye bilinen uçakların ortaya çıkışıydı. Dizaynında bazı sorunlar vardı, ama hiç beklenmedik bir özellik bu uçakları Çok cazip hale getirmişti. Casus uçak teknolojisi. Uçağın ince yapısı ve düz yüzeyi gerekli koşullar sağlandığı takdirde radarlara yakalanmadan uçmasını sağlıyordu."</p>

  <p>“Galiba Rusların radarlarından söz ediyorsun,” dedi Sandecker.</p>

  <p>LeGrand gizemli bir gülüşle yanıtladı. "İddialara göre üretim aşamasında olanlar da dahil olmak üzere tüm uçan kanatlar Hava Kuvvetleri tarafından parçalara ayrılmış. Ama başkan biraz değişikliğe uğratılmış bir modelinin gizlice üretilmesi için yeşil ışık yakmış. Bu uçağın hızı ve menzili öncekilere oranla Çok daha yüksekti. Kısacası radarlara yakalanmadan Sibirya'ya girip çıkmak için bir olasılık belirmişti."</p>

  <p>“Deneyimlerime göre Ruslar aptal değildir,” dedi Sandecker. "Eğer bir laboratuvarları havaya uçurulsaydı, bunun ardında Amerika’nın olduğunu tahmin ederlerdi."</p>

  <p>"Hiç kuşkusuz. Bu nedenle denklemin ikinci bölümü çok önemliydi. Bu da anasazyumun keşfiydi. Los Alamos'daki çalışmaların bir yan ürünüydü. Bu maddeyi bulan bilim adamı aynı zamanda amatör bir antropologtu ve tarihte güneybatıda yaşamış olan eski Pueblo kültürü çok ilgisini çekiyordu. Bu nedenle bulduğu maddeye Anasazi uygarlığının adını verdi. Maddenin çok ilginç özellikleri arasında en dikkati çeken hidrojen atomunu belirsiz yollarla etkilemeseydi. Eğer anasazyum gizlice bir Sovyet silah fabrikasına sokulabilirse, atomları birleştirme araştırmalarını karmakarışık edebilirdi. Hesaplara göre bomba yapma projeleri birkaç yıl ertelenecekti. Bu arada ABD kıtalararası füze atan bir sistemle donanmasını geliştirip Sovyetler'in kendisini yakalayamayacağı kadar ileri gidecekti.</p>

  <p>Yapılan plan paraşütlerle bomba atmayı içeriyordu. Bombalar patlayınca içlerindeki sıvı madde laboratuvarın havalandırma sistemine dolacaktı. Bu madde insanlar açısından su kadar zararsızdı. Saldırıya uğrayanlar çok kısa süreli, garip bir gök gürültüsü duymuş olacaklardı."</p>

  <p>“Tam olarak nokta ateşine benzemiyor.”</p>

  <p>“Değildi zaten. Dedikleri gibi umutsuz zamanlarda umutsuz adımlar atılır.”</p>

  <p>“Ya eğer uçak mekanik bir nedenle düşse ne olacaktı?”</p>

  <p>"Bu olasılık da hesaba katılmıştı. Kazadan kurtulanların konuşması istenmiyordu. Uçuş ekibine paraşüt verilmemişti. Aslında bu uçaktan paraşütle atlamak olanaksızdı. Fırlatılan pilot koltukları henüz icat edilmemişti ve kokpit tehlike anında açılacak biçimde değildi. Eğer uçağın enkazı bulunursa, bir deney uçağının rotasını şaşırdığı iddia edilebilirdi."</p>

  <p>“Uçuş ekibi bunu biliyor muydu?”</p>

  <p>“Gönüllüler hata olmayacağına yürekten inanan insanlardı.”</p>

  <p>“Planın yürümemesi çok fena,” dedi Sandecker.</p>

  <p>“Tam tersine. Bu görev büyük bir başarıyla tamamlandı.”</p>

  <p>"Nasıl olur? Anımsadığım kadarıyla Sovyetler bizden hemen sonra bir hidrojen bombası ürettiler."</p>

  <p>"Haklısın. İlk termonükleer bombayı 1953'de, yani Amerika'dan iki yıl sonra patlattılar. Gurur ve kibir hakkında söylediklerimi unutma. Bizimkiler Stalin gibi cahil bir köylünün kendilerini atlatabileceğini akıllarına bile getirmediler. Ama Stalin herkesten kuşkulanırdı. Bizim Oppenheimer'la aynı işi yapan Igor Kurchatov adlı bilim adamına Ural Dağları'nda bir hidrojen araştırma laboratuvarı daha kurmasını emretti. Araştırma başarıyla sonuçlandı. Stalin, Sibirya'daki laboratuvarın çalışmalarından bilinçli olarak sonuç alınamadığına inandı ve orada görevli olanların tümünü öldürttü."</p>

  <p>“Ural Dağları'na bir baskın düzenlenmemesi beni şaşırttı.”</p>

  <p>"Bir baskın planlandı ama gerçeklestirilmedi. Belki çok tehlikeli olduğu düşünülmüştü belki de uçan kanadın çözümlenemeyen bazı teknik sorunları vardı."</p>

  <p>“Bu uçak ne oldu?”</p>

  <p>"Kargosuyla birlikte bir hangara kapatıldı. Uçağın kalktığı Alaska Havaalanı terk edildi. Burada çalışanlar dünyanın dörtbir yanına dağıtıldı. Hiçbiri operasyonun tümünü bilmiyordu. Neredeyse her şey bitti diyebiliriz."</p>

  <p>"Neredeyse. Yani geriye bir protokol ve pilotun öldürülmesi kaldı demek istiyorsun."</p>

  <p>LeGrand iskemlesinde huzursuzlukla kıpırdandı. "Daha fazlası da var. Aslında uçuş ekibinin tümü öldürüldü," dedi alçak sesle. "Onlar görevi ve hedefi yakından bilen, siyasetle ilgisi olmayan kişilerdi. Dört adam öldü. Ailelerine kazada öldükleri söylendi. Dördü de Arlington Mezarlığı'na askeri törenle gömüldü."</p>

  <p>“İyi bir jest.”</p>

  <p>LeGrand gırtlağını temizledi. "Teşkilatta her seyi temiz tutmak için ne kadar çabaladığımı biliyorsun. Bazen bir pislik katmanını kaldırıyorum ve altından daha fazlası çıkıyor. Ne yazık ki yaptığımız iyi işlerin çoğundan, bilinen nedenlerden dolayı hiç kimsenin haberi olmuyor. Ama haberalma örgütünün yaptığı bazı işlerden gurur duymak olanaksız. Bu üzücü olay da bunlardan biriydi."</p>

  <p>"Austin kendi bulgularını bana anlattı. Pilot Arlington'da kendi cenaze törenini izlemiş ve anladığım kadarıyla oğlu onu görmüş."</p>

  <p>"Son kez karısını ve oğlunu görmek için ısrar etmiş. Yaşamı boyunca koruma altında olacağı kendisine söylenmis. Ama bu yalnızca bir aldatmacaymış. Koruma altına alındıktan kısa bir süre sonra koruyucusu tarafından öldürülmüş."</p>

  <p>“Hani New York'un kuzeyinde yaşayan şu adam.”</p>

  <p>“Doğru.”</p>

  <p>Sandecker'in mavi gözleri sertleşti. "Katil için üzülemiyorum. Aklımızın başımıza geldiğinin söylendiği bir yaşta soğukkanlılıkla adam öldürüyor. Rahatlıkla Austin'i öldürecekti. Bu protokolün temel nedeni nedir? Uçuş ekibini öldürmek yetmedi mi?"</p>

  <p>"Bu göreve karar veren büyüklerimiz sırrın ortaya çıkmasını kesinlikle önlemeye çalışmışlar. Ortaya çıktığı takdirde yeni bir savaşın başlayacağını düşünmüşler. O dönemde Sovyetler'le ilişkilerimiz yeterince kötüydü. Bu protokol sırrın ortaya dökülmesi icin yapılacak herhangi bir girişime tepki olarak hazırlanmış. Tüm casusların ülke dışından geleceğini düşünmüşler. Amerikan kongresinden böyle bir tehdit geleceğini akıllarına getirmemişler. Aslında gereksiz bir önlemdi. Meclis başkanı yeniden seçilemedi ve açıkladığı sırları kimse dinlemedi. Herhalde protokolü hazırlarken, bıraktıkları mayının izlerini sürmeye kalkışan birinin suratına patlayacağını varsaydılar. Elli yıl sonra bile tehlike yaratacağını hiç düşünmediler."</p>

  <p>Sandecker arkasına yaslanıp parmaklarını bitiştirdi. "Yani bir grup maco kovboy tarafından hazırlanan bu antika plan neredeyse benim adamımı öldürüyordu.”</p>

  <p>Anladığım kadarıyla tetikçi gitmeye hazırlanıp, bavullarını toplarken bir tüfek ile patlayıcılar da koymuş. Kendine göre bir emekliye ayrılma partisi düzenlemiş. Amerikan kamuoyuna, ödedikleri vergilerin demokrasi adına ne gibi saçma sapan islerde kullanıldığını acıklayamamamız çok kötü."</p>

  <p>"Büyük bir hata olur. Bu konu hala çok hassas. Rusya'nın nükleer silahlarını azaltmasını sağlamak icin çok mücadele ettik. Eğer bu öykü ortaya yayılırsa, Amerika'nın güvenilecek bir ülke olmadığını söyleyen milliyetçilerin eline koz verilmiş olur."</p>

  <p>“Nasıl olsa böyle düşüneceklerdir,” dedi Sandecker kuru bir sesle.</p>

  <p>"Deneyimlerime dayanarak güçlü insanların en çok utanç verici bir durumda kalmaktan korktuklarını söyleyebilirim. Gülümseyerek devam etti. “Umarım masumlara pusu kurmuş bekleyen başka protokoller yoktur."</p>

  <p>Sözleri örtülü bir tehdit sayılabilirdi.</p>

  <p>"Böyle bir olasılığı önlemek için bilgisayarlarımızdaki tüm dosyaların araştırılması için emir verdim, dedi LeGrand. “Artık sürpriz yok.”</p>

  <p>Sandecker, "Umarım," diye karşılık verdi.</p>
</body>
</html>
