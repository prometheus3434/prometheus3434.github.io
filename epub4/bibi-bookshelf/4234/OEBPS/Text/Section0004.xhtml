<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_2" style="margin-top:12.0pt;margin-right:-.1pt;margin-bottom:4.8pt;margin-left: 0cm;mso-para-margin-top:12.0pt;mso-para-margin-right:-.1pt;mso-para-margin-bottom: .4gd;mso-para-margin-left:0cm;text-align:justify"><a name="_Toc356429250">Bölüm 2</a></h2>

  <p>Ali'nin teknesinin kontrolden çıkması Austin'i hiç şaşırtmadı ama kazanın oluş biçimini tam olarak çözemedi. Flying Carpet köpüklü dalgaya sert bir biçimde dalmış, ismine uyum göstererek bir tarafı ötekinden daha yüksek olarak havalanmıştı. Alçak bir rampada iki tekerleğinin üzerinde giden akrobasi arabasına benzemişti. Birkaç tekne boyu mesafeyi adeta havada uçarak almış, suları yararak denizin içinde bir an gözden kaybolmuş ve tekrar yüzeye çıkmıştı.</p>

  <p>Austin ile Zavala yüz milin biraz altında giderken gerideki gruptan epey ilerde olduklarını, değişken dalga ve rüzgârla başa çıkacak kadar da yavaş ilerlediklerinin farkındaydılar. Denizin yüzeyi küçük ve orta büyüklükte dalgalarla kaplanmıştı, bir kısmı diğerlerinden daha uzundu ve çoğunluğu beyaz köpükler içindeydi. Belki Beaufort ölçeğine göre deniz 12 kuvvetinde sayılmazdı ama görmezlikten de gelinemezdi. Tekneye takla attırabilecek ani dalgalara dikkat ederek ilerlemeyi sürdürdüler.</p>

  <p>Zavala Red Ink'e geniş bir daire çizdirdikten sonra yardıma gereksinimi olup olmadığını anlamak için Ali'nin teknesine doğru döndürmüştü. Bir dalganın tepesinden aşıp öteki tarafa inerlerken, yarış teknesinden daha uzun, gri renkli bir nesneye çarpmamak için ani bir hareketle yön değiştirdi. Kurşun renkli nesnelerin arasından adeta slalom yaparak geçtiler.</p>

  <p>“Balinalar!” diye bağırdı Zavala heyecanla. "Sanki her tarafı kaplamışlar."</p>

  <p>Austin hızı yarıya düşürdü. Başka bir ölü balinanın yakınından geçerken, yavrusu olabilecek büyüklükte bir balığın daha hareketsiz yattığını gördüler. "Gri balinalar," dedi Austin şaşkınlıkla. "Neredeyse sürünün tamamı burada."</p>

  <p>Hiç de sağlıklı görünmüyorlar, dedi Zavala.</p>

  <p>Bizim sağlığımızı da tehlikeye atıyorlar, dedi Austin hızı düşürürken. "Burası bir mayın tarlasına benziyor."</p>

  <p>Ali'nin teknesi amaçsızca dalgaların arasında gezinirken pervanesi boşta dönüyordu. Birden bası yükseldi, kıç tarafı battı ve uskur suya değince, Flying Carpet, av köpeklerinin peşine takıldığı bir tavsan gibi yerinden fırladı.</p>

  <p>Birdenbire hız kazandı, dalganın üzerine çıktı ve izleyici teknelerine doğru yöneldi.</p>

  <p>Macho hombre dedi Zavala hayranlıkla. Balinaya çarpıp sıyrılıyor ve hayranlarıyla tokalaşmaya gidiyor."</p>

  <p>Austin de Ali'nin halkı selamlamaya gittiğini düşünüyordu. Tekne altın bir ok gibi acık suyun üzerinde tam hedefe kilitlenmiş gibi uçuyordu. Flying Carpet’ın rotasını gözüyle çizen Austin, izleyici teknelerinin arasında duran büyük beyaz bir yatın ortasına doğru ilerlediğini hesapladı. Beyaz teknenin zarif çizgileri eski, lüks bir yat olduğunu gösteriyordu. Gemi mühendislerinin zarafetle işlevselliği ahşap gövdede nasıl birleştirdiklerini hayranlıkla izledi.</p>

  <p>Bakışlarını tekrar Ali'nin teknesine çevirince, daha da hız kazanıp hiç şaşmayan bir çizgide ilerlediğini gördü.</p>

  <p>Niçin durmuyor ya da dönmüyor?</p>

  <p>Austin yarış teknesinin gövdesinin çok sağlam olduğunu biliyordu ama uskurları ve bağlantıları ortaya çıkmıştı. Eğer bağlantı eğrilmişse, uskurlar kilitlenmiş olabilirdi. Öyleyse? Kumanda mekanizması kilitlenmiş bile olsa, yapacakları tek şey, motoru durdurmak olacaktı. Eğer yardımcısı bunu yapamıyorsa, yarışın sürücüsü elle kumanda edilen bir kol yardımıyla motorları durdurabilirdi. Tekne bir balinaya çarparak kötü bir darbe almıştı ama havalanıp tekrar suya indiği zaman yediği darbe daha da kötüydü. Adeta betona çarpmış etkisi yapmıştı. Kasklarına ve emniyet kemerlerine karşın Ali ve arkadaşı iyice sarsılmış ya da hareket yeteneklerini yitirmiş olabilirdi. Tekrar yata bakınca güvertedeki cocukları fark etti. Aman Tanrım Çocuklar! Yatın içi çocuklarla doluydu.</p>

  <p>Güvertede hareketlilik başladı. Yarış teknesinin üstlerine doğru geldiğini görmüşlerdi. Yat demir alıyordu ama korkunç bir çarpışmadan kurtulabilmek için kanatlanması gerekirdi.</p>

  <p>“Çarpacak!” dedi Zavala korkudan şaşırmış bir sesle.</p>

  <p>Austin'in parmakları adeta kendiliğinden hareket etti ve düğmelere dokununca, motorları kükreyen Red Ink, bir arı tarafından sokulmuş bir yarış atı gibi öne fırladı. Ani hareket Zavala'yı habersiz yakaladı ama direksiyonu sımsıkı tutup, çılgın gibi yatın üzerine giden tekneye yönlendirdi. Birbirlerinin aklından geçenleri okuma yetenekleri katıldıkları birçok NUMA görevinde hayatta kalmalarını sağlamıştı. Austin biraz daha gaz verdi. Katamaran dalgaların üstüne tırmanıp açık denizde hızla kaymaya başladı. Flying Carpet'dan iki kat hızlı gidiyor, belirli bir açıyla yol alıyorlardı. Birkaç saniye sonra buluşacaklardı.</p>

  <p>Rotayı paralel tut ve yanına yaklaş, dedi Austin. "Ben seslenince onu sancak tarafına it."</p>

  <p>Austin'in beyni bir kenti aydınlatmaya yetecek kadar elektrik enerjisiyle yüklüydü. Red Ink bir dalgayı yandan aldı, havalandı ve sert bir düşüşle suya indi. Yat ağır ağır hareket ediyordu. Belki çarpma noktasından bir değişiklik olabilirdi ama fazla şansları yoktu.</p>

  <p>İki yarış teknesi şimdi yan yanaydı. Zavala tüm yeteneklerini sergileyip, yatın yarattığı dalgalara karsın Red Ink'\ olabildiğince yaklaştırdı. Flying Carpet'i biraz geçtiler ve onun hızına uyum göstermek için gaz kestiler. Aralarında ancak birkaç metre vardı.</p>

  <p>Austin düşünme ile hareket etme arasındaki boşlukta yalnızca refleksleriyle kumanda ediyordu. Dört güçlü motorun kulakları sağır eden gürültüsü mantıklı düşünme girişimlerine engel oluyordu. Adeta tekneyle birleşmiş, kasları çeliğe karışmış, pistonların millerin bir parçası olmuştu. Tekneler eşzamanlı hareket etmiyor, biri yükselirken, diğeri alcaliyordu. Austin, Red Ink'in hızını öylesine ayarladı ki, birlikte yüzen iki yunus gibi hareket etmeye başladılar.</p>

  <p>Yukarı.</p>

  <p>Aşağı.</p>

  <p>Yukarı.</p>

  <p>Simdi ! diye haykırdı.</p>

  <p>İki teknenin arasında ancak birkaç santim kalmıştı. Zavala direksiyonu sağa kırdı. Son derece zor bir manevraydı. Çok keskin dönerse gövdeler birbirine takılır ve belki de ölümcül bir kucaklaşmayla havalanabilirlerdi. Tekneler birbirine çarpıp ayrılırken metal gövdelerin çığlığı duyuldu. Zavala kendi teknesini tekrar yaklaştırdı ve yerinde tuttu. Direksiyon ellerinden kaçmak için çırpınır gibiydi.</p>

  <p>Austin gaz verince motorların gürültüsü dayanılmaz bir düzeye çıktı. Tekneler tekrar çarpıştı. Çok güçlü bir boğayı yola getirmeye benziyordu. Sonunda Flying Carpet ileri doğru ivmesini yitirmeye başladı ve sağa doğru döndü. Bir kez daha birbirlerinden ayrıldılar. Oyuna iyice ısınan Zavala tekneleri tekrar çarpıştırdı. Aralarındaki acı biraz daha genişledi.</p>

  <p>Geri kaç Joe!</p>

  <p>Ali'nin teknesi yatın kıçını sıyıran bir rotaya girdi ve izleyici teknelerine doğru atıldı. Tekneler rüzgârda uçuşan kuru yapraklar gibi dağılmaya başladı.</p>

  <p>Ali'nin teknesine birkaç kez çarptıktan sonra Red Ink'in bilardo masasındaki bir top gibi yolundan sapacağını biliyordu Austin. Carpet’ın rotasını değiştirmek için ne kadar uğraşmaları gerektiğini hesaplayamamıştı. Şimdi ise kendi teknesi hareket halindeki yata doğru ilerliyordu ve çarpmalarına birkaç saniye kalmıştı.</p>

  <p>Güvertedeki insanların korku dolu yüzlerini görebiliyordu. Yat yetmiş beş mil hızla yol alıyordu. Motorları sustursa bile, Zavala ile birlikte Austin'i de eski yatın gövdesinden kazımaları gerekecekti.</p>

  <p>Simdi ne olacak? diye haykırdı Zavala.</p>

  <p>Rotayı bozma, diye bağırdı Austin.</p>

  <p>Zavala içinden bir küfür savurdu. Austin'in kendilerini kötü durumlardan kurtarma yeteneğine güveniyordu ama bazen ortağının davranışları hiç de mantıklı gibi gelmiyordu. Eğer Zavala bu emrin intihar etmek anlamına geldiğini düşündüyse bile, belli etmedi. İçgüdüleri direksiyonu çevirip şansını denemesini söylerken, tam karşılarındaki altmış beş metrelik beyaz yat sanki yalnızca bir serapmış gibi davranıp, rotayı bozmamak için elinden geleni yaptı. Darbeye karşı kendini hazırlamak için dişlerini sıkıp kaslarını gerdi.</p>

  <p>Dal, diye emretti Austin. "Basını eğ. Dalgaya dalacağım."</p>

  <p>Başını eğip motorlara tam gaz verdi ve kanatçıklarla panjurları kapattı. Bir teknenin, bir dalgayı aşıp sonrakinin içine düştüğü zaman oluşan bu olaydan genelde kaçınmak gerekirdi. Dalgaya dalmanın en kötü biçimine denizaltı adı verilirdi, çünkü tekne son hızla dalgaya girince adeta bir denizaltı oluverirdi.</p>

  <p>Şimdiyse Austin bu sonuçtan kaçınmak yerine oluşmasını hesaplıyordu. Yarış teknesi keskin bir açıyla burun üstü dalgaya girip bir porsuk gibi derine doğru inerken soluğunu tuttu. Kıçındaki motorların tüm gücüyle Red Ink, su üstü aracı olmaktan çıkıp bir denizaltıya dönüşmüştü.</p>

  <p>Tekne hareket eden yatın altından geçti ama üstünde yeterince mesafe olmadığından kumanda merkezlerinin kokpitleri parçalandı. İnsanı ürperten ıslak bir gümbürtü duyuldu. Yatın uskurları baslarının ancak birkaç santim üzerindeydi. Sonra katamaran yatın altından tümüyle geçip öteki yandan suyun yüzeyine çıktı. Çok büyük ve kırmızı bir uçan balık gibi suyu yararak havaya fırladı ve motorları morumsu bir bulut savurarak durdu.</p>

  <p>Teknenin gövdesi fillerin ağırlığına dayanacak biçimde insa edilmişti ama kokpitler daha zayıftı. Kumanda merkezlerinin pleksiglas üstleri tümüyle parçalandı. Tekne dalgalarla sarsılırken oturdukları yere su dolmaya başladı.</p>

  <p>Zavala yakışıklı, yanık tenli yüzünde şaşkın bir ifadeyle, ağzına dolan suyu püskürtüp, "İyi misin?" diye sordu.</p>

  <p>Austin kaskını çıkarınca, neredeyse beyaz gibi görünen sarı saçları ortaya çıktı. Yatın pervanelerinin teknenin üzerinde açtığı izlere bakınca ölümden kıl payı döndüklerini fark etti. "Şimdilik canlıların dünyasındayım," diye yanıtladı. "Ama sanırım Red Ink bir sualtı teknesi olarak inşa edilmemişti."</p>

  <p>Zavala suyun beline kadar yükseldiğini hissetti. "Gemiyi terk etme zamanı geldi."</p>

  <p>Bunu bir emir olarak kabul et, dedi Austin emniyet kemerini açarken. Birlikte suya atladılar. Yarışlara katılmak isteyenlerin derin suda yüzme sınavından geçmeleri şarttı. Daha Red Ink tümüyle suya gömülmeden bir tekne yaklaşıp onları denizden çıkardı.</p>

  <p>Altın renkli tekneye ne oldu? diye sordu Austin, kendilerini kurtaran teknenin orta yaşlı pipolu sahibine. Adam herhalde yarışı izlemek için San Diego'dan gelmiş ve umduğundan fazlasına tanık olmuştu. Piposuyla uzakları işaret etti.</p>

  <p>"İşte orada. Herif tekneyi izleyicilerin arasından geçirdi. Ötekilere çarpmamayı nasıl başardığını bilmiyorum."</p>

  <p>Onlara yaklaşabilir miyiz?</p>

  <p>Sakıncası yok, dedi adam dümeni Austin'e bırakırken.</p>

  <p>Birkaç dakika sonra Flying Carpet'a yaklaştılar. Kokpitlerin kapakları açıktı.</p>

  <p>Ali'nin basını çarptığı yerden kan akıyordu ve Hank de aksamdan kalmalığını atlatmaya çabalayan bir ayyaş gibi görünüyordu.</p>

  <p>Yaralı mısınız? diye seslendi Austin.</p>

  <p>Hayır, diye yanıtladı Ali ama sağlık durumundan pek emin gibi görünmüyordu.</p>

  <p>"Neler oldu?'</p>

  <p>"Bir balinaya çarptınız. "</p>

  <p>“Neye çarptık?” Austin'in ciddi ifadesini görünce Ali'nin suratı asıldı.</p>

  <p>“Sanırım yarışı kazanamadık, “dedi üzüntüyle.</p>

  <p>Kendini kötü hissetme, dedi Austin. "En azından teknen denizin dibinde yatmıyor."</p>

  <p>Üzgünüm, dedi Ali ve aklına gelen bir fikirle yüzü aydınlandı. "Yani sen de kazanamadın."</p>

  <p>Tam tersine, dedi Austin. "Dördümüz de yaşayan en şanslı insanlar olma ödülünü kazandık."</p>

  <p>Ali başıyla onayladı. "Allah'a şükür," dedi ve bir saniye sonra bayıldı.</p>
</body>
</html>
