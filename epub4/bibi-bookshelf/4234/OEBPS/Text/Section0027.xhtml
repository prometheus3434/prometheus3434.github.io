<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_25"><a name="_Toc356429273">Bölüm 25</a></h2>

  <p>Davullar bir saattir durmamacasına çalıyordu. Önce tek bir davul bir insanın kalp atışlarının hızıyla çalmaya başlamış ve sonra ötekiler de ona katılmıştı.</p>

  <p>Tempo hızlanırken geri planda tekdüze bir şarkı duyuluyordu. Francesca ellerini arkasında kavuşturmuş, başını öne eğmiş taht salonunda kafese kapatılmış bir aslan gibi dolanıyordu. Tahtın yanında oturan Trout'lar onun konuşmasını bekliyorlardı. Tessa bir kez daha ortadan kaybolmuştu.</p>

  <p>Kapıda bir hareketlilik oldu ve birkaç saniye sonra Francesca’nın iki genç hizmetçisi odaya dalıp kendilerini yere atarak heyecanla konuşmaya başladılar.</p>

  <p>Gene yerli kadınları yumuşak sesiyle sakinleştiren Francesca usulca onları yerden kaldırdı, karmakarışık saçlarını eliyle geriye doğru taradı ve sırayla anlattıklarını dinledikten sonra uçak parçalarından yapılma iki bilezik alıp kollarına taktı. Alınlarından öpüp gönderdi.</p>

  <p>"Olaylar beklediğimden daha hızlı gelişiyor. Kadınların anlattığına göre Alaric tüm kabileyi bize karşı harekete geçmeye kışkırtmış."</p>

  <p>Gamay kaşlarını çattı. "Sarayınıza giremeyeceklerini sanmıştım."</p>

  <p>"Her zaman Alaric'in zeki olduğunu söyledim. Psikolojik baskı yapmak için hizmetci1erimi gönderip planlarını bana aktardı. Davulları o çaldırıyor. Eliyle tavanı işaret etti. "Sarayın duvarları kerpiç ama tavanı saz kaplı. Burasını ateşe verecekler. Gerçek tanrıların küllerden yükseleceğini iddia ediyor. Eğer alevlerden kurtulmak için dışarı kaçarsak, sahtekâr olduğumuzu ilan edeceğiz ve bizi öldürecekler."</p>

  <p>“Gerçekten de kraliçelerine zarar verirler mi?”</p>

  <p>"Kraliyet ailesinin daha önce de gözden düştüğünü unuttunuz mu? İskoç Kraliçesi Mary ya da Anne Boleyn'i bir düşünün."</p>

  <p>“Anlıyorum. Peki ne yapacağız?” dedi Gamay.</p>

  <p>"Kaçacağız. Hazır mısınız?"</p>

  <p>“Giysilerimiz sırtımızda olduğuna göre her an hazırız demektir,” dedi Paul. "Ama dışardaki huzursuz kalabalığın arasından nasıl geçeceğiz?"</p>

  <p>“Birkaç tane beyaz tanrıca hilem kaldı geriye. Çok iyi, Tessa geldi.” Yerli kadın bir gölge kadar sessiz ortaya çıktı. Anadilinde bir şeyler söyleyince Francesca başını salladı. Tessa tahtın çevresindeki yanan meşalelerden birini eline aldı.</p>

  <p>“Dr. Paul lütfen Tessa'ya yardım eder misiniz?” dedi Francesca. Paul kadını belinden tutup havaya kaldırdı. Bir tüy kadar hafifti. Tessa meşaleyi kerpiç duvarın saz damla birleştiği noktaya yaklaştırdı. Birkaç saniye sonra alev tavana ulaştı. Başka bir meşaleyle aynı işlemi karşı duvarda tekrarladılar.</p>

  <p>"Kundaklamayı yeteneklerim arasında saymıyorum ama bu kez onları geciktirmek bize zaman kazandıracaktır, dedi Francesca ve taht salonuna baktı. “Elveda,” dedi kimseye hitap etmeden. "Bir bakıma kraliçe olmayı özleyeceğim." Tessa'ya döndü ve hararetli bir sesle konuştular. Francesca içini çekti. "Görüyor musunuz? Halkım hep bana karşı geliyor. Tessa'ya burada kalmasını emrettim ama bizimle birlikte gelmek için ısrar ediyor. Daha fazla münakaşa edecek zamanım yok. Benimle gelin."</p>

  <p>Francesca’nın ardından loş koridorları geçip yatak odasına ulaştılar. Yatağın üzerindeki iki bez çanta Tessa’nın niçin kaybolduğunu anlatıyordu. Kaçmak için hazırlık yapmıştı. Francesca dolaptan eski alüminyum çantasını çıkarıp sapını omzuna yerleştirdi. Bez çantalardan birini Paul'e diğerini Gamay'e uzatırken içinde yiyecek, malzeme ve "birkaç öteberi" bulunduğunu söyledi.</p>

  <p>Gamay penceresiz odaya bakındı. "Şimdi nereye gideceğiz?" Davul sesleri boğuklaşmıştı ama tempo biraz daha hızlanmıştı.</p>

  <p>"Elbette önce dus alacağız,” dedi Francesca.</p>

  <p>Bir meşalenin aleviyle küçük bir kil lambayı yaktı ve duş kabinine girip zemin tahtalarını cekince dörtgen bir açıklık ortaya çıktı.</p>

  <p>“Bir merdiven var. Ama çok diktir. Dikkatli olun.”</p>

  <p>Ötekilerin ışıktan yararlanabilmesi için önce kendisi indi. Duşun suyunu akıtan çakıl kaplı boşlukta duruyorlardı. Karanlığa doğru uzanan bir geçiş vardı.</p>

  <p>"Özür dilerim Dr. Paul ama sizin kadar uzun boylu birini beklemiyordum. Bu tüneli yıllardır kazıyoruz ve toprağı azar azar gizlice dışarı çıkarıyoruz. Tünel yıllar önce nehrin sularını başka yöne çevirmek için kazdırdığım kapalı hendeğe ulaşıyor."</p>

  <p>Paul kafasını çarpmamaya özen gösterirken, yarı yürüyerek, yarı emekleyerek tüneli geçtiler. Zemin ve duvarlar düzeltilmiş, tavanı belirli aralıklarla yerleştirilen direklerle sağlamlaştırılmıştı. Daracık yerde dumandan boğulmamak için Francesca lambayı söndürdü ve karanlıkta ilerlemeye başladılar. Yirmi metre kadar sonra tünel bir açı yapıp daha geniş bir tünele bağlandı.</p>

  <p>“Burası suyun geçmesi için açılan kanal,” dedi Francesca alçak sesle. "Sessiz olmalıyız. Tünel toprağın yalnızca yarım metre kadar altında ve Chulo'ların kulakları Çok keskindir.”</p>

  <p>Francesca, Tessa’nın ölen üvey kardeşinin üzerinde bulunan ilkel çakmağa benzeyen bir alet kullanarak tekrar lambayı yakıp öne geçti. Ağır ağır ilerlediler ve on beş dakika sonra tünel sona erdi. Francesca eliyle Paul'ü yanına çağırdı. Çantasından çıkardığı küçük kürekle toprak duvarı kazmaya başladı ve sonunda kürek sert bir yere çarptı.</p>

  <p>"Gücünüze ihtiyacım var, Dr. Paul. Şu kapağı itin. Nehirde kimse yok sanıyorum ama yine de dikkatli olun."</p>

  <p>Paul'e yer açmak için birkaç adım geriledi. Omzunu kapağa dayayıp gerildi ve baskıyı arttırınca tahta kapak yerinden oynadı. Biraz daha itti ve yuvarlak kapak birkaç santim aralandı. Bir gözüyle aralıktan bakınca suyu gördü. Son bir darbeyle kapağı açtı.</p>

  <p>Otla kaplı bir toprak tepeye açılmıştı kapak. Paul dışarı çıkarak diğerlerinin de çıkmasına yardım etti. Serin karanlık tünelden sıcak güneş ışığına çıkınca adeta şok geçirip köstebek gibi gözlerini yumdular. Paul kapağı tekrar kapattı.</p>

  <p>Ötekiler kapağın üzerindeki otları düzeltirken yüzükoyun sürünüp setin kenarından baktı.</p>

  <p>İç karartıcı dekorlu tahta çit biraz geride kalmış ve tünel çitin altından geçmişti. Çitin ardından siyah bir duman yükseliyordu. Cıvıldayan bir kuş sürüsünün sesi calindi kulağına. Dikkatle dinleyince insan sesleri olduğunu anladı. Ötekilerin yanına döndü.</p>

  <p>Gördüğüm kadarıyla kraliçe kızartması yapıyorlar, dedi sırıtarak ve Francesca'ya dönüp ekledi. "Sakın kundakçılık konusunda yetenekli olmadığınızı söylemeyin bana."</p>

  <p>Francesca eliyle nehrin kıyısından kendisini izlemelerini işaret ederek yanıtladı. Adeta çömelerek ilerlediler ve birkaç dakika sonra yan yana duran bir düzine ağaçtan oyma kanoya ulaştılar. İki tanesini suya indirdiler ve Paul diğerlerini batırmayı düşündü ama gövdeleri çok kalındı.</p>

  <p>“Kimsede elektrikli testere var mı? diye sordu Paul. "Bir balta bile işimi görür.”</p>

  <p>Francesca çantasından ağzı kapalı bir çanak çıkardı ve nehir kenarında bulduğu düz bir taşla içindeki siyahımsısarı macunu öteki kanolara sürdü ve ateşe verdi. Yağlı maddeyi sürdüğü yerler bir anda alev aldı.</p>

  <p>“Rum ateşi,” diye açıkladı. "Buradaki ağaçlardan toplanan reçineyle yapılıyor.</p>

  <p>“Napalmdan daha fazla yanar. Suyla söndürmeye çalışıldığı zaman alevler yayılır."</p>

  <p>Trout'lar kanoları saran alevlere baktılar. Sabotaj yararlı olacaktı ama yerliler teknelerinin yandığını anlayınca nehrin kıyısını takip eden patikadan ilerleyeceklerdi.</p>

  <p>Gamay ile Francesca bir kanoya binerken, Paul ile Tessa ikincisine yerleşti.</p>

  <p>Nehrin ortasına doğru gelip olanca güçleriyle küreklere asıldılar. Bir saat sonra su içip, biraz dinlenmek için kıyıya çektiler ve tekrar yola çıktılar.</p>

  <p>Nehrin akıntısına doğru kürek çekmekten avuçları su toplamaya başladı. Francesca sihirbaz şapkasını andıran çantasından çıkardığı merhemi uzattı ve sürünce ellerindeki acının geçtiğini fark ettiler. Hava kararmadan önce köyden olabildiğince uzaklaşabilmek için aralıksız yol aldılar.</p>

  <p>Hava kararınca nehirde ilerlemek güçleşti ve sonunda olanaksızlaştı. Kanolar sazlara ve sığ yerlerde kumlara saplanmaya başladı.</p>

  <p>Çok yoruldukları halde ilerleyemediklerini fark ettiler ve sahile yanaşıp kurutulmuş et ve meyveyle karınlarını doyurdular. Kanolar pek rahat bir yatak olmadığından, sabahın ilk gri ışıklarını görünce sevindiler.</p>

  <p>Uykulu gözler ve kasılmış eklemleriyle tekrar yola çıktılar. Davulların sesi onlara hız verip ağrılarını unutturuyordu. Ürkütücü ses ormanda yankılanıp sanki her yerden yaklaşır gibiydi.</p>

  <p>Nehirden yükselen sisin arasında kanolar suyun üzerinde kayar gibi gidiyordu.</p>

  <p>Gerçi sis Chulo'ların görmesini engelliyordu, ama engellere takılmamak için dikkatli davranmak zorundaydılar. Yükselen güneş sis perdesini saydamlastırdı.</p>

  <p>Önlerindeki nehri daha iyi görmeye başlayınca, davulların sesi uzaklarda kalana dek son hızla küreklere asıldılar. Durmaya cesaret edemeden bir saat kadar daha yol aldılar. Biraz sonra farklı bir ses çalındı kulaklarına.</p>

  <p>Gamay basını bir yana eğip uyardı. "Dinleyin."</p>

  <p>Uzaktan sanki ormanın içinden bir tren geçiyormuş gibi boğuk bir uğultu geliyordu.</p>

  <p>Köyden ayrıldığından bu yana ciddi ifadesi değişmeyen Francesca’nın yüzünde uçuk bir gülümseme dolaştı. "Tanrı’nın Eli bizi çağırıyor."</p>

  <p>Ne kadar yorgun ve aç olduklarını, oturmaktan popolarının hissizlestiğini unutup küreklerini yeni bir enerjiyle suya daldırdılar. Uğultu biraz yükseldi, ama bir nehir kuşunun uçuşunu çağrıştıran ve donk diye sona eren başka bir sesi bastırmaya yetmedi.</p>

  <p>Paul inanmazlıkla baktı. Kanonun yan tarafında bir metre boyunda bir ok vardı.</p>

  <p>Birkaç santim yukarı gelseydi, kaburgalarını parçalayacaktı. Gözlerini kıyıya cevirince ağaçların arasında koşuşturan mavi-beyaz boyalı insanları gördü.</p>

  <p>Savaş naraları havaya yükseldi.</p>

  <p>“Saldırıya uğradık!” diye bağırdı Paul gereksiz yere.</p>

  <p>Çevrelerindeki suya düşen oklardan korkan Francesca ile Gamay iyice eğilip olanca güçleriyle küreklere asıldılar. Kanolar bir anda okların menzilinden uzaklaştı.</p>

  <p>Onları kovalayanlar nehrin kıyısındaki patikayı izleyerek gitgide yaklaşıyorlardı. Bir noktada patika ormanın içine doğru dönüyordu ve yerliler kanolara ok atabilmek için sık çalılarla uğraşmak zorunda kaldılar. Defalarca denediler ama her seferinde kanolar biraz daha uzaklastılar. Francesca’nın üretimine katkıda bulunduğu yüksek teknoloji içeren silahların bile bir sınırı vardı.</p>

  <p>Ama kısa bir süre sonra bu kedifare oyununun avcıların lehine döneceği açıkça belliydi. Kürekçiler yorgunluktan baygın düşecek gibiydi. Artık aynı ritmi tutturarak kürek çekemiyorlardı. Bir adım daha ilerleyemeyeceklerini düşündükleri anda nehri arkalarında bırakıp göle ulaştılar. Hangi noktada bulunduklarını kestirmek ve bir plan yapmak icin bir an durakladılar. Gölün açık suyundan son hızla geçip, ana nehre bağlanan ayağa ulaşmak zorundaydılar. Büyük nehrin kıyısındaki sık orman onları Chulo'ların oklarından koruyabilirdi.</p>

  <p>Basit planın işe yarayacağına inanarak tekrar küreklerini suya daldırdılar ve şelaleyle gölün kıyısının ortasında kalmaya özen gösterdiler. Beş şelaleden dökülen tonlarca suyun gök gürültüsünü andıran sesini hayallerinde canlandırmak bile olanaksızdı. Dökülen suların göle indiği noktadan yükselen damlacıkların oluşturduğu bulut neredeyse birbirlerini görmelerini engelliyordu. Paul burada bir otel inşa etmek fikrinden vazgeçtiğini ilk fırsatta Gamay'e söylemeye karar verdi. Sisin arasından gölün ortasına doğru gelirlerken dört çift göz sık ağaçların arasından ana nehrin başlangıcını görmeye çalışıyordu.</p>

  <p>Öndeki kanoda bulunan Gamay küreğiyle kıyıyı işaret etti. "İşte orada, görüyorum. Ağaçların seyreldiği yerde. Lanet olsun..."</p>

  <p>Gamay'i korkutan manzarayı hemen gördüler. Nehirden gelen üç kanoda mavi-beyaz boyalı yerliler vardı.</p>

  <p>Avdan dönüyorlar, dedi Francesca güneşe karsı gözlerini kısıp bakarak. "Köyde olmadıklarından bizim kaçtığımızı bilemezler. Beni hala kraliçeleri olarak düşünürler. Blöf yapmaya çalışacağım. Doğruca üstlerine gidelim."</p>

  <p>Gamay ile Paul kaygılarını bir yana bırakıp kanoların burunlarını yeni gelenlere doğru çevirdiler. Avcılar hiçbir düşmanlık belirtisi göstermediği gibi, içlerinden birkaç tanesi el salladı. Kıyıdan haykırışlar duyuldu. Alaric ile adamları ormandan çıkmış avdan gelenleri çağırıyorlardı. Kanolar bir an durakladı ve kıyıya yaklaştı. Toprağa değdikleri anda avcıları içinden çıkartan savasçılar kanolara atladılar.</p>

  <p>Kaçmaya çabalayanlar bir anlık duraklamadan yararlanıp deliler gibi nehrin ağzına doğru kürek çekiyorlardı ama kovalayanlar hızla yaklaştı.</p>

  <p>“Nehre ulasamayız!” diye bağırdı Gamay. "Yolumuzu kesecekler."</p>

  <p>“Belki onları sisin içinde kaybedebiliriz,” diye yanıtladı Paul.</p>

  <p>Gamay kanonun burnunu şelaleye doğru çevirdi. Paul ile Tessa da onları izledi.</p>

  <p>Şelaleye yaklaşırken sular dalgalandı. Kızılderililer inatla peşlerinden geliyorlardı. Güçleri ve becerileriyle arayı hızla kapatıyorlardı. Şelaleye yaklaşınca sisin içinde kaldılar ama biraz daha gittikleri takdirde paramparça olacakları belliydi.</p>

  <p>Paul suyun sesini bastırarak bağırdı. "Francesca, sihirli çantandan yardıma gereksinimimiz var."</p>

  <p>Francesca başını salladı.</p>

  <p>Tessa da çağrıyı duymuştu. "Bende bir şey var," diyerek ayağının dibinde duran çantayı uzattı. Paul elini soktu ve parmakları sert bir cisme dokundu. .9 mm'lik bir tabanca çıkardı.</p>

  <p>“Bu nereden çıktı?” diye sordu hayretle.</p>

  <p>“Dieter'in silahıydı.”</p>

  <p>Paul önce yaklaşan kanolara, sonra şelalelere baktı. Pek fazla seçeneği yoktu.</p>

  <p>Francesca'nın eski halkına zarar vermemesi konusundaki ricalarına karşın şeytanla mavi sular arasında sıkışıp kalmışlardı. Oklar yağmaya başladı.</p>

  <p>Paul başka şarjör olup olmadığını anlamak için tekrar torbaya baktı ve bir GlobalStar uydu telefonu çıkardı. Dieter herhalde müşterileriyle iletişim kurmak için kullanıyordu. Bir an telefona baktı ve önemini kavrayınca neşeyle bağırdı.</p>

  <p>Gamay biraz yaklaşınca telefonu gördü. "Çalışıyor mu?"</p>

  <p>Paul düğmeye bastı ve telefonun çalıştığını görünce Gamay'e uzattı. "Bir dene bakalım. Ben de şu herifleri korkutmaya çalışacağım."</p>

  <p>Gamay bir numara tuşladı ve tanıdık bir ses karşısına çıktı.</p>

  <p>“Kurt!” diye bağırdı Gamay. "Benim."</p>

  <p>“Gamay? Sizin için endişeleniyorduk. İyi misiniz?”</p>

  <p>Yaklaşan kanolara bakıp güçlükle yutkundu. "Başımız büyük dertte demek bile yeterli değil." Suyun sesini bastırmak için haykırarak konuşmak zorundaydı. "Konuşamıyorum. Bir GlobalStar telefonla arıyorum. Yerimizi bulabilir misin?" Trak!</p>

  <p>Paul'ün attığı mermi Alaric'in kanosunun burnuna saplandı ama yavaşlamasını sağlamadı.</p>

  <p>“Silah sesi miydi?”</p>

  <p>“Paul ateş ediyor.”</p>

  <p>“Bunca gürültü arasında seni çok zor duyuyorum. Bir dakika bekle.”</p>

  <p>Saniyeler yıllar gibi geçti. Gamay hayale kapılmıyordu. Bulundukları yer saptansa bile birilerinin kurtarmaya gelmesi günler sürebilirdi. Ama en azından başlarına ne geldiğini Austin biliyordu artık. Austin'in güven veren sakin sesi duyuldu. "Yerinizi bulduk."</p>

  <p>“Çok iyi. Kapatmak zorundayım!” dedi Gamay ve tam tepesinden bir ok geçerken başını eğdi.</p>

  <p>Gamay ile Paul kürek çekmediğinden kanoların yan tarafları dalgalara doğru kaymıştı. Küreklerini suya daldırıp yön değiştirdiler. Tehlikeli bir biçimde sallanmalarına karşın sise iyice gömülmek amacıyla şelalelere biraz daha yaklaştılar.</p>

  <p>Kızılderililer bir an duraksadılar ama sonun yaklaştığını fark edince garip savas naralarına tekrar başladılar. Okçular kanoların burnunda diz çökmüşlerdi.</p>

  <p>İstedikleri anda ayağa kalkıp umarsız avlarını ok yağmuruna tutabilirlerdi.</p>

  <p>Paul'ün sabrı taştı. Tabancayı kaldırıp Alaric'e nişan aldı. Liderlerini öldürdüğü takdirde diğerlerinin kaçacağını varsayıyordu. Francesca bir çığlık attı. Ateş etmesini engellemeye çalıştığını düşündü ama beyaz tanrıça şelalenin üzerinde bir noktayı işaret ediyordu.</p>

  <p>Büyük bir böceği andıran cisim şelaleyi geçti, gökkuşaklarının ve sisin arasından alçalıp, gölün otuz metre kadar yukarısında durdu. Bir an sonra iyice alçalarak savaşçıların kanolarının üzerinden geçti. Okçular yaylarını bıraktı ve küreklere asılıp deliler gibi kıyıya doğru ilerlemeye çalıştılar.</p>

  <p>Paul silahı indirip Gamay'e gülümsedi. Gölün ortasındaki durgun suya doğru kürek çektiler. Helikopter gölün çevresini dolandı ve tam üstlerinde durdu. Yan kapıdan gür kır bıyığı ve gülen gözleriyle Dr. Ramirez eğilip el salladı.</p>

  <p>Telefon çaldı, arayan Austin idi. "Gamay, sen ve Paul iyi misiniz?"</p>

  <p>İyiyiz, diye güldü gene kadın rahatlayarak. "Taksi gönderdiğin için sağ ol. Ama bunu nasıl başardığını anlatmalısın. Kurt Austin için bile çok zor bir iş."</p>

  <p>"Daha sonra anlatırım. Yarın görüşürüz. Buraya dönmek zorundasınız. Çalışmaya hazır olun."</p>

  <p>Helikopterden bir merdiven indirildi.</p>

  <p>Ramirez tırmanması için Francesca'ya işaret etti. Bir an duraklayıp en alt basamağı yakaladı ve beyaz bir tanrıçaya yakışan edayla on yıl önce indiği gökyüzüne doğru tırmanmaya başladı.</p>
</body>
</html>
