<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_13"><a name="_Toc356429261">Bölüm 13</a></h2>

  <p>FBI Özel Ajanı Miguel Gomez, bir güreşçiyi andıran iri bedeniyle arkasına yaslanıp ellerini başının ardında kenetledi ve masanın öteki tarafında oturan iki erkeğe şaşkınlıkla baktı.</p>

  <p>"Enrico Pedralez'i görmek istediğinize göre, herhalde tortillayı çok seviyorsunuz."</p>

  <p>“Tortillaları boş verelim,” dedi Austin. "Yalnızca Pedralez'e birkaç soru sormak istiyoruz."</p>

  <p>“Olanaksız,” dedi ajan donuk bir sesle. Sözlerinin etkisini arttırmak için bir yandan başını sallıyordu. Kuşüzümü gibi kapkara gözleri, üzgün ve bitkin bir ifadeye bürünmüştü.</p>

  <p>Anlamıyorum, dedi Austin sabırsızlığını belirten bir sesle. "Sekreterinden randevu alırsınız, gidip konuşursunuz. Herhangi bir işadamı gibi."</p>

  <p>“Bu çiftçi herhangi bir işadamı değildir.”</p>

  <p>“Çiftçi mi? Tarımla uğraştığını bilmiyordum.”</p>

  <p>Gomez iri dişlerini gösteren gülüşüne engel olamadı. "Tarımla uğraşmak da denebilir. Sınırın öte yanında birkaç çiftlikte gömülmüş cesetlerin arandığını duydunuz mu?"</p>

  <p>Elbette, dedi Austin. "Bütün gazetelere yansımıstı. Bulunan düzinelerle cesedin, uyuşturucu işi yapanlar tarafından öldürüldüğü ileri sürülüyordu."</p>

  <p>"Bu operasyon için Meksikalıların ülkeye girmesine izin verdikleri birkaç FBI ajanından biriydim. Bu çiftliklerin sahibi Enrico ya da onun adına çalışanlardı."</p>

  <p>Öteki iskemlede oturan Zavala söze karıştı. "Yani tortilla kralının uyuşturucu kaçakçısı mı olduğunu söylüyorsunuz?"</p>

  <p>Gomez masaya doğru eğilip parmaklarıyla saydı. "Uyuşturucu, kadın satıcılığı, gasp, şantaj, adam kaçırma sosyal sigorta sahtekârlığı, hırsızlık, kamuoyunu huzursuz etmek, istediğinizi sayabilirsiniz. Onun organizasyonu, elindeki bütün yumurtaları aynı sepete koymayan diğer holdinglere benziyor. Kötü cocuklar ipuçlarını Wall Street'ten alıyorlar. Bugünlerde çeşitlilik yaratmak Meksika Mafyası icin en gözde tanım."</p>

  <p>Mafya, diye yineledi Austin. "Küçük bir sorun yaratabilir."</p>

  <p>Hic de küçük sayılmaz, dedi Gomez. "Meksika Mafyası’nın yanında Sicilyalılar kilise korosu gibi kalıyor. Eski Cosa Nostra adamı vurur ama ailesine el sürmez.</p>

  <p>Rus mafyası yoldan çıkan birinin karısını ve çocuklarını da temizler ama bunu iş gereği yapar. Meksikalılar içinse konu kişiselleşir. Yollarına çıkan herkes onların machismo'sunu tehdit eder. Enrico düşmanlarını yalnızca öldürmekle kalmayıp, akrabaları ve dostlarıyla birlikte toz zerreceğine çevirir."</p>

  <p>Uyarınız için teşekkürler, dedi Austin anlatılanlardan korkmayarak. "Şimdi de bize onunla nasıl görüşebileceğimizi söyleyin."</p>

  <p>Gomez gevrek bir kahkaha attı. NUMA kimliklerini göstererek bürosuna girdiklerinden bu yana merakla iki erkeği inceliyordu. Bu kuruluşun NASA’nın sualtında çalışan biçimi olduğunu duymuştu. Ne var ki Austin ile Zavala okyanus bilimcilerin herkesçe bilinen tanımına hiç uymuyordu. Bronz tenli, maviyeşil gözlü, bembeyaz saçlı adam geniş omuzlarıyla duvarları yıkabilecek gibi görünüyordu. Arkadaşı ise güleç yüzlüydü, alçak sesle konuşuyordu ama yüzüne bir maske takıp eline bir kılıç verdiğiniz anda artist seçimi yapan her yönetmen onu Zorro rolünde oynatmak icin can atardı.</p>

  <p>Pekala, beyler, dedi Gomez yenilgiyi kabul ederek. "İntihar edene yardımcı olmak, yasalara aykırı olduğundan, neler olup bittiğini bana anlatırsanız, kendimi daha iyi hissedeceğim. Meksikalı bir haydutun sahip olduğu bir tortilla fabrikasıyla NUMA niçin ilgileniyor."</p>

  <p>"Pedralez'in Baja Kaliforniya1daki fabrikasının arkasındaki koyda, suyun altında bir patlama oldu. Bu konuda bir şey bilip bilmediğini sormak istiyoruz. Biz FBI değiliz. Bazı yanıtlar arayan bilimsel bir kuruluşuz."</p>

  <p>"Önemli değil. Ona göre tüm kamu çalışanları düşmandır. Onun işiyle ilgili sorular sormak saldırganca bir yaklaşım olarak görülür. Daha önemsiz nedenlerle adam öldürdüğü olmuştur."</p>

  <p>Bakın Ajan Gomez, biz çılgınlık yapmak için kendimizi ortaya atmıyoruz, dedi Austin. "Önce başka yolları denedik. Meksika polis, patlamanın buhar borularından kaynaklandığını söylüyor. Dosya kapanmış. Fabrika sahibinin bize anlatacak bir şeyleri olabileceğini düşünerek Ticaret Bakanlığı'nı aradık. Kem küm ettiler ve fabrikanın Enrico'ya ait olduğunu, San Diego'daki büroda çalışan Gomez adında biriyle görüşmemizi söylediler. Yani sizinle. Şimdi bundan sonraki adımı atmak istiyoruz. Enrico'nun Amerika'da bir bürosu var mı?"</p>

  <p>“Asla sınırı geçmez. Derhal kendisini enseleyeceğimizi bilir.”</p>

  <p>“Öyleyse biz ona gideriz.”</p>

  <p>"Kolay değil. Pedralez eskiden Meksika federal polisinde çalışıyordu ve polis memurlarının yarısına maaş ödüyor. Onu korurlar ve tüm muhbirleri, rakipleri ya da başını derde sokabilecek herkesi onun avucuna teslim ederler."</p>

  <p>Gomez masanın kilitli çekmecesinden iki kaim dosya çıkardı. "Bir tanesi Enrico'nun kirli işleriyle, diğeri ise yasal isleriyle ilgili. Kara parayı bir yerlerde aklamak zorunda olduğundan Meksika-Amerika sınırının iki yanında yasal şirketler kurmuş ya da satın almış. Tortilla işi en önemlisi. Amerika pazarı açılıp sınırın bu tarafındaki insanlar tortilla yemeye başladığından bu yana geliri milyonlarca dolar değerine ulaştı. Bu işi birkaç şirket elinde tutuyor.</p>

  <p>“Eğer bana inanmıyorsanız, gittiğiniz marketin raflarına bakın. Enrico işe karışabilmek için hükümetiyle olan ilişkilerini kullandı ve çevresine rüşvet dağıttı." Dosyaları konuklarına doğru itti. "Bunları bürodan çıkaramazsınız ama isterseniz okuyabilirsiniz."</p>

  <p>Austin ona teşekkür edip dosyalarla birlikte küçük toplantı salonuna geçti.</p>

  <p>Zavala'yla karşılıklı masaya yerleşince ona yasal işlerle ilgili dosyayı uzatıp, ilginç bir şey gözüne çarpınca haber vermesini söyledi ve kendisi de öteki dosyayı incelemeye başladı. Görüşeceği adamı biraz olsun tanımaya çalışıyordu.</p>

  <p>Okudukça adamdan daha az Hoşlandığını hissetti. Bu kadar çok kötülüğün bir tek bedende toplanabileceği hiç aklına gelmemişti. Enrico yüzlerce cinayetten sorumluydu ve bunların hepsi korkunç bir biçimde işlenmişti. Zavala'nin seslni duyunca okumaya ara verdiği için sevindi.</p>

  <p>"Buldum," dedi Zavala ve birkaç kağıdı karıştırdı. "Tortilla fabrikası hakkında inceleme raporları var. Birkaç yıl önce fabrikayı satın almış. FBI buraya bir göz atmış ama kuşkulu bir şey bulunamamış. Bizim yaptığımız gibi bir tur atmışlar ama benim küçük gezintimi yapmamışlar. Rapora göre yasadışı bir şey bulunmuyormuş."</p>

  <p>"Sualtındaki yapıdan söz edilmiyor mu?"</p>

  <p>Zavala kaşlarını çattı. "Yoo, bir tek kelime bile yok."</p>

  <p>"Hiç şaşırmadım. O nesneyi gece karanlığında denizden getirmiş olabilirler."</p>

  <p>"Doğru gibi. Sendeki dosyadan ne haber? Bir şeyler öğrenebildin mi ? "</p>

  <p>“Evet, berbat bir herif. Ama yine de onunla konuşmak zorundayız.”</p>

  <p>“Gomez olanaksız olduğunu söyledi. Bir fikrin var mı?”</p>

  <p>“Olabilir,” diyerek dosyadan çıkardığı bir sayfayı Zavala'ya uzattı.</p>

  <p>"Hobilerinin listesi var. Şarap, kadın, yarış atları, kumar gibi sıradan konular. Ama bir şey dikkatimi çekti."</p>

  <p>Zavala hemen fark etti. "Antika silah koleksiyonu yapıyor. Tanıdığım birini anımsattı bana."</p>

  <p>Austin gülümsedi. Düello tabancaları koleksiyonu yapıyordu. Potomac Nehri üzerindeki tekne evinin duvarları ölüm makinelerinin en güzel örnekleriyle süslüydü. Çok değerli olanları ise bir kasada saklıyordu. Ülkenin en iyi koleksiyonlarından birine sahipti.</p>

  <p>"Yarıştan bir gün önce aldığım silahları anımsıyor musun? Çok iyi bir çift tabanca ama bendekilerin eşi. Başka bir koleksiyoncu ile takas etmeyi planlamıştım."</p>

  <p>"Ne demek istediğini anlar gibiyim. Bunların satılık olduğunu Enrico'ya nasıl duyuracaksın?"</p>

  <p>"Her satıcının mallarla koleksiyoncuları gecikmeden buluşturabilnrıek için bir müşteri listesi vardır. Sıradışı bir parçanın ne zaman ortaya çıkacağını ya da satıcının bunu ne kadar zaman senin için elinde tutacağını bilemezsin. Birkaç satıcıyı arayıp tabancaları çok acele elden çıkarmak istediğimi söylerim. Çok zor durumda kalmış numarası yaparım. Bir dalavereci zor durumda olan birini aldatmak fırsatını hiç kaçırmaz."</p>

  <p>“Ya Enrico'da da aynı silahlardan varsa?”</p>

  <p>"Oldukça seyrek ortaya çıkıyor. Ama eğer eşi varsa belki benim gibi takas etmek için isteyebilir. Önemli olan onunla konuşmak için bir fırsat yaratmak. Her seye karşın onları görmek, ellemek isteyecektir. Tüm koleksiyoncular böyle davranır."</p>

  <p>"Bir satıcıya birden fazla isim vermeyen müşterinin başvurduğunu varsayalım. Hangisinin Enrico olduğunu nereden anlayacağız?"</p>

  <p>"Sınırın kuzeyine geçmediğini biliyoruz. Anlaşma yapmak için beni Meksika'ya çağırdığı zaman kim olduğunu anlarız."</p>

  <p>Dosyaları Gomez'e iade edip yaptıkları planı anlattılar.</p>

  <p>"Belki işe yarar belki yaramaz. Ama Çok tehlikeli. Onunla karşılaşsanız bile, konuşacağının garantisi yok."</p>

  <p>“Bu olasılığı da düşündük.”</p>

  <p>Gomez basıyla onayladı. "Bakın sizin gibi iyi insanların başına bir şey gelmesinden nefret ederim. Sizi acıkça koruyamam çünkü Meksikalılar kendi topraklarında dolanan gringo polislerden hiç hoşlatnmazlar. Eğer sizi öldürürse, yaşamının birkaç peso'dan fazla etmeyeceğini ona kesinlikle hatırlatırım."</p>

  <p>“Teşekkürler Ajan Gomez. Mirasçılarım buna sevinecektir.”</p>

  <p>"Elimden gelenin en iyisi bu. Bir şeyler düşünürüm. Ne zaman buluşacağınızı bana bildirin."</p>

  <p>Tokalaştılar ve NUMA görevlileri otele döndü. Austin sırt çantasından koyu kahverengi ahşap kutuyu çıkarıp silahlardan birini eline aldı.</p>

  <p>"Benim koleksiyonumdaki parçaların neredeyse aynısı. Napolyon'un Mısır seferi sırasında Boutet adlı bir silah yapımcısı tarafından üretilmişti. Sfenks ile piramidleri namluya işlemiş. Herhalde bir İngiliz beyefendi için imal etti."</p>

  <p>Işığın altına tutup inceledi. "Kabzanın ucu Avrupa Kıtası'nda moda olan sivri köşe yerine yuvarlatılmış. Ama yivleri tipik Fransız stili olarak çok oluklu."</p>

  <p>Silahı yeşil çuha kaplı kutuya yerleştirdi. "Herhangi bir koleksiyoncu için karşı konulmaz bir yem olacaktır."</p>

  <p>Austin tanıdığı satıcıların listesini taradı ve birkaç tanesini aradı, grtesi gün San Diego’dan ayrılmak zorunda olduğundan belki de zararına bile satabileceği izlenimini vermeye özen gösterdi. En iyi bahanelerin gerçeğe yakın olanlar olduğunu biliyordu. Teknesinin battığını ve faturalarını ödemek için nakit paraya gereksinimi olduğunu anlattı. Sonra Zavala'yla oturup çeşitli olasılıklara nasıl tepki göstermeleri gerektiğini gözden geçirdiler.</p>

  <p>Silahları satmak istediğini haber vermesinin üzerinden bir saat geçmeden Latham adında, karanlık bir şöhreti olan, tilki kadar kurnaz bir satıcıdan telefon geldi.</p>

  <p>Silahlarınız için hevesli bir müşterim var, dedi Latham heyecanlı bir sesle.</p>

  <p>"Yakından ilgileniyor ve mümkün olduğunca çabuk görmek istiyor. Bugün kendisiyle Tijuana'da buluşabilir misiniz? Pek uzak sayılmaz."</p>

  <p>Austin başparmağıyla işaret parmağını birleştirip Zavala'ya doğru kaldırdı.</p>

  <p>Bingo. "Sorun yok. Nerede buluşmamızı istiyor?"</p>

  <p>Satıcı ona sınırın Amerika tarafında park etmesini ve yaya köprüsünden karşıya geçmesini söyledi. Elindeki silah kutusu kimliğini tanıtmak için yeterli olacaktı. Austin iki saat sonra orada olacağını söyleyip telefonu kapattı ve konuştuklarını Zavala'ya aktardı.</p>

  <p>"Ya seni bizim yardım edemeyeceğimiz bir yere götürürse? Hani şu insanları gömdüğü çiftliklerden birine giderseniz? diye sordu Zavala."</p>

  <p>"O zaman yalnızca silahlardan söz ederim ve eğer ilgileniyorsa satarım. En azından onu yakından görmüş olurum."</p>

  <p>Gomez'i arayınca ajanın bir ekip oluşturduğu ortaya çıktı. Adamlar Austin'i uzaktan izleyecekti ama yakınlaşmaları olanaksızdı çünkü Pedralez onun izlenmediğinden emin olmak isteyecekti. Birkaç dakika sonra iki arkadaş ödünç aldıkları kamyonetle bir kez daha güneye doğru yola çıktılar. Zavala, Austin'i Amerika tarafında indirip Meksika'ya geçti. Yirmi dakika sonra Austin koltuğunun altında silah kutusuyla yaya köprüsündeydi. Köprünün sonuna gelirken şişmanca, orta yaşlı, ucuz bir takım elbise giymiş bir adam yanına yaklaştı.</p>

  <p>“Bay Austeen mi?”</p>

  <p>“Evet benim.”</p>

  <p>Adam federal polis rozetini gösterdi. "Taşıdığınız değerli mallar için size eşlik edeceğiz," dedi sırıtarak. "Şefin emri. Tijuana'da bir sürü kötü insan var. "</p>

  <p>Koyu mavi arabaya doğru yol gösterdi ve arka kapıyı açtı. Austin binerken gözleriyle park yerini taradı ama Zavala görünürde yoktu. Gerçi arkadaşı göze çarparsa hayal kırıklığına uğrardı ama yine de kendisini koruduğunu bildiği takdirde daha iyi hissedecekti.</p>

  <p>Araba Tijuana trafiğine daldı ve birbirine bitişik gecekondu mahallelerinin arasından geçtiler. Sürücü yoldan gecen bir kadına laf atarken Austin arkayı kontrol etti. Arkalarındaki tek araç eski bir sarı taksiydi.</p>

  <p>Polis arabası penceresiz bir binanın önünde durdu. Yeşil cephe boyası bir makineli tüfekle taranmış gibi delik deşikti. Eski taksi yanlarından geçip gitti. Austin arabadan inip paslanmış bir Corona bira tabelasının yanında durdu ve içeri girmesinin iyi bir fikir olup olmadığını düşündü. Kurşuni gri bir Mercedes köşeyi döndü ve kaldırımın kenarına yanaştı. Kafasında bir şoför şapkası olan sert görünümlü bir genç arabadan inip sessizce kapıyı açtı. Austin bindi ve yola çıktılar.</p>

  <p>Araba varoşları ardında bırakıp orta sınıf mahalleye girdi ve bahçeli bir kafenin önünde durdu. Genç bir Meksikalı kapıyı açıp Austin'i bir masada tek başına oturan adamın yanına götürdü.</p>

  <p>Adam elini uzatıp gülümsedi. "Lütfen oturun Bay Austin. Benim adım Enrico Pedralez."</p>

  <p>Austin kötülüğün simgesi hatta bir canavar denilebilecek birinin bu kadar sıradan görünmesine şaşırmıştı. Ellili yaşlarındaki Enrico taba rengi ince pantolon ve kısa kollu beyaz gömlek giymişti. Turistik mağazalarda sombrero ya da battaniye satan birine benziyordu. Saçları siyahtı ve bıyığı da siyaha boyanmış gibi duruyordu. Yüzükler, bilezikler ve boynundaki zincirle epey altın taşır gibiydi.</p>

  <p>Bir garson iki uzun bardakla soğuk meyve suyu servisi yaptı. Austin bir yudum içip çevresine bakındı. İki masada birbiriyle sohbet etmeyen iriyarı sekiz adam oturuyordu. Austin'e bakmıyormuş gibi davranıyorlardı ama gözucuyla bakınca hepsinin gözünün üstünde olduğunu fark etti. Bay Pedralez halkın arasında belki biraz kendini beğenmiş gibi görünüyordu ama işini sansa bırakmadığı belliydi.</p>

  <p>"Bu kadar kısa sürede beni görmeye geldiğiniz için çok teşekkür ederim Bay Austin. Umarım sorun olmamıştır. İngilizceyi belirsiz bir aksanla konuşuyordu."</p>

  <p>"Hiç sorun olmadı. Potansiyel bir müşteriyle bu kadar çabuk karşılaşmak hoşuma gitti. Yarın San Diego'dan ayrılıyorum."</p>

  <p>“Sinyor Latham sizin tekne yarısına katılmış olduğunuzu söyledi.”</p>

  <p>“Ne yazık ki kaybedenlerden biriyim. Teknem battı.”</p>

  <p>“Çok yazık,” dedi Pedralez ve güneş gözlüğünü çıkarırken, aç gözleri silah kutusuna kaydı. Hevesle avuçlarını birbirine sürttü. "Görebilir miyim?"</p>

  <p>“Elbette.” Austin kutunun kilidini açıp kapağını kaldırdı.</p>

  <p>“Gerçekten harika,” dedi Pedralez gerçek bir uzman heyecanıyla. Tabancalardan birini eline alıp masada oturan bir adama doğrulttu. Adam irkilerek gülümsedi.</p>

  <p>Sonra uyuşturucu kralı parmağını yağlanmış namlu üzerinde gezdirdi. "Boutet imzalı. Hiç kuşkusuz zengin bir lord için İngiliz stilinde üretilmiş."</p>

  <p>“Ben de böyle düşündüm.”</p>

  <p>“Tahmin ettiğim gibi isçiliği kusursuz.” Dikkatle yerine yerleştirdi ve abartılı bir biçimde içini çekti. "Ne yazık ki bende de benzer bir çift var."</p>

  <p>Öyle mi, sey. Austin uğradığı hayal kırıklığını gizlemeye çalışır gibi davrandı. Kutuyu kapatırken, Pedralez elini tuttu.</p>

  <p>"Belki yine de sizinle iş yapabiliriz. Bunları yakın bir dostuma armağan etmek isterim. Fiyat düşündünüz mü?"</p>

  <p>“Evet,” dedi Austin umursamaz bir sesle. Gomez'in kendisini korumak konusunda söylediklerinin gerçek olduğunu umarak çevresine bakındı ve devam etti. "Biraz bilgi istiyorum."</p>

  <p>Meksikalının gözleri kısıldı. "Anlayamadım," dedi dikkatli bir sesle.</p>

  <p>"Buralarda toprak ya da bina almak istiyorum. Baja'da bir tortilla fabrikası var. Duyduğuma göre çok ucuza satılıkmış."</p>

  <p>“Yanılıyorsunuz,” dedi Pedralez soğuk bir sesle. Parmaklarını şıklatınca yakın masalarda oturan adamlar dikkat kesildi. "Kimsiniz siz?"</p>

  <p>“Sizinkinden çok daha büyük bir organizasyonu temsil ediyorum.”</p>

  <p>“Polis misiniz? FBI mı?”</p>

  <p>"Hayır. Ulusal Sualtı ve Denizcilik Kurumu'ndan bir okyanus bilimcişiyim.</p>

  <p>“Fabrikanızın yakınındaki bir patlamayı araştırıyorum. Bana vereceğiniz bilgi karşılığında bu tabancaları armağan edebilirim."</p>

  <p>Yüzündeki gülümseyiş kaybolurken Enrico'nun dudakları ürkütücü bir sırıtışla kıvrılmıştı. "Beni aptal mı sanıyorsunuz? Bu adamlar, garsonlar, ahçı, hepsi benim yanımda çalışıyor. Hiç iz bırakmadan ortadan kaybolabilirsiniz. Sizin buraya adım atmadığınıza hepsi yemin eder. Sizin pistolas benim umurumda mı sanki?" dedi aşağılayıcı bir tavırla. "Düzinelerle var bende."</p>

  <p>Austin bakışlarını yüzünden ayırmadı. "Bay Pedralez bir koleksiyoncu olarak bu eski silahlara niçin ilgi duyduğunuzu bana anlatır mısınız?"</p>

  <p>Meksikalı bunu duyunca neşelenmiş gibiydi. Gözlerindeki kötü pırıltı biraz azaldı ama ısının düştüğü söylenemezdi.</p>

  <p>"Bunlar gücü ve güç elde edilen araçları simgeler. Aynı zamanda da bir kadın bedeni kadar güzeldirler."</p>

  <p>“İyi bir tanım.”</p>

  <p>“Ya sizin için anlamı nedir?”</p>

  <p>"Kusursuz işçiliklerine olan hayranlığımın yanı sıra bana yaşamın ve kaderin rastlantılarla değişebileceğini anımsatır. Zamanından önce çekilen bir tetik. Fazla aceleyle nişan alınan bir tabanca. Yasamsal önem taşıyan bir organın birkaç santim yakınından gecen bir kurşun. En ölümcül biçimde silah çekmenin şanslı yönünü temsil eder."</p>

  <p>Bu yanıt Meksikalının ilgisini çekmişti. "Kendinizi benim ellerime bırakırken herhalde çok sanslı olduğunuzu düşünüyordunuz Bay Austin."</p>

  <p>“Hiç de değil. Sohbet edebileceğinizi varsayarak geldim.”</p>

  <p>"Bir kumar oynadınız. Cesaretinizi alkışlıyorum. Ama ne yazık ki şanslı gününüzde değilsiniz. Kaybettiniz,” dedi soğuk bir sesle. "Kim olduğunuz ya da neyi temsil ettiğiniz umurumda değil. Ölüm kartını desteden siz çektiniz."</p>

  <p>Parmaklarını şıklatınca masalarda oturanlar yerlerinden kalkıp yaklaşmaya başladılar. Austin, kendinden daha kurnaz avcıların arasında kalmış bir tilki olduğu duygusuna kapılmıştı.</p>

  <p>Susturucusuz egzoz borusunun kulakları yırtan homurtusuyla eski püskü sarı taksi lokantanın önünde fren yaptı. Sürücü aşağıya indiğinde eski damalı taksi hala aşınmış amortisörlerinin üzerinde yaylanıyordu. Hussong's tişörtünün üzerine giydiği kirli ceketinin dışında, aynalı cam gözlüklerin ardından bakan sürücü inanılmaz derecede Joe Zavala’ya benziyordu.</p>

  <p>Kaldırımda durup belirgin aksanlı bir ingilizceyle seslendi. "Taksi çağıran oldu mu?"</p>

  <p>Enrico'nun adamlarından biri yanına yaklaşıp ispanyolca homurdandı.</p>

  <p>Zavala avaz avaz bağırırken haydutun omzunun üzerinden içeriye bakarak, "Bir Amerikalıyı arıyorum," dedi. "Çavuş Alvin York adında biri."</p>

  <p>Adam sözlerinin etkisini artırmak için avucunu Zavala’nın göğsüne dayadı.</p>

  <p>“Pekala, pekala! Lanet olası gringolar.” Arabasına atlayıp ardında morumsu bir egzoz dumanı bırakarak gözden kayboldu.</p>

  <p>Haydut dönüp arkadaşlarına güldü.</p>

  <p>Austin rahat bir soluk alıp gözlerini alçak çatılarda gezdirdi ve gülümsedi.</p>

  <p>Zavala pekiyi gizlemese de etkileyici bir mesaj vermişti. Çavuş York, Birinci Dünya Savaşı'nda esir aldığı Alman askerleriyle ün kazanıp, Onur Madalyası sahibi olan keskin bir nişancıydı.</p>

  <p>“Eğlenceli bir adam di mi Bay Austin?”</p>

  <p>“Çok eğlendirici.”</p>

  <p>"İyi. Ben şimdi gitmeliyim. Adios Bay Austin. Ne yazık ki bir daha karşılaşamayacağız."</p>

  <p>“Durun.”</p>

  <p>Meksikalı sanki gömleğindeki bir toz taneciğiymiş gibi Austin'e aşağılayıcı bir ifadeyle baktı.</p>

  <p>"Yerinizde olsaydım, kımıldamazdım. Bir keskin nişancının hedefindesiniz. Yanlış bir hareket yaparsanız, kafanız olgun bir kavun gibi patlar. Bana inanmıyorsanız şu çatıya bakın, bir de ötekine."</p>

  <p>Pedralez bir peygamber devesi gibi kafasını çevirip çatılara baktı Üç farklı yerde konuşlanmış keskin nişancılar gizlenmek için gayret etmiyordu. Tekrar yerine oturdu.</p>

  <p>“Bana kalırsa, siz kaderin gücüne fazla güvenmiyorsunuz. Ne istiyorsunuz?”</p>

  <p>“Yalnızca Baja tortilla fabrikasının kime ait olduğunu öğrenmek istiyorum.”</p>

  <p>“Fabrikanın sahibi benim. Çok kazançlı bir iş.”</p>

  <p>“Ya koydaki sualtındaki nesne nedir? Bu konuda ne biliyorsunuz?”</p>

  <p>"Ben çok meşgul bir adamım Bay Austin. Size öyküyü anlatacağım ve ayrılacağız. İki yıl önce San Diego'dan bir avukat bana geldi. Bir önerisi vardı. Birileri bir fabrika inşa etmek istiyordu. Binayı onlar yapacak, işin kazancı benim olacaktı. Bazı koşulları vardı. Gözlerden uzak olacaktı ve suyun kenarında bulunacaktı."</p>

  <p>“Ben suyun içindeki yapıyı öğrenmek istiyorum.”</p>

  <p>"Bilmiyorum. Büyük bir gemi geldi. Nöbetçiler vardı. Koyun içine bir şey getirip bilinçli olarak hatırdılar. Fabrikaya bazı bağlantılar yapıldı. İnsanlar gelip gitti. Hic soru sormadım."</p>

  <p>“Patlama hakkında ne biliyorsunuz?”</p>

  <p>Omzunu silkti. "Daha sonra biri arayıp endişelenmememi söyledi. Zararımı karşılayacaklardı. Bütün bildiğim bu kadar. Polis de aldırış etmiyor."</p>

  <p>“Bu anlaşmayı yapan avukatın adı ne?”</p>

  <p>“Francis Xavier Hanley. Artık gitmeliyim. Bütün bildiklerimi anlattım.”</p>

  <p>“Evet biliyorum, çok meşgul bir adamsınız.”</p>

  <p>Pedralez elini sallayınca adamlar kaldırıma kadar yürümesi için bir koridor oluşturdular. Mercedes birdenbire ortaya çıktı ve kapısı açıldı. Adamlar Mercedes'in önündeki ve arkasındaki iki Jeep Cherokee'ye dağıldılar.</p>

  <p>Bay Pedralez, diye seslendi Austin. "Anlaşma anlaşmadır. Silahları unuttunuz."</p>

  <p>Enrico neşesiz bir gülüşle yanıtladı. "Sizde kalsın," dedi ve birkaç kelime daha ekledi. Arka koltuğa yerleşip kapıyı çekti ve araba son hızla ilerledi.</p>

  <p>Austin'in terlemesinin tek nedeni havanın sıcaklığı değildi. Eski püskü taksi kaldırıma yanaştı ve korna çaldı.</p>

  <p>Austin sağ koltuğa oturup hayretle çevresine bakındı. "Bu döküntüyü nereden buldun?"</p>

  <p>"Ajan Gomez benim için ayarlayacak kadar kibarlık gösterdi. Motoru harika ve dostlarımıza senin nerede olduğunu bildirebileceğim her türlü telsiz donanımı var. Vazgeçmek istemiyor gibiyim. Bay Pedralez bir şeyler söyledi mi?"</p>

  <p>Austin silah kutusunu gösterdi. "Tijuana'ya ikinci kez geldiğimde bu silahları doldurmayı ihmal etmememi söyledi."</p>
</body>
</html>
