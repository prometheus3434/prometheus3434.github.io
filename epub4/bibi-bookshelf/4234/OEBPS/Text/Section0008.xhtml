<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_6" style="margin-top:12.0pt;margin-right:-.1pt;margin-bottom:4.8pt;margin-left: 0cm;mso-para-margin-top:12.0pt;mso-para-margin-right:-.1pt;mso-para-margin-bottom: .4gd;mso-para-margin-left:0cm;text-align:justify"><a name="_Toc356429254">Bölüm 6</a></h2>

  <p>Meksikalı gümrükçü kulübenin penceresinden eğilip beyaz Ford kamyonetteki iki erkeğe baktı. Eski şortlar, tişörtler giyip Foster Grant gözlükleri takan adamların başlarındaki beysbol keplerinde yem dükkanlarının logoları okunuyordu.</p>

  <p>Ziyaret nedeniniz? diye sordu gümrükçü direksiyonda oturan iri yapılı adama.</p>

  <p>Sürücü parmağıyla arkadaki oltaları ve diğer gereçleri işaret etti. "Balığa çıkacağız."</p>

  <p>Keşke ben de sizinle gelebilseydim, dedi gümrükçü gülümseyerek ve Tijuana'ya doğru gitmeleri için izin verdi.</p>

  <p>Gümrükten gecince yolcu koltuğunda oturan Zavala sordu. "Niçin Spies Like Us filmindeki gibi davranıyoruz? NUMA kimliklerimizi göstermemiz yeterliydi."</p>

  <p>Austin sırıttı. "Böylesi daha eğlenceli."</p>

  <p>"Temiz yüzlü göründüğümüzden terörist ya da uyuşturucu kaçakçısı sanmadıkları için şanslıyız."</p>

  <p>Kılık değiştirme uzmanları olduğumuzu düşünmeyi yeğliyorum, dedi Austin ve arkadaşına bakarak devam etti. "Bu arada umarım Amerikan pasaportun yanındadır.</p>

  <p>Meksika'da takılıp kalmanı istemem."</p>

  <p>Sorun yok. Bir Zavala sınırı ilk kez gizlice geçmiyor.</p>

  <p>Zavala'nın ailesi doğup büyüdükleri Morales, Meksika'dan 1960'h yıllarda Rio Grande Nehri'ni asıp geçmişti. Üstelik annesi o tarihte yedi aylık hamileydi, ama bu yeni doğacak bebeğiyle El Norte'de yepyeni bir yasama başlama kararını etkilemesine izin vermemişti. Santa Fe, New Mexico'ya yerleşmişler ve Zavala orada dünyaya gelmişti, iyi bir marangoz ve ahşap oymacısı olan babasının sanatı kentte güzel evler inşa etmek isteyen zenginler tarafından keşfedilmişti. Aynı önemli kişiler yeşil kart almasına ve daha sonra vatandaşlığa geçmesine de yardımcı olmuşlardı.</p>

  <p>Kiralık araçların Meksika'ya girmesi yasak olduğundan kamyoneti Red Ink'in destek ekibinden ödünç almışlardı. San Diego'dan güneye doğru inip Meksika ve Amerika'nın tipik bir karışımı sayılan Chula Vista adlı sınır kasabasından geçmişlerdi. Ülkeye girince Tijuana’nın gitgide yayılan varoşlarının dışından dolanıp Baja Kaliforniya Yarımadası boyunca uzanan MEX 1 ya da Carretera Transpeninsula karayoluna çıktılar. Hediyelik eşya dükkanları, moteller, taco mutfaklarıyla dolu El Rosarita kısa bir süre sonra arkalarında kaldı. Karayolu ekili tarlalar, sol tarafta çıplak tepeler ve Todos Los Santos diye bilenen zümrüt yeşili koyun arasında ilerlemeye başladı. Tijuana'dan ayrıldıktan yaklaşık bir saat sonra Ensenada'ya döndüler.</p>

  <p>Austin bu tatil ve balıkçı kasabasını Newport Ensenada yarışlarına katıldığı zaman tanımıştı. Yarışın gayriresmi bitiş noktası Hussong's Cantina adlı zemini saman kaplı kötü bir bardı. Yeni karayolu, cepleri siskin turistleri getirmeden önce, Baja Kaliforniya Norte gerçek sınır sayılıyordu. En ünlü olduğu dönemde Hussong's Cantina’nın müşteri kitlesini, yörenin renkli kişileri, denizciler, balıkçılar ve Ensenada ' nm, sekiz yüz mil uzunluğundaki Baja Yarımadası’nın en ucunda yer alan La Paz kentinden önceki son uygarlık noktası olduğunu bilen araba yarışçıları oluşturuyordu. Üstelik Hussong's, tıpkı Virgin Adaları'ndaki Foxy's ya da Key West'deki Capt'n Tony's gibi dünya yüzünde yaşayan herkesin bildiği, efsaneleşmiş barlardan biriydi. Bara girince Austin, tekilanın su gibi aktığı, polislerin bar ile hapishane arasında adeta bir yolcu servisi islettiği eski güzel günleri anımsayacak gibi görünen yaslı bar kelebeklerini görünce çok memnun oldu.</p>

  <p>Bir masaya oturup huevos rancheros ısmarladılar. "Tam bana göre.” dedi Zavala çatalını yağda pişmiş yumurta ile salsaya daldırırken. Austin geldiğinden beri barın üzerinde duran, üzgün ifadeli geyik kafasını inceliyordu. Bu cins bir geyiğin Meksika'ya nasıl geldiğini merak ederek bakışlarını, masaya yaydıkları Baja haritasıyla suyun ısısını gösteren uydu fotoğraflarına çevirdi, işte şuraya gideceğiz, dedi haritada bir noktayı işaret ederek. "Isı değişikliği en çok bu koyun yakınında belirginleşiyor."</p>

  <p>Zavala iştahla yemeğini bitirdi ve elindeki Meksika rehberini açtı. "Burada yazdığına göre ballena gris ya da gri balinalar aralık ile mart ayları arasında çiftleşmek ve yavrularını dünyaya getirmek için Baja yakınına geliyorlarmış.</p>

  <p>Balinalar ortalama yirmi beş ton ağırlığındaymış ve uzunlukları üç ile on altı metre arasında değişiyormuş. Çiftleşme sırasında bir erkek balina dişi balinayı yerinde tutarken, başka bir erkek..." Yüzünü buruşturarak konuyu değiştirdi. "Bu kısmı atlasam daha iyi olacak. Gri balinaların soyu avlanma nedeniyle neredeyse tükenmiş ama 1947 yılında korunma altına alınmış." Biraz duraklayıp sordu. "Bir şey soracağım. Denizde yüzen her şeye saygı duyduğunu biliyorum ama senin balinalara ilgi göstereceğini sanmazdım. Niçin bu kadar ilgileniyorsun? Niçin bu konuyu Çevre Koruma Kuruluşu'na ya da Balık ve Yabanıl Yaşam Derneği'ne bırakmıyorsun?"</p>

  <p>"İyi bir soru. Babamın teknesinin denizin dibini boylamasıyla biten olaylar zincirini neyin başlattığını öğrenmek istiyorum diyebilirim. Ama tam olarak çözemediğim başka bir nedeni daha var. Austin'in gözlerine düşünceli bir ifade yerleşti. "Ürkütücü dalışlarımı anımsatıyor bana. Hani bilirsin iste. Suyun altında yüzersin, her sey yolunda gibi görünür ve birdenbire ensendeki tüyler dikenleşir, raiden buz keser ve yalnız olmadığın konusunda kötü bir duyguya kapılırsın. Birinin seni gözetlediğini hissedersin. Özellikle aç birinin."</p>

  <p>Elbette, dedi Zavala düşünceli bir sesle. "Aslında bu kadarla da kalmaz.</p>

  <p>Genellikle okyanusların en büyük, en kötü, en aç köpekbalığının ardımdan geldiğini aklımdan geçiririm." Çatalını tekrar tabağındaki yumurtaya daldırdı.</p>

  <p>"Ama arkama bakınca hiçbir şey olmadığını ya da Parmağım boyunda kötü gözlerle bana bakan bir golyan balığının yüzdüğünü görürüm."</p>

  <p>“Denizler gizem doludur,” dedi Austin dalgın bir bakışla.</p>

  <p>“Bu bir bulmaca mı?”</p>

  <p>"Bir bakıma. Joseph Conrad'dan bir alıntı. 'Denizler asla değişmez ve yaptıkları insanoğlunun tüm söylemlerine karşın gizem doludur'. Austin parmağıyla haritaya dokundu. "Balinalar her gün ölüyor Bazılarını doğal nedenlerle yitiriyoruz. Bir kısmı balıkçıların ağlarına takılıyor, teknelerle çarpışıyor ya da bazı insanlar zehirli atıkları denize atmanın doğru olduğuna inandıklarından onları zehirliyoruz." Bir an duraklayıp devam etti. "Ama bunların ölümü saydıklarımla uyumlu değil. İnsanlar işe karışmadığı zaman bile doğa daima düzenin dışına çıkar, sürekli olarak yeni ayarlamalar yapar. Ama bir kargaşa olmaz. iyi bir caz orkestrasının yaptığı emprovizasyonlar gibidir.</p>

  <p>Örneğin Ahmad Jamal piyano solo yapar, kendince çalar ve daha sonra ritm sazlarla buluşur." Uzun bir kahkaha attı. "Söylediklerimin bir anlamı yok."</p>

  <p>"Senin caz koleksiyonunu gördüğümü unutma Kurt. Şimdi sen burada kötü bir nota olduğunu ileri sürüyorsun."</p>

  <p>Daha doğrusu evrensel bir uyuşmazlık var. Biraz daha düşünüp devam etti.</p>

  <p>"Senin benzetmen daha uygun düştü. Sanki görünmeyen noktada açlıktan gözü dönmüş, kötü bir köpekbalığı dolaşıyor."</p>

  <p>Zavala boş tabağını itti. "Bizim oralarda söyledikleri gibi, ava çıkmanın en iyi zamanı balıkların aç olduğu zamandır."</p>

  <p>Senin çölde büyüdüğünü biliyorum amigo, dedi Austin yerinden kalkarak. "Ama dediğine de katılıyorum. Hadi gidip balık tutalım."</p>

  <p>Ensenada'dan ayrılıp anayola çıktılar ve güneye döndüler. Tıpkı Tljuana'da olduğu gibi otellerle dükkanlar seyrelip kayboldu ve karayolu iki şeritli bir yola dönüştü. Maneadero'yu geçince karayolunu bırakıp, tarlaların oraya buraya serpiştirilmiş çiftlik evlerinin ve eski misyonerlik binalarının arasından geçen ara yollara sapıp sisle kaplı tepelerin denize kadar indiği ıssız sahile yaklaştılar. Zavala haritayı kontrol etti.</p>

  <p>“Neredeyse geldik sayılır. Hemen şu kösenin ardında.”</p>

  <p>Austin neyle karşılaşacağını tahmin edemiyordu. Yine de virajı alınca karşılarında, Baja Tortilla Şirketi’ne ulaştıklarını İspanyolca ve İngilizce bildiren tabelayı görünce şaşırdı. Kamyoneti kenara çekip gresine bakındı. Tabelanın ardındaki iki tarafı ağaçlıklı upuzun düzgün yol büyük bir binanın önünde son buluyordu. . Austin direksiyona yaslanıp Foster Grant gözlüklerini alnına kaldirdi. "Doğru yerde olduğumuzdan emin misin?" Zavala haritayı uzattı. "Burası olmalı." "Galiba bir hic uğruna bunca yolu geldik." "Belki de değil," dedi Zavala. "Yediğimiz huevos rancheros harikaydı ve ben yeni bir Hussong's Cantina tişörtü aldım." Austin'in gözleri kısıldı.</p>

  <p>"Rastlantılar beni kuşkulandırır. Tabelada 'Hoş geldiniz' yazıyor. Buraya kadar geldiğimize göre, bakalım nasıl karşılanacağız."</p>

  <p>Ağaçlıklı yola girip, konuklar için ayrılmış park yerine ulaştılar. Oluklu alüminyum inşa edilmiş, İspanyol stili eğik çatılı, kerpiç cephesinde süslü bir kapısı olan binanın önünde Kaliforniya plakalı arabalar ve birkaç turist otobüsü vardı. Pişen mısırın kokusu kamyonetin açık camlarından içeri doldu. ; "Şeytanca bir gizleme planı," dedi Zavala.</p>

  <p>"Ben de 'balinaları öldüren insanlar size hoş geldin diyor' yazılı bir neon tabela göreceğimi düşünmemiştim zaten."</p>

  <p>Keşke silahlarımız yanımızda olsaydı, dedi Zavala yapay bir ciddiyetle. "Vahşi bir tortilların sana ne zaman saldıracağını tahmin edemezsin. Duyduğuma göre adamın birine Nogales'de bir kıymalı tortilla saldırmış..."</p>

  <p>"Dönüşte anlatırsın," diyerek arabadan indi Austin ve koyu renk ahşap oymalı kapıya doğru yürüdü.</p>

  <p>Beyaz badanalı antreye girdiler. Genç bir Meksikalı kadın güleç yüzle onları karşıladı. "Buenos dias," dedi genç kadın. "Şanslısınız. Tortilla fabrikasının turu şimdi başlıyor. Gezi teknesinden gelen gruba dahil misiniz?"</p>

  <p>Austin gülmemeye çalışarak, "Kendi basımıza geldik. Yoldan geçerken tabelayı gördük," dedi.</p>

  <p>Genç kadın tekrar gülümsedi ve çoğunluğunu, aksanlarından Orta-batı eyaletlerinden gelme oldukları anlaşılan yaslı Amerikalıların oluşturduğu gruba katılmalarını söyledi. Aynı zamanda rehber görevini üstlenerek konukları fırın bölümüne götürdü.</p>

  <p>"Meksika'da mısır hayat demekti ve yüzyıllar boyunca hem kızıl, derililerin, hem de İspanyol yerleşimcilerin ana besin kaynağı olmuştu. Mısır çuvallarının öğütücülere boşaltıldığı bölümden geçtiler. "Yıllarca insanlar tortillaları evlerinde pişirdiler. Mısırı un haline gelene dek ezdiler, suyla karıştırıp hamur yaptılar, oklavayla açıp teker teker kızarttılar. Meksika'da ve özellikle Amerika'da tortilla için talepler artınca bu endüstri oluştu. Böylelikle üretim merkezimizi daha üretken ve sağlıklı bir düzeye çıkartmayı başardık."</p>

  <p>Öteki ziyaretçilerin ardı sıra yürürken Austin alçak sesle sordu. "Eğer Meksika tortillaları için en büyük talep Amerika'dan geliyorsa, bu fabrika niçin sınıra yakın değil? Niçin yolu uzatıyorlar."</p>

  <p>İyi bir soru, dedi Zavala. "Meksika'daki tortilla endüstrisi hükümetle yakın ilişkileri olan işadamlarının tekelindedir. Milyar dolarlık bir endüstridir. Bu kadar güneyde bir noktada fabrika kursan bile niçin denize yakın olmak istersin?</p>

  <p>Lüks bir otel için ideal bir yer ama böyle bir işletmenin burada olması gerekir mi? "</p>

  <p>Rehberle birlikte dakikada yüzlerce tortilla üreten hamur makinelerinin yanından geçtiler. Makinelerden yürüyen bantların üzerine dökülen düz yuvarlak ekmekleri bembeyaz önlüklü ve plastik boneli işçiler kontrol ediyordu. Paketleme ve dağıtım bölümüne gelirken, bir kapının üzerindeki İspanyolca yazı Austin'in dikkatini çekti.</p>

  <p>“Yalnızca işçiler mi yazıyor?” diye sordu.</p>

  <p>Joe başıyla onayladı.</p>

  <p>Burritolar ve enchiladalar hakkında yeterince bilgi aldım, diyerek kapı kolunu oynattı. Kilitli değildi. "Biraz çevreye bakınacağım. "</p>

  <p>Arkadaşının iriyarı görünümüne ve beyazımsı saçlarına bakan Zavala, "Bir casus olarak yetenekli olabilirsin ama burada çalışanlara pek benzemiyorsun.</p>

  <p>Koridorlarda dolasan dev boyutlu bir gringo'ya oranla ben daha az dikkat çekerim," dedi.</p>

  <p>İyi bir noktaya parmak basmıştı. "Pekala dolaş bakalım. Dikkatli ol. Seninle turun sonunda buluşuruz. Eğer rehber sorarsa, tuvalete gittiğini söylerim," dedi Austin.</p>

  <p>Zavala göz kırpıp kapıdan içeri daldı. Herhangi bir terslikte çekiciliğini kullanarak paçasını kurtaracağından emindi ve bano'yu ararken kaybolduğu konusunda bir bahane hazırlamıştı bile. Uzak ucunda çelik bir kapıdan başka hiçbir pencere bile olmayan upuzun bir koridorda buldu kendini. Koridoru geçip kulağını kapıya dayadı. Ses duymayınca kapı kolunu çevirdi ama kilitliydi.</p>

  <p>Cebinden değişikliğe uğramış İsviçre ordu çakısını çıkardı. Doğrusunu isterseniz, çakının içindekiler, hırsızlık gereçleri olarak dünyanın birçok yerinde tutuklanmasına neden olabilirdi. Makas, törpü, konserve açacağı gibi standart gereçlerin yerini neredeyse tüm kilitleri açabilecek çilingir aletleri almıştı. Dördüncü deneyişte kilidi açtı. Kapının ardında biraz eğimli olarak giden bir koridor vardı ve birincisinden farklı olarak bu koridora bir sürü kapı açılıyordu. Yalnızca soyunma dolaplarının bulunduğu odanın kapısı kilitli değildi.</p>

  <p>Dolapların kilitleri sağlam gibi görünüyordu ama eğer zamanı olsaydı hepsini açabilirdi. Saatine bakınca turun biraz sonra biteceğini anımsadı. Karsı duvardaki raflarda dikkatle katlanmış beyaz önlükler duruyordu. Bir önlüğü sırtına geçirerek malzeme dolabında bulduğu bir klipsli dosyayı eline aldı.</p>

  <p>Tekrar koridora çıkıp karşısındaki kapıyı açmayı denedi. Bu da kilitliydi ama birkaç denemeden sonra acildi.</p>

  <p>Kapının ardında büyük bir odaya bakan yüksek bir platform vardı. Platformdan ayrılan daracık yollar yatay ve dikey borulardan oluşan ağın üzerinden geçiyordu. Makinelerin alçak sesli homurtusu kulağına geldi ama sesin çıkış noktasını keşfedemedi. Basamaklardan aşağıya inince boruların zeminden yükselip dik açıyla duvardan dışarı çıktıklarını gördü. Herhalde tortilla fabrikasının su sistemini oluşturuyordu. Odanın diğer tarafındaki kapı kilitli değildi. Dikkatle açınca okyanustan gelen serin rüzgâr yüzünü yaladı.</p>

  <p>Şaşkınlıkla olduğu yerde kaldı. Yaklaşık yüz metre aşağıdaki koya bakan bir uçurumun kenarındaki küçük platformda duruyordu. Manzara o kadar güzeldi ki buraya bir fabrika yerine niçin bir otel inşa etmediklerini bir kez daha düşündü. Fabrikanın kenarında durduğu çıkıntının ardında olduğunu tahmin etti ama bulunduğu yerden görmesi olanaksızdı. Aşağıya bakınca beyaz köpüklü dalgaların kayalara çarptığını gördü. Platformun ucundaki kapının ardında aşağı ya da yukarı giden basamaklar yoktu. Çok garip. Kapıdan birkaç metre sonra madeni bir ray denize doğru inip suyun içinde gözden kayboluyordu.</p>

  <p>Rayları gözüyle izleyince çevresindeki suyun renginin daha koyu olduğunu fark etti. Belki de kayaların üzerindeki yosunlar suyun rengini koyultmuştu. Su bir anda dalgalandı ve yumurtaya benzeyen, büyük, parlak bir cisim yukarı doğru tırmanmaya başladı. Elbette. Bu ray bir asansör için yapılmıştı. Yumurta sürekli yükseliyordu ve birkaç saniye içinde platforma ulaşacaktı. Zavala boruların bulunduğu odaya dalıp kapıyı birkaç santim aralık bıraktı.</p>

  <p>Koyu renk cam ya da plastikten yapılmış yumurta platformun kenarında durunca, kapısı açıldı ve beyaz önlüklü iki erkek indi. Zavala kendini merdivenlere attı ve birkaç saniye içinde malzeme odasına ulaştı. Üzerindeki önlüğü çıkarıp dikkatle katladı ve hızlı adımlarla koridoru geçip fırın bölümüne ulaştı. Halka açık olan yere geri dönüsünü kimse fark etmedi. Austin'in turla birlikte ilerlediği yöne doğru yürüdü. Yaklaştığını gören rehber şaşkın ve biraz da tedirgin gözlerle ona baktı.</p>

  <p>Bano'yu arıyordum.</p>

  <p>Gene kadının yanakları kızardı. "Oh tabii, yolu göstereyim." Konukların dikkatini çekmek için ellerini çırptı. "Turumuz bitmek üzere," diyerek herkese bir torba tortilla dağıttı ve giriş bölümüne götürdü. Arabalar ve tur otobüsleri yola çıkarken Austin ile Zavala bulgularını karşılaştırdılar.</p>

  <p>Yüz ifadene bakılırsa küçük gezintin çok yararlı olmuş.</p>

  <p>Bir şey buldum ama ne olduğunu bilmiyorum, diyerek gördüklerini anlattı.</p>

  <p>"Suyun altında gizlediklerine göre ne yaptıklarını kimsenin görmesini istemiyorlar, dedi Austin. “Gel biraz dolaşalım.”</p>

  <p>Fabrika binasının yanından denize doğru yürüdüler ve uçurumdan yüz metre önce karşılarına yüksek dikenli teller çıktı.</p>

  <p>Okyanusu buradan göremeyeceğiz, dedi Zavala.</p>

  <p>Bakalım belki koyun öteki tarafına geçebiliriz.</p>

  <p>Kamyonete binip yola çıktılar. Denize doğru inen birkaç patika vardı ama dikenli teller geçişi önlüyordu. Vazgeçmeye karar verdikleri anda elinde bir balık oltası ve balık dolu bir sepetle denizden onlara doğru yürüyen bir adamla karşılaştılar. Zavala adama seslenip denize nasıl ulaşabileceklerini sordu.</p>

  <p>Onların tortilla fabrikasıyla bağlantılı olduklarını düşünen adam önce çekingen davrandı ama Zavala cüzdanından yirmi dolar çıkarınca, yüzü güldü ve dikenli tellerin arasında sürünerek geçilebilecek bir yer olduğunu söyledi.</p>

  <p>Omuzlarına kadar yükselen çalıların arasındaki patikadan onları geçirip, tel örgünün bir yerini işaret etti ve ganimetini sımsıkı tutarak çekip gitti.</p>

  <p>Tellerin bir kısmı yükseğe kaldırılmış ve toprakta bir oyuk açılmıştı. Zavala aralıktan kolayca süründü ve Austin'in geçmesi için telleri tuttu. Çalıların arasındaki patikayı izleyip kayaların kenarına ulaştılar. Kapalı koyun en güney ucundaki çıkıntıdaydılar.</p>

  <p>Eğimi daha yumuşak olan yamaçta balıkçıların gidiş gelişiyle bir patika açılmıştı. Ama NUMA görevlilerini manzara daha fazla ilgilendiriyordu. Bu açıdan bakınca, koyu renkli madeni bina bir Conan filmindeki ürkütücü dekorları andırıyordu. Austin dürbünüyle binayı inceledi ve yamacın bir ucuna çevirdi.</p>

  <p>Zavala’nın anlattığı asansör rayından güneş ışıkları yansıyordu. Bakışlarıyla koyun girişindeki kayalara çarpan dalgalardan fabrika binasına kadar her tarafı taradı.</p>

  <p>Çok zekice, dedi gülerek. "Eğer büyük bir yapıyı burada gizlemeye kalkışırsan, şu bizim balıkçı dostumuz gibi herkes bundan söz eder. Ama herkesin gözü önünde bir fabrika kurup, her gün insanları gezmeye davet edersen, her türlü karanlık işlerin için inanılmaz bir paravan oluşturursun."</p>

  <p>Zavala dürbünü alıp karsıdaki kayaları gözden geçirdi. "Niçin su geçirmez bir asansör yapılır ki?"</p>

  <p>Yanıtını bilmiyorum. Ama sanırım görebileceğimiz her şeyi gördük.</p>

  <p>Binanın çevresinde ya da kayaların üstünde dolaşan birilerini görmek umuduyla birkaç dakika daha oyalandılar ve tepelerinden uçan deniz kuşlarından başka hareket eden bir canlıya rastlamadılar. Biraz sonra telin altındaki oyuktan diğer tarafa geçtiler. Zavala yolu gösteren balıkçıya asansörü ya da koyda başkaca gariplikler görüp görmediğini sormak istiyordu ama parayı alan adam ortadan kaybolmuştu. Kamyonete atlayıp kuzeye döndüler.</p>

  <p>Austin hiç konuşmadan arabayı sürüyordu. Zavala eski deneyimlerine dayanarak arkadaşının bir plan oluşturmaya çalıştığını ve aklında her şeyi düzene sokunca ayrıntılarıyla anlatacağını biliyordu. Ensenada'ya yaklaşırken Austin sordu. "NUMA hala San Diego yakınlarındaki deneylerini sürdürüyor mu?"</p>

  <p>"Bildiğim kadarıyla evet. Aslında yarıştan sonra deneylerin nasıl gittiğini soracaktım."</p>

  <p>Austin başını salladı ve yol boyunca eski maceralarından, Meksika'daki gençlik yaramazlıklarından söz ettiler. Sınırdaki trafik bir sümüklüböcek hızıyla ilerliyordu. Zaman kazanmak için NUMA kimliklerini gösterip yıldırım hızıyla geçip gittiler. San Diego'ya ulaşınca körfeze doğru gidip kent marinasına vardılar. Düzinelerce yelkenli ve motorlu teknelerin bağlı olduğu iskelelerden geçip daha büyük gemiler için ayrılan bölüme gelince, küt burunlu, yeşilimsi-mavi gövdesinde büyük harflerle 'NUMA' yazan yaklaşık otuz metrelik tekneyi gördüler.</p>

  <p>Güvertede dolanan bir tayfaya kaptanın yerinde olup olmadığını sorunca kaptan köprüsüne çıkarıldılar ve bazı haritaları inceleyen ince yapılı, esmer tenli bir adamla karşılaştılar. Jim Contos NUMA filosunun en yetenekli kaptanlarından biriydi. Tarpon Springs'de sünger avcılığı yapan bir babanın oğlu olarak dünyaya gelmişti ve yürümeye başladığından bu yana teknelerin üzerindeydi.</p>

  <p>Kurt, Joe, dedi Contos geniş gülümsemeyle. "Ne kadar güzel bir sürpriz !</p>

  <p>Çevrede olduğunuzu duymuştum ama Sea Robin'i onurlandıracağınızı tahmin etmemiştim. Neler yapıyorsunuz?" Zavala'ya bakarak devam etti. "En azından senin neler yaptığını biliyorum."</p>

  <p>Zavala'nin dudakları kendine özgü uçuk gülümseyişle büküldü. "Dün Kurt'le birlikte offshore yarışına katıldık."</p>

  <p>Kaptanın kaşları çatıldı. "Hey, teknenizin başına gelenleri duydum ve gerçekten üzüldüm."</p>

  <p>Teşekkürler, dedi Austin. "0 halde ölen gri balinaları da duydun?"</p>

  <p>Duydum. Çok garip bir öykü. Hangi nedenle öldüklerini biliyor musunuz?</p>

  <p>Belki senin yardımınla öğrenebiliriz.</p>

  <p>Elbette, elimden geleni yaparım.</p>

  <p>Sea Robin ile küçük tekneyi alıp sınırın güneyinde biraz dalmak istiyoruz.</p>

  <p>Contos gülmeye başladı. "Büyük bir iyilik isterken, dalga geçmiyordunuz anlaşılan." Bir an düşünüp omzunu silkti. "Niçin olmasın? Buradaki deneyleri bitirmiş sayılırız. Meksika sularında çalışmak için sözlü bir izin almak benim için yeterli."</p>

  <p>Austin başını sallayıp hemen NUMA'yı aradı. Cep telefonuyla birkaç dakika konuşup almacı Contos'a uzattı. Kaptan biraz dinledi, birkaç soru sordu ve telefonu kapattı. "Güneye gidiyoruz gibi görünüyor. Gunn onayladı." Rudi Gunn NUMA’nın Washington'daki harekat müdürüydü. "En fazla iki gün. Sizleri tekrar işe göndermek için hemen geri çağırıyor. Ama bir şey var. Bu kadar kısa sürede Meksika hükümetinden olur alamayacağımızı söylüyor."</p>

  <p>Eğer biri çıkıp sorarsa, rotamızı şaşırdığımızı söyleriz, dedi Austin masum bir ifade takınarak.</p>

  <p>Contos gülerek kaptan köprüsündeki ışıkları ve göstergeleri işaret etti. "Bu gemideki bunca elektronik aygıttan sonra birilerini inandırmak epey zor olur.</p>

  <p>Belki Sea Robin çirkin sayılır ama dünyada neler olup bittiğini gayet iyi takip eder. Eğer tekneyi sorgularlarsa İçişleri Bakanlığı’nın sorunu halletmesini isteriz. Ne zaman yola çıkmayı düşünüyorsunuz?"</p>

  <p>Eşyamızı toplayıp en kısa zamanda geri döneriz. Gerisi sana kalmış.</p>

  <p>Yarın sabah saat yedide yola çıkarız, diyerek döndü ve tayfalara gerekli emirleri vermeye başladı.</p>

  <p>Arabaya doğru yürürlerken Austin arkadaşına Contos'un ne demek istediğini sordu.</p>

  <p>Birkaç kez aynı kadını paylaştık, dedi Zavala omzunu silkerek.</p>

  <p>Başkent çevresinde ilişki kurmadığın bir tek kadın yok mu?</p>

  <p>Zavala bir an düşündü. "Yalnızca first leydi. Bildiğin gibi evli kadınlarla ilişki kurmam."</p>

  <p>Bunu duyduğuma sevindim, dedi Austin direksiyona geçerken.</p>

  <p>Ama eğer boşanırsa, düşünebilirim...</p>

  <p>Austin kamyoneti çalıştırdı. "Sanırım Nogales'de bir burritonun saldırısına uğrayan adamın öyküsünü anlatmanın tam zamanı."</p>
</body>
</html>
