<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_35"><a name="_Toc356429283">Bölüm 35</a></h2>

  <p>Tahoe Gölü'nün kobalt mavisi sularının yaklaşık yetmiş metre yukarısında, eski tip yuvarlak paraşütleri andıran kırmızıbeyaz kubbenin altında bir adam uçuyordu. Arkaya yatabilen Skyrider koltuğu aşağıdaki tekneye bağlıydı.</p>

  <p>Austin elindeki telsize konuştu. "Bir kez daha geçelim Joe."</p>

  <p>Zavala arkadaşının talimatını duyduğunu göstermek için elini salladı ve ParaNautique vinç tekneyi gölün Kaliforniya tarafındaki kıyısına doğru geniş bir kavisle ağır ağır döndürdü. Bu manevra sırasında Austin gölü panoramik olarak gördü. Kaliforniya-Nevada sınırındaki Tahoe Gölü, Sierra Nevada dağları arasında Reno kentinin yaklaşık otuz beş kilometre güneybatısındaydı. Kış aylarında tepeleri karlı dağlarla çevrili göl, Amerika'daki en büyük dağ gölüydü. Deniz seviyesinden bir buçuk kilometre yüksekteydi ve sularının derinliği yaklaşık altı yüz metreydi. Dünyanın derinliklerindeki güçlerin oluşturduğu bir fay çukurunda yatan gölün uzunluğu otuz üç, genişliği ise on sekiz kilometre kadardı. Beş yüz yirmi kilometrekare yüzeyinin üçte ikisi Kaliforniya eyaletinin sınırları içinde kalıyordu. Kuzeyde suları Truckee Nehri'ne boşalırken, güneyde ise sınır çizgisinde yükselen kumarhanelere doğru uzanıyordu. Gölü keşfeden ilk beyaz olan John C. Freemont bir araştırma göreviyle buraya gelişmişti ve Washoe Kızılderilileri'nin 'Çok su' anlamındaki kullandıkları Daow adı İngilizce konuşanlara Tahoe gibi geldiğinden bu isim kullanılmaya başlamıştı.</p>

  <p>Göl kıyısında belirli bir noktanın üzerinden uçarken Austin dikkatini kıyı şeridiyle gerisindeki karanlık ormana verip, resmini adeta beynine kazımaya çalışıyordu. Hafızasına güvenemediğinden kamera kullanmak isterdi ama Gogstad binalarına böylesine yakın uçarken, dikkatle gözleneceğini de düşünmüştü.</p>

  <p>Kamerayı istenmeyen bir yöne çevirmek gibi göstereceği gereksiz bir ilgi yüzünden, aşağıda alarm zilleri çalabilirdi.</p>

  <p>Sahildeki kayalardan göle doğru uzanan iskelenin üzerinden geçti. İskeleye bir motorlu tekne bağlıydı. Kayıkhane ya da depo olduğunu varsaydığı binanın ardından siyah kayalar dimdik yükseliyor ve sık ağaçların yer aldığı düzlükte son buluyordu. Sahilden birkaç metre içeride ormanlık arazi bir kez daha yükseliyordu. Yüksek ağaçların arasından güçlükle seçilebilen dik çatılar ve kuleler Grimm'in masallarindaki şatoları anımsatıyordu. Ani bir hareketlilik dikkatini çekti. Koyu renk giysili birkaç adam iskelenin ucuna doğru koşuyordu.</p>

  <p>Ayrıntıları göremeyecek kadar yüksekteydi, ama gölün üzerinde paraşütle uçarken çekilmiş resimlerinin Gogstad aile albümüne girmesi hiç de şaşırtıcı olmazdı.</p>

  <p>Zavala'nın teknesi bir mil daha güneye doğru ilerlerken iskele geride kaldı.</p>

  <p>Görüş mesafesinden çıkınca, kendisini indirmesi için işaret etti. Vinç tekne, küçük bir oğlanın uçurtmasını toplaması gibi onu ağır ağır aşağıya çekti ve koltuğu suya değdi. Suyun altına kadar inmesine yol açan eski tip koltukları kullanmadığına Austin memnundu.</p>

  <p>İlgine bir şeyler gördün mü? diye sordu tekneye çıkmasına yardım eden Zavala.</p>

  <p>Demek istediğin buysa, kapının önünde 'hoş geldiniz' yazan bir paspas yok.</p>

  <p>Ama galiba iskelede bir karşılama komitesi gördüm.</p>

  <p>"İkinci kez üstlerinden uçarken ortaya çıktılar. Sıkı güvenlik önlemleri konusunda haklıydık."</p>

  <p>Yerleşim yerinin çok sıkı korunacağını düşünerek gizlice içeri girmeye çalışmanın anlamsız olacağına karar vermişlerdi. Açıkça yapılan bir hareketin en az dikkati çeken olduğu varsayımından hareketle NUMA kimlikleri ve bir deste banknotla vinç tekneyi birkaç saatliğine ödünç almışlardı. Kumarhanelere çok yakın olduklarından mafyayı araştırdıkları konusundaki yaptıkları imalar kolayca inanılır gibiydi. Tekneyle paraşütün sahibi bir haftada kazandığından daha fazla para teklif edilince, isler de pek yoğun olmadığından isteklerini yerine getirmişti. Zavala'yla birlikte paraşütü ve koltuğu yerleştirdikten sonra Austin su geçirmeyen torbadan bir resim defteriyle kalem çıkardı. Pekiyi bir ressam olmadığı için özür dileyerek havadan gördüklerini çizmeye başladı. Yaeger'in bulduğu uydu fotoğraflarıyla kendi çizimlerini karşılaştırdı. Yamacın üstünde, iskeleden yükselen merdiven bir yaya yoluna dönüşüyor ve gitgide genişleyerek binalara doğru gidiyordu.</p>

  <p>Anayoldan ayrılan başka bir yol da helikopter pistine ulaşıyordu. "Göle bakan cepheden yapılacak bir saldırı söz konusu olamaz."</p>

  <p>"Hayal kırıklığına uğradığımı söyleyemem. Alaska'daki silahlı çatışmayı daha unutmadım, dedi Zavala. “Suyun altını görebileceğimi umut etmiştim. Eski günlerde göl kristal kadar berraktı ama kıyılarındaki yapılanma nedeniyle yosunlar suyu bulanıklaştırmış." Zavala başka bir fotoğrafı inceliyordu. NUMA merkezindeki strateji toplantısından sonra Austin, Tahoe Gölü'nün uzay fotoğraflarını istemişti. Resimde su ısısının değişimleri renklerle belirtilmişti. Gölün neredeyse tamamı mavi olarak gösterilirken batı kıyısında belirli bir nokta yüksek ısıya işaret eden kırmızıya dönüşmüştü. Sıcak su neredeyse Gogstad iskelesinin tam altındaydı. Baja Yarımadası’nın açığındaki ısı yayılımma benziyordu.</p>

  <p>Resimler yalan söylemez, dedi Zavala. "Bir sıcak su kaynağı bulunma olasılığı her zaman vardır."</p>

  <p>Austin kaşlarını çattı. "Diyelim ki haklısın, Baja'da olduğu gibi burada da suyun altında bir yapı var. Bir noktayı anlamıyorum. Tuzdan arındırma işleminden söz ediyoruz. Bu gölün suyu ise tatlı."</p>

  <p>"Haklısın anlamsız gibi geliyor. Ama bundan emin olmanın bir tek yolu var. Hadi geri dönüp bizim pakedin gelip gelmediğine bakalım."</p>

  <p>Mavi suların üzerinde kayıp marinaya ulaştılar. Parmak gibi uzanan iskelenin ucunda ince uzun biri duruyordu. Yaraları henüz tekne sarsıntısına dayanınasına izin vermediğinden Paul sahilde kalmıştı. İskeleye yanaşınca attıkları halatı sağlam eliyle kavrayıp bağladı.</p>

  <p>"Paketiniz geldi," dedi Paul. "Otoparkta duruyor."&nbsp; "Çok hızlı hareket etmişler," dedi Austin. "Gel gidip bakalım."</p>

  <p>Zavala'yla birlikte park yerine doğru yürümeye başladılar.</p>

  <p>“Bekleyin,” diye seslendi Paul.</p>

  <p>Austin gelen malzemeyi görmek için sabırsızlanıyordu. "Daha sonra anlatırız sana," dedi arkaya dönüp bakarak.</p>

  <p>Paul basını salladı. "Sizi uyarmaya çalışmadığımı sakın söylemeyin."</p>

  <p>Geniş treyler bir kenara çekilmişti. Üzerindeki yük ard arda duran iki araba biçimindeydi. Koyu renk plastikle sarılı nesneyi incelemek üzere yaklaşırken treylerin kapısı acildi ve tanıdık biri aşağıya atladı. Sea Robin'in kaptanı Jim Contos geniş bir gülüşle yanlarına geldi. "Oh... oh," dedi Zavala.</p>

  <p>“Jim, bu ne güzel bir sürpriz,” dedi Austin.</p>

  <p>“Neler oluyor Kurt?” Gülüşü kaybolmuştu.</p>

  <p>“Acil durum Jim.”</p>

  <p>"Tam denizde deneme yaparken Rudi Gunn arayıp SeaBus'ı çok acele Tahoe Gölü'ne götürmemi söyleyince acil bir durum olduğunu anlamıştım. Kimin karşılayacağını görmek için San Diego'dan buraya kadar geldim. Austin yakındaki piknik masasını gösterdi ve oturup çizimleri, fotoğrafları inceleyerek durum değerlendirmesi yaptılar. Contos sesini çıkarmadı, ama duyduğu her ayrıntıyla koyu renk yüzü biraz daha karardı.</p>

  <p>“İşte böyle,” dedi Austin. "Oraya ulaşmak için bir tek yol olduğunu anlayınca, buraya en yakın sualtı taşıtının gönderilmesini istedik. Bu da senin deneme yaptığın araç oldu ne yazık ki."</p>

  <p>“Niçin Kör Oyuncu Blöfü yapıyorsunuz?” dedi Contos, soğuk savaş sırasındaki sualtı operasyonlarını anımsatarak. "Niye doğruca içeri girmiyorsunuz?"</p>

  <p>"Öncelikle burası Fort Knox'dan daha sıkı korunuyor. Araziyi çevreleyen dikenli tellerin alarm sistemi, üzerine doğru soluğunu verdiğin anda zilleri çaldıracak kadar hassas. Sürekli dolaşan nöbetçiler var. Araziye girip çıkmak için bir tek yol var. Sık ormanın içinden geçtiği gibi, çok sıkı korunuyor. Ağır silahlarla donatıp Özel Timi göndersen bile, içlerinden birilerinin canı yanabilir. Ayrıca eğer varsayımlarımızda yanılıyorsak, kadınlar burada değilse ve bu tel örgülerin ardmdakiler yasal bir iş yapıyorlarsa, ne olacak?"</p>

  <p>“Ama böyle olduğunu sanmıyorsun, di mi?”</p>

  <p>“Hayır sanmıyorum.”</p>

  <p>Contos gölde dolaşan yelkenlilere baktı ve masaya gelen Paul'e döndü. "Karının orada olduğunu mu düşünüyorsun?"</p>

  <p>“Evet. Ve onu dışarı çıkarmaya kararlıyım.”</p>

  <p>Paul'ün askıdaki koluna baktı Contos. "Başka birinin yardımına da ihtiyacınız var diyebilirim. Üstelik SeaBus'ı dostların tek başına indiremez."</p>

  <p>“Onu ben dizayn ettim,” dedi Zavala.</p>

  <p>"Bunu biliyorum ama test eden sen değilsin ve bu nedenle bazı garipliklerini bilmiyorsun. Örneğin akünün altı saat dayanacağı söyleniyor ama dört saati ancak buluyor. Dediğinize göre gideceğiniz yer buradan epey uzak. Denize indireceğiniz noktaya kadar nasıl götüreceğinizi hesapladınız mı?"</p>

  <p>Austin ile Zavala gülürek bakıştılar. "Doğrusunu istersen, bir adrese teslim sistemi geliştirdik," dedi Austin. "Görmek ister misin?"</p>

  <p>Contos başını salladı ve masadan kalkıp iskeleye doğru yürüdüler. Suya yaklaşırken Contos'un şaşkınlığı yüzünden okunuyordu. NUMA’nın sanat harikası sayılabilecek malzemelerini düşündüğünden, üstünde vinci bulunan yüksek teknoloji ürünü bir tekne göreceğini umuyordu. Böyle bir şey yoktu.</p>

  <p>“Teslim sisteminiz nerede?” diye sordu Contos.</p>

  <p>“Galiba geliyor,” dedi Austin.</p>

  <p>Contos göle doğru baktı ve yandan çarklı eski tip gemiyi görünce gözleri faltaşı gibi acildi. Kırmızı, beyaz, mavi boyalı tekne rüzgârda uçuşan bayraklarla süslenmişti.</p>

  <p>“Dalga geçiyorsunuz,” dedi Contos. "SeaBus'ı suya bu nesneden mi indireceksiniz? Suyun üzerinde gezen bir düğün pastasına benziyor."</p>

  <p>"Çok süslü. Bu ihtiyar kız her gün gölü boydan boya dolaşıyor, artık kimse dönüp ona bakmıyor. Gizli bir operasyon için Çok iyi bir kılıf değil mi Joe?"</p>

  <p>“Üstelik harika bir kahvaltı servisi olduğunu da duymuştum,” dedi Zavala ciddi bir ifadeyle. Contos şaşkınlıkla yaklaşan gemiye baktı ve ani bir hareketle otoparka doğru yürümeye başladı. "Hey kaptan nereye gidiyorsun?" diye seslendi Austin.</p>

  <p>“Treylere, banjomu alıp geleceğim.”</p>
</body>
</html>
