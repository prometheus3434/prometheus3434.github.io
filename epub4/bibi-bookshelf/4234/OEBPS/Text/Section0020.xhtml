<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_18"><a name="_Toc356429266">Bölüm 18</a></h2>

  <p>Austin Fairfax, Virginia da Patomak parkının altındaki kayıkhaneden dönüştürdüğü evinde jambon ve omletle hızlı bir kahvaltı yaptı. Çevre yoludaki sabah trafiğini düşünerek ağır ağır akan nehire baktı, küçük sandalı ile yapılacak bir yolculuk daha rahat olacaktı. Son birkaç gündür yaşadığı olaylar zihnini kemiriyordu. İki kez ölümden kılpayı kurtulmuştu.</p>

  <p>NUMA nın turkuaz renkli Cherokee jeepini kullanarak Woodwork Wilson Memorial köprüsünden geçerek Maryland’e gitti.</p>

  <p>Ziyaretçi Merkezinde bir görevli adını aldı ve kısa bir çağrı yaptı. Dakikalar sonra elinde klipsli bir bloknot taşıyan yakışıklı, orta yaşlı bir adam yanına geldi. Boya lekeli bir pantolon, kot bir iş gömleği ve Smithsonian Ulusal Hava ve Uzay Müzesi logolu bir beyzbol şapkası giyiyordu. Austin’in elini sıkarak kendini tanıttı.</p>

  <p>"Ben Fred Miller. Biz telefonda konuşmuştuk," dedi.</p>

  <p>"Bu kadar kısa zamanda beni kabul ettiğin için teşekkürler. "</p>

  <p>"Sorun değil." Miller şakacı bir tavırla kaşını kaldırdı. "Guatemala Kristof Kolomb’un mezarını bulunan aynı Kurt Austin mi?"</p>

  <p>“Evet o.”</p>

  <p>“Sıkı bir macera olmalı.”</p>

  <p>“Hiç sormayın.”</p>

  <p>"Haklısınız. Özür dilemem gerekir çünkü gazetelerde NUMA'nın deniz altındaki bazı araştırmaları ile ilgili okuduğum makaleler dışında, kuruluşunuz hakkında fazla bilgim yok."</p>

  <p>"Belki ikimiz de karşılıklı olarak birbirimizin işini daha iyi öğrenebiliriz. Ben de Paul E. Garber Koruma, Onarma ve Depolama Kuruluşu hakkında pek bilgili sayılmam. Web siteniz sizin antika uçakları restore ettiğinizi açıklıyor."</p>

  <p>“Bu dediğiniz buzdağının yalnızca tepesi,” dedi Miller kapıyı işaret ederek.</p>

  <p>“Gelin sizi gezdireyim.”</p>

  <p>Austin'i dışarı çıkardı ve alçak tavanlı, geniş sürgü kapılı bir dizi birbirinin eşi binanın önünden geçirirken anlatmayı sürdürdü. "Paul Garber'in bir uçak hastası olması bizler için iyi bir fırsattı. Çocukluğunda Orville Wright'in dünyanın ilk askeri uçağıyla uçuşunu izlemiş. Daha sonraları Smithsonian için çalışmaya başlamış ve Ulusal Havacılık Müzesi'nin kurulmasına önemli katkıları olmuş. Hava Kuvvetleri ve Donanma, İkinci Dünya Savası’nın kazanılmasında rol oynayan uçakları ve düşürdükleri bazı düşman uçaklarını toplamış. Bunlardan kurtulmak istedikleri zaman Garber bölgeyi havadan araştırmış ve burada devlete ait doksan bin metrekarelik araziyi keşfetmiş. Merkezde otuz iki bina var."</p>

  <p>Büyükçe binalardan birinin önünde durdular. "Burası On Numaralı Bina, uçakları onardığımız atelye."</p>

  <p>“Yaptığınız işin örneklerini web sitenizde gördüm.”</p>

  <p>"Belki beni de gördünüz. Yıllarca Seattle'de Boeing firmasında proje yöneticisi olarak çalıştım, ama aslen Virginia'lı olduğumdan, buraya gelme fırsatı karsıma çıkınca kaçırmadım. Her zaman birkaç projeyi birden yürütürüz. Şimdi bir Hawker Hurricane uçağının onarımını bitiriyoruz. Bazı yedek parça sorunlarından dolayı çalışma epey uzadı. Ayrıca Hiroşima'ya atom bombasını atan Enola Gay adlı B29'un gövdesini de onarıyoruz. Bir de kumaş gövdesini boyadığımız, Pitt'in özel 'Little Stinker' adında çift kanatlı bir uçağımız var. Yalnızca uçaklarla uğraşmıyoruz. Elimizden bir Rus malı yerden havaya atılan roket, çeşitli uçak motorları ve hatta Close Encounters adlı filmde kullanılan uzay gemisi modeli de geçti. Dönerken onlara da bir göz atabiliriz."</p>

  <p>“Sevinirim. Derleme bir koleksiyona benziyor.”</p>

  <p>"Elbette. Bir sergi için dünyanın dörtbir yanından topladığımız uçaklar var. Üç bina yalnızca onarılmış uçakların sergilenmesine ayrıldı. Onarılması için bu nesnelerin iyi bir öyküsü olması gerekiyor. Ya tarihsel ya da teknolojik açıdan ilgi çekici bir yönleri ya da türlerinin en son örneği olmaları gerekiyor. Sizin ilgilendiğiniz örnek burada."</p>

  <p>Depo gibi kullanılan binaya girdiler. Bir uçtan diğer bir uca uzanan metal rafların üzerinde çeşitli büyüklüklerde, karton kutular sıralanmıştı. "Onarma ve korumanın yanı sıra depolama da bizim üçüncü en önemli isimiz," diye açıkladı Miller. "Elimizin altında yüz elliden fazla uçak ve tonlarca malzeme var. Burada ise genellikle yedek parçalar bulunuyor."</p>

  <p>Bir bilgisayar çıktısını okuyup ardında Austin ile birlikte raflardan birine doğru yürümeye başladı.</p>

  <p>“Aradığınızı nasıl buluyorsunuz?” diye sordu Austin şaşkınlıkla.</p>

  <p>Miller güldü, "Sandığınız kadar zor değil. Dünyadaki her uçağın tüm önemli parçalarının üzerinde bir işaret vardır. Seri numaralarının, kayıt numaralarının ya da harf şifrelerinin kayıtları var. İste istediğiniz bu."</p>

  <p>Cakısıyla karton kutunun yapışkan bantını açtı ve içinden yaklaşık elli santim uzunluğunda metal bir silindir çıkardı. Austin bunun Kaliforniya'dan gönderdiği cisim olduğunu düşündü ama yüzeyi parlaktı ve üzerinde çizikler yoktu.</p>

  <p>“Bize gönderdiğiniz parçanın eşi,” diyerek Austin'in gönderdiği silindiri de kutudan çıkardı. "Seri numaralarına bakarak bunları eşleştirdik. Birincisi yedeğe alınıp parçalara ayrılan bir uçağa ait. Bu nedenle Çok iyi durumda."</p>

  <p>Silindiri Austin'e uzattı. Öteki gibi bu da alüminyumdan yapılmıştı ve birkaç kilo ağırlığındaydı.</p>

  <p>“Ne için kullanılıyormuş?”</p>

  <p>"Su ve hava geçirmeyen bir saklama kutusu. Bu uçak hiç hizmete alınmadığından kutu yepyeni kalmış. Sizin gönderdiğiniz silindirin içini inceledik ama delikten giren deniz suyu, içinde bulunan bilmediğimiz maddenin, kalıntılarını etkilemiş. Ama bu cisimlerin hangi uçaklara ait olduğunu söyleyebiliriz."</p>

  <p>“Her şeyin yararı olur.”</p>

  <p>Miller başını salladı. "Northrop uçan kanatlarını hiç duydunuz mu?"</p>

  <p>"Elbette resimlerini görmüştüm. Deltakanat biçimindeki uçakların ilk örnekleriydi."</p>

  <p>"Jack Northrop da zamanının ilersinde olan bir adamdı. Casus bombardıman ve savaş uçaklarına bakarsanız, önemli adımlar attığını görürsünüz."</p>

  <p>“Uçan kanatların bu silindirlerle bağlantısı nedir?”</p>

  <p>"Her ikisi de bu tip uçaklardan geldi. Sakıncası yoksa bunu nerede bulduğunuzu söyleyebilir misiniz?"</p>

  <p>“Baja Kaliforniya açıklarında suyun içinde bulundu.”</p>

  <p>“Hımmmm. Bizim şu hayalet uçağın gizemli öyküsünü biraz daha derinleştiriyor.”</p>

  <p>“Hayalet mi?”</p>

  <p>Miller silindirleri yan yana rafın üzerine koydu. "Bizim silindir, savaştan sonra hurdaya çıkarılan bir uçağa aitti. Üzerindeki numaralardan üretim sürecine kadar geriye gidebiliriz." Üstü çiziklerle dolu silindire dokundu. "Bunun üzerindeki numaralar ise kayıtlarımızdaki hiçbir uçağa uyum göstermiyor. Yani var olmayan bir uçaktan geliyor."</p>

  <p>“Nasıl olabilir? Bir hata mı var?”</p>

  <p>"Olabilir ama değil. Bir tahminde bulunursam, hükümetin bir uçak yapılması ama hiç kimsenin bunu bilmemesi için emir verdiğini söyleyebilirim."</p>

  <p>“Uçağın tipi konusunda ayrıntı verebilir misiniz?”</p>

  <p>Miller dikkatle silindirleri kutuya yerleştirip bantladı. "Gelin biraz yürüyelim."</p>

  <p>20 Numaralı Bina, uçaklar, bombalar ve uçak parçalarıyla tıklım tıklım doluydu.</p>

  <p>Tek kişilik, arkaya dönük geniş kanatlı, garip biçimli bir uçağın önünde durdular. İki pervanesi arkaya doğru bakıyordu.</p>

  <p>"Bu NlM yani Jack Northrop'un ilk projesi. Uçan kanadın sürtünme yaratan motor yuvası ve kuyruk gibi parçaları olmadan da uçabileceğini kanıtlamak istemişti."</p>

  <p>Austin uçağın çevresinde dolaştı. "Boyutları büyütülmüş bir boomerangı andırıyor."</p>

  <p>"Northrop buna Jeep adını verdi. 1940 yılında deney için uçan bir model olarak inşa etti. Deneyler sırasında bir dizi sorun yaşandı ama Northrop'un Hava Kuvvetlerini B35 bombardıman uçağı inşa etmeye ikna edecek kadar başarılı bir performans sergiledi."</p>

  <p>“Çok ilginç ama bu silindirle ne ilişkisi var?”</p>

  <p>"Northrop bu modeli kullanarak General Hap Arnold'ı bombardıman uçağı boyutlarına ulasana dek, daha büyük uçan kanatlar yapmak için ikna etti. Savaştan sonra itici pervanelerle çalışan B35 tipini jet motorlu model olan B49 serisine çevirdiler. Bu uçak kayıtlara geçmiş tüm hız ve mesafe rekorlarını kırdı. Sekiz jet motoru vardı ve kırk bin fitte, saatte dört yüz mil hızla uçuyordu. Uçaklardan birinin deney ucusu sırasında düşmesine karsın, Hava Kuvvetleri çeşitli gövde biçimlerinde otuz uçak siparişi verdi. Pilotlar bu uçağı sevmişlerdi. Bombardıman uçağından çok avcı uçağı kadar hareketli olduğunu söylüyorlardı. 1949 yılında, siparişini verdikten birkaç ay sonra Hava Kuvvetleri uçan kanat programını iptal etti ve daha düşük düzeyde bir model olan B36 tipine döndü. Altı motorlu bir uçan kanat hayatta kaldı ve daha sonra parçalara ayrıldı. Elimizdeki silindir işte bu uçaktan geldi. Sizin silindir ise başka bir bombardıman uçağına ait."</p>

  <p>“Var olmayan uçağa ait yani.”</p>

  <p>Miller başıyla onayladı. "Almanya teslim olduktan sonra bir sürü çılgınlık yasandı. Soğuk savaş hız kazandı. İnsanlar yataklarının altında komünistler görmeye başladılar. Bir sürü gizli olaylar yaşandı. Ruslar bomba yaptıktan sonra bizim hükümet iyice kötüye gitti. Bana kalırsa sizin silindirin ait olduğu uçağı belirli bir görev için inşa ettiler ve kimseye bu konuda bir sey söylemediler."</p>

  <p>“Nasıl bir görev?”</p>

  <p>“Bilmiyorum ama bir tahminde bulunabilirim.”</p>

  <p>“Her tahmine açığım dostum.”</p>

  <p>Miller güldü. "Northrop bombardıman uçağı radara yakalanmayan ilk 'stealth' yani casus uçaktı. O yıllarda radarlar hala ilkeldi ve uçağın ince silueti çok zor fark edilebiliyordu. 1948'de bir uçan kanadı Pasifik Okyanusu'na götürdüler ve San Francisco Körfezi'nin güneyin, deki Half Moon Koyu'nda Sahil Güvenlik radarına doğru saatte beş yüz mille düz bir rotada uçurdular. Neredeyse tam tepesine gelene dek radar uçağı göremedi."</p>

  <p>"Düşman topraklarına gizlice girip çıkmak istendiği zaman çok yararlı bir özellik olmalı."</p>

  <p>“Ben de böyle tahmin ediyorum ama bunu destekleyecek kanıtlarım yok.”</p>

  <p>“Uçağın başına ne gelmiş olabilir?”</p>

  <p>"Radara kolayca yakalanmasa bile, vurulup düşürülmüş olabilir. Ama bence ötekiler gibi hurdaya çıkarılmış ya da deney uçuşu sırasında düşmüş olabilir. O tarihte hala dizaynmdaki bir sorunu çözmeye çalışıyorlardı."</p>

  <p>"Bu olasılıkların hiçbiri bu uçağın bir parçasının Meksika açıklarında denizde bulunmasını açıklamaya yetmiyor."</p>

  <p>Miller omzunu silkti.</p>

  <p>“Belki kayıtlarda bir şeyler bulabilirim,” diye önerdi Austin.</p>

  <p>"İyi şanslar. Savaştan sonra yaşanan çılgınlıklardan söz etmiştim. Hava Kuvvetleri uçan kanatlar için verdiği son siparişi iptal ettikten sonra fabrikaya gidip üretilmekte olan tüm uçakları kesip parçaladı ve hurda metal olarak alıp götürdü. Smithsonian Enstitüsü'nün bir tanesini sergilemek için yaptığı tüm başvurular reddedildi. Ayrıca tüm parçaların ve boyaların imha edilmesi istendi. Uçan kanatların tüm resmi kayıtları, iddialara göre Truman’ın emriyle 'kayboldu'."</p>

  <p>Herkesin işine böylesi geldi demek, diyerek Austin gözlerini uçan kanada dikti. Sanki bilmecenin yanıtları aerodinamik gövdede yatıyordu ama tıpkı karşısındaki uçak gibi kendi düşünceleri de yerden kalkmayı reddediyordu. "Neyse yardımınıza teşekkürler," dedi sonunda. "Çıkmaz sokağa geldik sayılır."</p>

  <p>Keşke daha fazla yardım edebilseydim, dedi Miller. "Bir önerim var. Çok küçük bir olasılık. Deney pilotlarından birinin dul karısı yakınlarda oturuyor. Bir gün kocası hakkında bilgi istemek için buraya geldi. Pilot uçan kanatlardan birinin deney uçuşu sırasında ölmüş. Karısı da çocuklarına ve torunlarına bırakmak için bir anı defteri oluşturuyordu. Ona bazı resimler verince Çok sevindi. Belki kocası ona bir şeyler anlatmış olabilir. Belki bizim kayıp uçaktan haberi yoktur ama söylentiler her zaman vardır."</p>

  <p>Austin saatine baktı. NUMA'daki bürosuna öğleden önce dönmeyi tasarlamamıştı.</p>

  <p>“İpucuna teşekkürler. Bakalım kadını bulabilecek miyim?”</p>

  <p>Konuk salonuna döndüler ve kadının adıyla adresini aradılar. Kocasının adına enstitüye büyük bir bağış yapmıştı. Miller'a teşekkür eden Austin, Washington'u çevreleyen banliyölerden güneye, manzaranın daha da kırsallaştığı yöne döndü.</p>

  <p>Arka sokaklardan birinde iki katlı, büyük evi buldu. Önünde bir araba duruyordu.</p>

  <p>Austin kapıyı çalınca, elli yaslarında atletik yapılı bir erkek açtı.</p>

  <p>“Ben Bayan Phyllis Martin'i arıyorum. Doğru adrese mi geldim.”</p>

  <p>"Evet burası Martin ailesinin evi. Ama korkarım biraz geç kaldınız. Annem birkaç hafta önce öldü."</p>

  <p>“Bunu duyduğuma çok üzüldüm,” dedi Austin. "Umarım sizi rahatsız etmedim."</p>

  <p>"Yoo hayır. Ben oğluyum, Buzz Martin. Evin içindekilerle ilgileniyorum. Belki size yardımcı olabilirim."</p>

  <p>"Belki. Ben NUMA yani Ulusal Sualtı ve Denizcilik Kurumu'nda çalışıyorum. Uçan kanat denilen antika uçaklar hakkında araştırma yapıyorum ve annenizin belki de babanız hakkında konuşabileceğini umuyordum."</p>

  <p>"NUMA okyanus bilimleriyle ilgili değil mi?"</p>

  <p>“Evet, doğru ama bu konunun da NUMA'nın çalışmalarıyla bağlantısı var.”</p>

  <p>Buzz Martin uzun uzun yüzüne baktı, "Aslında rahatsız etmiyorsunuz. Sizinle konuşmak isterim. Verandadaki sallanan koltuğa oturun. Ben bodrumu temizliyordum, biraz temiz hava iyi gelecektir. Bir sürahi buzlu çay hazırlamıştım."</p>

  <p>Eve girip içinde buzların fıkırdadığı iki uzun bardakla döndü. Karşılıklı koltuklara yerleşince Martin büyük bahçeyi gölgeleyen meşe ağaçlarına baktı.</p>

  <p>"Burada doğup büyüdüm ama iş ve aile hayatının sorunları nedeniyle son zamanlarda pek sık gelemedim. Baltimore'da hava taksi servisi işletiyorum. İçkisinden bir yudum alıp sordu. “Benim hakkımda bu kadar bilgi yeter. Babamla ilgili ne anlatabilirim?"</p>

  <p>"Kullandığı uçan kanatla ilgili gizemi çözmeye yarayacak anımsadığınız her şeyi anlatın."</p>

  <p>Martin'in yüzü bir sokak lambası gibi ışıldadı. Ellerini çırptı. "Aha ! Bir gün gizlilik örtüsünün kalkacağını biliyordum."</p>

  <p>“Gizlilik örtüsü mü?”</p>

  <p>“Evet,” dedi acı bir sesle. "Babam ve sahte uçak kazasıyla ilgili."</p>

  <p>Austin ne kadar az konuşursa o kadar çok şey öğreneceğini sezmişti.</p>

  <p>“Bildiklerinizi anlatın.”</p>

  <p>“Özür dilerim,” dedi Martin içini çekerek. "Bu konuyu yıllardır düşünüyorum."</p>

  <p>Ayağa kalkıp veranda boyunca yürüdü. Yüzü acıyla buruşmuştu. Duygularına hakim olabilmek için derin soluklar aldı. Sonra kollarını göğsünde kavuşturup korkuluğa oturdu ve öyküsünü anlatmaya başladı.</p>

  <p>"Babam 1949'da öldü. Annemin anlattığına göre, yeni uçan kanatlardan birini deniyormuş. Dizaynında bazı hatalar varmış ve sürekli olarak değişiklikler yapılıyormuş. Bir uçuş sırasında iddia edildiğine göre uçağa hakim olamamış. O kazada öldü. O zaman yedi yaşındaydım."</p>

  <p>“Sizin için çok acı olmalı.”</p>

  <p>“Çok küçüktüm,” dedi Martin omzunu silkerek. "Hava Kuvvetleri komutanlarının, Başkan’ın mesajlar göndermesi bana çok heyecan vermişti. Zaten babamı pek sık görmezdim. Savaş sırasında evden hep uzaktaydı." Bir an duraklayıp devam etti.</p>

  <p>“Daha doğrusu onun gerçekten ölmediğini keşfedince çok sarsıldım.”</p>

  <p>“Yani babanızın o kazada ölmediğini mi söylüyorsunuz?”</p>

  <p>"Arlington Mezarlığı'nda onu gördüğüm zaman son derece sağlıklı bir görünümü &nbsp;vardı."</p>

  <p>“Yani tabutun içinde gördüğünüz zaman mı?”</p>

  <p>“Hayır. Cenaze törenini uzaktan izliyordu.”</p>

  <p>Austin ne aradığını bilmeden Martin'in yüzünü inceledi.</p>

  <p>Bunaklık belirtisi göremeyince sordu. "Bunu dinlemek isterim."</p>

  <p>Martin neşeyle güldü. "Birinin bu sözleri söylemesini kırk yıldır bekliyordum."</p>

  <p>Aklından geçenler, görünmeyen bir ekranda oynayan bir sahneymiş gibi gözlerini boşluğa dikmişti. "En küçük ayrıntılarını bile anımsıyorum. Yaz mevsiminin ilk günlerindendi ve ardıç kuşları koşuşturuyordu. Güneş ışığının Hava Kuvvetleri subaylarının üniforma düğmelerinde nasıl yansıdığını, toprağın, yeni biçilmiş çimlerin nasıl koktuğunu anımsıyorum.</p>

  <p>Tabutun yanında annemin elini tutmuş duruyordum. Hava sıcak ve gömleğimin yakası çok sıkı olduğundan sıkılmıştım. Rahip tekdüze sesiyle konuştukça konuşuyordu. Herkesin gözü onun üzerindeydi." Anılarına dalarken derin bir soluk aldı. "Bir hareket belki de bir kuş dikkatimi çekti ve kalabalığın öte yanına baktım. Ağaçların arkasından bir adam çıktı. Koyu renk giysiliydi. Yüzünü göremeyeceğim kadar uzaktaydı, ama kesinlikle yanılmış olamazdım. Babamın tek ayak üzerinde hafif çarpık garip bir duruşu vardı. Futboldan kalma eski sakatlık izi vardı."</p>

  <p>“Ne yapıyordu?”</p>

  <p>"Hiçbir şey. Yalnızca orada duruyordu. Bana baktığını biliyordum. Sonra sağ elini sanki sallayacakmış gibi hafifçe kaldırdı. Yanına iki adam geldi. Konuştular. Münakaşa eder gibiydiler. Ve hep birlikte gittiler. Annemin dikkatini çekmeye çalıştım, ama beni susturdu.”</p>

  <p>“Üzgün bir çocuğun hüsnükuruntusu olmadığından emin misiniz?"</p>

  <p>"Evet. Öylesine emindim ki cenaze töreninden sonra gördüklerimi anneme anlattım. Annem ağladı. O gözyaşlarını unutamadım ve bu konuyu bir daha açmadım. Annem çok genç olduğundan tekrar evlendi. Üvey babam iyi bir adamdı. Başarılı bir işadamıydı ve güzel bir yaşam sürdüler. Yıllarca mutlu oldular.” Martin güldü.</p>

  <p>"Ama ben babamın oğluydum. Annem beni vazgeçirmeye çalıştı ama pilot oldum. Bu konu beynimi hep kurcaladı. Bazı soruşturmalar yaptım ama sonuç alamadım. Gerçeğin asla ortaya çıkmayacağına inandım. Sonra siz karşıma çıktınız ve sorular sordunuz."</p>

  <p>“Babanızın işi hakkında neler biliyorsunuz?”</p>

  <p>"Deneyimli bir pilottu. Hava Kuvvetleri'nde görevliyken, Northrop'un uçan kanatlar inşa etmek üzere kurduğu Avion Şirketi tarafından işe alınmıştı. Birçok kaza atlattı. Uçan kanat harika bir kavramdı ama eldeki malzemeler ve o yılların bilgisiyle, ilk örnekleri uçurmak tehlikeli bir meslekti. Bu nedenle uçağı düşünce kimse hayret etmedi."</p>

  <p>“Gerçi çok küçüktünüz ama onun söylediği bazı şeyleri anımsıyor musunuz?”</p>

  <p>"Pek değil. Annem bana onun bu nesnelerle uçmayı çok sevdiğini ve bunların havacılık konusunda bir devrim yaratacağını söylediğini anlattı. Verilen görevlere heyecanla gidiyordu. Bir keresinde iki hafta görünmedi. İletişim kurulamıyordu, acil bir durum dışında ulaşmak olanaksızdı. Eve dönünce annem güneşten yanmış teni hakkında bir şeyler söylemiş. Babam da kar yanığından söz etmiş ama ne demek istediğini açıklamamış."</p>

  <p>“Hiçbir belge, bir günlük filan bırakmadı mı?”</p>

  <p>"Bildiğim kadarıyla hayır. Ölümünden sonra Hava Kuvvetleri'nden birilerinin evimize geldiğini anımsıyorum. Babamın yazdıklarını almış olabilirler. Anlattıklarımın size yararı oldu mu?"</p>

  <p>Austin, Garber Kuruluşu'nda Fred Miller ile erken casus ucak teknolojisi konusundaki sohbetini düşündü. "Sanırım babanız kuzeyde gerçekleştirilecek gizli bir görev için eğitimden geçiyordu."</p>

  <p>“Bunlar elli yıl önce yaşandı. Niçin hala gizli tutuluyor?”</p>

  <p>"Sırların kendilerini gereklilik sınırlarının ötesinde haklı çıkarma yolları vardır."</p>

  <p>Martin gölgeli bahçeye baktı. "En kötüsü de bunca yıldır babamın hayatta olabileceğini düşünmek," dönüp Austin'e baktı. "Belki hala yaşıyordur. Herhalde seksen yaşlarında olmalı."</p>

  <p>“Olabilir. Yani öykünün gerçek yönünü bilen biri var demektir.”</p>

  <p>“Gerçeğin ortaya çıkmasını Çok istiyorum Bay Austin. Bana yardım eder misiniz?”</p>

  <p>“Elimden geleni yaparım.”</p>

  <p>Biraz daha sohbet ettiler ve ayrılırken birbirlerine telefon numaralarını verdiler. Austin herhangi bir şey öğrendiği takdirde arayacağına yemin etti ve Washington'a doğru yola çıktı. İyi bir dedektif gibi kapıları çalmış, yolları arşınlamıştı ama bu bulmaca sıradan yöntemlerle çözülemeyecek kadar karmaşık ve eskiydi. Artık NUMA'nın bilgisayar dahisi Hiram Yaeger'i görme zamanı gelmişti.</p>
</body>
</html>
