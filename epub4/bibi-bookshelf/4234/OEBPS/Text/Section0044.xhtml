<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_1" style="margin-top:12.0pt;margin-right:-.1pt;margin-bottom:4.8pt;margin-left: 0cm;mso-para-margin-top:12.0pt;mso-para-margin-right:-.1pt;mso-para-margin-bottom: .4gd;mso-para-margin-left:0cm;text-align:justify"><a name="_Toc356429249">Bölüm 1 San Diego, Kaliforniya, 2001</a></h2>

  <p>Pasifik kıyısında Encinitas’ın batısında, San Diego'daki tüm yelkenli ve motorlu tekneleri kapsayan filonun en görkemli teknesi olan Nepenthe demir atmış, hafif hafif sallanıyordu. İnce zarif çizgileriyle, bir mızrak gibi uzanan pruvası, genişleyen kıçıyla altmış beş metrelik Nepenthe, ince beyaz porselenden yapılmış gibiydi. Kusursuz biçimi ve parlak boyasıyla Kaliforniya güneşinin altında göz alıyordu. Başından kıçına kadar rengarenk bayraklar esintide sallanıyordu.</p>

  <p>Uçuşan balonlar ara sıra iplerinden kurtuluyor ve masmavi göğe yükseliyordu.</p>

  <p>Yatın oldukça geniş, İngiliz İmparatorluk stili salonunda bir yaylı çalgılar dörtlüsü, tam ortadaki kalın bacaklı maun masanın çevresine toplanıp kıtlıktan çıkmışçasına, pate, beluga havyarı ve karides tıkınan, siyahlara bürünmüş Hollywood ünlülerine, şişko politikacılara, yakışıklı televizyon sunucularına Vivaldi'den bir parça çalmaktaydı.</p>

  <p>Dışarda, güneşin ısıttığı güvertede, tekerlekli sandalyelerinde oturan ya da koltuk değneklerine dayanan çocuklar temiz havayı içlerine çekerek sosisli sandviçlerini ve hamburgerlerini kerttiriyorlardı. Yanlarında ise bir anaç tavuğu andıran elli yaşlarında güzel bir kadın vardı. Gloria Ekhart’ın biçimli dudaklarını ve peygamber çiçeği mavisi gözlerini filmlerini ya da televizyondaki dizilerini izlemiş olan herkes yakından tanırdı. Ünlü aktristin tüm hayranları güvertede tekerlekli sandalyesiyle dolaşan çilli yüzlü güzel kızı Elsie'yi de tanıyorlardı. Ekhart şöhretinin zirvesindeyken servetini ve zamanını kendi kızına benzeyen çocuklara yardımcı olmak için mesleğini bırakmıştı. Salonda Dom Perignon şampanyalarını yudumlayan varlıklı konuklara biraz sonra Ekhart Vakfı için cüzdanlarına davranmaları söylenecekti.</p>

  <p>Halkla ilişkiler konusunu iyi bilen Ekhart, bu nedenle düzenleyeceği parti için Nepenthe yatını kiralamıştı. 1930 yılında Glasgow'daki G.L. Watson Tersanesi'nden suya indiğinde, denizlere açılmış en zarif motorlu yatlardan biri olarak kabul edilmişti. İlk sahibi olan İngiliz soylusu, bütün bir gece süren poker oyununda yatını, kumara, uzun süreli partilere ve yaşı küçük artist adaylarına düşkünlüğü ile tanınan bir Hollywood yapımcısına yitirmişti. Birkaç kez yatla pek yakından ilgilenmeyen yeni sahiplerin ellerinden geçtikten sonra balıkçı teknesi olarak kullanılmaya başlamıştı ve sonunda ölü balık ve yem kokularıyla dolu olarak bir kalafat yerine terk edilmişti. Silicon Vadisi zenginlerinden biri tarafından kurtarılınca da, tekneyi bugünkü haline getirmek için harcanan milyonlarca doları geri alabilmek için Ekhart’ın vakıf yararına verdiği partiler gibi etkinliklere kiralanmaya başlamıştı.</p>

  <p>Mavi blazer ceketinin üst cebinde resmi yarış hakemi olduğunu gösteren bir arma bulunan adam dürbününü Pasifik Okyanusu'nun yeşil boşluğuna dikmişti. Gözlerini ovalayıp dürbünü tekrar yerleştirdi. Çok uzaklarda yeşil suyun mavi gökle birleştiği noktada incecik beyaz dumanlar seçilebiliyordu. Dürbünü indirip üzerine bir plastik trompet yerleştirilmiş olan basınçlı kutuyu eline aldı ve üç düğmesine bastı.</p>

  <p>Honk... honk... honk...</p>

  <p>Klaksonun sesi, denizin üzerinde çiftleşme çığlığı atan bir erkek kazın sesi gibi yankılandı. Tekneler sinyali duydu. Zillerin, çanların, ıslıkların gürültüsü ortalığa yayıldı ve ac martıların haykırışlarını bastırdı. Yüzlerce izleyici heyecanla dürbünlerini, kameralarını ellerine aldı. Yolcular bir yandan ötekine geçerken tekneler tehlikeli bir biçimde sallanmaya başladı. Nepenthe'nin salonunda tıkmanlar son lokmalarını yutup ellerinde şampanya kadehleriyle dışarı çıktılar. Elleriyle gözlerini gölgeleyip, incecik dumanların horoz kuyrukları gibi kalınlaşmasını izlemeye başladılar. Rüzgârlar öfkeli bir arı sürüsünün vızıltısını taşır gibiydi.</p>

  <p>Nepenthe'in yaklaşık üç yüz metre üzerinde uçan helikopterdeki iriyarı İtalyan fotoğrafçı Carlo Pozzi, pilotun omzuna dokunup kuzeybatıyı işaret etti. Suyun yüzeyi görünmeyen bir sabanla sürülüyormuş gibi birbirine koşut beyaz izlerle bölünmüştü. Pozzi emniyet kemerini kontrol etti, helikopterin kenarındaki çıkıntıya basıp yirmi beş kiloluk televizyon kamerasını omzuna yerleştirdi. Deneyimli bir duruşla bedenini kamçılayan rüzgâra karsı koyup, kameranın güçlü merceğini yaklaşan çizgilere doğrulttu. Kamerayı soldan sağa çevirerek dünyanın dörtbir köşesindeki izleyicilere denizde derin izler bırakarak ilerleyen yarış teknelerinin genel bir görüntüsünü sundu ve grubun çeyrek mil kadar önünde giden iki tekneye zoom yaptı.</p>

  <p>Son sürat ilerleyen teknelerin on beş metrelik gövdeleri adeta yerçekiminden kurtulmak için çabalıyordu. En öndeki tekne parlak kırmızıya boyanmıştı ve yüz metre kadar ardından gelen ise bir altın külçesini andırıyordu. Suyun üzerinde gezmek yerine daha çok yıldız savaşlarında kullanılacak araçlara benziyorlardı.</p>

  <p>Düz gövdeli katamaranların burunları bıçak gibi sivrilirken, motor bölmelerinin üstü aerodinamik kanatlarla örtülmüştü. Gövdelerin gerisine doğru birbirinin esi, F16 kokpiti tipinde iki kumanda yeri oturtulmuştu.</p>

  <p>Kırmızı teknenin sağ tarafındaki kokpitte, güneşten yanmış yüzünde kararlı bir ifadeyle oturan Kurt Austin, sekiz tonluk tekne beton sertliğindeki suya vururken kendini darbelere karşı hazırlamaya çabalıyordu. Kara taşıtlarından farklı olarak teknenin bu darbeleri emecek amortisörleri yoktu. Her darbe teknenin gövdesinden geçip Austin'i bacaklarından dişlerine kadar sarsıyordu.</p>

  <p>Geniş omuzlarına, güçlü kol kaslarına ve yüz kiloluk bedenini koltuğa bağlayan beş noktalı emniyet kemerine karsın, kendini Michael Jordan’ın sürdüğü bir basket topu gibi hissediyordu. Bir seksen beş boyundaki kaslı bedeninin tüm gücünü, ellerini kontrol aygıtları üzerinde sabit tutmak ve tekneyi suyun yüzünde inanılmaz bir hızla kaydıran turbo motorlara hız veren pedala basan sol ayağını kımıldatmamak için harcıyordu.</p>

  <p>Sol tarafta oturan Jose 'Joe' Zavala, direksiyonun üzerine abanmıştı. Eldivenli elleriyle sımsıkı tuttuğu siyah direksiyon, tekneyi doğru yönde tutmaya yeterli olmayacak kadar küçük gibi görünüyordu. Tekneyi yönetmek yerine adeta hedefe kilitlenmek zorunda kaldığını hissediyordu. Dudakları kısılmış, renkli pleksiglas vizörün ardından rüzgâr ya da dalga yüksekliğindeki değişmeleri görebilmek için dikkatle önüne diktiği iri kahverengi gözlerinin her zamanki duygusal bakışları yok olmuştu.</p>

  <p>Teknenin burnunun sürekli olarak inip kalkması işini biraz daha güçleştiriyordu.</p>

  <p>Austin teknenin hareketlerini oturduğu iskemleden denetim altında tutmaya çalışırken, Zavala da yükselen ve alçalan dalgaları elindeki direksiyondan hissediyordu.</p>

  <p>Austin iki kumanda merkezinin arasındaki iletişimi sağlayan mikrofondan seslendi. "Hızımız nedir?"</p>

  <p>Zavala dijital göstergeye baktı. "Bir yirmi iki." Bakışları GPS aygıtını ve pusulayı dolaştı. "Tam rotadayız."</p>

  <p>Austin saatine bir göz atıp sağ bacağına tutturulmuş şemaya baktı. Yüz altmış millik yarış San Diego'da başlıyor, Santa Catalina Adası'nın çevresinde iki keskin dönüş yapıyor ve başlangıç noktasına dönerken sahillerdeki binlerce izleyiciye soluk kesen görüntüler sergiliyordu. Son dönüşe her an girebilirlerdi. Damlacıklarla ıslanmış camdan dışarı bakarken sağ tarafa sıralanmış direkleri gördü. Yelkenli tekneler! İzleyicilerin oluşturduğu filo acık sularda geniş bir yer tutuyordu. İzleyicileri geçince Sahil Koruma teknesinin yanında beklediği dönüş şamandırasına ulaşacaklar ve son etaba gireceklerdi. Sağ omzunun üstünden geriye doğru bir bakış atınca altın rengi tekneden yansıyan ışığı fark etti.</p>

  <p>Bir otuza çıkacağız, dedi Austin.</p>

  <p>Direksiyondan gelen sert darbeler dalga yüksekliğinin arttığını gösteriyordu.</p>

  <p>Suyun üzerindeki beyaz noktacıkları inceleyen Zavala, rüzgârın hızlandığını anlamıştı.</p>

  <p>Çıkmalı mıyız bilmiyorum, diye bağırdı Zavala motorların sesini bastırmak için. "Dalgalar artıyor gibi. Ali Baba nerede?"</p>

  <p>Neredeyse arka cebimize girecek.</p>

  <p>"Simdi bir oyuna kalkışması çılgınlık olur. Bence geride kalıp şimdiye dek yaptığımız gibi dalgalarla boğuşmayı bize bırakmalı ve son etapta hızını arttırmalı. Deniz ve rüzgâr kolayca kestirilemiyor."</p>

  <p>“Ali kaybetmekten hoşlanmaz.”</p>

  <p>Zavala homurdandı. "Pekala. İstersen bir yirmi beşe çık. Belki biraz geriler."</p>

  <p>Austin parmak uçlarıyla düğmelere dokundu ve hızlandıklarını hissetti.</p>

  <p>Bir süre sonra Zavala’nın sesi duyuldu. "Bir yirmi yedi yapıyoruz. İyi gibi görünüyor."</p>

  <p>Altın rengi tekne bir an geride kaldı ve arayı açmamak için hızlandı. Austin yan tarafına siyah harflerle yazılmış Flying Carpet (Uçan Halı) adını rahatça okuyabiliyordu. Kumanda merkezinde oturan kişinin yüzü renkli camdan görünmüyordu ama sakallı, Omar Sharif benzeri genç adamın ağzının kulaklarında olduğundan emindi. Dubai'li bir otel imparatorunun oğlu olan Ali Bin Said, dünyanın en tehlikeli sporlarından biri olan Class 1 Offshore motorlu tekne yarışlarının en sert rakiplerinden biriydi.</p>

  <p>Bir yıl önce Dubai Duty Free Grand Prix yarışında neredeyse Austin'i yenmeyi başaracaktı ve kendi bahçesinde yarışı yitirmek özellikle ağır gelmişti. Ali Carpet adlı teknesinin ikiz Lamborghini motorlarını güçlendirmişti. Gerçi Red Ink de bazı gelişmelerle birkaç mil daha hız kazanabiliyordu ama Austin, Ali'nin teknesinin kendisine en yakın rakip olduğunu biliyordu.</p>

  <p>Yarış öncesi brifingde Ali şakacı bir sesle, Austin'i, teknesinin yolundaki dalgaları etkisiz hale getirmek için Ulusal Sualtı ve Denizcilik Kurumu'nu göreve çağırmakla suçlamıştı. NUMA’nın Özel Görevler Ekibi başkanı olarak Austin, koskoca kurulusun tüm olanaklarını istediği gibi kullanabilirdi. Ama on birinci yüzyılın başında İngiltere ve İskandinavya krallığını birlikte yürüten Büyük Canute'un rolünü üstlenmek istemedi. Ali'yi yalnızca üstün motor gücüyle değil, NUMA'da birlikte çalıştığı arkadaşıyla tam bir ekip çalışması sergileyerek yendi.</p>

  <p>Koyu renk cildi, dümdüz arkaya taradığı kalın siyah saçlarıyla Zavala, Acapulco'nun lüks otellerinden birinin müdürü gibi görünüyordu. Dudaklarındaki hiç değişmeyen gülümseme, lise yıllarında ortasıklet boksör olarak kazandığı ve NUMA görevlerinin keskinleştirdiği azmini gölgeliyordu. Arkadaş canlısı, tatlı dilli bir gemi mühendisi olan Zavala, binlerce saat helikopter, küçük jet uçakları ve turbo motorlu hava taşıtları kullandıktan sonra rahatça bir yarış teknesinin kokpitine oturabiliyordu. Austin'le birlikte ince ayarlı bir motorun hiç şaşmaz parçalarıymış gibi çalışıp, hakem yeşil start bayrağını kaldırdığı anda yarısın kontrolünü eline alıyordu.</p>

  <p>Yarışa en ideal yerde başlamışlar ve start çizgisini saatte yüz otuz mil hızla geçmişlerdi. Teknelerin tümü başlama noktasından son hızla fırlamıştı, iki zorlu rakipleri daha birinci turda motorlarını patlatmış, bir tanesi belki de yarısın en tehlikeli noktası olan birinci dönüş şamandırasında takla atmış ve diğer tekneler iki liderin ardında kalmıştı. Diğerleri sanki yapışkan kağıda takılmış uçamayan sineklermiş gibi Red Ink yanlarından geçip gitmişti. Yalnızca Flying Carpet onun hızına erişebiliyordu. Catalina Adası'ndaki ilk dönüşte Zavala tekneyi şamandıraya çok yakın geçirmeyi başarıp Ali'nin teknesini açıktan geçmeye zorlamıştı. 0 dakikadan bu yana Flying Carpet onları yakalamaya çabalıyordu.</p>

  <p>Şimdiyse adeta kanatlanmış gibi neredeyse Red Ink’e yaklaşmıştı. Austin, Ali'nin daha sert denizde daha iyi çalışan küçük pervaneyi taktırdığını biliyor ve kendi teknesindeki sakin sularda başarılı olan büyük pervaneyi değiştirmiş olmayı istiyordu. Anlaşılan Ali hava raporuna kulak vermek yerine önsezilerine daha fazla güvenmişti.</p>

  <p>Hızı biraz daha yükseltiyorum! diye bağırdı Austin.</p>

  <p>Su anda bir kırk yapıyoruz, diye haykırdı Zavala. "Rüzgâr çıktı. Eğer yavaşlamazsak havalanırız."</p>

  <p>Austin de yüksek hızın riskli olduğunu biliyordu. Katamaran suyun üzerinde neredeyse hiç sürtünme direnci görmeden uçar gibiydi. Dalgaların üstünden asmalarına yardımcı olan tekne dizaynı aynı zamanda rüzgârın gövdenin altına girip uçurtma gibi havalanmasına ve daha kötüsü takla atmasına yol açabilirdi.</p>

  <p>Flying Carpet gitgide yaklaşıyordu. Austin'in parmakları düğmelere hafifçe dokundu. Kaybetmekten nefret ederdi. Hırçınlığıyla birlikte suyun altındaki mercanları çağrıştıran gözlerinin rengini ve futbolcu fiziğini babasından almıştı. Bir gün bu huyu ölümüne neden olacaktı ama bugün değil. Hızı biraz azalttı. Bu manevra belki yaşamlarını kurtarabilirdi.</p>

  <p>Beyaz köpüklü bir metrelik bir dalga burnun sol tarafından yaklaşırken neredeyse üstlerine atlayacak gibi görünüyordu. Zavala dalganın gelişini gördü, kurtulmak için dua etti ama zamanlamanın yanlış olduğunu da fark etti. Dalga bir kedinin pençesi gibi katamarının bir tarafını yakaladı ve Red Ink dönerek havaya fırladı. Zavala inanılmaz bir refleksle, buzda kayan bir arabanın sürücüsü gibi direksiyonu dönüş yönüne çevirdi. Tekne yan olarak suya daldı, kokpitler bir an dalganın altında kaldı ve biraz sendeleyip düzeldi.</p>

  <p>Ali önce hızını kesti, önündeki teknedekilerin iyi olduğunu fark edince tedbiri elden bırakıp motorlara gaz verdi. Bitiş çizgisine Austin'den olabildiğince önde ulaşmak istiyordu. Deneyimli yarışçı arkadaşı Hank Smith'in öğütlerini kulakardı edip, teknesini sınırına kadar zorladı. Teknenin kıçından yükselen sular bir horoz kuyruğu gibi yüzlerce metre havaya fışkırdı ve çifte pervane denizin yüzeyinde geniş ve derin izler bıraktı.</p>

  <p>Üzgünüm, diye seslendi Zavala. "Dalgaya yakalandık."</p>

  <p>“İyi kurtulduk. İkinciliğe oynayalım.”</p>

  <p>Austin düğmelere bastı ve motorlar adeta çığlık atarak öndeki teknenin peşine takıldı.</p>

  <p>Helikopterdeki İtalyan haberci öndeki teknelerin yer değiştirdiğini fark etmişti. Helikopter geniş bir daire çizerek tekrar yarışçıların üzerine geldi.</p>

  <p>Pozzi izleyicilerin önünden yıldırım gibi gecen teknenin San Diego'ya yönelmeden önce son şamandırayı dönüsünü kameraya almak istiyordu. En iyi kareyi saptamak için dikkatle aşağıya bakınca, suyun yüzünde küçük dalgaların büyük, siyahımsı bir nesneye çarptığını gördü. Bir ışık oyunu mu? Yoo hayır, kesinlikle orada bir şey vardı. Pilota seslenip asağısmı işaret etti.</p>

  <p>“Nedir bu?” dedi pilot.</p>

  <p>Pozzi kamerayı ayarlayıp zoom yaptı.</p>

  <p>Bir balena, dedi objektiften görünen nesneye bakarak.</p>

  <p>Tanrı aşkına, İngilizce konuş.</p>

  <p>Nasıl diyorsunuz? Bir balina.</p>

  <p>Öyle mi? dedi pilot. "Herhalde göç ediyordur. Endişelenme. Teknelerin gürültüsünü duyunca suya dalacaktır."</p>

  <p>Hayır, diyerek basını salladı Carlo. "Sanırım ölmüş. Hic kıpırdamıyor."</p>

  <p>Pilot daha iyi görebilmek için helikopteri biraz döndürdü. "Haklısın. Bir tane daha var. Üç, yoo hayır dört tane saydım. Lanet olsun ! Her delikten bir tane daha çıkıyor."</p>

  <p>Derhal telsizi çalıştırdı. "San Diego Sahil Güvenlik. Yarış alanındaki helikopterden arıyorum. Acil durum"</p>

  <p>Telsizden bir ses duyuldu. "Cabrillo Burnu Sahil Güvenlik. Devam edin."</p>

  <p>Yarış rotasında balinalar var.</p>

  <p>Balina mı?</p>

  <p>Belki, belki de bir düzine. Sanırım ölmüşler.</p>

  <p>Tamam, dedi telsizci, "Şamandıradaki tekneye kontrol etmesini söyleyeceğim."</p>

  <p>Çok geç, dedi pilot. "Yarışı durdurmak zorundasınız."</p>

  <p>Gergin bir sessizlikten sonra tekrar telsizcinin sesi duyuldu. "Tamam. Deneyeceğiz."</p>

  <p>Bir dakika sonra merkezden gelen emirle Sahil Güvenlik teknesi dönüş şamandırasından ayrıldı ve turuncu renkli işaret fişekleri mavi göğe doğru yükselmeye başladı.</p>

  <p>Ali ne fişekleri ne de çok geç olana dek tam yolunun üzerindeki gri nesneyi fark etti. Direksiyonu çevirip birincisiden sıyrıldı, ikincisini birkaç santim farkla atlattı ama üçüncüden kurtulamadı. Tekne dengesini yitirirken Hank'e gazı kesmesini haykırdı. Hank'in parmakları düğmelere dokundu, suyun üzerinde kayan tekne sakinleşti. Ne var ki ölü balinaya çarptığı anda Flying Carpet hala elli mil hızla gidiyordu. Balinanın iri gövdesi devasa bir balon gibi patladı. Tekne bir tarafına yattı, alabora oldu ve bir mucize gerçekleştirip tekrar düzeldi.</p>

  <p>Başlarındaki kasklar Ali ile Hank'in önemli yaralar almalarını önlemişti. Kara bir sisin ardından hareket eder gibi Ali direksiyona uzanıp tekneyi döndürmeye çalıştı, ama dümen hareket etmedi. Hank Smith kumanda aygıtlarının üzerine yığılmış oturuyordu.</p>

  <p>Nepenthe'rim kaptanıyla güvertede sohbet eden Gloria Ekhart korkuluğun kenarından eğilip sordu. "Özür dilerim kaptan. Şu altın sarısı tekne ne yapıyor?"</p>

  <p>Flying Carpet yumruklardan sersemlemiş, sırtını dayayabileceği bir köşe arayan boksör gibi sendeliyordu. Sonra suyun yüzeyinde doğruldu, hız kazandı ve yatın tam ortasını hedefleyerek üzerine gelmeye başladı. Kaptan teknenin yönünü değiştirmesini bekledi. Paniğe kapıldığını belli etmeden güzel aktrisin yanından ayrıldı ve kemerinden telsizini çıkardı. Beynindeki bilgisayar altın renkli teknenin ne zaman yata çarpacağını hesaplamaya başlamıştı.</p>

  <p>Kaptan konuşuyor, diye bağırdı telsize. "Gemiyi derhal hareket ettirin!"</p>

  <p>Şimdi mi efendim? Yarış bitmeden mi?</p>

  <p>Sağır mısın? Derhal demir al ve gemiyi hareket ettir. Şimdi.</p>

  <p>Nereye efendim? Kurtulabilmeleri için çok ufak da olsa bir olasılık vardı ama geminin çarkçısı sanki yirmi soru yarışmasına katılmış gibi davranıyordu, ileri doğru, diye bağırdı kaptan panikleyerek. "Yalnızca hareket ettir."</p>

  <p>Bu emri verirken bile çok geç kaldığının farkındaydı. Yarış teknesi yolun yarısına kadar gelmişti. Kaptan çocukları yatın öteki tarafına götürmeye çalıştı. Belki birkaç tanesi kurtulabilirdi. Yatın ahşap gövdesi paramparça olacak, yakıt alev alev akacak ve birkaç dakika içinde denizin dibini boylayacaklardı. Küçük bir kızın tekerlekli sandalyesini güvertenin öteki tarafına doğru götürürken, orada bulunanlara aynısını yapmalarını haykırdı.</p>

  <p>Tepki gösteremeyecek kadar donup kalmış olan Ekhart gözlerini bir torpido gibi üstlerine gelen altın rengi tekneden ayıramıyordu. Elinden gelen tek hareketi yapıp kolunu küçük kızının zayıf omuzlarına sarıp sımsıkı göğsüne bastırdı.</p>
</body>
</html>
