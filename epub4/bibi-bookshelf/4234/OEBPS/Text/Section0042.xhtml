<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_40"><a name="_Toc356429288">Bölüm 40</a></h2>

  <p>Suyun altındaki kubbeli yapının içinde Francesca çıldırmak üzereydi. Bir parça daha yerine oturunca planı tamamlanmış olacaktı. Brynhild'in aceleyle gidişinden sonra, arkadaşlarının emniyette olduklarından emin olmadıkça son adımı atamayacağını biliyordu. Çevresine bakındı. Teknisyenler, sanki Moet şampanya içiyormuş gibi ardı ardına su bardaklarını yuvarlayan yöneticilere yaltaklanıyorlardı. Parti sonsuza dek süremezdi. Her an biri, kontrol konsoluyla yeterinden fazla ilgilendiğini fark edebildi.</p>

  <p>Sohbet sesleri bir anda kesilince arkasına bakan Francesca asansörden çıkan garip görünümlü üç kişiyi fark etti. Arkadaşlarının görüntüsü karsısında hayretler içinde kaldı. Adeta tanınmaz haldeydiler. Gamay topallıyordu, o güzelim koyu kızıl saçları sanki bir yumurta çırpıcısıyla karıştırılmıştı, kollarında ve bacaklarında morarmış izler vardı. Austin ile Zavala'nın üzerindeki beyaz giysiler kan ve isle lekelenmişti. Zavala'nın yüzü şişmişti ve tıpkı Temel Reis gibi bir gözü kırparcasına kapalıydı.</p>

  <p>Kalabalığın içinden yol bulup yaklaştılar. Austin gülümsemeyi başardı. "Geç kaldığımız için özür dilerim. Yolda birkaç engele takıldık."</p>

  <p>“Tanrı’ya şükür burdasınız.”</p>

  <p>Austin kolunu omzuna sardı. "Kalmayı düşünmüyoruz. Bu nesnenin altında bir taksi bekliyor. Seni de götürebilir miyiz?"</p>

  <p>“Yapmam gereken bir tek şey var,” dedi Francesca kontrol paneline yaklaşıp bilgisayarın klavyesine bir dizi rakam yazdı. Dijital göstergeleri inceledi ve her şeyin planladığı gibi yürüdüğünü görünce yanlarına döndü.</p>

  <p>“Ben hazırım.”</p>

  <p>İçlerinden birinin ani bir cesaret gösterisine kalkmaması için Zavala elindeki silahı Gogstad yöneticilerine çevirmişti. Austin yönetim kurulu üyelerini merakla inceliyor ve onlar da nefret dolu bakışlarla karşılık veriyorlardı. Bir ara Grimley adlı İngiliz ileri çıktı. Burnunu Austin'in suratına doğru uzatıp sordu. "Kim olduğunuzu ve burda ne yaptığınızı öğrenmek istiyoruz."</p>

  <p>Austin pis pis güldü ve eliyle adamı kemikli göğsünden ötekilerin arasına doğru itti. "Bu palyaço da kim?" diye sordu Francesca'ya.</p>

  <p>“O ve dostları bu dünyadaki tüm yanlışlıkların simgesidir.”</p>

  <p>Amatör bir felsefeci olarak iyi ve kötü kavramları Austin'i her zaman ilgilendirmişti ama metafizik tartışmalar daha sonraya kalabilirdi. İngilize aldırış etmeden Francesca ' nm kolunu tutup, sualtı taşıtma inecekleri çıkışa doğru götürdü. Gamay onları izledi. En arkadan elinde silahla Zavala geliyordu.</p>

  <p>Birkaç adım attıkları anda yük asansörünün kapısı acildi ve yaklaşık yirmi nöbetçi laboratuvara daldı. Derhal kaçakların etrafını sardılar ve Zavala’nın silahını aldılar.</p>

  <p>Brynhild asansörden inince nöbetçiler geçmesi için yol açtı. Gamay'in elindeki kalkanla temas ettiğinden sarı sacları dağılmış ve soluk yüzü is içinde kalmıştı. Ama perişan görünümü, ürkütücü fiziğini ve açık mavi gözlerindeki kötü bakışları azaltmamıştı. Öfkeden titreyerek, adeta bir yıldırım cakacakmış gibi parmağıyla NUMA görevlilerini işaret etti. "Öldürün onları."</p>

  <p>Olayların akışındaki değişme Gogstad yöneticilerini memnun etti ve zıpçıktıların katledilmesini hevesle beklemeye başladılar. Nöbetçiler ölüm saçan silahlarını kaldırıp seri ateşe başlayacakken Francesca arkadaşlarının önüne siper oldu.</p>

  <p>Beyaz tanrıça olarak hüküm sürdüğü günleri anımsatan güçlü ve etkileyici bir sesle, "Durun!" diye bağırdı.</p>

  <p>“Yoldan çekil yoksa seni de vururlar,” diye emretti Brynhild.</p>

  <p>Francesca çenesini öne çıkardı.</p>

  <p>“Hiç sanmıyorum.”</p>

  <p>Brynhild'in boyu adeta otuz santim daha uzadı.</p>

  <p>“Sen kim oluyorsun da bana karşı çıkıyorsun?” diye hırladı.</p>

  <p>Yanıt olarak Francesca kontrol konsoluna yaklaştı. Panelin ışıkları kumar makineleri gibi yanıp sönüyordu. Ekranda rakamlar dolaşıyordu. Bir terslik olduğu gerçeğini görmemek olanaksızdı.</p>

  <p>Brynhild bir intikam meleği gibi ona yaklaştı.</p>

  <p>“Ne yaptın sen?”</p>

  <p>“Kendin bak,” diyerek Francesca yana çekildi.</p>

  <p>Brynhild ekrandaki renklere bakakaldı. "Neler oluyor?"</p>

  <p>“Zincirleme reaksiyonla başa çıkmaya çabalayan aletler sinir krizi geçiriyor.”</p>

  <p>“Ne demek istiyorsun? Açıkla bana yoksa seni...”</p>

  <p>“Öldürür müsün? Hadi, durma. Bu reaksiyonu yalnızca ben durdurabilirim,” diyerek gülümsedi. "Anasazyum hakkında hic bilmediğin bir nokta vardı. Kendi başına bırakıldığı zaman demir cevheri kadar tehlikesizdir. Ama belirli koşullar altında kalınca, atomları değişkenliğe uğrar."</p>

  <p>“Ne gibi koşullar?”</p>

  <p>"Su anda maruz kaldığı ısı, güc ve ses titreşiminin birleşimi gibi. Ben emirlerimi değiştirmezsem, bu madde patlayacak."</p>

  <p>“Blöf yapıyorsun”.</p>

  <p>"Öyle mi? Kendin bak. Isı derecesi olağandışı biçimde yükseldi. Hala inanmadın mı? Meksika'daki fabrikada yaşanan patlamayı anımsa. Bu patlamadan söz ettiğin zaman nedenini anlamıştım. Yalnızca birkaç kilo anasazyum senin fabrikanı havaya uçurmuştu. Yüzlerce kilonun kritik kütle denen aralıksız enerji salmasını bir düşün."</p>

  <p>Brynhild konsolun çevresine toplanıp birinin reaksiyonu durdurması için bağrışan teknisyenlere baktı. Başteknisyen ekrandaki çılgın gelişmeyi büyülenmiş gibi izliyordu. Öne çıktığında alnı ter içinde kalmıştı. "Nasıl durduracağımızı bilmiyoruz. Bir hata yaparsak, daha kötüye gidebilir."</p>

  <p>Brynhild en yakındaki nöbetçinin makineli tabancasını kaptı ve Gamay'e çevirdi.</p>

  <p>“Eğer hemen durdurmazsan arkadaşlarını teker teker öldürürüm.”</p>

  <p>“Şimdi blöf yapan kim?” diye yanıtladı Francesca. "Nasıl olsa öldürmeyi planlıyorsun. Bu şekilde hepimiz birlikte öleceğiz."</p>

  <p>Brynhild'in beyaz cildi biraz daha soldu. Tabancayı aşağıya indirdi. "Ne istediğini söyle bana," derken sesi öfkeden gerginleşmişti.</p>

  <p>“Bu insanların güven içinde burdan çıkmalarını istiyorum.”</p>

  <p>Mühendislik eğitimi alan Brynhild, karar vermeden önce gerçekleri sıraya sokmaya alışkındı. Eğer reaksiyon durdurulmazsa oluşacak patlama fabrikayı yok edecekti.</p>

  <p>Bu durumu tersine çevirebilecek tek kişi Francesca idi. Brynhild NUMA görevlilerinin gitmesini izin verecekti. Reaksiyon durdurulunca da, nöbetçilere onları yakalama emrini verecekti. Sonra da Francesca ile ilgilenecekti.</p>

  <p>Gemisinin mahvedilmesinin intikamını almak istiyordu ama biraz bekleyebilirdi.</p>

  <p>Bu dakikaya erişmesi yıllarını almıştı. Tabancayı nöbetçiye geri verdi. "Kabul ama sen kalacaksın."</p>

  <p>Francesca rahatlayarak derin bir soluk alıp Austin'e döndü. "Suyun içinden geldiğinizi söylemiştin, değil mi?"</p>

  <p>"Evet. Dalgıç gereçlerimiz var ve sualtı aracı bizi laboratuvarın altında bekliyor."</p>

  <p>“Bu yoldan gidemezsiniz,” dedi Francesca. "Isı düzeyi çok fazla yükseldi. Sualtı aracına binmeden önce haşlanırsınız."</p>

  <p>“İskeleye çıkan asansörü deneriz. Orada bir tekne var.”</p>

  <p>“En iyi yol bu.”</p>

  <p>Seni bırakamayız.</p>

  <p>“Her sey yolunda. Onların işine yaradığım sürece, bana el sürmezler.” En çekici gülümsemesiyle baktı. "NUMA tarafından bir kez daha kurtarılmayı bekleyeceğim," diyerek Brynhild'e döndü. "Ansansöre kadar onlara eşlik edeceğim."</p>

  <p>“Oyun oynamak yok,” diye hırladı Brynhild ve iki nöbetçiye onlarla birlikte gitmesini emretti.</p>

  <p>Francesca yumurta biçimi asansörün kapısını açan düğmeye bastı. "Yaralısınız, içeri girmenize yardım edeyim." Hepsi oturunca, eğilip fısıltıyla sordu. "Hiç kimsede silah var mı?"</p>

  <p>Zavala'dan makineli tabancayı alan nöbetçiler, Austin'i eli bos görünce, silahı olmadığını düşünmüşlerdi, ama Kradzik kardeşlerden aldığı tabanca hala gömleğinin altında beline sıkıştırılmış duruyordu.</p>

  <p>“Bende var,” dedi Austin, "Ama ates ederek buradan çıkmaya çalışmak intihar olur."</p>

  <p>“Böyle bir niyetim yok. Tabancayı ver lütfen.”</p>

  <p>Austin isteksizce silahı uzattı. Buna karşılık Francesca önlüğünün altından çıkardığı büyük zarfı ona uzattı.</p>

  <p>“Her şey burada Kurt. Gözün gibi bak.”</p>

  <p>“Ne var burada?”</p>

  <p>“Dünyaya verdiğin zaman ne olduğunu anlarsın.” Austin'i uzun uzun özlemle öptü.</p>

  <p>“Çok üzgünüm ama randevumuzu yine ertelemek zorundayız,” dedi gülümseyerek.</p>

  <p>Sonra ötekilere döndü. "Elveda dostlarım. Her şey için teşekkür ederim."</p>

  <p>Sesindeki kesinliği anlamamak olanaksızdı. Austin onun kurtarılmaya niyeti olmadığını birdenbire algıladı. "İçeri gir!" diye bağırdı ve kolundan çekmeye çalıştı. Francesca kolayca uzaklaştı ve saatine baktı. "Yalnızca beş dakikanız var. İyi kullanın."</p>

  <p>Yukarı çıkma düğmesine bastı ve kapı kapanınca asansör bir anda gözden kayboldu.</p>

  <p>Nöbetçiler dikkatlerini asansöre vermişlerdi. Francesca önlüğünün altından tabancayı çıkarıp asansörün kontrol düğmelerine ateş etti. Aynı işlemi yük asansörü için de tekrarladı ve silahı bir kenara attı. Brynhild öteki nöbetçilerle birlikte yanına koşarken, duvarlardaki hoparlörlerden siren sesleri duyulmaya başladı.</p>

  <p>“Ne yaptın sen?” diye bağırdı Brynhild.</p>

  <p>“Beş dakikalık uyarı sireni,” diye haykırdı Francesca. "Reaksiyon tam yerine oturdu. Artık hiçbir şey onu durduramaz."</p>

  <p>“Arkadaşlarının gitmesine izin verirsem, reaksiyonu durduracağını söylemiştin.”</p>

  <p>Francesca güldü. "Yalan söyledim. Hiç kimseye güvenmemek gerektiğini söyleyen sendin," dedi Brynhild'in sözlerini suratına çarparak.</p>

  <p>Herkesten önce tehlikeyi sezen teknisyenler su yüzeyine ayrı bir borunun içinden dönerek çıkan acil çıkış merdiveninden kaçmaya çalıştılar. Onların kaçışını gören yöneticiler de peşlerine takıldı. Korkunun etkisiyle nöbetçilerde disiplinden eser kalmadı. Tabancalarının kabzalarıyla yöneticileri itekleyerek yol açmaya çalıştılar, yol vermeyenlerin üzerine ateş ettiler. Merdivenlere açılan kapının önüne insanlar yığıldı.</p>

  <p>Cesetlerin üzerinden atlayan nöbetçiler daracık yerde sıkışıp kaldılar.</p>

  <p>Öndekiler geçit vermiyor, arkadan gelenler onları itiyordu. Birkaç saniye içinde tek çıkış yolu birbirinin üzerine düşen insanlarla tıkandı.</p>

  <p>Brynhild yarattığı dünyanın bu kadar çabuk yok olmasına bir türlü inanamıyordu.</p>

  <p>Tüm öfkesini uzaklaşmak için çaba göstermeyen Francesca'ya yönlendirdi.</p>

  <p>Austin'in tabancasını alıp üzerine çevirdi.</p>

  <p>“Yaptıkların için öleceksin!” diye haykırdı.</p>

  <p>“Senin çılgın planın nedeniyle yağmur ormanına düşünce, on yıl önce öldüm ben.”</p>

  <p>Brynhild tetiği üç kez çekti. İlk iki mermi bosa gitti ama ücüncüsü Francesca’nın göğsüne saplandı. Dizleri boşaldı, yere yığıldı ve sırtı duvara dayalı oturdu. Gözlerinin önüne siyah bir perde inerken mutlulukla gülümsedi. Ve öldü.</p>

  <p>Brynhild silahı atıp kontrol paneline yürüdü ve iradesinin gücüyle reaksiyonu durdurmak istercesine, umarsız bakışlarını ekrana dikti. Sıkılı yumruklarını havaya kaldırdı, öfke çığlığı siren sesine karıştı.</p>

  <p>Çekirdek maddenin içindeki atomlar ve moleküller birbirinden ayrılınca inanılmaz bir enerji açığa çıktı. İçten gelen basınçla anasazyum tankı erimeye başladı.</p>

  <p>İlk patlamayla Brynhild yanıp kül oldu ve dev bir alev topu laboratuvarı cehenneme çevirdi.</p>

  <p>Sıcak duman asansör boşluklarından, vagon tüneline ve ana binaya dolup tüm koridorlara yayıldı ve sonunda büyük salona girdi. Duman duvarları yalayan alevler biçimini aldı ve Gogstad gemisinin Valhalla'nın yüreğinde icin icin yanan gri külleri son alevlerle yok oldu.</p>
</body>
</html>
