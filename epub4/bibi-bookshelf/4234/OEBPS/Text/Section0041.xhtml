<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_39"><a name="_Toc356429287">Bölüm 39</a></h2>

  <p>İki nöbetçi kendisini almaya gelince Gamay neredeyse sevinmişti. Hücre benzeri odanın kapısını menteşelerinden uçaracak bir yöntem bulamadığı sürece kaçmasına olanak tanımayan bir yer olduğunu anladıktan sonra can sıkıntısından patlamıştı.</p>

  <p>NUMA'da birilerinin James Bond'un kullandıklarının benzeri aletler geliştirmesini isteyecekti. Ama şimdilik beklemek zorundaydı. Hücresinden çıktıktan sonra kaçmak için bir fırsat kollamaktan başka şansı yoktu.</p>

  <p>Nöbetçilerin arasında labirenti andıran koridorlardan geçerken karamsarlığa kapıldı. Daha üç metre gitmeden yolunu kaybedeceği kesindi. İki bucuk metre yüksekliğindeki ağır, bronz, çift kanatlı kapının önünde durdular. Kapıların üzerinde mitolojik sahneler işlenmişti. Genellikle kafatasları görülüyordu, ama biraz değişiklik yaratması icin devler, cüceler, garip canavarlar, ürkütücü görünümlü atlar, çarpık çurpuk ağaçlar, eski Germen alfabesiyle yazılmış iskandinav şiirleri ve tam ortada iki ucu yukarı dönük yelkenli bir gemi ile çevresinde bir yıldırım motifi de eklenmişti.</p>

  <p>Nöbetçilerden biri duvardaki düğmeye basınca kapı sessizce açıldı. Öteki nöbetçi silahının namlusuyla dürterek içeri girmesini istedi.</p>

  <p>“Bu fikir bizim değil,” dedi adeta özür dilercesine. Gamay kapılar kapanınca, nerede olduğunu anlamak icin çevresine bakındı. "Harika," diye mırıldandı.</p>

  <p>Futbol sahasından daha büyük bir salondaydı. Duvarlardaki meşalelerin ışığında odayı inceledi. Tam ortada dört uzun pirinç şamdanla aydınlatılmış, dörtgen yelkeni açık, kapılardaki kabartma desene tıpatıp benzeyen bir gemi duruyordu.</p>

  <p>Gamay okyanus biyoloğu olmadan önce sualtı arkeolojisi eğitimi gördüğünden bunun bir Viking gemisinin kopyası olduğunu hemen anladı. Bir müzede bulunup bulunmadığını düşündü. Hayır, daha çok süslü bir kilise bodrumuna benziyordu.</p>

  <p>Belki de gemi İskandinavlarm geleneksel mezarlarının görevini üstlenmişti.</p>

  <p>Biraz meraktan, biraz da başka seçeneği olmadığından gemiye doğru yürüdü.</p>

  <p>Gamay gemiye doğru yürürken, iki çift kan çanağına dönmüş göz, gölgelerin arasından onu izliyordu. Aynı gözler, genç kadını kapatıldığı hücrede büyük bir açlıkla ekrandan izlemişti. Göz alıcı kızıl saçlarından ince, uzun bacaklarına kadar tüm fiziksel özelliklerini ezberlerken, röntgenciliklerinde cinsel bir yön yoktu; bu düşünce çok fazla doğal olurdu. Yalnızca acı vermekle ilgileniyorlardı. Sahibi yutmasına izin verene kadar ödülünü burnunun ucunda taşımak üzere eğitilmiş bir köpek gibiydiler. Gamay bastan çıkarıcı bir yakınlıkta olduğundan, sadist dürtüleri en üst düzeye tırmanmıştı. Hem Gamay, hem de öteki kadın onlara vaat edilmişti. Brynhild laboratuvarda meşgul olunca, oyuncaklarını elde etmeye karar verdiler.</p>

  <p>Gamay'in büyük salona getirilmesini istediler ve nöbetçiler isteksizce de olsa bu emri yerine getirdiler. Gogstad'ı koruyan ve Alaska'da olduğu gibi ara sıra uzaklara da uzanan küçük ordunun tümü dünyanın en seçkin birliklerinden özenle seçilmiş eski askerlerden oluşuyordu. Aralarında eski Fransız Lejyonu askerleri, Amerikan Özel Tim görevlileri, Kızıl Ordu piyadeleri, İngiliz paraşütçüleri ve diğer paralı askerler vardı. Barakalarda yapılan sakalarda Gogstad adına çalışmak için ordudan atılmanın yeterli olduğu ve hapiste geçirilmeyen sürenin ödül olarak kabul edilmesi gerektiği konuşulurdu. Emir aldıkları zaman öldürmek amacıyla ateş ederlerdi fakat kendilerini, işlerini yapan profesyoneller olarak görüyorlardı. Ama Kradzik kardeşler farklıydı. Bosna'daki katliam ve cinayet öykülerini herkes duymuştu ve Gogstad için çok özel görevler üstlendikleri söylentileri de vardı. Ayrıca Brynhild'le yakın ilişkileri de biliniyordu. Hücredeki esiri teslim etmeleri emredilince karşı çıkmadan istenileni yaptılar.</p>

  <p>Gamay gemiye yaklaşırken, çalışan bir motor sesi kulağına çalındı. Tas duvarlarda yansıyan gürültü olağandan daha şiddetliydi. Geminin sağında ve solunda farlar parladı ve ağır ağır ona doğru yaklaşmaya başladı.</p>

  <p>Motosikletler.</p>

  <p>Binicilerin siluetlerini görebiliyordu. Bir an kendini karayolundan geçmeye çalışan bir geyik gibi hissetti. Motorların uğultusu yükseldi ve iki roket gibi üstüne doğru geldiler.</p>

  <p>Genç kadının gözleri gidonların üzerinde duran sivri uçlu mızraklara takıldı.</p>

  <p>Biniciler, at üstündeki şövalyelerin kötü bir karikatürü gibiydi. Mızraklar tam midesine saplanacağı anda motosikletler yön değiştirdi. Tekrar geri dönüp ardından yaklaştılar. Dikkatle hazırlanmış bir gösteri gibi yanından geçtikleri anda Gamay olduğu yerde döndü. Biniciler uzaklaşıp döndüler ve bir kez daha farları avına atlamaya hazırlanan büyük bir kedinin gözleri gibi parladı.</p>

  <p>Kradzik kardeşler, nöbetçilerin araziyi kontrol etmek için kullandıkları Yamaha 250 arazi motorlarına biniyorlardı. Mızraklar büyük salonun süsleri arasından alınmıştı. İkizlerin hayal güçleri geniş olmadığından, kullandıkları yöntemler kurbanları genç bir kız ya da yaşlı bir erkek olsa da hiç değişmiyordu. Her zaman aynı formül uygulanıyordu: ürküt, korkut, acı ver ve öldür.</p>

  <p>Karanlığın içinden sol taraftan bir ses duyuldu. "Eğer hızlı koşarsan..." Sonra sağdan bir ses,"... belki seni yakalayamayız."</p>

  <p>Olanaksız, diye geçirdi içinden Gamay. Seslerini duyunca evine giren metal dişli geri zekâlılarla karşı karşıya olduğunu fark etmişti. Anlaşılan spor gibi kabul ettikleri öldürme oyununu biraz daha eğlenceli hale getirmek istiyorlardı. "Sizi görmek istiyorum," diye seslendi.</p>

  <p>Yalnızca motorların rölantide çalışan sesleri duyuldu. Kradzik kardeşler kurbanlarının korkmasına ve yaşamlarının bağışlanması için yalvarmasına alışmışlardı. Sorularla, özellikle savunmasız bir kadından gelen bir soruyla nasıl basa çıkacaklarını bilmiyorlardı. Merakla biraz yaklaştılar ve birkaç metre uzakta durdular.</p>

  <p>“Kimsin?” diye sordu Gamay.</p>

  <p>“Biz ölümüz,” dediler bir ağızdan.</p>

  <p>Ölümün ertelenme süresi sona erdi. Motorlar uğuldadı ve arka tekerlekler üzerinde bir an yükseldiler. Ön tekerlekler yere değince, yanan lastik kokusuyla ileri atıldılar ve çevresinde dönmeye başladılar. Gamay'in başı dönene dek olduğu yerde dönmesini ve umarsız bir biçimde yere yuvarlanmasını bekliyorlardı.</p>

  <p>Ama o, bu oyuna katılmayı reddetti. Gözlerini ileri dikip, ellerini beline koyup olduğu yerde durdu. Egzoz borularından çıkan duman her geçişlerinde yüzünü yaladı. Kaçmaya çalışmamak için kendini zor tutuyordu. Bir saniye sonra üzerine atılacaklar ve mızraklarıyla bacaklarını gövdesinden ayıracaklardı.</p>

  <p>Kaçmayacağını anlayınca, biraz daha yaklaştılar ve bir mızrak ucu bluzunun ön tarafını deldi. Gamay midesini içine çekti. Böyle olmayacaktı. Zamanlamalarını bozmamak için ölçülü, ağır adımlarla yürümeye başladı. Bu yeni meydan okuma karşısında keyiflenen ikizler, sırayla önünden geçip son anda mızraklarını geri çekmeye başladılar. Kulakları motor uğultusuyla dolarken, yürümesini sürdürdü.</p>

  <p>Yürümekten vazgeçmeyi reddetti. İstedikleri anda kendisini öldüreceklerini biliyordu.</p>

  <p>Bir motorun sağ taraftan yaklaştığını duydu. Büyük bir tehlikeyi göze alıp, birdenbire döndü. Binici hatalı bir karar verdi ve ne yapacağını saşırdı.</p>

  <p>Motosiklet olduğu yerde döndü ama bu hareket biniciler arasındaki garip iletişimi bozunca, ikisi de büyük bir karmasa içinde dönmeye başladı. Gamay geminin kalkık burnunun altında koşarken güverteye atlamayı amaçlamıştı ama küreklerin çıktığı delikleri koruyan büyük yuvarlak kalkanları hesaba katmamıştı. Gemiye bu kadar yaklaşmasına niçin izin verdiklerini anladı.</p>

  <p>Kalkanların üzerine kesinlikle tırmanamayacağından emindiler.</p>

  <p>Güverteye ulaşmanın tek yolu geminin kıc tarafındaki rampayı tırmanmaktı ve onlar da Gamay'in bunu deneyeceğinden emindiler. Rampaya doğru yönelince derhal önünden geçip yolunu kestiler. Gamay geminin kenarındaki kalkanlardan birini alıp göğsüne tuttu ve sırtını gemiye dayadı. Aynı anda ikizler dönüp ellerinde mızraklarla ona yaklaştılar. Ağır tahtadan yapılıp demirlerle sağlamlaştırılmış kalkan zayıf bir kadından çok iriyarı bir İskandinav erkeğine göre hesaplanmıştı ama yine de uzun boylu, atletik yapılı Gamay sol kolunu halkalarından geçirip taşımayı basardı.</p>

  <p>Tam zamanında. Donk!</p>

  <p>İki mızrak aynı anda kalkana vurdu. Darbenin etkisiyle sırtı gemiye yapıştı ve soluğu kesildi.</p>

  <p>Motorlar sağa ve sola açıldılar, hızla dönüp geri gelmeye başladılar. Gamay kalkanı yere indirip ayağını dayadı ve mızrakları çıkardı. Kalkanla kıyaslanınca bronz uçlu, ince ahşap mızraklar çok hafifti. Herhalde at üzerinde dövüşmekten Çok hedefe atmak için yapılmıştı.</p>

  <p>Mızrakları dimdik tutmuş, kalkanı koluna geçirmiş bekliyordu. Silahlarını yitiren kardeşlerin sahte bir saldırıya geçeceklerini düşündü ama başta bir hareket hissetti ve bir zincirin ucundaki üstü çivili top kalkana çarptı. Tüm gücüyle ayakta durmaya çabalamasına karsın, geriye doğru sendeledi ve sağ dizinin üzerine düştü. Kalkanı başının üzerinde tutmayı başarıp ikinci kardeşin darbesinden kendisini korudu ve kalkana çarpan top, üst tabakasını sıyırdı.</p>

  <p>İkizler mızrak yerine zırhı delmek üzere yapılmış ağır topuzlar kullanıyorlardı.</p>

  <p>Gamay'in ayağa kalkmasına fırsat vermeden motorlar üstüne doğru geldi ve topuzlar kalkana çarptı. Kalın ahşap onu ilk darbeden korudu ama ikincisinden sonra geriye deri saplarla ise yaramayan çerçeveden başka bir sey kalmadı.</p>

  <p>Gamay bir mızrak kaptı ve belirli bir acıyla tuttu. Motorlar saldırıya ara verip ileri geri dolaşmaya başladılar ve sonra saldırganlardan biri üzerine doğru geldi. Mızrak bir pusula iğnesi gibi onun üzerine çevrildi. Gamay soluğunu tuttu. Son anda adam geri döndü. Kardeşi sol taraftan saldırıya geçti. Gamay o tarafa dönünce, sağdan başka bir saldırı başladı. Klasik bir kanat saldırısına girişmişlerdi. Henüz son saldırıya hazır değildiler ve belki de onun tepkisini ölçüyorlardı.</p>

  <p>Motorlardan biri önünden geçerken binicisi mızrağın menzilinin dışarıda olduğunu düşünüyordu. Gamay mızrağı saplamak yerine omzunun üzerine kaldırdı ve biniciye doğru fırlattı. Motor çok hızlıydı. Gamay çok aşağıya nişan almıştı. Mızrak ön tekerleğin çubuklarına isabet etti. Dönme gücüyle mızrak parçalandı ama dar tekerlek sert bir acıyla döndü. Motor ikiye katlandı ve binici gidonun üzerinden uçtu. Motosiklet ardında kırmızı ve beyaz kıvılcımlar saçarak yerde kaydı. Gamay binicinin yere düşüp hareketsiz kaldığını fark etti.</p>

  <p>İkinci motosiklet saldırıya ara verip farını hareketsiz yatan bedene çevirdi.</p>

  <p>Binici aşağıya indi ama daha yerde yatan kardeşinin yanında diz çökmeden öldüğünü anlamıştı. Boynu kırıldığı anda kardeşinin acısını ve korkusunu hissetmişti. İnleme sesi acı dolu bir haykırışa döndü. Hayatta kalan Kradzik kardeş bir kurt gibi ulumaya başlayınca Gamay ürperdi. Usulca geminin arka tarafına yanaşırken güverteye çıktığı takdirde başka bir silah bulacağını umut ediyordu. Binici bu hareketi fark etti ve derhal motoruna atladı. Gamay elindeki mızrağı ileriye doğru uzattı. Saldırgan yaklaştı, mızrak titredi ve birbirine carpan iki metalin sesi duyuldu. Kısa saplı bir savaş baltasıyla mızrağın ucunu koparmıştı. Olduğu yerde durup baltayı iki eliyle başının üzerine kaldırdı. Ve Gamay'e saldırdı.</p>

  <p>Gene kadın geminin kıçına doğru atılırken, motosiklet bacaklarına çarpıp yere yıktı. Sert zemine çarpan dirseklerinden ve dizlerinden bir acı dalgası yükseldi ama endişelenmesi gereken başka konular vardı. Yanı başında biri duruyordu.</p>

  <p>“Kardeşim... öldü...”</p>

  <p>Sanki ikiz kardeşinin araya sözcükler katmasını beklemesine duraklayarak konuşuyordu.</p>

  <p>"Sen öldürdün... şimdi ben de seni öldüreceğim. Bacaklarından... başlayacağım. Teker teker. Sonra kollarından."</p>

  <p>Siyah deri pantolonu ve kolsuz yeleğiyle bir cellâda benziyordu. Hevesle sırıtınca metal dişleri parladı. Gamay yerde yuvarlanıp uzaklaşmaya çabaladı ama saldırgan çizmesiyle ayak bileğine basınca, acıyla haykırdı.</p>

  <p>Balta havaya kalktığı anda bir vızıltı duyuldu ve adam hayretle inledi. Elini başının yan tarafına saplanmış kısa oka doğru uzatırken, ölmüştü bile. Kan çanağına dönmüş gözlerinin parıltısı söndü ve yere yuvarlandı. Elindeki balta fırlayınca Gamay yuvarlanıp uzaklaştı. Ayak sesleri kulağına çalındı ve güçlü kollar onu yerden kaldırınca Zavala'nın tanıdık gülüşünü gördü. Sonra Austin ortaya çıktı. Elinde eski bir yay vardı.</p>

  <p>“İyi misin?” diye sordu Austin.</p>

  <p>“İyi bir deri naklinin halledemeyeceği bir şeyim yok.” Joe'nun elindeki nöbetçiden ödünç alınmış silahı fark etti. "Çok teşekkür ederim ama elinizde bu silah varken niçin William Tell'cilik oynadınız?"</p>

  <p>“Bu nesne mermi yağdırıyor,” dedi Zavala. "Karsıdan gelen saldırıyı durdurmak için harika ama keskin nişancı atışı yapmak oldukça zor, eğer Kurt isabet ettiremeseydi, ateş edecektim," diyerek yerde yatan adamın yanına çömeldi.</p>

  <p>“Aslında basının üstünde duran elmayı vuracaktın.”</p>

  <p>“Bir dahaki sefere daha yukarı nişan alırım,” dedi Austin yayı elinden bırakırken.</p>

  <p>Gamay ikisinin yanaklarına birer öpücük kondurdu. "Aptalca esprilerinize dayanınak zorunda kalsam da, sizi gördüğüme çok sevindim." Austin motosikletinin yanında yatan ölü ikize baktı. "Kendi basına da iyi bir iş çıkarmış gibi görünüyorsun."</p>

  <p>“Neredeyse beni parçalayacaklardı,” derken kollarının, bacaklarının kesileceği konusunda nasıl saka yapabildiğine hayret etti. "Neredeyiz biz?"</p>

  <p>“Tahoe Gölü'nde.”</p>

  <p>“Tahoe mu? Beni nasıl buldunuz?”</p>

  <p>“Francesca'yı aldıktan sonra anlatırız. Yürüyebilecek misin?”</p>

  <p>"Burdan kurtulmak için dizlerimin üzerinde sürünmeye razıyım. Kılıklarınız harika, dedi beyaz giysilerine ve bonelerine bakarak. “Kapıdaki nöbetçileri bunlarla mı atlattınız?"</p>

  <p>“Nöbetçi filan yoktu.”</p>

  <p>“Herhalde ikizlerin yaptıklarından sorumlu olmak istemediler.”</p>

  <p>"Aslında hiç bilmeden buraya girdik ve arkadaşınla oynadığın kovalamacayı kaybetmek üzere olduğunu gördük. Duvardan şu yayı aldım ve adamı bir hedef haline getirmeni bekledim. Austin cesetlerden birinin silahını aldı. Ordunun devamı gelmeden önce, buradan gitsek nasıl olur?"</p>

  <p>Gamay basıyla onayladı ve iki yanında koruyucularıyla kapıya doğru topallayarak yürümeye başladı. Kapı açıldı ve Brynhild içeri girdi. Yalnızdı ama yine de ürkütücüydü. Elleri belinde, bacakları iki ağaç gövdesi gibi yana açılmış tam karşılarında dururken, yerde yatan cesetlere bakmadı bile.</p>

  <p>“Herhalde bunlar sizin eseriniz.”</p>

  <p>Austin omzunu silkti. "Ortalığı berbat ettiğimiz için özür dileriz."</p>

  <p>"Onlar aptallık etti. Eğer siz öldürmeseydiniz, ben öldürtecektim. Emirlerime karşı geldiler ve bu kutsal yeri kirlettiler."</p>

  <p>“Yine de bugünlerde iyi bir yardımcı bulmanın ne kadar zor olduğunu biliyorum.”</p>

  <p>"Sandığınız kadar zor değil. Öldürmekten zevk alan insanları bulmak hiç de zor değil. Buraya nasıl geldiniz?"</p>

  <p>“Ön kapıdan girdik. Burası nedir?”</p>

  <p>“İmparatorluğumun kalbi ve ruhu.”</p>

  <p>“Hiç ortalıkta görülmeyen Brynhild Sigurd olmalısınız, dedi Austin.</p>

  <p>"Doğru bildiniz. Ben de sizleri tanıyorum Bay Austin ve Bay Zavala. Meksika'daki fabrikamızı ziyaret ettiğiniz günden beri sizi izliyoruz. Ziyaretinizle bizleri onurlandırmanız çok düşünceli bir davranıştı."</p>

  <p>"Önemlli değil. Dekoratörünüzün kim olduğunu öğrenmek isteriz. Sence kim olabilir Joe? Addams Ailesi mi yoksa Transilvanya'lı dostumuz mu?"</p>

  <p>“Bence çağdaş Munster daha yakın. Gemi biçimli sehpa çok yakışmış.”</p>

  <p>“Öğreneceksiniz,” dedi kadın. "Bu gemi geçmişi, bugünü ve görkemli geleceği simgeliyor."</p>

  <p>Austin kahkahalarla güldü. "Çok uygun bir simge. Bu gemi hiçbir yere gitmediği gibi, sizin imparatorluğunuz da yerinde sayıyor."</p>

  <p>“Siz NUMA çalışanları can sıkıcı olmaya başladınız”.</p>

  <p>"Siz gelmeden önce ben de Joe’ya bunu söylüyordum. Ziyaretimizi daha fazla uzatmayalım. Eğer izin verirseniz, yolumuza gidelim. Haydi çocuklar atlara atlayın."</p>

  <p>En önde bulunan Zavala, Brynhild'in yanından geçmek istedi. Simgesi haline gelmiş olan gülüşü alışkanlıkla yüzüne yayıldı. Brynhild bir hilkat garibesi olabilirdi ama yine de bir kadındı. Ne var ki ünlü Zavala cazibesi kadını etkilemedi. Uzanıp gömleğinden yakaladı ve ağzındaki fareyi sallayan bir kedi gibi tutup olanca gücüyle yere savurdu. Zavala derhal ayağa kalktı. Hangi ölçüde ya da yaşta olursa olsun kadınlara karsı her zaman nazikti. "Duygularınızı anlıyorum ama ilişkimizi bitirmenin en iyi yöntemi bu değil."</p>

  <p>Brynhild elinin tersiyle suratına vurarak yanıtladı. Joe birkaç adım geriye gitti ve dudağının kenarından sızan kanı sildi. Brynhild ikinci darbe için sağ yumruğunu kaldırdı. Austin derhal arkadaşını korumak icin atıldı. Gözleri kadının ellerinde olduğundan, Byrnhild klasik bir kickboks manevrasıyla sol ayağını uzatınca neye uğradığını sasırdı. Kadının çizmesi göğsüne indi.</p>

  <p>Dişlerini titreten bir darbeyle yere yıkılmadan önce inanılmaz gücün etkisiyle kaburgalarının çatladığını hissetti.</p>

  <p>Austin'in düştüğünü gören Zavala kadınlara el kaldırmama fikrinden caydı. "Kural dışı iki yumruk," dedi alçak sesle.</p>

  <p>New York Maritime College'da okurken, profesyonel ortasıklet boksör olarak harçlığını çıkarmış ve maçların çoğunu nakavtla kazanmıştı. Kolej yıllarından bu yana kilo almasına karşın, doksan kiloyu geçmemeyi başarmıştı. Bir seksene yaklaşan boyu Brynhild'e otuz santimlik bir avantaj kazandırıyordu. Herhalde ağırlık olarak da Zavala'dan yirmi beş kilo fazlası vardı ve bir gram bile yağ dokusu yoktu.</p>

  <p>Savurduğu tekme Brynhild'e, Zavala’nın başını omuzlarından ayırmak için sıkı bir sağ yumruk atma avantajı sağlamıştı. Zavala’nın eski ring içgüdüleri geri geliyordu. Yumruğun gelişini görüp kendini geri çekti ve Brynhild1in midesine sol yumruğunu indirdi. Neredeyse bileği kırılıyordu ama rakibinin dengesini bozmayı başarmıştı. Kadının savurduğu sol yumruk ancak havayı dövdü. Zavala çenesini göğsüne doğru indirip ellerini kaldırdı ve kolej günlerinde birden fazla rakibini yere serdiği üçlü yumruk kombinasyonuna girdi. Ardından şimşek gibi sol, sağ ve sol yumruklarını savurdu.</p>

  <p>Sağını isabet ettiremedi ama sol kroşesi Brynhild'in çenesine oturdu. Bir an için bakışları donuklaştı. Zavala yaklaşırken bir adım geriledi ve sağ yumruğu tam kalbini bulup soluğunu kesti. Zavala soluk almaya çabalarken, gardı düştü ve kadının yumrukları midesine indi. Sert mide kaslarıyla yumruğu karşıladı ve çenesini hedefleyerek uzandı ama attığı iki yumruk da boşa gitti. Zavala’nın anında gösterdiği başarılı tepki Brynhild'i şaşırttı ama artık rakibini tanımıştı ve uzun boyunun ve kollarının verdiği avantajla uzaktan saldırıya geçti.</p>

  <p>Stratejisini tahmin eden Zavala çenesine bir aparkat yapıştırmak için yaklaştı ama Brynhild her seferinde uzakta kalmayı başarıp nakavt edici darbelerini sürdürdü. Zavala'nın sol gözü neredeyse kapanmıştı ve burnu kanıyordu. Uzun yumruğu Brynhild'in boynunu buldu ama karşılığıda kafasına sersemletici bir darbe aldı. Kadın iri bedenine karsın ortasıklet boksörler kadar hızlıydı. Eski boks severler, iri yapılı iyi bir boksörün her zaman kendinden daha ufak tefek olan rakibini rahatça yeneceğini söylerlerdi. Zavala bu gerçeğin iri yapılı kadınlar için geçerli olmadığını umuyordu.</p>

  <p>İnatla dövüşmeyi sürdürürken, zamanlamayı tümüyle yitirmişti ve yumrukları boşa gidiyordu. Ancak bir dakika daha dayanabilirdi. Bundan sonra Brynhild savuracağı bir tekmeyle boynunu kırabilirdi.</p>

  <p>Hiç beklenmedik bir anda Brynhild'in gardı düştü. Zavala'nin yorgun refleksleri bundan yararlanmadan önce, dev kadın yere çöktü. Joe olduğu yerde durup gözlerine dolan teri kuruladı ve Gamay'in geminin kenarındaki kalkanlardan birini iki eliyle tuttuğunu gördü.</p>

  <p>“Bir Viking kancığını yenmenin birden fazla yolu vardır,”&nbsp; dedi genç kadın öfkeli gözlerle.</p>

  <p>Bu arada Austin ayağa kalkmayı başarmıştı. Çatlayan kaburgalarını tutarak arkadaşlarına baktı. "Umarım göründüğümüz kadar berbat bir halde değiliz."</p>

  <p>“Burdan çıkınca kendimi Çok daha iyi hissedeceğim,” dedi Zavala sis dudaklarıyla zorlukla konuşarak.</p>

  <p>Bekle, dedi Austin etrafına bakınarak. "Onları şaşırtmak için bir şeyler yapmalıyız."</p>

  <p>Hiç duraksamadan geminin yanındaki mangallardan birine yaklaştı ve metal ayaklarından tutup kor halindeki kömürleri güvertesine boşalttı. Sonra kalkanları ateşin üzerine attı. Kamp ateşinin alevleri geminin direğine doğru yükselip deri yelkeni yaladı. Birkaç saniye içinde yelken tutuştu. Kara, zehirli duman tavana doğru yükselip salonu kaplamaya başladı.</p>

  <p>İşi biten Austin kapıya doğru yürüdü. Salonun içi dumanla kaplanıncaya kadar kenarda beklediler. Biraz sonra çift kanatlı kapı açıldı ve nöbetçiler haykırışlar içinde salona doldu. Temiz hava alevleri körükledi ve kara bulutlar tüm salona yayıldı. Doğruca gemiye koşan nöbetçiler, açık kapıdan fırlayan üç kişinin farkına bile varamadılar.</p>
</body>
</html>
