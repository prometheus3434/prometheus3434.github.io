<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_23"><a name="_Toc356429271">Bölüm 23</a></h2>

  <p>On dört yaşındaki kızı Katherine’in atının üzerinde yaklaşmasını izleyen CIA Başkanı Erwin LeGrand gururla gülümsüyordu. Küçük kız aşağıya atladı ve birincilik ödülünü babasına uzattı.</p>

  <p>“Bu senin büron için baba,” dedi masmavi gözleri heyecanla parlayarak. "Dünyanın en iyi babası olduğun için. Çünkü sen Val'i benim için aldın ve çok pahalı binicilik derslerinin parasını ödedin."</p>

  <p>LeGrand kupayı aldı ve kolunu kızının omzuna atarken, Katherine'in annesine ne kadar benzediğini düşündü. "Teşekkür ederim Katie ama patronun kim olduğunu Valiant'a öğretmek için bu kadar çok çalışan ben değildim. Bu kupayı yalnızca ödünç olarak alırım. Herkese hava attıktan sonra senin öteki kupalarının yanına yerleştirilecek."</p>

  <p>LeGrand'ın gururuna biraz suçluluk duygusu karışmıştı. Gerçi kızının derslerinin parasını ödüyordu, ama yıllardır ilk kez, katıldığı bir müsabakayı izliyordu.</p>

  <p>Kulübün fotoğrafçısı yanlarına yaklaştı ve baba kızın atla birlikte resimlerini çekti. LeGrand kameraya gülümserken tabloyu tamamlamak için karısının hayatta olmasını ne kadar istediğini düşündü.</p>

  <p>Katie atını ahıra götürürken, LeGrand, gözalıcı olmayan ama son derece zeki asistanı Hester Leonard ile sohbet ederek yürümeye başladı. Basında çıkan haberlerde LeGrand gerek dürüstlüğü gerekse on altıncı başkana benzerliği nedeniyle bazen sakalsız Lincoln olarak anılıyordu. Uzun boylu ve çirkin sayılabilen bir adamdı ama yüz hatlarına kazınmış karakterini okurken yanılmak olanaksızdı. Dünyanın en büyük haberalma örgütünü yönetirken doğruluğu ve dürüstlüğüyle ün yapmıştı. Televizyonun ve çatlak seslerin olmadığı başka bir dönemde yaşasaydı, rahatça başkan adayı olabilirdi.</p>

  <p>Leonard'ın telefonu çaldı ve kadın duraksayarak LeGrand'a döndü. "Sizi Langley'den arıyorlar efendim."</p>

  <p>Kendisine bir dakika bile rahat verilmediği konusunda homurdanan LeGrand telefonu almaya davranmadı. "McLean’de bulunduğum iki saat boyunca son derece önemli bir şey olmadıkça rahatsız edilmemek istediğimi söylememis miydim?"</p>

  <p>Arayan John Rowland ve çok önemli olduğunu söylüyor.</p>

  <p>“Rowland mı? Bu durumda...” Telefonu kulağına götürdü. "Merhaba John," derken gülümsemeye başladı. "Özür dilemene gerek yok. Sana iyi bir haber vereceğim. Katie bugünkü müsabakada birinciliği kazandı... Teşekkürler. Şimdi anlat bakalım, Katie'nin yaşamının en değerli dakikalarında araya girecek kadar önemli olan sorun nedir?"</p>

  <p>Dinlerken kasları çatıldı. "Hayır, böyle bir şey hiç duymadım... Evet elbette... beni büroda bekle."</p>

  <p>Telefonu yardımcısına uzattı ve elindeki kupaya bakarak başını salladı. "Şoföre söyle hemen gelip beni ahırlardan alsın. Hemen Langley'e gitmek zorundayız. Sonra büroyu ara ve John Rowland’a istediği her konuda yardımcı olmalarını söyle. Kızıma veda edip kendimi bağışlatmak zorundayım. Herhalde bir at daha almak zorunda kalacağım." Doğruca kızının yanına gitti.</p>

  <p>Yirmi dakika sonra siyah limuzin CIA merkezinin önünde durdu. LeGrand uzun bacaklarıyla hızlı hızlı yürüyerek binaya girdi. Kapıda kendisini karşılayan asistanından aldığı dosyayı asansörde inceledi. Bürosunda John Rowland yanında analizci meslektaşı Browning olarak tanıştırdığı sinirli bir genç adamla bekliyordu.</p>

  <p>Rowland ile LeGrand iki eski dost gibi tokalaştılar. Yıllar önce ikisi de teşkilatta aynı düzeyde çalışmışlardı. Ama LeGrand'ın siyası hırsı merdivenin tepesine yükselmesine yardımcı olmuştu. Rowland ise yeni yetişen analizcilere yol gösteren biri olarak bulunduğu yerde mutluydu. Birçok kez patronunu hayvan pisliğine basmaktan kurtardığı için LeGrand’ın ona olan güveni sonsuzdu.</p>

  <p>"Veri tabanından aldıklarını simdi okudum. Senin fikrin ne?"</p>

  <p>Rowland zaman yitirmeden yorumunu aktardı.</p>

  <p>“Yani bu iş durdurulamaz mı?” diye sordu LeGrand.</p>

  <p>“Protokol harekete geçirildi. Temizlik işlemi sonuna dek sürdürülecek.”</p>

  <p>“Lanet olsun! İşim bittiği zaman bir sürü kafa kesilmiş olacak. Hedef kim?”</p>

  <p>Rowland bir kağıt uzattı. LeGrand üzerinde yazan ismi okuyunca yüzü soluverdi.</p>

  <p>"Gizli Servis'i ara. Meclis başkanına karşı bir suikast planını öğrendiğimizi anlat. Derhal koruma altına alınmalı. Aman Tanrım. Böyle bir şeyin nasıl oluştuğunu bana kimse anlatmayacak mı?"</p>

  <p>Tüm ayrıntılara ulaşabilmek için biraz daha karıştırmamız gerekecek, dedi Rowland. "Yalnızca Ulusal Sualtı ve Denizcilik Kurumu'ndan tüm haberalma birimlerine üst üste gelen başvuruların protokolü harekete geçirdiğini biliyoruz."</p>

  <p>"NUMA mı? Kapıldığı heyecandan adeta çevresinde bir elektrik fırtınası oluşmuştu. Yumruğunu olanca gücüyle masaya indirince kalemler etrafa saçıldı. En yakınında duran yardımcısına bağırdı. “Bana James Sandecker'i bulun.”</p>
</body>
</html>
