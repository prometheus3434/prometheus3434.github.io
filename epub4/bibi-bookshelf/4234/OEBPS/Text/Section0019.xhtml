<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_17"><a name="_Toc356429265">Bölüm 17</a></h2>

  <p>Paul Trout duşu tekrar açıp çalışma biçimini bilimsel bir hayranlıkla izledi.</p>

  <p>Ahşap borudan geçen su içi boşaltılmış bir sukabağına açılan deliklerden akıyor ve basit tahta vana akış hızını kontrol ediyordu. Akan su tahta döşeli zemindeki bir delikten kayboluyordu. Ahşap duş kabininden çıkıp pamuklu bir havluyla kurulandı ve bir başka havluya sarınıp, kil lambalarla aydınlatılan yandaki odaya geçti.</p>

  <p>Gamay bir platformun üzerine yerleştirilmiş ot şilteye uzanmıştı. Havlusunu bedenine sarıp, koyu kızıl saçlarını örmüş, eski Roma kadınlarını çağrıştıran bir görünümde ahşap kâsedeki meyvelerin tadına bakıyordu. Upuzun bedeninde komik bir manzara oluşturan havlusuyla karsısında duran Paul'e baktı. "Bunlar için ne diyorsun doğanın oğlu?"</p>

  <p>“Uygar dünya denilen yerde bundan daha berbat su tesisatları görmüştüm.”</p>

  <p>“Su tesisatının gelişmişliğinin uygarlığın bir ölçüsü olduğunu biliyor muydun?”</p>

  <p>"Yerlilerin kestikleri kafaları sivri direklerin tepesine asmak gibi uygarlık dışı alışkanlıklarına bir şey diyemem ama bu köy adeta bir mucize. Şu duvarların isçiliğine bir bak, diyerek elini beyaz boyalı duvarda dolaştırdı. "Soracak milyonlarca sorum var. Ev sahibimizden haber aldın mı?"</p>

  <p>"Tessa'yı gönderip, biz biraz dinlendikten sonra görüşmek istediğini bildirdi. Şapkadan çıkan tavşan konusuna gelince. Chulo Kabilesi'nin Dieter'in karısını kaçırdığını düşünmüştüm."</p>

  <p>Tanrıça hiçbir açıklama yapmamıştı. Konuklarını isimleriyle karşılayıp, Tessa'yı ortaya çıkardıktan sonra, "Lütfen sabırlı olun. Zamanı gelince her şeyi açıklayacağım," demişti.</p>

  <p>Ellerini çırpınca perdenin arkasından çıkan çıplak göğüslü iki yerli kadın Trout'ları kendilerine ayrılan odaya götürmüş, duşun nasıl çalıştığını göstermiş ve bir kâse meyve bırakıp çıkmıştı.</p>

  <p>“Bir beyaz tanrıçaya itaat etmemiz gerektiğini biliyorum,” dedi Paul karısının yanına otururken. "Onun hakkında ne düşünüyorsun?"</p>

  <p>Açıkça görülenlere bir bakalım, diyerek Gamay vardığı sonuçları parmaklarında saydı. "Bu yörede yetişmemiş, ingilizceyi hafif bir aksanla konuşuyor. Çok akıllı. Dost canlısı. Yöredeki meyveleri çok iyi tanıyor. Şu küçük sarı meyvelerin tadına bak. Üzerine tarçın serpilmiş portakal tadında."</p>

  <p>Paul erik büyüklüğündeki meyveyi ağzına attı ve aynı fikirde olduğunu belirtti.</p>

  <p>Yatağa uzanınca ayakları dışarda kaldı. Niyetleri biraz dinlenmekti ama güneşin altında yaptıkları uzun yolculuktan iyice yorulup, duşun etkisiyle gevşediklerinden uykuya daldılar.</p>

  <p>Gözlerini açınca bir Kızılderili kadının yerde bağdaş kurup oturduğunu gördüler.</p>

  <p>Konukların uyandığını fark eden kadın sessizce dışarı çıktı. Masanın üzerinde, duş yaparlarken ortadan kaybolan giysileri, yıkanıp ütülenmiş olarak duruyordu.</p>

  <p>Paul saatine baktı. Üç saat uyumuşlardı. Yemek kokusunu alınca aceleyle giyindiler.</p>

  <p>Tessa yanlarına gelip izlemelerini işaret etti. Bir koridordan geçip büyük odaya girdiler. Tam ortasında koyu renk ahşap bir masa ve kumaş kaplı üç tabure vardı. Bir Kızılderili kadın, buharı tavana yükselen borularla çekilen seramik bir ocağın üzerindeki kil tencereleri karıştırıyordu.</p>

  <p>Çıplak ayaklı beyaz tanrıçanın gelişini bileklerindeki metal bilezikler ve halhallar haber verdi. Boynunda ölü Kızılderilininkine benzeyen bir madalyon asılıydı. Üzerinde güneşten yanmış bedenini saran iki parçalı jaguar derisi bir giysi vardı. Gözleri Doğuluları andırıyordu ve elmacık kemikleri çıkıktı.</p>

  <p>Güneşten iyice açılmış sarı saçları geriye doğru taranmış ve ön tarafı yerli kadınlar gibi kakül kesilmişti.</p>

  <p>Masadaki yerini aldı ve, "Dinlenmiş görünüyorsunuz," dedi.</p>

  <p>“Duşun çok yararı oldu,” dedi Gamay.</p>

  <p>“Harika bir sistem,” diye ekledi Paul. "New England'da yetişmiş biri olarak Yankee'lere özgü yaratıcılığınızdan Çok etkilendim."</p>

  <p>"Gerçekleştirdiğim ilk projelerimden biriydi, teşekkür ederim. Basıncı koruyabilmek için su bir yeldeğirmeni tarafından depoya dolduruluyor. Ayrıca duvarların içinden geçip, en sıcak havada bile burasını serin tutan havalandırma sistemini çalıştırıyor. Elimdeki malzemelere göre, oluşturabileceğim en kusursuz havalandırma sistemiydi. Konuklarının meraklı bakışlarını fark ederek ekledi,"</p>

  <p>“Önce yemek yiyelim, sonra konuşuruz.”</p>

  <p>Aşçı mavi-beyaz tabaklarda servis edilen yeşil salatayla, etli sebzeli güveci masaya getirdi. Gamay ile Paul yiyeceklere ve hafif alkollü içkilerine dalınca sorular unutuldu. Tatlı olarak sekerli kekler sunuldu. Tanrıça doymayacakmış gibi yiyen konuklarına eğlenerek bakıyordu.</p>

  <p>Tabaklar kaldırılınca, "Artık yemeğin bedelini ödeme zamanınız geldi," diyerek gülümsedi. "Son on yılda dış dünyada neler olup bittiğini anlatın bana."</p>

  <p>Böyle bir ziyafet için Çok küçük bir bedel, dedi Paul.</p>

  <p>"Sorularım bitince belki böyle düşünmeyeceksiniz, isterseniz bilim konusuyla başlayalım. Son on yıl içinde büyük ya da küçük ne gibi gelişmeler oldu?"</p>

  <p>Sırayla söz alarak bilgisayarlardaki gelişmeleri, internet kullanımının yaygınlaşmasını, kablosuz iletişimi, uzay yolculuklarındaki yenilikleri, Hubble teleskobunu, insansız uzay araçlarını, okyanus bilimi dalında NUMA'nın keşiflerini ve tıptaki gelişmeleri anlattılar. Tanrıça çenesini ellerine dayamış ilgiyle dinliyordu. Ara sıra sorduğu sorular bilimle bağlantısı olduğu izlenimini veriyordu ama genellikle afyon dumanlarını içine çeken bir uyuşturucu bağımlısının dalgın bakışlarıyla dinliyordu.</p>

  <p>“Şimdi de biraz siyasetten söz edin.”</p>

  <p>Belleklerindeki tüm bilgileri aktırdılar: Amerika başkanının politik görüsü, Rusya ile ilişkiler, Körfez Savaşı, Balkanlar'daki çalkantılar, kuraklıklar, açlıklar, terörist eylemler, Avrupa Birliği. Tanrıça Brezilya'nın durumunu sordu ve demokrasiye döndüğünü öğrenince memnun oldu.</p>

  <p>Filmlerden, tiyatrolardan, müzikten, sanattan ve tanınan bazı isimlerin ölümlerinden söz ettiler. Paul ile Gamay bile son on yılın ne kadar dolu geçtiğini algılayıp sasırdı. Konuşmaktan neredeyse çeneleri ağrımıştı.</p>

  <p>“Kanser konusundan ne haber? Bir tedavi bulundu mu?”</p>

  <p>“Ne yazık ki hayır.”</p>

  <p>“Ya temiz su? Bir Çok ülke için hala büyük bir sorun mu?”</p>

  <p>“Her zamankinden daha kötü. Nüfus artarken kirlilik de artıyor.”</p>

  <p>Üzüntüyle başını salladı. "Hem de nasıl," dedi dalgın bir sesle. "O kadar çok şeyi kaçırmışım ki. Annemle babamın hala sağ olup olmadıklarını bile bilmiyorum.</p>

  <p>“Özellikle annemi çok özlüyorum. " Gözpınarında beliren bir damla yaşı peçetesiyle kuruladı. "Sizi sürekli konuşturduğum için özür dilerim ama dış dünyayla bağlantınız olmadan, ormanın içinden her şeyden uzak yaşamanın ne demek olduğunu anlayamazsınız. Çok nazik ve sabırlı davrandınız. Şimdi ben öykümü anlatacağım." Çay servisi yapılmasını istedi ve yalnız kalabilmeleri için yemek yapan yerli kadını odadan gönderdi.</p>

  <p>“Benim adım Francesca Cabrai,” diye söze başladı. Bir saat boyunca ailesinden başlayıp Brezilya ve Amerika'daki eğitimi ile uçak kazasına kadar geçen yaşamını ilgiyle dinlediler.</p>

  <p>“Kazadan bir tek ben kurtuldum,” dedi Francesca. "Yardımcı pilot haydutun tekiydi ama ne yapması gerektiğini biliyordu. Uçak nehrin yakınındaki bataklığa kaydı. Çamur yüzey, inişi yavaşlattı ve yangın çıkmasını önledi. Gözlerimi Kızılderililerin beni taşımış oldukları bir kulübede açtım. Vücudum yara bere içindeydi, her tarafım ağrıyordu ve sağ bacağım kırılmıştı. Bildiğiniz gibi yağmur ormanlarının ilaç bitkileri çok güçlüdür. Bacağımdaki kırığı yerleştirdiler, çeşitli merhemlerle ağrımı azaltıp beni tedavi ettiler. Daha sonra uçağın kabile şefinin kulübesinin üzerine düşüp ölmesine neden olduğunu öğrendim. Bana karşı düşmanlık beslemediler. Tam tersine çok iyi davrandılar."</p>

  <p>“Sizi Tanrıça yaptılar,” dedi Gamay.</p>

  <p>"Nedeni anlayabilirsiniz. Chulo Kabilesi beyaz insanların katliamından kurtulmak için çok uzun süre önce ormanın içlerine çekilmiş. Tüm dünyayla ilişkileri kesilmiş. Sonra göklerden iniverdim. İnsanları denetim altında tutabilmek için tanrıların böyle davranmaları beklenir. Eski şefin tanrıları kızdırmış olduğuna karar verdiler. Onların dinlerinin odak noktası oldum."</p>

  <p>“Bir kargo tarikatı mı?” dedi Gamay.</p>

  <p>"İkinci Dünya Savaşı'nda, ilk kez havadaki uçakları gören yerliler tapınmak için kopyalarını yapmışlardı, dedi Paul."</p>

  <p>“Evet,” diye atıldı Gamay. "Tanrılar Çıldırmış Olmalı adlı filmi anımsıyor musunuz? Bir uçaktan atılan kola şişesi dinsel açıdan saygı görmeye başlamış ve bir dizi soruna yol açmıştı."</p>

  <p>“Tam üstüne bastınız,” dedi Francesca. "Ellerine gerçek bir uçak geçen yerlilerin nasıl tepki vereceklerini bir düşünsenize."</p>

  <p>Ortasında uçağın durduğu tapınağın anlamı böylece ortaya çıkıyor. &nbsp;Francesca başını salladı. "Uçağın parçalarını oraya kadar taşıyıp bir araya getirmek konusunda ellerinden geleni yaptılar. Bir tür 'Tanrıların Arabası' diyebiliriz. Tanrıların kabileye öfkelenmemesini sağlamak için ara sıra bir hayvan kurban ediyoruz."</p>

  <p>“Uçak mavi-beyaz,” dedi Gamay. "Yerlilerde bedenlerini aynı renklerle boyuyorlar?</p>

  <p>“Düşmanlarına karşı onları koruyacağına inanıyorlar."</p>

  <p>“Tessa’nın burada ne isi var?”</p>

  <p>"Tessa yarı Chulo sayılır. Annesi bir baskın sırasında başka bir kabile tarafından kaçırılmış ve bir Avrupalı erkeğe satılmış. 0 kişi de Tessa’nın babası olmuş. Kabile içinde bir çatışma sırasında adam öldürülünce Tessa da Dieter'in malı olmuş. Chulo Kabilesi'nin varlığını bilen ve Tessa ile küçük yaşta evlenen Dieter, hem kabile tarafından kabul edileceğini, hem de kaçakçılığını yaptığı ilaç bitkilere daha kolay ulaşacağını düşünmüş."</p>

  <p>“Peki, niçin Dieter'le kalmış?”</p>

  <p>"Başka seçeneği olmadığına inanmış. Dieter ona sürekli olarak melez olduğunu, safkan olmadığını, toplumdan dışlandığını söylemiş."</p>

  <p>“Ya cesedini bulduğumuz Kızılderili?”</p>

  <p>"Tessa annesinin dünyaya getirdiği ilk cocuk değilmiş. Burada yasayan bir üvey kardeşi vardı. Ailesini bulmaya karar verip, şelalenin öte yanında keşif gezilerine çıkıyordu. Annesinin öldüğünü ama Tessa adındaki kızkardeşinin hayatta olduğunu öğrendi. Onu geri getirmek ¡cin gitti.</p>

  <p>Chulo Kabilesi aile onuruna çok değer verir. Dieter ile işbirliği yapan bitki korsanları onu yakalamış. Kan yaprağını bulduğu yeri göstermesini istemişler."</p>

  <p>"Arnaud bu bitkiden söz etmişti."</p>

  <p>"Uçak kazasından sonra beni tedavi eden mucize bitkilerden biri. Kabile onu kutsal olarak kabul ediyor. Nerede bulduğunu söylemeye yanaşmayınca ona işkence yapmışlar ve kaçmaya kalkışınca öldürmüşler. Cesedini siz buldunuz. Dieter de bitki örneğini çalmış. Tessa’nın kardeşini aramaları icin bir keşif kolu gönderdim. Tessa ile karşılaştıkları zaman, o da buraya gelmeye çalışıyormuş, her şeyi anlatmış. Olup bitenleri bize haber vermesini söyleyerek onu tekrar Dieter'in yanına gönderdim. Sonra hiç beklenmedik bir anda siz ortaya çıktınız.</p>

  <p>“Tessa sizi uyarmaya çalıştı, işe yaramayınca kaçmanıza yardımcı oldu. Ya da yardımcı olabildiğini sandı. Birdenbire karşımıza çıktınız."</p>

  <p>"En azından tek parça halindeyiz. Dieter ve dostları için bunu söyleyemeyeceğim."</p>

  <p>Misafir odasının duvarlarında asılı olan köy yaşamını anlatan elişi dokumalara baktı. "Kesik kafalar bu dekora uymayacağından, köyün dışına yerleştirmelerini söyledim."</p>

  <p>Karşılama komitesinden de siz mi sorumlusunuz?”</p>

  <p>"Ah tabii. Uçtuğunuz koskocaman turuncu-mavi balonun çok göze battığını itiraf etmelisiniz. Adamlar sizin neredeyse şelaleye uçtuğunuzu rapor ettiler. Sizi gördükleri zaman uzaktan gözetlemelerini ama zarar vermemelerini emrettim. Yere indiğiniz anda sizi izlemeye başladılar. Bu tarafa yönelmeniz beni çok şaşırttı. Yolunuzu kaybetmiş olamazdınız."</p>

  <p>“Bir kanoyu ödünç alabileceğimizi düşünmüştük.”</p>

  <p>"Bu ne cüret! Böyle bir şansınız olamazdı. Bu insanların çok haklı bir şöhreti var. Sizi kilometrelerce izlediler. Bazen onların gerçekten hayalet olduklarını düşünüyorum. Öteki Kızılderililerin söylediği gibi ormanın içinde sis gibi yok oluyorlar."</p>

  <p>Paul, Francesca’nın öyküsünü düşünüyordu. "Niçin biri uçağı ve sizi kaçırmak istemiş olabilir?"</p>

  <p>“Bir fikrim var. Gelin göstereyim.”</p>

  <p>Francesca masadan kalktı ve meşalelerle aydınlatılmış bir koridordan geçerek onları büyük bir yatak odasına götürdü. Bir dolaba uzanarak hayli hırpalanmış alüminyum bir kutu çıkarttı. Kutuyu yatağın üstüne koyarak açtı. İçi devreler ve kablolarla karmakarışıktı.</p>

  <p>“Bu benim Kahire’ye götürdüğüm bir prototipti. Teknik detaylarına girmeyeceğim ama bu ucundan denizsuyu koyarsanız diğer ucundan tatlısu alırsınız.”</p>

  <p>“Bir tuz giderme işlemi.”</p>

  <p>“Evet ama daha önce geliştirilenlere göre devrimci bir model. Mükemmel hale getirmek iki yılımı aldı. Her zaman tuz giderme maliyeti problem olmuştur. Ancak bu sitemde yüzlerce litre su birkaç kuruşa dönüştürülecektir. Aynı zamanda ürettiği ısı enerjiye dönüştürülebilir.” Başını iki yana salladı. “Çöller yeşil bahçelere çevirilebilir ve insanlar güçten yararlandırılabilirlerdi.”</p>

  <p>“Hala anlamıyorum, dedi Paul. “Neden birisi dünyayı bu nimetten mahrum etmek istesin?”</p>

  <p>“Son on yıldır bu soruyu kendi kendime sorum ve hala tatmin edici bir cevap bulamadım.”</p>

  <p>“Bu tek model mi?”</p>

  <p>“Evet, ne yazık ki.” dedi üzüntüyle. “San Paulo’da her şeyimi yanıma almıştım. Tüm çalışmalarım uçak kazasında yandı. Burada hidrolik mühendisliği konusundaki becerilerimi ortaya koyma fırsatı buldum. Sadece oturup gün boyu övülmek bazen sıkıcı olabiliyor. Aslıda bir tutsak değilim, yerliler beni arama ekiplerinden sakladılar. Geçekten yalnız kalabildiğim tek yer bu saray. Buraya sadece özel davetliler girebilir. Hizmetçilerim sadakat derecelerine göre özenle seçilirler. Saray dışında özel bir muhafız tarafından takip edilmekteyim.”</p>

  <p>“Beyaz bir tanrıça olmak bunlara değer,” dedi Paul.</p>

  <p>“Bu akşam dinlenin. Yarın köyde büyük bir gezinti yapacağız ve planımızı hazırlamaya başlayacağız.”</p>

  <p>“Ne planı!” dedi Gamay.</p>

  <p>“Üzgünüm anladığınızı düşünmüştüm. Tabii ki kaçış planı.”</p>
</body>
</html>
