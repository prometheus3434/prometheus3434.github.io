<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_4" style="margin-top:12.0pt;margin-right:-.1pt;margin-bottom:4.8pt;margin-left: 0cm;mso-para-margin-top:12.0pt;mso-para-margin-right:-.1pt;mso-para-margin-bottom: .4gd;mso-para-margin-left:0cm;text-align:justify"><a name="_Toc356429252">Bölüm 4</a></h2>

  <p>Austin, San Diego deniz üssünün mağaramsı büyük binasının geniş kapısından içeri girerken, geniş treylerler üzerine yatırılmış üç devasa yaratığın gövdelerinden yükselen koku burnuna doldu. Kapının yanında nöbet tutan genç denizci, geniş omuzlu, garip beyaz saçlı adamın gelişini görünce, sivil giysili bir subay olduğunu düşünmüştü. Austin kendini tanıtmak için yaklaşırken deniz eri hemen selam çaktı.</p>

  <p>Deniz eri Cummings, efendim. Bunu kullanmak istersiniz herhalde, diyerek Austin'e kendi taktığına benzeyen bir maske uzattı. "İç organlarını çıkarmaya başladıklarından bu yana koku dayanılmaz bir hale geldi." Austin teşekkür edip maskeyi takarken böylesine kötü bir göreve getirilmek için bu denizcinin kimin ayağına bastığını merak etti. Maskenin parfümlü dezenfektanı ağır kokuyu tümüyle kesmiyor ama kusma tepkisine engel oluyordu.</p>

  <p>Elimizde neler var? diye sordu Austin.</p>

  <p>Bir anne, bir baba ve bir de bebek balina, dedi denizci. "Onları buraya getirmek ne kadar zor oldu."</p>

  <p>Denizcinin kesinlikle abartmadığını düşündü Austin. Son sayımda on dört ölü balina olduğu ortaya çıkmıştı ve bunlardan kurtulmanın sivil örgütler arasındaki çatışmalar olmadan bile çok güç bir iş olacağı belliydi. Olay yerine varan ilk devlet kurulusu olan Sahil Güvenlik, balinaların deniz trafiği açısından yarattığı tehlikeyi düşünerek açık denize çekmeyi ve ateş ederek dibe batırmayı planladı. Televizyon ekranlarındaki dramatik görüntülerin ardından ayağa kalkan hayvan hakları savunucuları, Los Angeles kenti tüm halkıyla birlikte Pasifik Okyanusu'na sürüklense herhalde bu kadar öfkelenmezlerdi. Hemen yanıt bekliyorlardı. Çevre Koruma Kuruluşu da kendi korumaları altında bulunan balinaların nasıl öldüğünü merak ediyordu.</p>

  <p>San Diego kenti koskocaman, kötü kokulu cesetlerin plajlara, marinalara, yalılara ve sahil otellerine kadar gelebileceği korkusuna kapılmıştı. Belediye başkanının bağlantı kurduğu bölge milletvekili, Deniz Kuvvetleri Değerlendirme Komitesi'nde görevli olduğundan inanılmaz bir hızla orta noktaya varıldı. Üç balina otopsi için sahile getirilecek, diğerleri ise deniz kuvvetlerinin hedef tatbikatı için açık denize çekilecekti. Greenpeace hemen itiraz etti ama kendi filosunu toplayıp harekete geçene dek balinalar deniz topçularının ateşi altında paramparça olup dibi boyladılar.</p>

  <p>Bu arada bir açık deniz römorkörü üç balinayı sahile çekti ve donanmanın vinçleriyle boş bir depoya götürüldüler. Kaliforniya'nın çeşitli üniversitelerinden gelen memeli hayvanlar uzmanları hemen çalışmaya başladılar.</p>

  <p>Üstlerinde yağmurlukları, çizmeleri ve eldivenleriyle, teknisyenler cesetlerin üzerinde büyük sarı böcekler gibi dolaşıyorlardı.</p>

  <p>Üç balinanın kafası gövdesinden ayrıldı, beyin dokuları incelenmek üzere laboratuvar masalarına yerleştirildi.</p>

  <p>Tipik bir beyin ameliyatı sayılmaz, değil mi? dedi Austin deponun metal duvarlarında yankılanan elektrikli testerelerin sesini dinlerken.</p>

  <p>Hayır efendim, dedi deniz eri. "Bittiği zaman çok sevineceğim."</p>

  <p>Umarım çabuk biter.</p>

  <p>Austin böylesine ic karartıcı bir manzarayı izlemek için oteldeki rahat odasını niçin bırakıp geldiğini merak etti. Yarış bu biçimde bitmeseydi, kazansa da kaybetse de, şu anda öteki yarışçılarla birlikte şampanya içiyor ve güzel kelebekler gibi yarışçıların çevresinde dolanan harika kadınlarla gönül eğlendiriyor olacaktı. Gerçi şampanyalar patlatılmıştı ama Ali ve Austin'in başından geçenlerden dolayı kutlamalar sönük kalmıştı.</p>

  <p>Ali bir kolunda italyan manken, diğerinde Fransız güzeliyle gelmişti, ama yine de mutlu gibi görünmüyordu. Austin ona yakın zamanda tekrar kendisiyle yarışmayı umduğunu söyleyince gene Arabın yüzü biraz olsun gülmüştü. Zavala, kadınların bayıldığı bir erkek olarak ününü yine korumuş, yarışçıların çevresinde dolananların arasından bir kumral güzeli kapıvermişti. Geçirdikleri kazanın tüm ayrıntılarını anlatacağına söz verince güzel kadın onunla birlikte yemeğe çıkmayı kabul etmişti.</p>

  <p>Austin partide yeterince kaldığını düşünerek Red Ink'in sahibine telefon etmek üzere ayrılmıştı. Babası zaten bu telefonu bekliyordu. Yarışın finalini televizyondan izlediği için oğlunun iyi olduğunu ama teknenin denizin dibini boyladığını biliyordu.</p>

  <p>Zengin bir işadamı olan baba Austin, Seattle'da yerleşik bir batık gemi kurtarma şirketinin sahibiydi. "Üzülme," dedi oğluna. "Daha iyisini insa ederiz. Belki bu kez bir periskop da takarız." Sevgi dolu bir sesle gereksiz ayrıntılarına girerek yeniyetmelik cağında bir akşam, Mustang arabasının çamurluğunu göçerterek eve döndüğünü anımsattı.</p>

  <p>Genellikle Grand Prix yarışlarının çoğu Avrupa sularında yapılıyordu ama Austin'in babası, Amerikan denizlerinde yarışları kazanacak Amerikan yapımı bir tekne inşa etmek istemişti. Oğlunun denizin dibine yolladığı teknenin dizaynı ve inşası neredeyse bir servete mal olduğundan Red Ink adını vermiş ve bulabileceği en iyi teknik ekibi toplamıştı, "ise başlamanın zamanı geldi," dedi her zamanki açık sözlülüğüyle. "Bu heriflere Amerikan malı parçalar, Amerikan teknik bilgisi ve Amerikalı bir kaptanla neler yapılabileceğini gösterecek bir tekne ortaya çıkaracağız. Kaptan da sen olacaksın."</p>

  <p>Bir dizi sponsor bulmuş ve onların parasal desteğiyle önemli bir yarısın Amerika'da yapılmasını sağlamıştı. Yarış düzenleyenler Amerikalı izleyicilerin potansiyelinden yararlanmak için istekli olduklarını belirtince SoCal Grand Prix yarışı kısa bir süre içinde gerçeğe dönüşmüştü.</p>

  <p>Austin eleme yarışlarına katılabilmek için bazı görevlere gidemeyeceğini söyleyince MUMA Başkanı Amiral James Sandecker, homurdanmış ve yarış sırasında yaralanabileceğim söylemişti. Bunun üzerine Austin tüm tehlikelerine karşın kendisine verilen bazı görevlerle kıyaslandığı zaman tekne yarışlarının bir kanoda kürek çekmek kadar kolay olduğunu belirtmişti. Son kozunu da amiralin vatanseverlik duygularını uyandırarak oynamıştı. Sonunda Sandecker isteğini kabul etmiş ve Amerikalıların dünyanın en iyi yarışçılarıyla rekabet edebileceğini kanıtlamasına izin vermişti.</p>

  <p>Austin babasıyla konuştuktan sonra tekrar partiye döndü. Yapay eğlenceden çok çabuk sıkıldı ve kendisine teşekkür etmek isteyen Gloria Ekhart tarafından Vepenfıe'ye davet edilince sevindi. Ekhart’ın sıcaklığı ve güzelliği karşısında adeta büyülendi. Tokalaştıkları zaman kadın elini uzun süre bırakmadı. Sohbet ederlerken gözleriyle birbirlerine ilgi mesajları gönderdiler.</p>

  <p>Austin bir an için sinema ve televizyon ekranlarında hayranlıkla izlediği bir kadınla ilişki kurmak fantezisine bile kapıldı. Ama gerçekleşemeyecek bir düştü.</p>

  <p>Ekhart defalarca özür dileyerek çocukların isteklerini yerine getirmeye koştu.</p>

  <p>Şanslı bir gününde olmadığına karar veren Austin otele dönüp NUMA'daki meslektaşlarının ve dostlarının telefonlarını yanıtladı. Aksam yemeğini odasına getirtti ve yarısın görüntülerini izlemeye başladı. Televizyon kanalları ağır çekimle tekrarları defalarca yayınladılar. Austin'in en fazla ilgisini çeken nokta ise ölü balinaların akıbetiydi. Bir haberci üç balinanın deniz üssünde incelemeye alınacağını söyledi. Austin hem meraklanmış, hem de sıkılmıştı.</p>

  <p>Duyduklarına ve gördüklerine göre balinaların üzerinde hangi nedenle öldüklerini belirten bir iz yoktu. Bu durumun açıklığa kavuşamaması babasının teknesini yitirmekten daha fazla üzüyordu.</p>

  <p>Otopsi bitmek üzereydi. Austin deniz erine NUMA görevlisi olduğunu belirten kartını bir yetkiliye iletmesini söyledi. Denizci yanında kırk yaşlarında, açık renk saçlı, otopsi giysilerinden sıyrıldığı halde maskesini çıkarmamış biriyle döndü.</p>

  <p>Bay Austin, dedi adam elini uzatarak. "Ben, Çevre Koruma Kurulusundan Jason Witherell. Sizinle tanıştığıma Çok sevindim. NUMA.1 nin bu konuyla ilgilenmesi çok güzel. Belki sizin kaynaklarınızdan yararlanmak isteyebiliriz."</p>

  <p>Her zaman Çevre Koruma Kuruluşuma yardıma hazırız,&nbsp; dedi Austin. "Ben su anda özel olarak ilgileniyorum. Balinalar ortaya çıktığı anda ben de yarışıyordum."</p>

  <p>Yarışın görüntülerini izledim, diye güldü Witherell. "İnanılmaz bir manevra yaptınız. Tekneniz için üzüldüm doğrusu."</p>

  <p>Teşekkürler. Ölüm nedenini bulup bulmadığınızı merak ediyordum.</p>

  <p>Elbette, balinalar GerBil nedeniyle öldüler.</p>

  <p>Anlamadım?</p>

  <p>Witherell sırıttı. "GerBil. Gerçekten Bilinmiyor."</p>

  <p>Austin sabırla gülümsedi. Patologların akıl sağlığını koruyabilmek için garip bir mizah duygusu geliştirdiklerini biliyordu.</p>

  <p>Tahmin de bulunabilir misiniz?</p>

  <p>"Şimdiye dek yaptığımız araştırmada travma ya da zehirlenme kanıtı bulamadık.</p>

  <p>Dokularda da virüs taraması yaptık. Şimdilik negatif. Balinalardan biri, telden örülme bir balık ağına yakalanmış ama beslenmesini engellemediği gibi ölümcül bir etki de yaratmamış."</p>

  <p>Yani şimdilik ölüm nedeni konusunda hiçbir fikriniz yok.</p>

  <p>"Yoo, nasıl öldüklerini biliyoruz. Boğulmuşlar. Akciğerlerinin gördüğü zarardan zatürree olmuşlar. Akciğerleri şiddetli bir ısı kaynağından hasar görmüş gibi."</p>

  <p>Isı kaynağı mı? Anladığımdan emin değilim.</p>

  <p>"Söyle söyleyeyim, iç organları adeta pismiş ve derilerinde de kabarcıklar çıkmış."</p>

  <p>Bunun sebebi ne olabilir?</p>

  <p>GerBil, diyerek omzunu silkti Witherell.</p>

  <p>Austin bir süre bu yanıtı düşündü. "Ölüm nedenini bilmiyorsanız bile, ölüm zamanını biliyor musunuz?"</p>

  <p>"Kesin olarak saptamak zor. Isıya maruz kalmaları belki ilk anda öldürücü olmayabilir. Ölmeden önce günlerce hastalanmış ve sahil boyunca ilerlemeyi sürdürmüş olabilirler. Belki yavrular daha fazla etkilenmiştir ve büyükler de onları beklemek zorunda kalmıştır. Yarış yerinde su yüzüne çıktıklarında, gövdelerinin ne kadar sürede çürüdüğünü ve çürüme gazlarının onları ne kadar süre içinde şişirdiğini hesaplamak gerekir."</p>

  <p>"Yani eğer bu hesaplamayla geri gidebilirseniz, yaklaşık olarak ne zaman öldüklerini saptayabilirsiniz. Tabii yaptıkları yolu, beslenme sürelerini ve denizin akıntılarını da hesaba katmak gerekir, diyerek başını salladı. "Balinaların bize nereden geldiklerini söyleyememeleri çok kötü."</p>

  <p>Witherell kıkırdadı. "Bize bilgi vermediklerini kim söylüyor? Gelin size göstereyim."</p>

  <p>Gövdelerin durduğu treylerlerin ve hortumlarla yerdeki kanı temizleyen teknisyenlerin arasından yürüdüler. Ölü balinalara bu kadar yaklaşınca koku bir çekiç gibi insana vuruyordu ama Witherell etkilenmemiş gibi görünüyordu.</p>

  <p>Bu erkek balina, dedi birinci gövdenin yanında durarak. "Niçin gri balina dediklerini görüyorsunuz. Doğal olarak derileri koyu renk ama üstlerine yapışan midyelerin ve beyaz böceklerin oluşturduğu lekeler görünüyor. Gövdesi biraz kesilip küçültüldü. İlk ölçümlere göre boyu on dört metreydi." Bir sonraki treylerin üzerinde ilk balinanın minyatürü yatıyordu. "Bu erkek yavru ancak birkaç ay önce dünyaya gelmiş. Başka yavrular da vardı ama aynı dişi balinaya ait olup olmadıklarını bilmiyoruz." Sonuncu treylerin yanında durdular. "Dişi balina erkeğinden daha büyük. Tıpkı ötekiler gibi ölümcül bir darbe ya da kanama izi görünmüyor. Burada sizi ilgilendirecek bir şey var." Meslektaşından bir bıçak alıp, treylere tırmandı ve balinanın solungacının üzerine eğildi. Bir dakika sonra yere atlayıp plastik ve metalden yapılmış dört köşe bir paket uzattı.</p>

  <p>Bir verici mi? diye sordu Austin.</p>

  <p>"Bu kız uydu yoluyla izleniyordu. Kimin kontrolünde olduğunu bulursanız, ne zaman nerede bulunduğunu size söyleyebilir."</p>

  <p>Siz bir dahisiniz Bay Witherell.</p>

  <p>Yoo, yalnızca sizin gibi görevini yapmaya çalışan bir devlet memuruyum, diyerek vericiyi avucuna aldı. "Bunu size veremem ama arkasında bir telefon numarası yazılı."</p>

  <p>Austin numarayı defterine yazdı ve yardımlarından dolayı patologa teşekkür etti.</p>

  <p>Kapıya doğru giderlerken Austin sordu. "Bu üç balinayı nasıl seçtiniz?"</p>

  <p>"Şans eseri. Donanmaya üç farklı balinayı seçmelerini söyledim ve sanırım biri benim isteğime kulak verdi."</p>

  <p>"Acaba bu sürüdeki diğer ölü balinalara da otopsi yapılsaydı ölüm nedeni bulunabilir miydi?"</p>

  <p>Sanmıyorum, dedi Witherell donuk bir sesle. "Hepsinin aynı nedenle ölmüş olması gerekir. Ötekileri incelemek için artık çok geç. Anladığım kadarıyla Donanma onların isini bitirince, bir tabak sushi yapacak kadar küçük bir parçaları bile kalmamış."</p>

  <p>Yine garip otopsi mizahı. Austin yüzündeki maskeyi bir çöp kutusuna atarken, bir zamanlar denizlerin görkemli yaratıkları olan balinaların iç karartıcı kalıntılarına son kez baktı. Witherell ile deniz eri Cummings'e teşekkür edip, temiz gece havasına çıktı. Kötü kokuları ciğerlerinden ve beyninden silmek istercesine derin derin soluk aldı. Limanda bir uçak gemisinin bir şehri andıran ışıkları yanıyordu. Otele dönüp lobiye girince, acele hareket etmesine karsın üzerindeki ölüm kokusunu alan birkaç çalışanın ve konuğun yüzünü buruşturmasına engel olamadı.</p>

  <p>Odasına çıkıp giysilerini kirli çamaşır torbasına tıktı, duş yapıp giyindi ve rahat bir koltuğa yerleşip vericinin üzerindeki numarayı çevirdi. Tahmin ettiği gibi karşısına elektronik yanıt servisi çıktı. Hükümet herhalde açık denizlerde dolaşan bir balina için telefonun ve vericinin başına bir görevli oturtup maaş ödemeyecekti. Birilerinin yanıt vermesi birkaç gün sürebilirdi. Mesaj bırakmadan Washington yakınındaki NUMA merkezinin yirmi dört saat çalışan santralini arayıp isteğini bildirdi. Yarım saat sonra telefon çaldı.</p>

  <p>"Bay Austin? Benim adım Wanda Perelli. İçişleri Bakanlığı'na bağlı çalışıyorum.</p>

  <p>NUMA'dan arayıp sizin benimle görüşmek istediğinizi söylediler. Önemli olduğunu da eklediler."</p>

  <p>"Evet. Aradığınız için teşekkürler. Sizi evinizde rahatsız ettiğim için üzgünüm.</p>

  <p>Kaliforniya açıklarındaki gri balinaları duydunuz mu?"</p>

  <p>Evet. Numaramı nereden bulduğunuzu merak ediyordum.</p>

  <p>Dişi balinanın solungacına takılı olan vericinin üzerindeydi.</p>

  <p>"Aman Tanrım, onun adı Daisy idi. Üç yıldır onu denetliyordum. Neredeyse akraba gibi olmuştuk."</p>

  <p>"Bunu duyduğuma üzüldüm. Toplam olarak on dört balina vardı. Otopsi için rasgele seçilenlerden biriydi."</p>

  <p>Wanda derin derin içini çekti. "Korkunç bir haber. Gri balinaları koruma altına almak için epey çalıştık ve sayıları artmaya başlamıştı. Ölüm konusundaki raporları bekliyoruz."</p>

  <p>"Biraz önce otopsiden geldim. Bir virüs ya da kimyasal madde izi yok. Balinalar şiddetli ısıdan kaynaklanan ciğer hasarından ölmüş. Hiç böyle bir şey duydunuz mu? "</p>

  <p>Hayır. Hiç duymadım. Isı kaynağının ne olduğunu bilen var mı?</p>

  <p>"Henüz yok. Son zamanlarda balinaların nereden geçtiğini öğrenirsem, olayı daha kolay aydınlatabiliriz diye düşündüm."</p>

  <p>"Daisy'nin sürüsünü yakından izliyorum. Göç yolları çok şaşırtıcı. Gidiş dönüş olarak on bin mil yapıyorlar. Yaz boyunca Arktik Denizi'nde besleniyorlar, sonra Pasifik kıyısından Baja Kaliforniya, Meksika'daki yavrulama gölcüklerine dönüyorlar. Kasım, aralık aylarında yola çıkıp, ertesi yılın başlarında oraya varıyorlar. Hamile dişiler sürüye öncülük ediyor ve yetişkin erkeklerle öteki yavrular ya tek ya da ikişerli sıralar halinde onları izliyor. Kıyıya oldukça yakın bulunuyorlar. Mart ayında kuzeye doğru dönmeye başlıyorlar. Yavruları olan dişiler nisan ayına kadar bekliyor. Kuzeye giderken yine kıyıya yakın yol alıyorlar. Çok ağır hareket edip, saatte ortalama on mil hızla ilerliyorlar."</p>

  <p>"Tekne yarışından önce bir brifing verildi. Balinalara dikkat etmemiz söylendi ama yarış tarihi son sürünün geçişinden sonraya bırakılmıştı. Hiç kimse bölgede balina olduğunu bilmiyordu."</p>

  <p>"Aklıma yalnızca birkaç tanesinin sürüden ayrılıp, geride kalmış olacağı geliyor. Belki yavrulardan biri hastalandı ve bazıları iyileşene dek onu bekledi."</p>

  <p>Patolog da aynı tahminde bulundu. İzledikleri göç yolunu biliyor musunuz?</p>

  <p>Evet. Dizüstü bilgisayarınız var mı?</p>

  <p>Onsuz hic dolaşmam.</p>

  <p>"İyi. Bana eposta adresinizi verin. Veri tabanına girip tüm bilgileri size ışık hızıyla gönderirim."</p>

  <p>Teşekkür ederim. Daha iyi bir servis alamazdım doğrusu.</p>

  <p>"NUMA'dan herhangi bir yardım istediğimiz zaman, herhalde bana borcunuzu ödersiniz."</p>

  <p>Kişisel olarak beni arayın ve elimizden gelini yaparız.</p>

  <p>Teşekkürler. Aman Tanrım, hala Daisy olduğuna inanamıyorum.</p>

  <p>Austin almacı yerine bırakıp dizüstü bilgisayarını telefona bağladı ve on beş dakika sonra eposta dosyasını açınca, Amerika'nın batı sahillerini, Kanada'yı ve Alaska'yı gösteren bir harita belirdi. Noktalardan oluşan bir çizgi Chukchi Denizi'nden, Bering Denizi'ne, Kuzey Amerika kıyılarını izleyerek, bir parmağı andıran Baja Yarımadası1 na doğru iniyordu. Haritanın üzerinde "Balinaların Genel Göç Yolu" yazılıydı.</p>

  <p>Dosyada ayrıca belirli balina sürüleri hakkında da ayrıntılı bilgiler vardı.</p>

  <p>Austin 'Daisy' adına ulaşana dek ekranda dolaştı ve açtığı dosya Daisy'nin sürüsünün göç yolunu gösterdi. Sürü sürekli olarak ilerlemiş ve Baja Sahili'nde Tijuana’nın güneyinde duraklamıştı. Daha sonra tekrar kuzeye doğru yola çıkmış ama daha ağır ilerlemeye başlamıştı. Bir noktada yönlerini kaybetmiş gibi halkalar çizmişlerdi. Austin balinaların San Diego açıklarına ulaşana dek izledikleri zorunluyu rotayı inceledi.</p>

  <p>Balinalarla ilgili dosyayı kapatıp başka siteleri ekrana çağırdı ve birkaç dakika sonra koltuğuna gömülüp parmaklarını birbirine vurmaya başladı. Balinalar belirli bir noktaya ulaşana dek olağan biçimde göç ediyordu. Ve sonra bir şeyler değişmişti. Ne yapması gerektiğini düşünürken kapının önünde birinin varlığını hissetti. Zavala.</p>

  <p>Bu kadar erken mi döndün?</p>

  <p>Evet, ona hasta oda arkadaşımla ilgilenmem gerektiğini söyledim.</p>

  <p>Austin şaşırdı. "Bugün başını bir yere çarpmadın, di mi?"</p>

  <p>"Bir teknenin altından geçmenin olağandışı bir deneyim olduğunu itiraf etmeliyim. Denizde izlenecek güzergah kurallarına artık bambaşka bir ışık altında bakacağım."</p>

  <p>"Öyleyse ben kendimi çok iyi hissediyorum yani kız arkadaşına tekrar geri dönebilirsin."</p>

  <p>Zavala kendini kanepeye attı. "Biliyor musun Kurt, bazen insanın kendini frenlemesi gerekiyor."</p>

  <p>Austin arkadaşının her zamanki cinsel dürtülerinden sıyrılmış bir kopyası olup olmadığını merak etti. "Tüm kalbimle onaylıyorum," dedi dikkatli bir sesle.</p>

  <p>“Simdi bana gerçek nedenini söyle.”</p>

  <p>"Zavala’nın kurallarını yıkmaya çalıştı. Evli kadınlarla ilişki kurmam."</p>

  <p>“Evli olduğunu nereden öğrendin?”</p>

  <p>"Kocası söyledi."&nbsp;</p>

  <p>"Öyle mi? iriyarı biri miydi?"</p>

  <p>“Bir çimento kamyonundan biraz ufaktı.”</p>

  <p>“Bu durumda kendini frenlemen yerinde bir karar olmuş.”</p>

  <p>Joe Zavala basını salladı ve, "Ama o kadar da güzeldi ki," diyerek içini çekti.</p>

  <p>“Sen neler yaptın?”</p>

  <p>“Balinaların otopsisini izledim.”</p>

  <p>"Ben de kötü zaman geçirenin yalnızca kendim olduğunu sanıyordum. San Diego'da yapılacak daha eğlenceli şeyler olmalı."</p>

  <p>Bundan eminim ama şu balinaların ölüm nedenini merak ediyordum.</p>

  <p>Nedenini buldular mı?</p>

  <p>"Ciğerlerinin yüksek ısıdan hasar gördüğünü ve zatürreeden öldüklerini söylediler."</p>

  <p>Garip, dedi Zavala.</p>

  <p>"Bence de. Bilgisayardaki haritaya bak. Meteoroloji uydusu aracılığıyla aldım.</p>

  <p>Okyanusun ısı haritasını gösteriyor. Baja açıklarındaki küçük kırmızı lekeyi görüyor musun? Ani bir ısı değişikliği yaşanmış."</p>

  <p>Yani şu balinaların ısınan sudan geçince hastalandıklarını mı söylüyorsun?</p>

  <p>Belki. Ama ben daha Çok bu ısı değişikliğinin nedenini merak ediyorum.</p>

  <p>Galiba sınırın güneyine doğru bir gezi yapmamızı önereceksin.</p>

  <p>"Bir tercümana gereksinimim olacak. Paul ile Gamay daha birkaç gün Arlington'a dönmeyecekler."</p>

  <p>Zavala, "No problemo. Meksikalı köklerimle teması kesmemek benim için çok önemli aslında," diyerek yerinden kalkıp kapıya doğru yürüdü.</p>

  <p>Nereye gidiyorsun? diye sordu Austin.</p>

  <p>"Gece yeni başlıyor, iki tane Çok yakışıklı, herkesin peşinden koştuğu bekar erkek, otel odasında oturmuş ölü balinalardan ve sıcak sulardan söz ediyor. Bence sağlıklı değil, amigo. Geçerken lobide Çok güzel bir kadın gördüm. Bir dosta ihtiyacı var gibi görünüyordu."</p>

  <p>Kadınlardan vazgeçtiğini sanmıştım.</p>

  <p>"Aldığım yaranın yarattığı geçici bir hayal kırıklığıydı yalnızca. Ayrıca sanırım bu hanımın bir de arkadaşı var, dedi Zavala. “Ve salonda harika caz çalıyorlar."</p>

  <p>Austin hızlı tekneler ve güzel kadınlardan sonra en çok caz müziğinden zevk alırdı. Misket limonlu bir kadeh tekila da fena olmazdı. Bu arada kadınların dostluğunu da hesaba katmak gerekirdi. Sırıtarak dizüstü bilgisayarını kapattı.</p>
</body>
</html>
