<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2><a name="_Toc356429247">GİRİŞ</a></h2>

  <h2 class="sigil_not_in_toc"><a name="_Toc356429248">Sao Paulo Havalimanı, Brezilya, 1991</a></h2>

  <p>Çifte turbo motorunun güçlü bir itisiyle uçak havalanarak Sao Paulo semalarına doğru yükseldi. Güney Amerika'nın en büyük kentinin üzerinde hızla gözden kaybolan Lear jet kısa sürede on üç bin metre yüksekliğe erişti. Saatte beş yüz mil süratle kuzeybatıya yöneldi. Arkaya dönük koltukta oturan Profesör Francesca Cabrai, pencereden pamuk yığınlarını andıran bulutlara bakarken yaşadığı kentin enerjisini ve kirli hava yüklü sokaklarını şimdiden özlediğini düşünüyordu.</p>

  <p>Karşı taraftaki koltuktan gelen kısık bir horultu, genç kadını daldığı düşüncelerden uzaklaştırdı. Bumburuşuk takım elbisesiyle horuldayarak uyuyan orta yaslı adama bakarken, babasının Phillipo Rodriques'i niçin kendisine koruma olarak seçtiğini merak etti.</p>

  <p>Çantasından çıkardığı dosyayı açıp, Kahire'de Uluslararası Çevrebilimciler Konferansı'nda yapacağı konuşmanın kenarına notlar almaya başladı. Konuşma metnini defalarca gözden geçirmişti, ama çok düzenli olmak karakterinin bir parçasıydı. Francesca başarılı bir mühendis ve saygın bir profesördü, ama erkeklerin egemenliğindeki bir toplumda ve iş alanında bir kadının kusursuzluktan öte olması bekleniyordu.</p>

  <p>Sözcükler birbirine karışıyordu. Bir gece önce geç saatlere dek bavulunu toplamış ve bilimsel raporlarını bir araya getirmişti. Uyuyamayacak kadar heyecanlıydı. Şimdiyse uyuyan korumaya gıptayla bakıp biraz kestirmeye karar verdi. Konuşma metnini bir yana bırakıp, koltuğun arkasını iyice yatırarak gözlerini yumdu. Ninni gibi gelen motorların uğultusuna kendini kaptırıp, uykuya daldı.</p>

  <p>Düşler birbirini izledi. Francesca denizin üzerinde tıpkı bir denizanası gibi, yumuşak dalgalarla kıpırdayarak dolanıyordu. Sonunda bir dalga onu tepelere çıkarıp kontrolden çıkmış bir asansör gibi suya bırakana dek zevkli bir duygu yaşamıştı. Bir anda gözlerini açtı ve çevresine bakındı. Sanki biri yüreğini avuçlamış gibi garip bir duyguya kapılıvermişti. Ama her şey olağan görünüyordu.</p>

  <p>Antonio Carlos Jobim'in çok dokunaklı "One Note Samba" adlı parçası uçağı dolduruyordu. Phillipo hala uyuyordu. Bir terslik olduğu duygusundan sıyrılamamıştı. Öne eğilip uyuyan adamın omzunu hafifçe sarstı. "Phillipo, aç gözlerini."</p>

  <p>Korumanın eli derhal belindeki tabancasına gitti ve bir silkinişte uyandı.</p>

  <p>Karşısında Francesca'yı görünce rahatladı.</p>

  <p>“Sinyora, çok üzgünüm,” dedi esneyerek. "Uyuyakalmışım."</p>

  <p>“Ben de uyudum,” dedi kadın ve bir şeyleri dinlercesine sustu. "Bir terslik var gibi."</p>

  <p>“Ne demek istiyorsunuz?”</p>

  <p>Francesca endişeyle güldü. "Bilmiyorum."</p>

  <p>Phillipo gecenin yarısında karısı hırsızların tıkırtısını duymuş bir erkeğin bilgiç ifadesiyle gülümseyerek elini okşadı. "Gidip bakayım."</p>

  <p>Yerinden kalkıp gerindi ve kokpitin kapısını tıklattı. Kapı açılınca basını içeri uzattı. Francesca mırıltılı konuşmaları ve kahkaha seslerini duydu.</p>

  <p>Geri döndüğünde gülümsüyordu. "Pilotlar her şeyin yolunda olduğunu söylüyorlar sinyora."</p>

  <p>Francesca adama teşekkür edip koltuğuna yerleşti ve derin bir soluk aldı. Aptal bir korkuya kapılmıştı. İki yıl süren yorucu çalışmaların ardından adeta beynini öğüten kıyma makinesinden kurtulmak fikri bir bakıma onu ürkütüyordu. Günlerce, gecelerce üzerinde çalıştığı proje, onu neredeyse eritmiş, sosyal yaşamını yok etmişti. Bakışları uçağın arka tarafındaki kanepeye takılınca, metal bavulunun hala yastıkların altında güvende olup olmadığını kontrol etme dürtüsüne güçlükle engel oldu. Bavulundan, Pandora’nın Kutusu'nun tam tersine açıldığı zaman kötülük yerine iyi şeyler ortaya dökülecekti. Buluşları milyonlarca insana sağlık ve zenginlik getirecek, dünya bir daha eskisi gibi olmayacaktı.</p>

  <p>Phillipo ona bir şişe portakal suyu getirdi. Francesca tanıştıkları kısacık süre içinde yakın korumasından hoşlanmaya başladığını düşünerek teşekkür etti.</p>

  <p>Buruşuk kahverengi takım elbisesi, seyrelmiş kır sacları, ince bıyıkları ve yuvarlak gözlükleriyle Phillipo rahatça dalgın bir akademisyen olarak algılanabilirdi. Böylesine utangaç, acemi tavırlarını kusursuzlaştırmak için yıllardır çalıştığını elbette Francesca bilemezdi. Rengi solmuş duvar kağıdı gibi bulunduğu ortamlarda kendini adeta görünmez hale getirme yeteneğinden dolayı Brezilya Gizli Servisi'nin en iyi elemanlarından biriydi.</p>

  <p>Francesca’nın babası onu özellikle seçmişti. İlk başlarda genç kadın bir yakın korumayla yolculuk yapma fikrine şiddetle karsı çıkmıştı. Bir bebek bakıcısına gereksinim duymayacak yaşa gelmişti. Ama sonunda babasının, çevresini saracak yakışıklı servet avcıları dışında gerçek endişeleri olduğunu anlayınca kabul etmişti.</p>

  <p>Ailesinin serveti olmadan bile Francesca erkeklerin ilgisini kolayca çekebilirdi. Koyu renk tenli ve saçlı insanların ülkesinde hemen göze çarpan bir kadındı. Simsiyah, badem gözleri, upuzun kirpikleri ve kusursuz dudakları Japon kökenli büyükbabasından miras kalmıştı. Alman büyükannesinden ise açık kahverengi saçlarını, uzun boyunu ve Töfon'laran özgü inatçılığın simgesi olan keskin hatlı çenesini almıştı. Biçimli vücudu ise Brezilya'da yasamasından ileri geliyordu. Brezilyalı kadınların bedenleri ülkenin ulusal dansı samba için biçimlendirilmişti. Francesca da islerinin gerginliğinden kurtulmak için devam ettiği jimnastik salonunda bedeninin doğal güzelliğini geliştirmişti.</p>

  <p>Japon imparatorluğu mantar şeklinde iki bulut altında yok oluverdiğinde büyükbabası düşük dereceli bir diplomattı. Brezilya'da kalmış, kendisi gibi birden bire işini yitirivermiş olan Üçüncü Reich'in büyükelçisinin kızıyla evlenmiş, Brezilya vatandaşlığına geçmiş ve ilk aşkı olan bahçesiyle uğraşmaya başlamıştı. Bahçe düzenleme şirketinin varsıl ve güçlülere hizmet verebileceği Sao Paulo'ya yerleşmişti. Hükümetin ve ordunun etkili kişileriyle yakın ilişkiler geliştirmişti. Oğlu, yani Francesca'nın babası bu bağlantıları kullanarak Ticaret Bakanlığı'nda yüksek bir konuma rahatça yerleşmişti. Francesca’nın annesi ise iyi bir ev hanımı ve anne olabilmek uğruna akademik kariyerini bir yana bırakmış olan parlak bir mühendislik öğrencisiydi. Gerçi kararından pişmanlık duyduğunu hiçbir zaman açığa vurmamıştı, ama kızı onun adımlarını izlemeye başlayınca çok mutlu olmuştu.</p>

  <p>Birleşmiş Milletler görevlileriyle birlikte Kahire'ye gitmek için yola çıkacağı New York'a kadar kendi şirket uçağıyla gitmesi için babası ısrar etmişti.</p>

  <p>Francesca kısa süre için bile olsa Amerika'ya tekrar gideceğine seviniyor, bir an önce ulaşmak için sabırsızlanıyordu. Kaliforniya'daki Stanford Üniversitesi'nde geçirdiği yıllar tatlı anılar olarak kalmıştı. Pencereden dışarı bakınca nerede olduklarını bir türlü kestiremedi. Sao Paulo'dan ayrıldıktan sonra pilotlar uçuş konusunda bilgi vermemişlerdi. Francesca yerinden kalkıp kokpite yöneldi.</p>

  <p>"Bom dia senhores. Nerede olduğumuzu ve daha ne kadar uçacağımızı merak etmiştim."</p>

  <p>Kaptan pilot Riordan, kısacık kesilmiş saman rengi saçlı, Teksas aksanlı bir Amerikalıydı. Francesca onu daha önce hiç görmemişti ama şaşırdığı söylenemezdi.</p>

  <p>Riordan'ın yabancı olması da şaşırtıcı değildi. Gerçi uçak özel bir şirkete aitti ama yerel bir havayolunun pilotlarını kullanıyordu.</p>

  <p>Eyii gunlar, dedi kaptan çarpık bir gülüşle yarım yamalak Portekizcesiyle.</p>

  <p>"Sizi bilgilendirmediğimiz üzgünüm küçük hanım. Uyuduğunuzu görünce, rahatsız etmek istemedik. Gelişmiş kasları halter çalışmalarına düşkün olduğunu gösteren iri yapılı Brezilyalı yardımcı pilota göz kırptı. Yardımcı pilot gözlerini Francesca’nın bedeninde dolaştırırken sırıttı. Genç kadın kendini bir muzurluk yapmaya hazırlanan iki yaramaz çocuğa raslamış gibi hissediyordu.</p>

  <p>Tarifeye göre durumumuz nedir?</p>

  <p>"Şeey Venezüella üzerindeyiz. Yaklaşık üç saat sonra Miami'de olmamız gerekiyor.</p>

  <p>Yakıt alırken biraz dinleneceğiz ve üç saat sonra da New York'a inmiş olacağız."</p>

  <p>Francesca’nın bakışları pilotların önlerindeki ekranlara takılmıştı.</p>

  <p>İlgilendiğini gören yardımcı pilot bu güzel kadını etkileme fırsatını kaçırmak istemedi.</p>

  <p>"Bu uçak o kadar akıllı ki, kendi kendine uçarken, biz ekranda futbol maçı izleyebiliyoruz, dedi tüm dişlerini gösteren bir gülümseyişle."</p>

  <p>Carlos'un sizi kandırmasına izin vermeyin, dedi kaptan. "Bu gördüğünüz elektronik uçuş gereçleridir. Ekranlar daha önce kullandığımız aygıtların yerini aldı."</p>

  <p>Teşekkürler, dedi Francesca kibarca. Başka bir ekranı işaret etti. "Bu pusula mı ? "</p>

  <p>Sim, sim, dedi yardımcı pilot yeterince iyi bir öğretmen olduğuna inanarak.</p>

  <p>Öyleyse niçin dümdüz kuzeye doğru gittiğimizi gösteriyor? diye sordu genç kadın kaslarını çatarak. "Miami'ye doğru daha batıya uçmamız gerekmez mi?"</p>

  <p>İki erkek bakıştı. "İyi bir gözlemcisiniz sinyora," dedi Teksas'lı. "Kesinlikle haklısınız. Ama havada iki nokta arasındaki en kısa yol bazen düz bir çizgi değildir. Dünyanın yuvarlaklığıyla bağlantılıdır. Örneğin Amerika'dan Avrupa'ya uçarken en kısa yol oldukça yükselip, büyük bir kavis çizmektir. Ayrıca Küba'nın hava sahasına da dikkat etmek zorundayız. İhtiyar Fidel'i kızdırmak istemeyiz."</p>

  <p>Yine göz kırpıp sırıttı.</p>

  <p>Francesca başını salladı. "Bana zaman ayırdığınız için teşekkür ederim beyler.</p>

  <p>“Beni bilgilendirdiniz. Sizi işinizle baş başa bırakayım."</p>

  <p>“Rica ederim efendim. Ne zaman isterseniz.”</p>

  <p>Koltuğuna dönerken Francesca öfkeden köpürüyordu. Aptalları Yoksa onun salak olduğunu mu düşünmüşlerdi? Dünyanın yuvarlaklığı ile bağlantılıymış!</p>

  <p>Dediğim gibi her şey yolunda, değil mi? diye sordu Phillipo gözlerini okuduğu dergiden ayırarak.</p>

  <p>Francesca eğilip alçak, kesin bir sesle konuşmaya başladı. "Hayır, her şey yolunda değil. Bence bu uçak doğru rotayı izlemiyor." Pusulada gördüklerini aktardı. "Uyurken bir gariplik hissettim. Sanırım yön değiştirirlerken uçağın döndüğünü hissettim."</p>

  <p>“Belki yanılıyorsunuz.”</p>

  <p>“Belki ama sanmıyorum.”</p>

  <p>“Pilotlardan bir açıklama istediniz mi?”</p>

  <p>"Evet. Bana dünyanın yuvarlaklığından dolayı iki nokta arasındaki en kısa mesafenin düz bir çizgi olmadığı konusunda saçma sapan bir öykü anlattılar."</p>

  <p>Phillipo bu açıklamaya şaşırarak kaşlarını kaldırdı ama yine de ikna olmamıştı.</p>

  <p>Bilemeyeceğim...</p>

  <p>Francesca başka tutarsızlıkları da anımsıyordu. "Uçağa geldikleri zaman esas pilotların yerini alacaklarını söylediklerini anımsıyor musun?"</p>

  <p>"Evet. Esas pilotların başka bir göreve gönderildiklerini söylediler. Bir iyilik yaparak onların yerlerini almışlar."</p>

  <p>Francesca başını salladı. "Garip. Bu konuyu niçin açtılar? Sanki sorabileceğim tüm sorulardan daha ilk başında kurtulmak istiyorlardı. Ama niçin?"</p>

  <p>Rota izlemesini biraz bilirim, dedi Phillipo düşünceli bir sesle. "Gidip bir bakayım." Ağır adımlarla kokpite doğru ilerledi. Konuşma ve gülüşme sesleri duyuldu ve birkaç dakika sonra dudaklarında bir gülümseme ile geri döndü. Yerine otururken gülüşü siliniverdi.</p>

  <p>"Kokpitte orijinal uçuş planını gösteren bir aygıt var. Ama ekrandaki mavi çizgiyi izlemiyoruz. Pusula konusunda da haklısınız. Doğru yolda değiliz."</p>

  <p>Tanrı aşkına neler oluyor Phillipo?</p>

  <p>Yüzüne ciddi bir ifade yerleşti. "Babanızın size söylemediği bir şey var."</p>

  <p>Anlamadım.</p>

  <p>Phillipo kokpitin kapalı kapısına baktı. "Bir şeyler duymuş. Sizin ciddi bir tehlike altında olduğunuza inanmıyordu ama yardıma gereksinim duyduğunuz takdirde benim yakınınızda olmamı isteyecek kadar kaygılıydı."</p>

  <p>“Bana kalırsa ikimizin de yardıma ihtiyacı var.”</p>

  <p>“Si sinyora. Ama kendimize ancak biz yardım edebiliriz.”</p>

  <p>“Silahınız var mı?” diye sordu Francesca birdenbire.</p>

  <p>“Elbette.” Böylesine güzel ve kültürlü bir kadından gelen bu soru adeta onu eğlendirmişti. "Onları vurmamı ister misiniz?"</p>

  <p>“Bunu demek elbette istemem,” dedi gene kadın üzüntüyle. "Başka bir fikriniz var mı?"</p>

  <p>“Bir silah yalnızca karşınızdakini vurmak için değildir,” dedi Phillipo.</p>

  <p>"İnsanları korkutmak, yapmak istemediklerini yapmaya zorlamak için de kullanılabilir."</p>

  <p>“Uçağı doğru yola döndürmeye zorlamak gibi mi?”</p>

  <p>"Umarım sinyora. Kokpite gideceğim. Onlara kibarca bizi en yakın havaalanına indirmelerini söyleyeceğim. Bunun sizin isteğiniz olduğunu bildireceğim. Eğer reddederlerse, silahımı çıkarıp kullanmak istemediğimi söyleyeceğim."</p>

  <p>“Ama kullanamazsınız” dedi Francesca ani bir korkuya kapılarak. "Bu yükseklikte uçağın gövdesinde bir delik açılacak olursa, kabin basıncı düşer ve birkaç saniye içinde hepimiz ölürüz."</p>

  <p>“İyi bir nokta. Bu durum onların korkusunu arttıracaktır.” Uzanıp kadının elini tuttu. "Size gözkulak olacağıma babanıza söz verdim sinyora."</p>

  <p>Sanki içinde bulundukları durumu değiştirecekmiş gibi başını salladı. "Ya yanılıyorsam? Ya bunlar görevlerini yapan masum pilotlarsa?"</p>

  <p>“Kolay,” diyerek omzunu silkti Phillipo. "Telsizle haberleşiriz, en yakın alana ineriz, polis çağırırız, olayları araştırırız ve sonra yolumuza devam ederiz."</p>

  <p>Konuşmaları yarıda kesildi. Kokpitin kapısı acildi ve kaptan pilot alçak tavana başını çarpmamak için eğilerek kabine girdi.</p>

  <p>Bize anlattığın fıkra çok güzeldi, dedi çarpık sırıtışıyla. "Başka fıkra biliyor musun?"</p>

  <p>Üzgünüm, sinyor, dedi Phillipo.</p>

  <p>Öyleyse bir tane ben size anlatayım, dedi pilot. Yarı kapalı gözleri Riordan'a uykulu bir ifade veriyordu ama elini arkaya atıp kemerindeki tabancayı çekerken hiç de uyukluyor gibi değildi.</p>

  <p>Silahını ver, dedi Phillipo'ya bakarak. "Ağır ol."</p>

  <p>Phillipo ceketini açıp, omzuna asılı kılıfın görünmesini sağladı ve parmaklarının ucuyla silahını yerinden çıkardı. Pilot tabancayı kemerine soktu.</p>

  <p>Teşekkürler, amigo. Bir profesyonelle iş yapmak her zaman için iyidir.</p>

  <p>Koltuğun koluna oturup bos eliyle bir sigara yaktı. "Arkadaşımla konuşuyorduk ve belki de sizlerin bizimle biraz uğraşacağınızı düşündük. İkinci kez kokpite gelince bizi kontrol ettiğinizi anladık. Yani yanlış anlama olmaması için her şeyi açıklamaya karar verdik."</p>

  <p>Kaptan Riordan neler oluyor? diye atıldı Francesca. "Bizi nereye götürüyorsunuz?"</p>

  <p>Sizin zeki olduğunuzu söylemişlerdi, dedi kaptan pilot. "Bizim arkadaş uçak hakkında övünmemeliydi." Sigaranın dumanını burnundan üfledi. "Haklısınız.</p>

  <p>“Miami'ye gitmiyoruz. Trinidad'a doğru yol alıyoruz."</p>

  <p>“Trinidad mı?”</p>

  <p>“Güzel bir yer olduğunu duymuştum.”</p>

  <p>“Hiçbir şey anlamıyorum.”</p>

  <p>"İşte böyle sinyorita. Sizi alanda bir karşılama komitesi bekleyecek. Kim olduklarını sakın sormayın çünkü bilmiyorum. Yalnızca sizi oraya götürmek için bizi kiraladılar. Aslında tereyağından kıl çeker gibi olup bitecekti. Size mekanik bir sorun çıktığını ve inmemiz gerektiğini söyleyecektik."</p>

  <p>“Öteki pilotlara ne oldu?” diye sordu Phillipo.</p>

  <p>“Bir kaza geçirdiler,” diyerek omzunu silkti Riordan. Sigarasını yere atıp söndürdü. "Durum böyle bayan. Siz uslu durursanız, her sey yolunda gidecek. Sana gelince cavaleiro, patronlarınla başın derde gireceği için üzgünüm. Şimdi ikinizi de bağlayabilirim ama bu uçağı uçuramayacağınıza göre, bir yaramazlık yapmaya kalkışacağınızı sanmıyorum. Bir şey daha var. Hadi ahbap kalk ve arkanı dön. "</p>

  <p>Üstünün aranacağını sanan Phillipo itiraz etmeden yerinden kalktı. Francesca’nın uyarısı çok geç kaldı. Tabancanın gümüş renkli kabzası bir kavis çizerek yakın korumanın sağ kulağının üstüne indi. Darbenin sesini adamın yere düşerken attığı çığlık bastırdı.</p>

  <p>Francesca yerinden fırladı. "Bunu niye yaptın?" diye karşı çıktı. "Silahını aldın. Sana zarar veremezdi."</p>

  <p>Üzgünüm bayan. Kendimi güvenceye almam gerektiğine inanırım. Riordan yerde yatan adam bir patates çuvalıymış gibi üzerinden atladı. "Kafasında oluşan bir çatlak, bir adamın başını derde sokmasını önler. Duvarda ilkyardım kutusu var. Herhalde siz onu tedavi edene dek inmiş oluruz." Elini kasketine götürüp selam verdi ve kokpite girip kapıyı kapattı.</p>

  <p>Francesca adamın yanına diz çöküp kumaş peçeteleri maden suyuyla ıslattı ve yarasını temizledi. Kanama duruncaya kadar yaranın üzerine bastırdı. Alnındaki kesik yere antiseptik sürdü ve bir peçeteye buz koyup şişmesini önlemek için başının yan tarafına yerleştirdi.</p>

  <p>Bunları yaparken bir yandan da bulmacayı çözmeye çalışıyordu. Fidye için kaçırıldığı fikrini aklından silmişti. Ancak Francesca’nın çalışmalarıyla ilgilenen biri bunca zahmete girebilirdi. Üstelik bu çılgınca planı kuran her kimse, hazırladığı raporla da yetinmemişti. Eğer raporu ele geçirmek isteseydi, laboratuvara girebilir ya da havalimanında bavulunu çalabilirdi. Anlaşılan Francesca’nın bulgularını kendilerine anlatmasını istiyorlardı. Yaptığı çalışma öylesine farklı, öylesine gizliydi ki, fen bilimleri normlarına uymadığından, şimdiye dek kimsenin aklına gelmemişti.</p>

  <p>Olup bitenlerin hiçbir anlamı yoktu! Bir iki gün sonra çalışmalarının sonucunu tüm dünya ülkelerine bedava olarak verecekti. Patent istemiyordu. Telif hakkı peşinde değildi. Hiçbir karşılığı yoktu. Benliği öfkeyle dolup taşıyordu. Bu acımasız insanlar, milyonların durumunu düzeltmesine engel oluyorlardı.</p>

  <p>Phillipo inledi. Kendine geliyordu. Gözlerini kırptı ve odaklamaya çalıştı.</p>

  <p>İyi misin? diye sordu Francesca.</p>

  <p>"Çok fazla ağrı hissettiğime göre yaşıyor olmalıyım. Oturmama yardım edin lütfen."</p>

  <p>Francesca omuzlarından tutup, sırtını koltuğa dayayıp oturacak kadar düzelmesine yardım etti. Bardan bir sise rom açıp dudaklarına yaklaştırdı. Phillipo bir yudum içti, midesinde durup durmayacağını kontrol etti ve tekrar içti.</p>

  <p>Kusmadığını fark edince gülümsedi. "İyileşeceğim. Teşekkür ederim."</p>

  <p>Francesca gözlüklerini uzattı. "Korkarım sana vurdukları zaman, gözlüğün kırılmış."</p>

  <p>Camları numaralı değil. Gözlük olmadan rahatça görebiliyorum, diyerek koltuğun üzerine attı. Genç kadının yüzüne dikilen bakışları hiç de korkan birinin bakışlarına benzemiyordu. Sonra kokpitin kapısına baktı.</p>

  <p>Ne kadar zaman baygın kaldım?</p>

  <p>“Yaklaşık yirmi dakika.”</p>

  <p>“İyi, daha zaman var demektir.”</p>

  <p>“Ne için zaman var?”</p>

  <p>Elini ayak bileğine doğru uzatıp kısa namlulu bir silah çıkardı.</p>

  <p>"Eğer dostumuz bana baş ağrısı çektirmek için acele etmeseydi, bunu da bulabilirdi, dedi acı bir gülüşle."</p>

  <p>Phillipo artık bir yakın korumadan çok, dalgın bir profesörü andıran buruşuk giysili adam değildi. Francesca’nın kapıldığı rahatlama duygusu gerçeği anımsayınca yok oldu. "Ne yapabilirsin ki? Onlarda en az iki silah var ve biz bu uçağı uçuramayız."</p>

  <p>Özür dilerim Sinyora Cabrai. Size her şeyi açıklamamıştım. Neredeyse suçluluk duyarmış gibi ekledi. "Gizli servise katılmadan önce Brezilya Hava Kuvvetleri'nde görev yaptığımı söylemeyi unuttum galiba. Lütfen ayağa kalkmama yardım edin."</p>

  <p>Francesca’nın dili tutuldu. Bu adam şapkasından başka tavşanlar da çıkaracak mıydı? Titreyen bacaklarının üzerinde doğrulmasına yardımcı olmak için elini uzattı. Bir an sonra yepyeni bir güç ve azim bedenini sardı. Adam emirlerine herkesin itaat etmesine alışkın bir tavırla, "Size ne yapacağınızı söyleyene dek burada kalın," dedi.</p>

  <p>Kokpite doğru gidip kapıyı açtı. Kaptan omzunun üstünden baktı. "Hey bak, yaşayan ölüler ülkesinden kim çıkıp gelmiş. Sanırım sana yeterince sert vurmadım."</p>

  <p>İkinci fırsatın olmayacak, dedi Phillipo. Silahın namlusunu Teksas'lının kulağının arkasına canını yakacak kadar sertçe vurdu. "Eğer içinizden birini öldürürsem, öteki yine de bu uçağı uçurabilir. Kim ölmek istiyor?"</p>

  <p>Tanrım, silahını aldığını söylemiştin! dedi Carlos.</p>

  <p>Hafızan pek zayıfmış, cavaliero, dedi pilot sakin bir sesle. "Bizi vurursan, kim uçuracak?"</p>

  <p>"Ben uçururum cavaliero. Üzgünüm pilot brövemi yanımda getirmedim. Sözüme güvenmek zorundasınız."</p>

  <p>Riordan başını çevirince, korumanın yüzündeki soğuk gülüşü fark etti.</p>

  <p>Bir profesyonelle iş yapmak konusunda söylediklerimi geri alıyorum, dedi Riordan. "Simdi ne olacak ahbap?"</p>

  <p>“İki silahı da ver bana. Teker teker.”</p>

  <p>Phillipo pilot'un uzattığı iki silahı kapıya yaklaşmış olan Francesca’ya verdi.</p>

  <p>Yerinden kalk, diye emretti kabine doğru gerileyerek. "Yavaşça."</p>

  <p>Riordan yardımcı pilotla göz göze geldi ve bedeniyle gölgeleyerek eliyle bir hareket yaptı. Yardımcı pilot anladığını belirtmek için usulca göz kırptı.</p>

  <p>Kaptan pilot görünmeyen bir tasmayla çekiliyormuş gibi Phillipo'nun ardından kabine girdi. "Gidip yüzükoyun divana yatmanı istiyorum," dedi Phillipo silahı adamın göğsünden ayırmadan.</p>

  <p>İyi. Ben de biraz kestirmeyi düşünüyordum, dedi pilot. "Çok naziksin doğrusu."</p>

  <p>Francesca iki erkeğin geçebilmesi için yol verdi. Phillipo öndeki koltukların birinin altından birkaç çöp torbası çıkarmasını söyledi. Bunları kullanarak kaptan pilotu bağlayacaktı. Riordan tehlike yaratmayacak konuma gelince de, yalnızca yardımcı pilotla başa çıkması gerekecekti.</p>

  <p>Uçağın içi yaklaşık dört metreydi. Adamın geçmesi için Phillipo kenara çekilmek zorunda kaldı. Bu küçük kabinde herhangi bir oyuna kalkışmaması için uyarırken, yakın mesafeden ates ettiği takdirde ıskalamasının olanaksız olduğunu da belirtti. Riordan başını sallayarak kabinin arka tarafına doğru yürüdü. Yardımcı pilot uçağı sola doğru yatırırken aralarında birkaç santim boşluk vardı.</p>

  <p>Gerçi Riordan bu hareketi bekliyordu ama ne zaman gerçekleşeceğini ya da ne denli şiddetli olacağını tahmin edememişti. Dengesini kaybedip bir koltuğun üzerine yığılırken, kafasını bölmenin kenarına çarptı. Phillipo'nun ayakları yerden kesildi ve kabin boyunca uçup, Riordan'ın üzerine kapaklandı.</p>

  <p>Pilot sağ elini kullanıp iri yumruğunu yakın korumanın çenesine indirdi.</p>

  <p>Phillipo'nun gözlerinin önünde yıldızlar çaktı ve neredeyse bayılıyordu, ama silahını elinden bırakmamayı başardı. Riordan tekrar yumruk atmak için harekete geçince, dirseğiyle savuşturdu.</p>

  <p>Her ikisi de dövüşmeyi sokaklarda öğrenmişti. Phillipo, tırnaklarını Riordan’ın gözlerine sokmaya çalışırken pilot da elinin kenarını dişledi. Phillipo dizini pilotun kasığına tüm gücüyle indirdi. Adamın ağzı acılınca kafasını ani bir hareketle öne eğip burnunun üzerine vurdu ve kemiğini kırdı. Bu noktada kavganın galibi sayılabilirdi ama yardımcı pilot aynı anda uçağı sertçe sağa döndürdü.</p>

  <p>İki erkek karsı taraftaki koltuğun üzerine savruldu. Şimdi Amerikalı üstteydi.</p>

  <p>Phillipo, tabancanın namlusuyla pilotun kafasına vurmayı denedi ama Riordan iki eliyle bileğinden kavrayıp, yönünü değiştirdi. Phillipo çok güçlüydü ama böylesine bir saldırıya karşı koyacak kadar başarılı değildi. Silahın namlusu midesine doğru indi.</p>

  <p>Pilot iki eliyle silahı tutmuş, parmaklarından sıyırmaya çabalıyordu. Phillipo silahına sahip çıkmaya çalıştı. Neredeyse başarıyordu, ama Riordan’ın burnundan akan kan eline bulaşıp tutmasını güçleştirdi. Pilot son bir çabayla tabancayı avucundan almayı basardı ve tetiği çekti. Boğuk bir ses çıktı ve mermi göğsüne saplanırken Phillipo'nun bedeni bir an kasılıp gevşedi.</p>

  <p>Yardımcı pilot uçağı doğru düzeye getirdi. Riordan ayağa kalktı ve kokpite doğru sendeleyerek yürümeye başladı. Bir terslik olduğunu hissederek geri döndü.</p>

  <p>Ardında bıraktığı tabanca yakın korumanın göğsüne dayalı duruyordu. Phillipo ateş edebilmek için silahı sabit tutmaya çabalıyordu. Riordan yaralı bir gergedan gibi saldırdı. Tetik çekildi. İlk mermi omzuna saplandı ama hızını kesmeye yetmedi. Phillipo'nun beyni öldü ama parmağı tetiği iki kez daha çekti.</p>

  <p>İkinci mermi Riordan’ın kalbine isabet edip anında öldürdü. Üçüncüsü ise bambaşka bir yöne gitti, daha kaptan pilotun bedeni yere yığılmadan, Phillipo'nun elindeki tabanca parmaklarının arasından kayıp düştü.</p>

  <p>Kabinin bir tarafında başlayıp öteki tarafında devam eden mücadele ancak birkaç saniye sürmüştü. Koltukların arasına savrulan Francesca, kanlar içindeki pilot, kokpite doğru giderken yerinden kıpırdamamıştı. Kurşun sesleriyle olduğu yerde biraz daha büzülmüştü.</p>

  <p>Dikkatle başını koltukların arasından uzatınca pilotun hareketsiz yatan bedenini gördü. Phillipo'nun yanına sürünerek gitti ve kanlı parmaklarının arasından kayan silahı alıp kokpit kapısına doğru döndü. Korkuya kapılmayacak kadar öfkelenmişti ve öfkesi birdenbire şoka dönüştü.</p>

  <p>Yardımcı pilotun kafası önüne düşmüştü ve ancak emniyet kemeri bağlı olduğundan koltuğunda oturuyordu. Kabinle kokpit arasındaki bölmede bir delik açılmış ve kurşun pilot koltuğunun arkalığını da delip geçmişti. Phillipo'nun üçüncü atışı.</p>

  <p>Francesca adamı yerinde doğrulttu ve inlemesi henüz hayatta olduğunu kanıtladı.</p>

  <p>Konuşabiliyor musun?</p>

  <p>Carlos'un gözleri yuvalarında döndü ve boğuk bir sesle, "Evet," dedi.</p>

  <p>İyi. Kurşun sana isabet etti ama öldürücü bir yara aldığını sanmıyorum, diye yalan söyledi Francesca. "Şimdi kanamayı durdururum."</p>

  <p>ilkyardım kutusuyla geri dönerken, bir acil servisin travma birimine gereksinimi olduğunu düşünüyordu. Yardımcı pilotun sırtından yere akan kanın oluşturduğu gölcüğü görünce neredeyse bayılacaktı. Sırtına yerleştirdiği sargı bezleri bir anda kıpkırmızı kesildi ama belki de kan kaybını bir ölçüde azalttı. Bunu anlayabilmek olanaksızdı. Tek bildiği, adamın ölmekte olduğuydu.</p>

  <p>Korkulu gözlerle ekranlara bakarken, tek kurtuluş umudunun, adım adım ölüme yaklaşan adam olduğunu fark edip adeta dondu kaldı. Onu hayatta tutmaya çabalamak zorundaydı.</p>

  <p>Rom şişesini getirip yardımcı pilotun dudaklarına yaklaştırdı. İçki bir yandan çenesinden akıyordu ama boğazına giden birkaç yudum bile öksürmesine neden oldu.</p>

  <p>Biraz daha rom istedi. Yüksek alkol solgun yanaklarına renk verirken, donuk gözlerine de yasamın canlılığı geri geldi.</p>

  <p>Francesca dudaklarını adamın kulağına yaklaştırdı. "Bunu uçurmak zorundasın," dedi sakin bir sesle. "Tek şansımız bu."</p>

  <p>Böylesine güzel bir kadının bu kadar yakınında durması Carlos'a gereken enerjiyi vermiş gibiydi. Donuklaşmış bakışları canlandı. Başını sallayarak titreyen elini doğruca Rio'daki trafik kontrolüne bağlı olan telsize götürdü. Francesca kaptan pilot koltuğuna oturup kulaklığı taktı. Trafik kontrolörünün sesi duyuldu. Carlos ona bakarak gözleriyle yardım diledi. Francesca konuşmaya başlayıp içinde bulundukları durumu anlattı.</p>

  <p>Ne yapmamızı önerirsiniz?</p>

  <p>Dehşet verici bir sessizlikten sonra ses tekrar duyuldu. "Derhal Caracas'a yönelin."</p>

  <p>“Caracas Çok uzak,” diye hırıldadı Carlos, konuşabilecek enerjiyi toplayınca.</p>

  <p>“Daha yakın bir yer olmalı.”</p>

  <p>Birkaç sessiz dakika daha geçti. "Caracas dışında, bulunduğunuz noktadan yaklaşık iki yüz mil uzakta küçük bir pist var. Aletle iniş yapamazsınız ama hava mükemmel. Ulaşabilir misiniz?"</p>

  <p>“Evet,” dedi Francesca.</p>

  <p>Yardımcı pilot gücünün son kırıntılarıyla San Pedro'daki alanın uluslararası tanım kodunu uçuş bilgisayarına girdi ve verilere dayanarak uçak dönüşe geçti.</p>

  <p>Carlos'un dudaklarında uçuk bir gülüş dolaştı. "Size bu uçağın kendi kendine uçtuğunu söylememiş miydim, sinyora?" Uykusunda konuşurmuş gibi bir hali vardı.</p>

  <p>Kan kaybından zayıf düştüğü belliydi. Kısa bir süre sonra herhalde kendinden geçecekti.</p>

  <p>"Kimin uçurduğu umurumda değil," dedi Francesca sertçe. "Yalnızca bizi yere indir yeter."</p>

  <p>Carlos başını salladı ve yedi yüz metreye inmek için bilgisayara otomatik iniş emrini verdi. Uçak ağır ağır bulutlardan sıyrıldı ve yeşil çayırlar göründü.</p>

  <p>Toprağı görmek Francesca'yı hem rahatlatmış, hem de ürkütmüştü. Carlos birdenbire bedeninden elektrik akımı geçmiş gibi titreyince, genç kadının korkusu biraz daha arttı. Yardımcı pilot kadının elini sımsıkı tuttu.</p>

  <p>San Pedro'ya kadar gidemeyiz, dedi Carlos ıslak bir tıkırdı gibi çıkan bir sesle.</p>

  <p>Gitmek zorundasın, dedi Francesca.</p>

  <p>Olanaksız.</p>

  <p>"Lanet olsun Carlos, sen ve arkadaşın başımızı bu derde soktu. Şimdi de sen bizi buradan kurtaracaksın."</p>

  <p>Boş bir gülüşle baktı yüzüne. "Ne yapacaksınız sinyora, beni vuracak mısınız?"</p>

  <p>Francesca’nın gözleri alev alev parlıyordu. "Eğer bu uçağı yere indiremezsen, vurmuş olmamı yeğleyeceksin."</p>

  <p>Carlos başını salladı. "Acil iniş yapacağız. Tek şansımız bu. Bir yer bulun."</p>

  <p>Kokpitin penceresinden yağmur ormanlarının yeşilliği görünüyordu. Ağaçların tepesine bakarken, Francesca sınırsız bir brokoli tarlasının üstünden geçiyorlarmış duygusuna kapıldı. Gözleriyle yeşil örtüyü bir kez daha taradı.</p>

  <p>Umutsuz bir durum. Bir dakika. Güneş ışığı parlak bir yüzeyden yansıyordu.</p>

  <p>Su ne? diye sorup işaret etti.</p>

  <p>Carlos otomatik pilotu devreden çıkarıp kontrolü ele aldı ve bir şelaleden yansıyan güneşin ışıklarına doğru döndürdü. Kıyısında sarı ve kahverengi tarlaların yer aldığı, kıvrım kıvrım akan bir dere göründü.</p>

  <p>Neredeyse otomatik hareketlerle uçağa kumanda eden Carlos, aşağıdaki açıklığın üzerine ulaştı ve sağa dönmek üzere uçağı otuz derece yatırdı. Kanat flaplarını açarak sert bir sağ dönüşle inişe hazırlandı. Altı yüz metrede uçuyorlar ve inmeye hazırlanıyorlardı. Hızı azaltmak için flapları tümüyle açtı.</p>

  <p>Çok alçak, diye homurdandı. Ağaçların tepeleri hızla yaklaşıyordu.</p>

  <p>Umarsızlıktan doğan insanüstü bir güçle uzanıp gaz kolunu itti ve kazandığı güçle uçak yükselmeye başladı.</p>

  <p>Gitgide netliğini yitiren bakışlarıyla son inişi nasıl yapacağını hesaplamaya çabaladı. Neredeyse bir posta pulu büyüklüğünde gözüken minicik, eğri büğrü bir tarlaya ineceklerdi. Saatte yüz altmış mille uçuyorlardı. Sürat çok yüksekti.</p>

  <p>Gırtlağından boğuk bir hırıltı yükseldi. Bası omzuna doğru düştü. Ağzından kan fışkırdı. Direksiyonu sımsıkı tutan parmakları artık işe yaramaz bir biçimde kıvrılmıştı. Son dakikalarda uçağı kontrol edebilmesi yeteneklerinin bir gösterisiydi. Küçük uçak dengesini bozmadan, dümdüz yere indi ve toprağa değince, suyun üstünde kaydırılan bir taş gibi birkaç kez zıpladı.</p>

  <p>Gövdesi toprağa dokunduğu anda metallerin çığlığı neredeyse kulakları sağır ediyordu. Uçakla toprak arasındaki sürtünme biraz olsun yavaşlatmıştı ama yine de saatte yüz milden daha hızlı gidiyor ve gövdesi bir pulluğun bıçağı gibi toprağı yarıyordu. Kanatları kırıldı, yakıt tankları patladı. Derenin bir kıvrımına doğru ilerlerken ardında siyah ve turuncu renkli bir alev topu bıraktı.</p>

  <p>Otlarla kaplı, sert toprağın yerini derenin kıyısındaki yumuşak çamur almasaydı, uçağın gövdesi herhalde paramparça olacaktı. Kanatları ayrılmış ve beyaz gövdesi çamur içinde kalmış uçak, bataklığa gömülmeye çalışan dev bir solucana benziyordu. Çamurun üzerinde de biraz kaydı ve sarsılarak durdu. Ani duruşla uçuş aygıtlarının olduğu panele doğru savrulan Francesca başını çarparak bayıldı.</p>

  <p>Yanan otların hışırtısı, dere suyunun şıkırtısı ve sıcak metalin dokunduğu sudan yükselen buharın tıslaması dışında bir ses duyulmuyordu.</p>

  <p>Çok geçmeden ormanın içinden hayaletleri andıran gölgeler belirdi. Tıpkı leopar kadar sessiz, uçağın parçalanmış gövdesine yaklaştılar.</p>
</body>
</html>
