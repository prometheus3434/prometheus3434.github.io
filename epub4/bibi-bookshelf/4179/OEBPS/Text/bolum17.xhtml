<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Thea Alexander - M.S. 2150</title>
  <link href="../Styles/Fontlar.css" rel="stylesheet" type="text/css" />
  <link href="../Styles/genels.css" rel="stylesheet" type="text/css" />
  
<style type="text/css">
h2.sgc-1 {text-align: center;}

  p.sgc-3 {text-align: left;}
</style>
</head>

<body>
  <p><br />
  <br /></p>
  <hr class="c2" />

  <h1 class="sgc-1"><strong>Bölüm XVII : Tekâmül-aşma</strong></h1>
  <hr class="c2" />

  <p><br />
  <br /></p>

  <p>2150'deki ölümümden bu yana bir ay geçti ve Makro toplumdan bu kadar uzun bir süre ayrı kalmaya katlanmak benim için güç oldu. Ama şimdi, küçük balkonumda ılık ilkbahar güneşi altında otururken, bu ayrılığı, hatta geleceğin dünyasında o son bir saat boyunca yaşadığım dehşet ve acıyı içime sindirebiliyor, kabul edebiliyorum.&nbsp;Elgon'u, Sela'yı ya da başka birini artık suçlamıyorum, onlara kızgınlık duymuyorum, çünkü deneyimlerimin tümünü gerçekte kendim seçtim.&nbsp;Kızgınlık da, şiddete yönelik bütün diğer duygular gibi, mikro varlıkların kendi yaşadıklarının sorumluluğunu üstlenmekten kaçınmak için suçu son bir çırpınışla başkalarının üstüne atmaya çalışmalarından kaynaklanır. Bu yüzden öfke ve şiddet, insanoğlu yaşamındaki her olayın tüm sorumluluğunu yüklenmeyi öğrenene kadar var olmaya devam edecektir. Ruhsal tekâmülümde bu aşamaya gelmiş olduğumu umut ediyorum.</p>

  <p>Ve şimdi Karl, annemin beni sana emanet ettiği gibi, ben de sana bu günlüğü emanet ediyorum, nasıl uygun görürsen öyle kullan.&nbsp;Biraz sonra aşağıya gelip, seninle ve Neda'yla son yemeğimi yiyeceğim. Akşam sona erince de her ikinizi öpüp, yakında tekrar görüşmeyi umduğumu söyleyeceğim.&nbsp;Karşılıklı konuşmak yerine yazarak sana veda ettiğim için beni bağışla. Sen benim için sözcüklerle anlatamayacağım kadar değerlisin.&nbsp;Bütün başarısızlıkların gerçekte başarı, ölümlerin de doğum olduğunu öğrenmek uzun zamanımı&nbsp;aldı.</p>

  <p>Bu gece tekâmül-aşacağım.&nbsp;Demek istediğim, dün gece çok inandırıcı bir başka düş gördüm. Bu bir vizyondu. Seninle Neda için arka sayfaya kabaca bir taslağını çizdim.&nbsp;Sana "teşekkür etmek" her şeyin bittiği anlamına gelmiyor Karl.&nbsp;Düşlerini aklında tut. Ben o düşlerde olacağım. Her zaman senin yanındayım.&nbsp;Seni seviyorum.&nbsp;Biz biriz.&nbsp;Şimdilik hoşça kal,</p>

  <h2 class="sgc-1 sigil_not_in_toc">Sonsöz</h2>

  <p>Jon Lake'in bedenini yakıp, küllerini birlikte büyüdüğümüz evin yakınındaki bir koruluğa serptik ve o günden bu yana üç ay geçti. Başlangıçta Jon'un intiharını kabullenmenin benim için çok güç olduğunu itiraf etmek zorundayım. Bunun bir kaçış olduğunu ve Makro felsefesine yakışmadığını söylüyordum, ama geçen haftalar boyunca Neda benim mikro felsefemi oldukça inceltti, Jon'un eylemini bugün artık çok farklı bir ışıkta görüyorum.&nbsp;Bakış açımın değişmesinde belki de en önemli etken, Jon bizden ayrılmadan birkaç gece önce yaptığımız bir konuşma oldu. Jon bu konuşmayı günlüğüne geçirmemiş, oysa geçirmiş olmasını isterdim, çünkü bana Makro toplumun yaşam ve ölüm hakkındaki görüşünü hatırlatınış olurdu.</p>

  <p>Neda'yla birlikte Jon'la aramızda geçen konuşmanın ayrıntılarını defalarca gözden geçirdik. Hatırladığımız kadarıyla, ben bir akşam bizim bölümdeki bir öğrencinin intihar ettiğinden söz etmiş ve bunu sorumluluklardan kaçış olarak nitelemiştim, Jon da şöyle bir yanıt vermişti:&nbsp;"Bilinçli bir intihar eylemini kınıyor musun Karl. Bu, içinde bulunulan durumun sorumluluğunu üstlenmekten kaçınma çabası olabilir de olmayabilir de! Mikro yaşamın bütününün bilinçsiz bir intihar olduğunu unutmuyor musun? Bu yaşam öldürücü bir kazayla çabucak sona erebilir, ya da bedenin yaşamsal organları tamamen tükenene kadar zaman içinde bozulup çürümesi anlamına gelen mikro yaşlanmayla yavaş yavaş bitebilir. Bedenin bozulması, insanın kendi seçimi olan yaşam biçiminin getirdiklerine ve bunun sorumluluğunu kabul etmeye yine kendisinin direnç göstermesinin doğal sonucudur. Dr. Hans Selye'nin Yaşamdaki Gerilimler adlı kitabında değindiği bütün gerilimlere bu direnç neden oluyor."</p>

  <p>"Tamam" demiştim, "bilinçsiz intiharı ya da Dr. Selye' nin gerilim kuramını tartışacak değilim; ama sözünü ettiğimiz öğrenci bilerek intihar etmiş, çünkü ana-babasına bir not bırakarak kendisini bağışlamalarını istemiş. Şimdi ben bunun korkakça bir yol olduğunu söylüyorum."</p>

  <p>Jon dişlerim göstererek gülmüş ve "Biliyorsun" demişti, "şu incelediğimiz Fransız sosyolog Emile Durkheim'a göre iki intihar nedeni var: Bunalım, amaçsızlık ve umutsuzluk (anomik intihar) ve özveri (altruistik intihar). Birinci, yani anomik intihar, insanın kendine, başkalarına yabancılaşmasından ve başa çıkmakta kendini tamamen yetersiz hissettiği bunalım dolu bir hayattan kurtulma arzusundan kaynaklanıyor. Benim sözünü ettiğim bilinçli mikro intihar bu. Sonuç da mikro 'ben'i hiçbir zaman hoşnut etmiyor; çünkü astral bedeninde uyandığında hâlâ kendini sorumluluk taşımadığına inanan bir zihne sıkışıp kalmış buluyor. Bu zihin, mikro ben başarısızlıkla karşılaştığında bağışlayamadığı için kendinden nefret etmeyi sürdürecektir."</p>

  <p>Neda burada onun sözünü keserek "Ama Jon" diye sormuştu, "Makro bakış açısından bütün eylemlerin mükemmel olduğunu söylememiş miydin? Bir intihar nasıl mükemmel olabilir?"</p>

  <p>Jon "Makro düzeyde" diye karşılık vermişti, "her olumsuz eylem olumlu bir eylemle dengelenir, böylece onlar birbirini etkisiz hale getirirken, ortada mükemmel bir denge kalır. Makro açıdan her başarısızlığın zamanla başarıya dönüştüğü görülebilir, çünkü başarısızlık öğrenme için gerekli olan içgörüye ulaştırır. Eğer bir ruhun, içinde bulunduğu durumun sorumluluğundan kaçamayacağını öğrenmesi için bir ya da bin kez intihar etmesi gerekiyorsa o zaman intihar da bu ruh için gerekli ve mükemmeldir."</p>

  <p>Neda "Anlıyorum" diye başıyla onaylamıştı. "Peki, özveriden kaynaklanan intiharı nasıl tanımlıyorsun?"</p>

  <p>"Bunun iyi bir örneği" diye açıklamıştı Jon, "Titanik batarken yaşandı. Bazı insanlar, diğerlerine zaten az sayıda olan cankurtaran sandallarında yer kalsın diye gemiyle birlikte batmayı yeğlediler. Tarih, başkalarının yaşamı ya da yararı uğruna kendi yaşamlarından bilinçli olarak vazgeçen böyle özveriye dayalı ders alınacak intihar örnekleriyle dolu."</p>

  <p>"İntiharla başkalarına ders vermek..." diye duraksamıştı Neda; sonra "Makro toplum üyeleri de Mikro Adası'nda yaşayanların onları öldürmelerine izin verdiklerinde bu tür bir davranış mı sergilemiş oluyorlar?" diye sormuştu. "Belki de fiziksel yaşamın en yüce amaç olmadığını göstermek istiyorlar."</p>

  <p>"Bir bakıma" diye Jon yanıtlamıştı. "Bunun en ünlü örneği dünyanın gelmiş geçmiş en büyük Makro filozoflarından biri olan Nasıralı İsa'nın intiharıdır. O, Makro ben'in mikro fiziksel ben'in efendisi olduğunu ve bu yüzden öldürülmüş olsa bile onu yeniden yaratabileceğini ya da onu diriltebileceğini göstermek için kendisini öldürmelerine izin vermişti. Ben İsa'nın aynı zamanda -mikro adam için gerekli olsa bile, fiziksel bedenin m-M süreci boyunca son derece kısıtlı bir görünüm olduğu yolundaki inancını da göstermek istediğini düşünüyorum."</p>

  <p>"Böylece tekâmül" diye eklemişti Neda, "sadece mikrofiziksel düzeyde sıkışıp kalmıyor, her ruh makrokozmik kaynağının tüm farkındalığına ulaşana kadar, hep daha üst bilinç düzeylerine doğru sürüp gidiyor."</p>

  <p>"Doğru" demişti Jon, "bu düşünce de bizi henüz mikro adamın bilmediği üçüncü bir intihar kavramına götürüyor tekâmüle yönelik bu intihara Makro toplum 'tekâmül-aşma diyor."</p>

  <p>"Sanırım, sen bundan bize daha önce söz etmiştin Jon" demiştim.</p>

  <p>"Evet, hastanede yaşam kurtarmaya çalışırken, bazı hastaların beni engellediklerini hatırlayacaksınız; bilinçaltları ölmeye karar vermişti. Bruno'nun bana sadece titreşimlerini dengelemek için dünyaya geldiğini söylediğini de hatırlayacaksınız. Amacına ulaştığı için bu dünyadan ayrılıyor, gelişmesini sürdürmek üzere bir başka boyuta geçiyordu. Biliyorsunuz, Deltarımız Hugo da bilinçli olarak fiziksel bedeninin yaşamına son verip, tekâmül-aşmayı tasarlıyordu.&nbsp;Hiç kimse Makro düzeyde veya bilinçaltında bu yaşam parçasında öğrenebileceği ya da öğrenmek istediği her şeyi öğrendiğine inanmadıkça ölmez. Bu, anlaşılmaz görünen bebek ölümlerinden tutun da deprem gibi yıkımlar ya da toplumsal olayların neden olduğu bütün ölümler için geçerlidir."</p>

  <p>Neda "Bilinçaltlarmm gelecekte olacak her şeyi bildiğini ve bu yüzden isterse başına gelebilecek herhangi bir kazayı da önleyebileceğini mi söylemek istiyorsun?" diye sormuştu.</p>

  <p>"Söylemek istediğim tamamen buydu" diye onaylamıştı Jon hevesle. "Makro bakış açısından kaza diye bir şey yoktur."</p>

  <p>"Kabul, ama şu tekâmüle yönelik intihar konusuna geri dönersek" demiştim, "bu anomik intihar gibi sorumluluklardan kaçış değil mi? Eğer biri öğreneceği dersi öğrendiyse, yaşama devam edip, bu dersi henüz öğrenmemiş olanlara yardım etmeli."</p>

  <p>"Bu herkesin her zaman birinci sınıfta kalıp, sadece buradaki derslerin öğrenilmesine katkıda bulunması gerektiğini söylemekle aynı şey oluyor" diye yanıtlamıştı Jon.</p>

  <p>"Ama birinin öğretmesi gerek" diye karşı çıkmıştım.&nbsp;Jon "Evrenin tarihi boyunca hiç öğretmen sıkıntısı çekilmedi" diye açıklamıştı, "yeter ki öğrenmeye hazır öğrenci olsun. Makro filozoflar öğrenci hazırsa öğretmenin ortaya çıkacağını söylerler. 'Dileyin, o size verilecektir' sözü bu Makro gerçeğin başka bir anlatımıdır. Konu tekrar güçlü istek ve önceden inanmaya geliyor. Eğer başka bir şeyi öğrenmekten daha çok istiyorsan veya öğrenebileceğine inanmıyorsan, başarıya ulaşmak için istek ve inancının güçlenmesini beklemek zorundasın."</p>

  <p>Ben başımı sallayarak "Kaçış anlamındaki intiharla tekâmüle dönük intihar arasındaki farkı hâlâ&nbsp;anlayamıyorum" demiştim.&nbsp;Jon "Bu bir dürtü meselesi" diye açıklamıştı. "Ölüme iten dürtü geçmişten kaçmaya mı, yoksa geleceği kucaklamaya mı yönelik? Anomik intihar geçmişten ve/veya şu andan kurtulma çabasıdır; oysa tekâmüle dönük intihar geleceği kucaklamaktır."</p>

  <p>"Bu dürtüyü ayırt etmek son derece güç" diye sızlanmıştım. "İnsan yaşamdan kaçma konusunda kendi kendini aldatma eğiliminde olamaz mı?"</p>

  <p>"Elbette" diye yanıtlamıştı Jon, "sık sık da öyle oluyor. Her yaşamdan alınması gereken dersler var, ama eğer sen birinci sınıfta öğrenileceklerin hepsini öğrendiğin konusunda kendine yalan söyleyip intihar edersen, uyandığında yine birinci sınıfta olduğunu görürsün. Demek ki, bu dünya sınıfında derslerden uzun süre kaçmak mümkün değil. Kendi Yüksek Beninden kaçamazsın!&nbsp;Mikro adam bu gezegendeki fiziksel yaşamı son basamak olarak görüyor, Bunun sadece bir sonraki boyutun hazırlık dönemi olduğunu fark edemiyor. Ve o tür bir yaşam felsefesiyle de doğal olarak intiharın her şeye son vereceğini düşünüyor. Böylece mikro adam kendi mikro felsefesinin kurbanı oluyor."</p>

  <p>Neda "O halde intihar etmenin günah olduğunu söyleyebilir miyiz, söyleyemez miyiz?" diye sormuştu.&nbsp;Jon düşünceli bir ifadeyle "Genelleme yapmak çok zor Neda" diye yanıtlamıştı, "çünkü bütün ölümler -bilinçli ya da bilinçsiz- birer intihar. Günah kavramına gelince, ortada sadece tek bir günah var; o da şimdi, geçmişte ve gelecekte, her zaman, her şeyle mükemmel bir makrokozmik birlik içinde olduğumuzu kabul etmemek. Ama bu bile sadece mikro bakış açısından günah sayılabilir. Makro bakış açısından hiçbir şey günah değil, çünkü her şey amaçlı ve tekâmüle yönelik, bu yüzden de mükemmel. O halde anahtar her şeyi sevgiyle kabul etmek ve böylece insanı fiziksel yaşama tutunmak durumunda bırakan bütün endişe korku ve suçlamalardan özgürleşmek. İşte ancak ondan sonra, sadece ondan sonra tekâmül-aşmak mümkündür."</p>

  <p>"Tamam! Eğer Makro olsaydım, sevgi dolu bir kabulü içeren anlayışa ulaşmış olanlarla olmayanları ayırt edebilir ve yaşamlarına hangi dürtüyle son verdiklerini bilebilirdim. O zaman da bunun genel olarak intihar diye nitelediğimiz eylem mi, yoksa tekâmül-aşmak mı olduğunu söyleyebilirdim. Ama sorun şu ki, ben Makro değilim ve bu yüzden aradaki farkın nasıl anlaşılacağım hâlâ bilmiyorum" diye karşı çıkmıştım.&nbsp;Jon da "Kültürel Antropoloji'de okuduğumuz o incelemeyi hatırlıyor musun?" diye sormuştu. "Hani bir Kızılderili kabilesinde ölmeye hazır olduklarını düşünen yaşlılar sadece herkese 'hoşça kaim' deyip bir tepeye çıkıyor ve orada ölüyorlardı."</p>

  <p>"Evet, bu tam senin Hugo'nun tasarladığı gibi..." diye başlamıştım.&nbsp;Ama Jon "Doğru, kesinlikle öyle Karl" diye sözümü kesmişti. "Eğer ölmek için şu veya bu içimde herhangi bir yola başvurursan, sorumluluklarından kaçmak için intihar ediyorsun demektir; öte yandan yaşamındaki tüm ayrıntılarla barışıksan, sadece sırt üstü yatarsın ve ölürsün -işte tekâmül-aşmak da budur."</p>

  <p>Neda'yla birlikte o akşamki konuşmadan hatırlayabildiklerim bu kadar.&nbsp;Jon, tekâmül-aşma'yı böyle yorumlamıştı. Onun söyledikleriyle Neda'nın ve benim gördüğümüz düşleri birleştirince bakış açım oldukça genişledi ve Jon'un ölümüyle ilgili düşüncelerim en sonunda değişti.&nbsp;Onu hâlâ korkunç özlüyorum, ama Neda bana Makro bakış açısından hiçbir şeyin korkunç görünmediğini hatırlatıyor, ben de böylece hangi düzeyde olduğumun bilincine varıyorum.&nbsp;Yine de Jon'un farkındalık düzeylerimizin sürekli değiştiğini,, benim gibi bir mikro adamın yirmi dört saat içinde hem&nbsp;daha düşük mikro düzeylere hem de üst bilinç düzeylerine -hatta Makro farkındalığa- pek çok giriş-çıkış yaptığını söylediğini hatırlıyorum. Makro farkındalığa sıçramaların da genelde uykuda düş görürken gerçekleştiğini anlatınıştı.</p>

  <p class="sgc-3">Sözlerimi böyle bir düşü aktararak bitirmek istiyorum.&nbsp;Bu, Jon'la ilgili gördüğüm bir dizi düşün sonuncusu oldu. Diğerlerinde onunla hep alışık olduğumuz biçimde konuşmalar yapıyorduk, ama bu son düş tamamen farklıydı. Neda'yla ben görüntünün simgesel olduğunu biliyoruz, çünkü Jon bize 2150'de mezar da mezartaşı da bulunmadığını söylemişti, artık kullanılmayan bedenler buharlaştırılıyordu.&nbsp;Düşümde Neda ve ben Jon'la birlikte, Jon'un bize son notunda resmini çizdiği aynı büyük mezar taşının önünde ayakta duruyorduk:</p>

  <p class="center"><img alt="" src="../Images/mezar.jpg" /></p>

  <h2 class="sgc-1 sigil_not_in_toc">Yazarın son sözü</h2>

  <p>Sonuç olarak, bu kitabın -gerçekte tüm yayınlarımın- en büyük amacı, dünya Kova Burcu'na (Altın Çağ'a) girerken insanlığın birlik ve uyum içinde bir toplum oluşturmasına katkıda bulunmaktır. Sizi şimdiye dek söylenmiş en umut verici özdeyişle baş başa bırakıyorum:</p>

  <p>"Dileyin, size verilecektir; arayın bulacaksınız; kapıyı çalın, size açılacaktır." (Matta 7:7)</p>

  <p>Makro sevgilerle...</p>

  <p>Sevinçle ! Thea Alexander</p>

  <p><br /></p>
</body>
</html>
