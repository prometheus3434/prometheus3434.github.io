<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Thea Alexander - M.S. 2150</title>
  <link href="../Styles/Fontlar.css" rel="stylesheet" type="text/css" />
  <link href="../Styles/genels.css" rel="stylesheet" type="text/css" />
</head>

<body>
  <p><br />
  <br /></p>
  <hr class="c2" />

  <h1 class="sgc-1"><strong>Bölüm XVI : Karma</strong></h1>
  <hr class="c2" />

  <p><br />
  <br /></p>

  <p>Giyinip kahvaltı ettim, uzun bir süre odayı arşınladım, ama saat hâlâ 6.45'ti, yine de Karl'a telefon etmeye karar verdim. Karl genelde sabahları 7'de kalkardı, oysa bugün telefonu ilk çalışında açtı. Neredeyse bir saattir uyanık olduğunu ve beni araması gerektiği gibi bir duyguyla boğuştuğunu söyledi.&nbsp;Beş dakika sonra Karl ve Neda'yla mutfak masalarında oturuyor ve Karl'ın havuç suyunu paylaşıyordum.&nbsp;Onlara Eli' nin yaptığı açıklamayı aktardım.&nbsp;Karl "Sana her zaman sözlerime daha fazla kulak vermelisin dememiş miydim? diye güldü. Sonra düşünceli bir ifadeyle, "Böyle bir şey olabileceğine inanıyor musun Jon?" diye ekledi.</p>

  <p>Kolumu omuzlarına atarken "Benim çok sevgili ve sadık dostum" dedim. "Eli'nin gerçeği söylediğinden hiç kuşkum yok. "Gırtlağıma bir yumru tıkandı, bastırmaya çalıştığım sevgimin şiddetiyle içim sızladı ve bir an gözlerim yandı.&nbsp;Onlara 2150'de karşılaştığım güçlükleri anlattım. Lea'yla düşümdeki telepatik bağlantımı anlatınca, Karl masadan fırladı ve "Eğer senin şu Makro toplumun" dedi, Carol'u kolayca kurtarabilecekken ölmesine izin verirse, Elgon'a kıyasla daha büyük bir suç işlemiş olur?"</p>

  <p>"Ama Karl" dedi Neda, "onlar ölüme senin baktığın biçimde bakmıyorlar. Ayrıca Makro açıdan ortada bir sorun da yok,&nbsp;çünkü evren her haliyle mükemmel ve hiç kimsenin kendisinin seçmediği bir deneyimi yaşaması mümkün değil."</p>

  <p>"Ya Elgon'un tasarladığı nüfus patlamasına ne demeli? Tanrım, her aile otuzla elli arasında çocuk yaparsa, bunlar çok geçmeden dünyanın yönetimini ele geçirecek kadar çoğalırlar."</p>

  <p>"Evet" diye yanıtladım, "aynı şeyi ben de düşündüm, ama Makro toplumun kimsenin özgür iradesine karışmak istemediğini biliyorum."</p>

  <p>"Ama insanları Mikro Adası'nda kalmaya zorluyorlar" diye Karl karşı çıktı.</p>

  <p>Neda "Bu doğru değil Karl" diye tepki gösterdi.</p>

  <p>"Nereden biliyorsun Allah aşkına!" diye patladı Karl.</p>

  <p>Neda yerinden kalktı ve Karl'm öfkesini gidermek için gülümseyerek ona sarılırken "Çünkü bu konuyu Jon bana anlattı" diye yanıtladı.</p>

  <p>"Neda haklı" dedim. "M.D.'nin söylediğine göre başlangıçta Makro toplum, dünyada meydana gelen değişikliklerin neden olduğu salgın, yıkım ve afetlerden sağ kurtulan mikro varlıkları gerçi bir araya toplayıp Mikro Adası'na yerleştirmiş, ama bunu yaparken amacı cezalandırmak değil, yardım etmekmiş."</p>

  <p>Karl "Bunu nasıl yapacakmış?" diye sordu.</p>

  <p>"Mikro Adası'm Makro felsefenin kavramlarını herkese öğretebilecekleri bir tür ilkokul haline getirmeyi tasarlamışlar" diye açıkladım. "Oraya ilk giden görevlilerin arasında El-gon ve Sela da varmış, ancak onlar Makro güçlerini kötüye kullanıp, öğrencilerini kendi etkileri altına almak istemişler, bu davranışları da bilinç düzeylerinin düşmesine neden olmuş.&nbsp;Elgon Makro farkındalığa ulaşmak için sadece tek bir yol var diye tutturmuş, bu da elbette kendi uygun gördüğü yolmuş. Böylece alçak gönüllü bir rehber olmaktan vazgeçip, büyüklük taslayan bir öğretmen haline gelmiş ve bu arada da Makro farkındalığı ancak kendisinin bildiğini, bu konudaki tek yetkili kişinin kendisi olduğunu ilan etmiş.&nbsp;Sonra da baskıyla, korkutarak, hipnotize ederek ya da sadece kandırıcı sözlerle etkileyebileceği türden ruhsal yapıya sahip olanları çevresine toplayarak küçük 'aile'sini kurmaya başlamış. Amacı Makro toplumu yola getirmekmiş; bunu sağlamak için de katı yaşam kurallarına, bu kurallara uyulmasına yardımcı olsun diye polis gücüne, insanların bilgelik ve yol göstericilik açısından bel bağlayabilecekleri tanrısal yetenekte büyük bir yöneticiye -yani kendisine- gerek olduğunu düşünüyormuş.&nbsp;Öğrencileri onun dediklerini yaptığı sürece onları pek çok 'seviyor', 'ailesi'nden sayarak övüyormuş, ama isteklerine uymayanları aşağılık olduklarını söyleyerek 'ailesi'nden atıyormuş; yandaşlarına da onlara aynı biçimde davranmalarını buyuruyormuş. Ancak Elgon'un bütün bilgilere sahip olduğunu kabul eden, aileye geri dönebiliyormuş."</p>

  <p>"O halde" diye sordu Karl, "eğer Makro toplum bu insanları Mikro Adası'nda kalmaya zorlamıyorsa, neden oradan ayrılmıyorlar?"</p>

  <p>"Elgon'un propagandası çoğunu mümkün olan en iyi dünyada yaşadıklarına inandırmış. Hoşnut olmayanların da adadan ayrılmalarına izin verilmiyor. Elgon, eğer Makro yaşam biçimini tanırlarsa, kendisinden artık korkmayacaklarını ve bu yüzden üzerlerindeki gücünü yitireceğini biliyor."</p>

  <p>"Ama Jon, eğer sen ve Makro toplum bu durumun farkındaysanız, neden Elgon'u ve bin denetçisini yakalayıp, kimsenin yaşamını yönlendiremeyecekleri başka bir adaya götürmüyor sunuz?"</p>

  <p>"Çünkü" diye Neda yanıtladı, "bu da Elgon'la yandaşlarının yaşamlarını yönetmek anlamına gelir ki, sonuçta sorun yine capcanlı ortada kalır."</p>

  <p>Karl "Nasıl böyle düşünebiliyorsun?" diye sordu.</p>

  <p>"Bu, hastalıktan alınması gereken bütün dersleri henüz öğrenememiş birini iyileştirmeye benzer" diye açıkladım. "O zaman her şeyi yeni baştan deneyimlemek zorunda kalacaktır. Eğer o ruhlar da mikro bakış açısının yardımıyla gelişmek istemeselerdi, Elgon'un kurallarının egemen olduğu bir yerde doğmayı seçmezlerdi ve biz onların bu deneyimine son verirsek, aynı dersi öğrenebilecekleri başka bir deneyim tasarlamak zorunda kalırlar. Ama gerekeni öğrendilerse, o zaman da kendi deneyimlerine son vermek yine kendilerine düşer."</p>

  <p>"O halde hiç umut yok!" diye bağırdı Karl. "Herkesin üstüne pislik atmasına izin vermek zorunda kalıyor ve bu durumu da gülümseyerek kabulleniyorsun. Böyle bir saçmalığa boyun eğersem Allah beni kahretsin!"</p>

  <p>"Haklısın Karl" dedi Neda, "kendi olumsuzluğun seni kahreder; cehennem ya da Tanrı'nın laneti de zaten bundan başka bir şey değil. Kendi eylemlerimizin sonuçlarını hep bu mikro ret'ler yüzünden kabul edemiyoruz"</p>

  <p>"Dur bir dakika" diye Karl araya girdi. "Sen bana Makro toplumun sonsuz cehennem ya da Tanrı'nın laneti gibi kavramlara inanmadığını söylememiş miydin Jon?"</p>

  <p>"Doğru" diye yanıtladım, "ama bilinçaltımızm geçmiş düşünce ve eylemlerimizin anısını taşıdığını unutma. Geçmiş deneyimlerimizden aldığımız dersleri yaşama uygulamaktan kaçındığımız ölçüde onları bilinçsizce tekrarlamak zorunda kalırız. Başka bir anlatımla, bilinçli zihnimizle neyi kınıyorsak, kesinlikle o deneyimi kendimize doğru çekiyoruz."</p>

  <p>Neda "Bir şeyden nefret edebilmemiz ya da hoşlanmamamız için onun kendi benliğimizde de var olması gerektiğini ve yine ancak içimizde olan bir şeyi sevebileceğimizi ya da ondan hoşlanabileceğimizi öğrenmek beni büyülemişti" diye ekledi.&nbsp;Karl başını sallayarak "Bunlar bir sürü boş laf dedi, "çünkü ben bir ırz düşmanı ya da bir katilden kendi benliğim böyle davranış biçimlerini içermediği halde pekâlâ nefret edebilirim."</p>

  <p>"Ben de başımı salladım. "Makro filozoflara göre" dedim, "kalben saf ve temiz olana her şey saf ve temiz gelir. O halde, bir şeyden nefret ettiğini veya bir şeyi kınadığını fark edersen, bu sadece geçmişte aynı eylemi yapmış olduğun anlamına gelmez, ama bu eylemi kuvvetle kınamak seni yakında tekrar aynı davranış biçimi içine sokar -belki hemen bu yaşamda ya da bazen bir başka yaşamda."</p>

  <p>Karl inatla "Ben buna inanmıyorum" diye yanıtladı.</p>

  <p>"Nedenini anlayabiliyorum" diye karşılık verdim, "ben de ancak geçmiş yaşamlarımı teker teker hatırlayıp, içerdikleri gerçeği görebilir hale gelince buna inanabildim."</p>

  <p>Neda Karl'm sabah derslerine yetişmek için gitmesi gerektiğini hatırlattı, ben de "sonra görüşürüz" diyerek daireme döndüm ve oturup, şu ana kadar olanları günlüğüme geçirdim."</p>

  <p>Sonra bütün gün Carol'a nasıl ulaşabileceğimi düşündüm, onu Mikro Adası'ndan kaçırmak için çareler aradım, ama akşam olduğunda ben hâlâ Elgon'un beni Mikro Adası'nda sürekli tutma isteğine boyun eğmeksizin Carol'u kurtarabileceğim işe yarar bir yol bulamamıştım.</p>

  <p>Akşam yemeğini Karl ve Neda'yla birlikte yedim ve onlara Elgon'un bin yandaşının kurduğu telepatik ağla başetmenin benim gücümü çok aştığım söyledim.</p>

  <p>"Bir başka anlatımla" dedi Karl, "senin bütün girişimlerini beynine baskı uygulayarak engelleyecek durumdalar."</p>

  <p>"Böyle bir deneyimi yaşamanın nedeni de, eski Atlantis' te Makro güçlere sahip bir rahipken, senin de başkalarının zihinlerini yönlendirerek onları engellemiş olman, doğru mu?" diye sordu Neda.</p>

  <p>"Doğru" diye onayladım, "ama başarısız olduğum dersleri hatırlayabilmem, onları tekrarlamaktan hoşlandığım anlamına gelmiyor."</p>

  <p>"Pekâlâ" dedi Karl, "o halde Carol'u kurtarmanın oldukça kolay bir yolu var. Bütün yapacağın iş Elgon'la işbirliğine girmek."</p>

  <p>Neda "Bütün yapacağı işin Elgon'a ruhunu satmak olduğunu söylüyorsun" diye ekledi.</p>

  <p>"Hayır, bu doğru değil" diye Karl karşı çıktı, "çünkü Elgon'a ve yardakçılarına zaman içindeki aktarım işleminin tamamlanması için izin verirse, Carol'u kurtarmış ve sürekli 2150'de kalmış olacak. Ondan sonra da -Makro toplum yardım etse de etmese de- bir ömür boyu Mikro Adası'ndan kaçmayı deneyebilir."</p>

  <p>"Bir şeyi unutuyorsun Karl" diye Neda hatırlattı, "Makro toplumun en bilge kişileri Jon'a, eğer üçüncü bilinç düzeyine erişmeden zamanda aktarım işlemi tamamlanırsa, kısa sürede gerileyeceğini ve Makro farkındalığını yitireceğini söylemişlerdi."</p>

  <p>"Ama Makro güçlerimi yitirmeyebilirim" diye ekledim, "bu da başıma gerçekten sorun açar, çünkü Makro farkında-lıkla birlikte olmayan Makro güç her zaman mikro amaçlar için kullanılmıştır."</p>

  <p>Karl "Kahretsin!" diye yakındı. "Siz ikiniz ne kadar çok konuşursanız, durum o kadar umutsuz hale geliyor."</p>

  <p>Neda "Durum gerçekten göründüğü kadar umutsuz mu Jon?" diye sordu.</p>

  <p>Başımı salladım. "Çıkış yolu göremiyorum" dedim. "Bu tam bir çıkmaz -öyle de yapsam, böyle de yapsam beladan kurtulamıyorum."</p>

  <p>"Ama Jon" dedi Neda, "Makro toplum senin çözümü olmayan bir duruma girmene izin vermezdi. Her şey bir yana, Rana sana inandığını söylemişti, bu da geleceğinin umutsuz olmadığını bildiğini gösterir."</p>

  <p>"O, mikro bakış açısından anlamı olmayan başka bir şeye de inanır" diye hatırlattım Neda'ya, "Rana'ya göre başarısızlık ne kadar büyükse getireceği başarı da o kadar büyüktür."</p>

  <p>"Dur bir dakika!" diye Karl araya girdi. "Önümüzdeki iki hafta içinde üçüncü bilinç düzeyine erişebilirsen, Makro Toplum bunu fark edip zaman içindeki aktarım işlemini tamamlayacaktır, doğru mu?"</p>

  <p>"Bunu da düşündüm" dedim, "ama ikinci bilinç düzeyinden üçüncü bilinç düzeyine çıkmak, birinci sınıftan dokuzuncu sınıfa atlamaya benziyor; M.D.'ye göre de bugüne dek hiç kimse bir ay içinde böyle bir başarı gösterememiş."</p>

  <p>"İyi" diye yanıtladı Karl, "o halde sen bunu başaran ilk kişi olabilirsin! Ayrıca Makro toplum da bugüne kadar hiç kimseyi zaman içinde aktarmamıştı."</p>

  <p>"Hayır Karl" diye karşılık verdim, "bu çok basit bir çözüm olur. 2150'deki deneyimlerimin hiçbirinde -tek bir olayda bile- bu kadar kolay çözüme ulaşamadım. İşin kolay yanını ne zaman aramaya kalksam, sonunda hep kendi cehaletim yüzünden utanç duydum. Her defasında kafamı kullanmak, her defasında sınırlarımı zorlamak durumunda kaldım. Ve bunun hiç istisnası yok.&nbsp;Mikro düşünme biçiminden vazgeçmeden, sadece parmaklarımı şaklatarak aşama yapıp üçüncü bilinç düzeyine erişemem. Anahtar da bu Karl, anahtar mikro düşünme biçiminden vazgeçmek. Eğer durumu Makro bakış açısından görebilseydim, çözüm büyük olasılıkla kendiliğinden önüme gelirdi. "Bilmiyorum Karl, yukarı çıkacağım ve şimdilik bu düşünceleri bir kenara koyup uyuyacağım, 2150'de uyandığımda belki bir yol bulmuş olurum."</p>

  <p>Ancak kapıya ulaşınca üzerimdeki sersemlikten sıyrıldım ve geriye dönerek "Hey..." dedim, "teşekkürler! Her ikinize de teşekkür ederim. Yarın görüşürüz."</p>

  <p>Böylece akşam sona erdi ve yukarı çıkar çıkmaz onlara söylediğim gibi yattım.&nbsp;Ama 2150'de uyandığımda aklıma hâlâ yeni bir şey gelmemişti.&nbsp;Haftanın geri kalan günlerinde Carol'la bağlantı kurmak veya 2150'deki dairemden kaçmak amacıyla hepsi de sonuçsuz kalan bir sürü girişimde bulundum, 1976'daki vaktimi ise ya odayı arşınlayarak ya da Karl ve Neda'yla bu insanı çıldırtan bilmeceyi tartışarak geçirdim. Ama düşünerek ve konuşarak geçen onca saate karşın, duruma bir çözüm bulamadım. Sonra bir akşam Neda, Elgon'un telepatik ağının Makro güçlerimin tamamını engelleyip engellemediğini sordu. Ona engellediğini söyledim ve konu öylece kapandı.&nbsp;Ama aynı akşam geç saatlerde 2150'deki hapishanemde uyanmayı geciktirmek amacıyla uykuya direnirken, Neda'nın sorusunu hatırladım ve yedi Makro gücü tekrar gözden geçirmeye başladım. Durugörü, telepati ve geleceği görme güçlerinden birincisini kullanabiliyordum. Ama bana bir yararı yoktu, ikincisi engelleniyordu. Üçüncüsünü ise zaten fazla geliştirebilmiş değildim. Ayrıca geleceği bilseydim bile bunun sorunu çözmekte yardımcı olacağından kuşkuluydum. Ondan sonraki üç Makro güç -geçmişi bilme, PK (psikokinezi) ve telekinezi üzerinde düşününce de bir sonuca ulaşamadım, gerçi birincisini kullanabiliyordum ama, bana yine yararı yoktu, diğer ikisi ise engelleniyordu. Geriye sadece yedinci Makro güç, yani astral projeksiyon kalmıştı. Acaba o engelleniyor muydu?&nbsp;</p>

  <p>Bilmiyordum, çünkü bana kolayca yapılabilir gibi gelmediği için bilinçli olarak hiç denememiştim.&nbsp;Ama yine de bir tutsak için astral projeksiyonla fiziksel bedenden ve onun getirdiği sınırlamalardan sıyrılıp, astral bir bedende hiçbir fiziksel kısıtlama olmaksızın hareket edebilmek kesinlikle yararlı olurdu. Carol'u, Makro toplumu ve Lea'yı ziyaret edebilirdim. Bu insanlarla konuşmak istiyordum ve bunu yapabilmenin tek yolu da astral projeksiyondu. Ya da öyle miydi? Astral projeksiyonu becerebilir miydim? Ve eğer başarırsam telepatik ağ araya girip beni engeller miydi? Bu sorulara yanıt bulmanın tek çaresi denemekti ben de hemen fiziksel bedenden ayrılmak için denemeler yapmaya başladım. Başarılı olamadım.&nbsp;Astral bedenimi fiziksel bedenimden ayırmak için yarım saat kadar boşu boşuna uğraştıktan sonra durdum ve M.D.' nin bana yedinci Makro güç hakkında anlattıklarını hatırlamaya çalıştım.&nbsp;O anda kendi zaman yolculuklarımın da astral bedenim aracılığıyla gerçekleştiği aklıma geldi. Astral bedenim 1976'daki fiziksel bedenime bir tür elektrik enerjisinden oluşan sonsuz esneklikte bir göbek bağı ile bağlıydı. Mistikler yüzyıllar boyu astral ve fiziksel bedenler arasındaki bu hayat verici bağı anlatmak için ondan gümüş kordon diye söz etmişlerdi. Çok hızlı elektrik titreşimlerinden meydana gelen gümüş kordon bir kez koptu mu, fiziksel beden de ölüyordu.&nbsp;2150'ye ilk gittiğimde bana yeni bir fiziksel beden verilmiş ve astral bedenimle bu yeni fiziksel beden arasında gerekli bağlantıyı sağlamak için ikinci bir gümüş kordon oluşturulmuştu. Bu bağ görevini yapmıştı, çünkü benimle aynı astral-ruhsal yapıyı paylaşan ikiz ruhum Makro toplumda yaşıyordu. Fiziksel bedenimi biçimlendirmek, gümüş kordon bağlantısını hazırlamak ve astral bedenimi zaman ve uzay içinde çekebilecek ruhsal aktarımı sağlamak için onu örnek olarak kullanmışlardı.</p>

  <p>Bütün bunlar sadece karmaşık değil, tamamen anlaşılmaz gibi de görünebilir -mikro 'ben' için öyledir de. M.D. bana çok daha uzun ve karmaşık bilgiler aktarmıştı, ama ben bu Makro konuda her şeyi bilmeme gerek olmadığına karar vermiş ve anlattıklarına pek dikkat etmemiştim. Şimdi onu dinlemiş olmayı çılgın gibi istiyordum. Ama yine de öğrenmenin temelini istek ve inanç oluşturduğuna göre, eğer ben bunlara sahipsem, astral projeksiyonu şu anda da öğrenebilirdim. Astral projeksiyonun mümkün olduğuna kesinlikle inanıyordum, çünkü daha önce deneyimlemiştim. O halde sorun yeterli istekten kaynaklanıyor olmalıydı.&nbsp;Makro Dinlenme'yi uyguladım, insanın bakış açısının Mikro'dan Makro'ya genişlemesini sağlayan bu meditasyonun yardımıyla, gerçekte astral projeksiyonu başarma isteği yerine, her&nbsp;zamanki gibi başarısızlığa uğramama isteği içinde olduğumu açıkça anladım. Bu olumsuz yaklaşım, zihnimin başarıdan çok başarısızlığa odaklanmasına neden oluyordu.</p>

  <p>Gösterdiğim çabayı bir kez de böylece Makro açıdan değerlendirme fırsatı bulunca, her başarısızlığın başarı olduğunu (başarıya götürdüğünü) hatırlayabildim ve kendimi bağışlayarak, beni engelleyen endişe ve suçluluk duygularını aradan çıkartıp yeni denemelere giriştim. 2150'ye ilk gittiğimde astral bedenimde uyanmıştım, o zaman hissettiklerimi hatırlamaya çalışarak işe koyuldum. Sonra aşama aşama astral bedenimin yatağımın ayak ucunda durduğunu düşlemeye başladım ve gerçekten orada durmasını istedim. Yatağımın ve fiziksel bedenimin yatağın ayak ucundan görünüşünü gözümde canlandırana kadar da bu isteğim giderek güçlendi.&nbsp;Birden, sanki bir tür kopuşla kendimi ayakta buldum, yatağa ve uyuyan fiziksel bedenime bakıyordum.&nbsp;Fiziksel sınırlamalardan ve sıkıntılardan özgürleşmenin o olağanüstü duygusunu yeniden yaşadım. Şimdi, 1976'da olduğum halde, iki sağlıklı bacağa sahiptim. M.D. astral düzeydeki giysilerin insanın düşündüğü biçimde olduğunu söylemişti, ben de kendimi 2150'deki aura yansıtan tuniğimle düşlemiştim. Bunun gerçek olduğundan yeteri kadar emin olmak için üzerimdeki tuniği çekiştirdim ve kendimi aynen 2150'deki tuniğimi giymiş gibi hissettim.&nbsp;2150'deki fiziksel bedenimle yapabildiğim gibi, yerden otuz santim yükseklikte yürüyerek odanın her tarafında dolaşmaya başladım. Astral bedeni havaya yükseltmek için gerekli PK gücü, 82 kiloluk fiziksel bedenimi kaldırmak için harcadığım güçle kıyaslanırsa, sözünü etmeye değmeyecek ölçüde düşüktü. Kapıya yaklaştığımda astral bedenimde olduğumu unuttum, uzanıp kapıyı açmaya çalıştım, ama elimin kapının içinde kaybolduğunu görünce garip bir duyguya kapıldım, elimin ardından ben de çabucak kapının içinden geçip koridora çıktım. Sonra Karl'la Neda'nın dairelerine yürümek yerine, kendimi onların oturma odalarında düşündüm ve aynı anda da orada oldum.</p>

  <p>Yatak odasının kapısından geçerek Karl'in uyuduğu tarafa yöneldim ve onu uyandırmaya çalıştım. Kuşkusuz beni duymadı, omzunu sarsmam da işe yaramadı, çünkü elim içine geçti. Yanında uyuyan Neda'ya baktım ve ondan uyanmasını telepatik olarak rica ettim. Birkaç saniye içinde gözlerini açtı ve çevresine bakındı; hemen PK kullanarak başucundaki komodinin üzerindeki lambayı yaktım. Bu onu şaşırttı, ama korkmuş görünmüyordu. Sonra yine PK kullanarak kalemi alıp, düşlerini not etmeyi alışkanlık haline getirdiği defterine "Jon" diye yazdım.&nbsp;Endişelenmeye başladı, telepatiyle her şeyin yolunda olduğunu anlatıp, zihninde astral projeksiyon kavramını oluşturmaya çalışarak onu rahatlatmaya uğraştım. Ama sanırım pek başarılı olamadım, çünkü Karl'ı uyandırıp, "Jon'u bana seslenirken duydum" dedi, "kalkmamı söylüyordu."</p>

  <p>Karl, uykunun verdiği sersemlikle "Ne zaman?" diye geveledi.</p>

  <p>"Şimdi" diye yanıtladı Neda, "gözlerimi açtığımda önce hiçbir şey göremedim, ama sonra lamba yandı."</p>

  <p>"Kendin yakmış olmalısın" dedi Karl, "herhalde düş görüyordun. "</p>

  <p>Neda "Başlangıçta ben de öyle sandım ama düşü not etmek için defteri elime alınca bunu gördüm" diye karşılık verdi ve elindeki defteri Karl'a uzattı.</p>

  <p>Karl, Neda'nın gösterdiği yere bir an baktı, benim el yazımla yazılmış adımı gördü ve birden gözleri fal taşı gibi açılarak yataktan kalktı. Acele ile terliklerini ve ropdöşambrını giyerken, "İyi olup olmadığına bakmak için yukarı çıkıyorum" dedi ve hemen odadan dışarı fırladı.</p>

  <p>Karl'ı sakinleştirmenin en kısa yolunun fiziksel bedenime geri dönmek olduğuna karar verdim -öyle de yaptım. Sonra merdivenlerden inip Karl'ı yarı yolda yakaladım ve astral projeksiyonla ilgili deneyimimi anlattım, uyandırdığım için de özür diledim. Ama Karl, onunla gidip her şeyi Neda'ya açıklamam konusunda direndi. Ben de dediğini mümkün olduğunca çabuk yaptım, çünkü böylece onlar bir an evvel tekrar uyuyabilecekler, ben de 2150'ye dönerek bu yeni Makro gücümü sorunumu çözmeye yönelik kullanmayı deneyebilecektim.</p>

  <p>Daireme çıkınca uyumakta zorluk çekmedim, çok geçmeden Elgon'un sarayındaki yatağımda tentenin altında yatıyordum. Telepatik ağ fiziksel bedenimden sıyrılmamı engelleyecek miydi, ya da fiziksel bedenimden çıkabilirsem beni tekrar o bedene geri girmeye zorlayacak mıydı, en çok bunu merak ediyordum. Vakit geçirmeden zihnimi yatağın ayak ucuna yönelttim ve yine fiziksel bedenimden dışarı kaydım. Bu bedenden tamamen özgürleşince de, Alfa'ma geri dönmeyi düşledim ve kendimi bir anda -aynen zihnimde canlandırmış olduğum gibi-Alfa'daki yatak odamızın ortasında ayakta dururken buldum.</p>

  <p>Odada Carol'un yokluğunun yarattığı boşluk, onun içinde bulunduğu durumun adiliğini daha da vurguluyordu; önerilerini sormak için Alfam'm geri kalan üyelerini aradım. Kahvaltı vaktiydi, hepsini yemek odasında oturmuş Carol'la benden söz ederken buldum. İçeri girdiğimi önce Steve fark etti ve diğerlerinin dikkatini üzerime çekti. Kendilerini astral bedenimin titreşimlerine ayarlamakta geçici bir süre zorluk çeken Adam ve Nancy'nin dışında, hepsi orada olduğumu hemen anladılar. Ben de onları kolayca duyabildiğimi fark edince sevindim.</p>

  <p>Carol'la benim başımıza gelenlerden bütün Makro toplumun haberi olduğunu öğrendim. Yazık ki, Makro toplumun üst düzey Makro güçlere sahip üyelerinin yardımları olmaksızın Elgon'dan nasıl kaçıp kurtulabileceğimizi arkadaşlarım da bilemiyorlardı.</p>

  <p>Rana'yla konuşmaya karar verdim, belki o beni içinde bulunduğum açmazdan çıkaracak bir öneride bulunabilirdi. Ama Alfamdan ayrılmadan önce çok garip bir şey oldu. Adam ve Joyce benimle birlikte Elgon'un sarayına gelip gelemeyeceklerini sordular.</p>

  <p>İsteklerini geri çevirdim. "Eğer Carol'la ben kaçamıyorsak, siz de aynı durumda kalırsınız" dedim, "sonuçta Elgon'un iki tutsağı daha olur.</p>

  <p>"Bunun farkındayız" dedi Joyce, "ama Adam da ben de önümüzdeki birkaç gün boyunca seninle birlikte olmak istiyoruz Jon. Sana yardımcı olamasak bile, en azından arkadaşlık edebiliriz."</p>

  <p>Farkındalık düzeyimi yükseltemezsem yada Elgon'la işbirliğine girmezsem zaten 2150'de geçirecek ancak birkaç günüm kaldığını hatırlattılar sonra. Adam ve Joyce'un bu onların da tutsaklığı anlamına gelse bile benim tutsaklığımı paylaşmak istemeleri içimi sızlattı. Teşekkür ettim, ama Elgon'un ikimizin yerine dördümüzü birden ele geçirdiğini bilmenin huzursuzluğumu iki katma çıkaracağını anlatarak, arkadaşlıklarına gereksinme duyduğumda onları şimdi yaptığım gibi astral bedenimle görmeye gelebileceğimi söyledim.</p>

  <p>Ben durumu böyle açıklayınca Adam, "Belki bir başka zaman sana yardımcı olabiliriz" dedi, "Sana büyük bir borcumuz var, çünkü başka bir yaşamda senin bize büyük yardımın oldu. O yaşamda sen bizi Griff ve Judd adlarıyla tanıyordun."</p>

  <p>Soluğumun kesildiğini, dilimin tutulduğunu, sevinçle dolduğumu söylemek duygularımı anlatmaya yetmezdi; çünkü güzel neşe saçan Joyce'un ve yakışıklı, uzun boylu Adam'm 1976' daki Griff ve Judd'la en ufak bir fiziksel benzerlikleri yoktu, ama Makro 'benleri'yle bağlantı kurmak için uzanınca, onların gerçekten 174 yıl önce Griff ve Judd diye çağrılan bedenleri taşıyan aynı ruhlar olduklarını anladım ve böylesine bir gelişme içimi coşkuyla titretti.</p>

  <p>Onları bağrıma basarak teşekkür ettim. İlgileri beni duygulandırmıştı. Kendi yaşamlarını bile gözden çıkararak benimle Elgon'un sarayına gelmeye hazır olabildiklerine göre, eğer ortada bir borç varsa bile bunun kat kat ödenmiş olduğu konusunda onlara güvence verdim. Yanlarından ayrılmadan önce bana katılmak üzere Mikro Adası'na gelmeye kalkışmamaları için her ikisinden de söz aldım. Sonra Alfam'ın bütün üyelerine veda ettim. Gözlerim Nancy'ninkilerle karşılaşınca, içimde bir heyecan dalgası kabardı. Acaba biliyor mu diye düşündüm -acaba Bruno biliyor muydu?&nbsp;Ancak bunu sormaya vaktim yoktu, onu sevgi dolu düşüncelerimle sardım, sonra hemen Rana'yla buluşmak üzere rehberlik odasına gittim.</p>

  <p>Hâlâ sabahın erken saatleriydi, oysa Rana'yı hep akşamları görmeye giderdim. Yine de güçlü bir önsezim vardı, Rana beni bekliyordu. Kapı her zamanki gibi kendiliğinden açılınca düş kırıklığına uğramamış oldum. İçeri girdiğimde, onu sakin bir tavırla iskemlelerden birine oturmuş bana gülümserken buldum, sanki olağan görüşmelerimizden birini yapıyorduk.</p>

  <p>"Bu saatte buraya astral bedenimle geleceğimi nasıl bilebildiğini sormuyorum" dedim, "çünkü hem geleceği görme gücünün hem de bana senin de burada olduğunu haber veren telepati gücünün mükemmel çalıştığından eminim."</p>

  <p>Rana başıyla onayladı ve "Ayrıca" dedi, "Elgon'la olan sorununa bir çözüm bulacağımı da umuyorsun. Eğer bu çözümü senin kendi zihninden algılayıp sana aktarırsam sevineceksin."</p>

  <p>"Tanrım! Teşekkürler Rana! Teşekkürler!" dedim coşkulu bir rahatlamayla. Sonra hemen sordum: "Çözüm nedir?"</p>

  <p>Başını salladı, "Seni düş kırıklığına uğratacağım Jon" dedi, "çünkü geleceğinde gördüğüm davranış biçimini sana şu anda söylemek istemiyorum."</p>

  <p>"Ne?" diye sordum, durumun bu şekle dönüşmesi beni son derece sarsmıştı. "Yani sen şimdi çözümü bildiğin halde bunu bana anlatmayacağını mı söylemek istiyorsun? Eğer bana söylersen, gerçekleşmeyeceğinden mi korkuyorsun?"</p>

  <p>"Hayır" diye yanıtladı, "sana söylesem de söylemesem de, senin bu aşamada yürüyebileceğin sadece tek bir yol var."</p>

  <p>Şaşırmış ve sersemlemiştim. "O halde" dedim, "eğer bu çözüm gelecekteki davranış biçimimi etkilemeyecekse bana neden söylemiyorsun, anlayamıyorum."</p>

  <p>"Çünkü" diye yanıtladı, "eğer bunu sana şimdi söylersem gelecekteki düşüncelerin etkilenecek, her ne kadar bu Elgon'a karşı davranışını değiştirmese de, daha sonraki eylemlerinin değişmesine neden olur."</p>

  <p>"Anlamıyorum Rana" dedim, "ne demek istiyorsun?"</p>

  <p>"İyi ve kötü kavramlarından söz ediyorum" diye karşılık verdi, "yani üçüncü bilinç düzeyine erişebilmen için geçmen gereken son sınavdan söz ediyorum. Bu kavramların da -başka her şey gibi-bakış açının genişliğine bağlı olduğunu hatırlamalısın.&nbsp;Bir zihnin gelişkinliği, kabul edilemez görüneni kabul edebilmesiyle ölçülür. Mikro düzeyde kabul edilemez görünen bir şey Makro düzeyde her zaman kabul görür."</p>

  <p>"Evet" diye sözlerine katıldım, "bütünüyle Makro olan bir açıdan her şeyin mükemmel göründüğünü de biliyorum, ama bunun benim sorunumun çözümüyle ne ilgisi var?"</p>

  <p>Açıklamasını sürdürerek, "Söylemek istediğim" dedi, "Elgon'un tehdidine karşı uygun çözümü fark edemiyorsun, çünkü bu çözümü mikro bakış açısıyla arıyorsun; oysa çözüm mikro açıdan iyi ya da kötü, ama kabul edilemez görünüyor."</p>

  <p>"O halde, eğer sen bana bu çözümü gösterirsen ben onu kullanacağım, ama yanlış nedenlerle, çünkü onu bana sen söylediğin, ben kendim keşfetmediğim için içime sindirememiş olacağım, doğru mu?"</p>

  <p>"Kesinlikle doğru Jon" diye yanıtladı, "ve bu yakın geleceğini etkilemeyecek, ama buradan&nbsp;sonraki on bin yılını etkileyip Lea'yla senin fiziksel ve astral düzeylerde tekrar bir araya gelmek için beklemeniz gereken süreyi uzatacak."</p>

  <p>"Bunu söylemekten nefret ediyorum Rana, ama çözümü açıklamadığın için sana teşekkür ederim" dedim isteksizce. "Elgon'un sarayına dönüp, yürüyebileceğim tek yolun ulaştığı ve benim de zaten zihnimde olan şu çözümü keşfetmeye çalışayım, bakalım bu iş ne kadar sürecek."</p>

  <p>Kalkmaya hazırlanırken Rana beni Lea'yı görmeden Mikro Adası'na dönmem konusunda uyardı, nedenini sordum.</p>

  <p>"Çünkü" diye açıkladı, "ikiz ruhun olarak, aradığın çözümü senden gizlemekte zorluk çekebilir, bilgiyi benden de ondan da alsan sonuca yapacağı etki aynı olacaktır."</p>

  <p>Rana'ya bir kez daha teşekkür ettim ve öğüdüne uyacağımı söyledim. Sonra Lea'yla bağlantı kurmak için bir girişimde bulunmadan Elgon'un sarayına döndüm.&nbsp;Carol'un boş odadaki resmi ekranda sürekli asılı kaldığı halde, bu odanın nerede olduğunu bilmediğimi fark ettim. Bulmak için sarayı aramam gerekiyordu. Sonra büyük bir hata yaptım.&nbsp;Elgon'un odamın dışında telepatik güce sahip bir sürü insan görevlendirdiğini unutmuştum, bu yüzden duvarın içinden koridora geçtim; elbette beni hemen gördüler ve durdurmaya çalıştılar. Kendimi o kocaman yemek salonunda düşleyip, görüş alanlarının dışına çıktım, ama telepatik ağın oluşmasında katkısı olan herkese astral bedenimle kaçtığımı anında bildirdiler. Kendimi birden yemek salonunda bulunca gerçekten düşünce hızıyla koşmaya başladım; odadan odaya geçiyor, sarayın alt katlarına inen merdivenleri arıyordum, çünkü Carol'un aşağıda olduğunu hissediyordum. Doğru merdivenleri saptayıp tam Carol'un tutsak edildiği kata inmek üzereydim ki, Elgon' un yandaşları yerimi belirlediler.&nbsp;Bir kez daha beynimi ezen mengenenin giderek artan basıncını hissettim. Ama bu kez direnmek yerine sevgi dolu bir kabulle karşılık verdim. Aynı anda da Carol'u aramayı sürdürüyordum. Elgon'un sarayının mahzenleri gerçek bir odalar labirenti gibiydi, ama en sonunda doğru kapıdan geçtim ve kendimi Carol'un ortasında ölü gibi yattığı odada buldum. Ona doğru atıldığımda, Elgon'un yan taraftaki gölgelerden geliyormuş hissini veren boğuk kahkahasını duydum.</p>

  <p>Hemen hemen aynı anda da beynimdeki mengenenin baskısı iki katma çıktı ve bin kişinin Makro gücüyle üretilen telepatik ağı üzerime beni ezecek biçimde yöneltenin bu kez özellikle Elgon'un kendisi olduğunu anladım. Rana'nın ya da Lea' nın böyle çılgınca bir telepatik saldırıyla baş edebileceklerinden kuşkum yoktu, ama benim ikinci bilinç düzeyiyle sahip olduğum güç bu zihinsel ağla boy ölçüşecek durumda değildi.&nbsp;Baskı beni çabucak etkisi altına aldı, artık bu sıkıntıyı daha fazla kabul edemiyordum, karşı koymak için çabalamaya başlayınca da her şey birdenbire sona erdi. Bilincimi yitirdim ve 1976'da uyandım.</p>

  <p>Odam karanlıktı, saat henüz sabaha karşı 4'tü.&nbsp;Hemen uyuyup, 2150'de başıma ne geldiğini anlamaya karar verdim. O ezici mengenenin canlı anısını zihnimden atmak biraz zaman aldı, ama sonunda uyumayı başardım ve tenteli yatakta uyandım. Sela üzerime eğilmişti.&nbsp;Gözlerimi açar açmaz "Sen bir aptalsın Jon İki" dedi.&nbsp;Ona Karl'ın o alaycı tavrıyla gülümsedim. "Bakıyorum" dedim, "artık onuncu bilinç düzeyinde olduğum aldatmacasını sürdürmeye gerek görmüyorsun."</p>

  <p>"Bu doğru" diye yanıtladı, "Makro güçlerinin çok sınırlı olduğunu öğrendik. Sen önümüzdeki birkaç gün içinde üçüncü bilinç düzeyine biraz zor ulaşırsın.</p>

  <p>Ama sana aptal deyişimin nedeni bu değil. Astral düzeye geçtiğinde fiziksel bedeni korumasız bırakırsan, nasıl yapılacağını bilen biri -örneğin ben- gümüş kordonu koparıp, seni ebediyen fiziksel bedeninden ayırabilir, bunun farkında değil misin?"</p>

  <p>"Evet" dedim, "biliyorum, ama siz benim sürekli olarak Mikro Adası'nda kalmamı istiyorsunuz ölmemi değil. Eğer ölürsem propaganda değerim sıfır olur."</p>

  <p>Sela yanıtlamadan önce diliyle öpücük veriyormuş gibi dudaklarına dokunarak, kışkırtan bir ifadeyle bana baktı. "Seni ölü istemiyorum Jon" dedi, "senin benim aşığım olmanı istiyorum. Ama zamanda aktarım işlemini tamamlamamız için bize yardımcı olmazsan, bu muhteşem bedenin yakında öleceğini biliyorum, zihnin de 174 yıl gerilerde bir yere gidecek."</p>

  <p>"Sela" dedim, "artık mikro bir yaşantı istemiyorum."</p>

  <p>"Ama başka çaren yok" diye karşılık verdi, "ya 2150'nin Mikro Adası'nın düzen içindeki mikro toplumunda yaşarsın, ya da 1976'nın kaos içindeki mikro toplumunda."</p>

  <p>Ben yanıt vermeyince derin derin içini çekti; benimle uğraşmaktan vazgeçmişti. "Bize Carol'u Makro topluma kendi çabasıyla dönmesi için salıvermekten başka bir yol bırakmıyorsun" dedi, "tabii o da yasalarımıza boyun eğmeyeceği, bu arada birçok yasayı çiğneyeceği için ölüme mahkûm edilecektir."</p>

  <p>"Bu cinayet olur!" dedim.</p>

  <p>"Hayır, cinayet olmaz!" diye yanıtladı. "Eğer biri ölümle cezalandırılacağını bile bile yasalara karşı gelirse bu intihar olur! Ama Mikro Adası'nda sürekli kalmayı kabul edersen onu kurtarabilirsin."</p>

  <p>"Bana biraz daha zaman tanı" dedim. "İzin ver de bunun üzerinde düşüneyim."</p>

  <p>"Çok zamanın oldu Jon" dedi, "ama yine de ne kadar yüce gönüllü olduğumuzu göstermek için sana bir günlük süre daha veriyoruz. Eğer yarın sabaha kadar bizimle işbirliği yapmaya karar vermezsen Carol'u serbest bırakacağız ve sen de onun kendi ölümüne yol açışını izleyebileceksin."</p>

  <p>Uzun bir sessizlik oldu, sonra Sela gitti, ben de hapishane dairemi arşınlamaya başladım, Rana'nın zaten zihnimde var olduğunu söylediği çözümü keşfetmeye çalışıyordum. Acaba bu çözüm neydi? Bana en ağır gelebilecek karar hangisiydi? Bir açıdan bakarsam, bu karar Elgon'a meydan okuyup, onunla anlaşmayı reddetmek olabilirdi. O zaman büyük özveride bulunmuş olacaktım, çünkü sadece Carol'u yitirmekle kalmayacak, 2150'de yaşama fırsatını da tepecektim.</p>

  <p>Evet, kuşkusuz bana en fazla Carol'u Mikro Adalılar tarafından idam edilirken görmek ağır gelirdi -üstelik bunu engelleyecek durumda olduğumu bile bile.</p>

  <p>Rana'nın sözlerini hatırladım. "Ama Makro bakış açısından hiçbir şey dehşet verici görünmez" demişti. "İnsanı korkutan şeyler sadece mikro açıdan bakıldığında vardır; çünkü sadece kendi seçtiklerimizi deneyimlediğimiz, her haliyle mükemmel, adil ve dengeli bir makrokozmosda yaşadığımızı bu sınırlı açıdan pek göremeyiz."</p>

  <p>O halde, eğer Carol ölürse diye düşündüm, bunu kendi seçmiş olacak, ama ben onu sahiplendiğim için kaybetmekten üzüntü duyacağım. Makro filozoflar, yeteri kadar istediğimiz ve inandığımız her şeyi elde edebileceğimizi söylerler; her ruhun da özgür iradesi ve sonsuz Makro gücü olduğuna göre ortada sorun yoktu.</p>

  <p>Evet, kabul ediyordum. Makro açıdan ortada sorun yoktu -ama ben o düzeyde yaşamıyordum ki!&nbsp;Yaşadığım düzeyde bir sürü sorun vardı ve şu anda en önemlisi de Carol'u ölümden kurtarmak ve 2150'de kalmayı başarmaktı. Sadece Elgon'la işbirliği yapmak bu sorunu çözmeye yetecekti. Sonra yaşamımın geri kalanını Makro topluma dönmek için çare aramaya adayabilirdim. Acaba gerçekten Makro topluma geri dönmeye çalışır mıydım?&nbsp;O uzun gün ve akşam boyunca tamamen yalnız bırakıldım, sabahleyin Elgon'a ne söyleyeceğim diye kıvranıp durdum. Akşam iyice bastırdığında yorgunluktan bitkin düşmüş, ama bir karara varmıştım. Carol için yaşamı, böylece kendim için de Mikro Adası'nı seçmiştim. En sonunda gelen uyku korkunç bir karabasanı da birlikte getirdi.&nbsp;Düşümde üzerimde uzun, siyah bir cüppeyle kocaman bir çölün ortasında oturuyordum; yargıçtım ve önümde yargılamak zorunda olduğum insanlardan oluşmuş göz alabildiğine uzanan bir sıra vardı. Yanımda duran mübaşire göre hepsi de ölüm cezası gerektiren suçlar işlemişlerdi. Ama açıklamalarım teker teker dinlerken, savunmaların tümü de bana öyle dokunaklı ve yürekler acısı geldi ki, sonuçta hiçbirine ölüm cezası vermedim. Beni alkışladılar, teşekkür ettiler, göklere çıkardılar; çünkü önüme gelen herkes için yaşamı seçmiştim.</p>

  <p>Sonra sahne değişti, kendimi çölün başka bir yerindeki muazzam bir hapishane avlusunda yanımda mübaşirle yürürken buldum. Ölümden kurtardığım bütün insanlar burada ayaklarından kocaman birer gülleye zincirlenmişlerdi, öyle ki hepsi de zar zor hareket edebiliyorlardı. Beni övenler, bana teşekkür edenler şimdi yüzüme karşı lanetler okuyorlardı. Hepsinin de korkunç bir hastalığa tutulmuş olduklarını görmek beni dehşete düşürdü: bu uğursuz hastalık kemikleri üzerindeki etleri eriterek bedenlerini yavaş yavaş yok ediyordu. Her nedense kendimi bu tutsaklara teker teker bakmak zorunda hissettim; yaşamlarını kurtarmıştım, ama şimdi acı vererek yavaş yavaş bedenlerini kemiren bir vebanın biçimsiz, korkunç kurbanları haline gelmişlerdi.&nbsp;Birinin bana seslendiğini işittim, ona doğru dönünce tüylerim diken diken oldu ve öyle dehşet duydum ki, gözyaşları içinde 1976'da uyandım; çünkü, yaşamını kurtardığım ama şimdi bana lanet okuyan son tutuklu Karl'dı.&nbsp;Karl'a -düşlerimde bile olsa- zarar verebildiğimi düşünmek kendimden nefret etmeme neden oldu, midemin bulandığını hissettim.&nbsp;Neden böyle bir düş görmüştüm? Anlamı ne olabilirdi? Kendime bu soruyu sorunca, Rana'nın sözleri aklıma geldi:</p>

  <p>"Tüm acılar, mutsuzluklar ve hastalıklar kaçınılmaz olana -yani gelişmek amacıyla gerçekte kendi yapmış olduğumuz seçimlere- karşı koymaktan kaynaklanır."</p>

  <p>O halde çözüm neydi? Yine Rana'nın sesini duyar gibi oldum: "Olumsuz eylemleri dengelemenin tek yolu olumlu eylemler yapmaktır. Bu yüzden sevgiyle kabul etmek her şeyi dengeler. İşlenebilecek tek günah, olan neyse onun mükemmel olduğunu kabul etmemektir."</p>

  <p>"Demek ki" diye karar verdim, "gördüğüm düşü üreten Yüksek Ben'di; olan neyse onun mükemmel ve gerekli olduğunu kabul etmemenin doğuracağı sonuçlar gösterilmek istendi." O halde bu düş öbür yolu seçip, Carol'un ölmesine izin vermem gerektiği anlamına mı geliyordu?</p>

  <p>Geçmişte Karl'ın da mı ölmesine izin vermiştim? O yüzden mi şimdi düşüme girmişti?</p>

  <p>Zihnimin derinliklerinden bilincime bir şeyler sızdı ve gözlerimin önünde ardı ardına iki sahne belirdi; birinde Karl yarım litrelik bir şişe havuç suyunu başına dikmişti, ikincisinde Carol kafeteryadaki mekanizmadan her zaman olduğu gibi havuç suyu alıyordu.&nbsp;Sonra aklıma başka bir kıyaslama geldi; Carol 1976'daki "geçmiş" yaşamında kendini çevre kirliliğine karşı çıkan koyu tenli bir öğrenci olarak tanımlamıştı, Karl ise durmadan sanayi artıklarının neden olduğu kirlilik konusunda atıp tutardı.&nbsp;Zihnimde düşünceler birbirleriyle yarışıyorlardı.&nbsp;Ama o bir kızdı -sevdiğim kız, eş ruhum, Alfa eşim!&nbsp;Ve Karl! O bir erkekti -en sevdiğim erkek, en iyi dostum, üvey kardeşim, oda arkadaşım!</p>

  <p>"Oh Tanrım!" diye düşündüm yüksek sesle, "Oh sevgi dolu Tanrım!"</p>

  <p>Ellerimle göğsümü sımsıkı tuttum ve içimdeki sızıyı, çatışmayı, heyecanı, korkuyu ve coşkuyu dengeleyene kadar öne arkaya sallanıp durdum.&nbsp;En sonunda bu dengeyi kurup, yeni fark ettiğim gerçeğin mükemmelliğini kabul edebilir hale gelince, aşağı koşup Karl ve Neda'ya durumu açıkladım.&nbsp;Onlar da benim kadar sarsıldılar, sonuçta, hepimiz yaşamlarımızdan oluşmuş o sonsuza dek çakışan desenin mükemmelliği karşısında duyduğumuz coşku ve şaşkınlıkla gözyaşları içinde kaldık.&nbsp;Ama en önemli soru yine ortadaydı. Carol'un -Karl'ın ölmesine izin vermeli miydim?</p>

  <p>Günün geri kalan bölümünü bu soruya bir yanıt bulmaya çalışarak geçirdim; akşama doğru Karl ve Neda'ya Carol'u kurtarabilecekken onun ölmesine seyirci kalmanın benim için dayanamayacağım kadar büyük bir yük olduğunu itiraf ettim. Gecenin geç saatlerine kadar tartıştık, Karl'a göre Carol'u ve kendimi kurtarma doğrultusundaki ilk kararımı uygulamam yerinde ve akıllıca olurdu, Neda ise soruyu Yüksek Ben'e sarmamı ve bana ne kadar zor gelirse gelsin, alacağım yanıt uyarınca davranmamı öneriyordu.&nbsp;Sadece başımı salladım, sonra daireme döndüm. Yattığım halde, Elgon'la ilgili kesin bir karar verene kadar uyumak istemiyordum; yatakta bir o yana bir bu yana dönüp durdum. Çaresizlik içinde kıvranırken Carol'un öğüdü aklıma geldi; ne zaman biraz düş kırıklığına uğrasam, Makro Bağlantı anımı zihnimde tekrar canlandırmamı söylerdi.&nbsp;Zihnimi Makro Ben'le kurduğum son bağlantıya yöneltince, endişe ve gerginliğin bedenimden akıp gittiğini hissettim. Aldığım solukların derinliği ve ritmi değişti; bir kez daha tüm zıtlıkların bir olduğu o dile gelmez hal beni zamanın, uzayın ve sözcüklerin ötesindeki en yüce deneyime ulaştırdı.</p>

  <p>Uyuyakalmış olmalıydım, çünkü gözlerimi açtığımda Sela'nın ve Elgon'un üzerime eğildiklerini gördüm. Sonra Elgon'un "En sonunda uyanabildiğin için sevindim" dediğini duydum, "kararını bekliyoruz."</p>

  <p>Hiç düşünmeden yanıtladım, "Ben buraya ne öğrenmek için geldiysem onu öğrenmeye, Carol'a da aynı fırsatı tanımaya karar verdim."</p>

  <p>"Sen" dedi Sela, "gerçekten onun ölümünü seyretmeye hazır olduğunu mu söylemek istiyorsun?"</p>

  <p>Buna karşılık vermeyince Sela video ekranını göstererek "Bu kararla yaşayabileceğinden emin misin?" diye sordu.</p>

  <p>Karşı taraftaki dev video ekranına baktım. Carol'un görüntüsü değişmişti. Artık boş bir odanın tabanında yatınıyordu, avludaki bir duvara, kollan ve bacakları gerilmiş durumda, bileklerinden kelepçelenmişti. Çıplaktı ve belli ki bilinci yerindeydi, çünkü acı duyuyor gibiydi. Yüzünü gösteren bir yakın çekim gerçekten kendine gelmiş olduğunu kanıtladı, gözleri açıktı ve bakışları önündeki bir şeye dikilmişti. Sonra resim değişti ve neye baktığını gördüm -adalı bir güruh çılgınlar gibi bağırıyor, çığlıklar atıyordu. Çelikten yapılmışa benzeyen yüksek bir ağ perde onları engelliyordu.</p>

  <p>Elgon "Eğer perdeyi kaldırırsak" dedi, "bu kalabalık, doğum kontrolünü savunduğu ve hamile kalmak istemediği için onu öldürünceye kadar taşlayacak. Carol bir yabancı ve böyle suçları yabancılar işlerse cezası ölümdür. Bizimle işbirliği yapmak istemediğine emin misin Jon?"</p>

  <p>Başımı salladım, kendime güvenemediğim için ağzımı açmadım.</p>

  <p>Elgon'la Sela bana dikkatle baktılar, ikisi de konuşmuyorlardı; aramızdaki sessizlik giderek uzadı, sonunda Elgon birden bir onay işareti verircesine başını eğdi ve ekrandan gelen sesler yükseldi.</p>

  <p>Bakmamaya çalıştım, ama gözlerim beni dinlemiyordu, bakışlarım kalabalığa takılıp kalmıştı. Perde kalkmıştı, insanlar içeri akıyor, Carol'un ayaklarının biraz ilerisine yığılmış küçük, keskin, kuvarsa benzeyen taşlara doğru koşuyorlardı.</p>

  <p>Ondan sonraki yarım saat boyunca erkeklerden, kadınlardan ve çocuklardan meydana gelen bu güruhun Carol'un acı çeken bedenine küçük keskin taşlar fırlattıklarına tanık oldum. Bu kanlı olayı baştan sona izlemek durumunda kaldım; önce o güzel bacaklarında, kollarında, göğsünde ve yüzünde ince kesikler oluştu, sonra bütün bedeni geniş, kanlı yaralarla kaplandı, en sonunda bir gözü görmez oldu, diğer gözü ise bir doku parçasıyla yuvasından ve yanağından aşağı doğru sarktı. Taşlar çok küçük olduğu için Carol son ana kadar bilincini yitirmedi. Olay bittiğinde, güzelim bedeni kemiklerinden sarkan et parçalarına dönüşmüştü.&nbsp;Zihnimin yeni Makro Bağlantım'ın taze anılarıyla dolu olmasına karşın, yine de bu son yarım saat tüm yaşamım boyunca çektiğim en büyük işkence oldu.&nbsp;Sessizliği Elgon bozdu. "Böyle bir ölümü seyretmek başka, yaşamak başka şey Jon" dedi.&nbsp;Ve içeriye çağırdığı yandaşları beni saraydan çıkarıp aynı avlu duvarına götürdüler; sevgili Carolum'dan geri kalanlar bana yer açılsın diye toplanıyordu. Hızla öne doğru itilince, Carol'un kanıyla kırmızıya boyanmış küçük beyaz taşlar ayaklarıma battı.</p>

  <p>Kalabalık yeniden toplanmıştı, ben kanla ıslanmış o ölüm duvarına doğru sürüklenirken, onlar da ağza alınmayacak sözler ve suçlamalarla bağırıp çağırıyorlardı. Kanlı kelepçeler el ve ayak bileklerim üzerine gürültüyle kapanırken, zihnim bulanık anılarla doldu -Lea ve birlikte geçirdiğimiz kısa anlar-Rana ve öğrenmem gereken onca ders... öğrenmiş miydim?., öğrenecek miydim? -Neda ve akıl almaz değişimi- Karl, benim sadık dostum ve geçen birkaç ay boyunca yaşamına getirdiğim sarsıntılar- ve Karl'ın benliğinin diğer parçası, beni arkamdaki duvarın kaba tuğlasından sıcak kanıyla ayıran sevgili Carol'um.&nbsp;Elgon'la Sela'nın kalabalığı yararak bana doğru yaklaştıklarını gördüm. Hemen önümde durdular, ama neden bilmem, bana sanki binlerce mil uzaktalarmış gibi geldi. Elgon parmaklarının ucunu altımdaki kırmızı kan havuzuna daldırdı, sonra parmaklarını göğsüme sildi ve beni aşağılayan bir ifadeyle kararımı yeni baştan düşünmek isteyip istemediğimi sordu. Ağzımı açmadım, çünkü gözlerim sorusunu sert bir biçimde yanıtlıyordu.</p>

  <p>Elgon sırtını bana dönerek eğildi ve iki tane kanlı taş aldı, ardından da taşları kalabalık görsün diye havaya kaldırdı, sonra yine bana dönerken birini Sela'ya verdi, yüzüme baktı ve ilk taşı attı. Zihnimin derinliklerinde Rana'nın sesinin yankılandığını duydum: "Carol ve sen Jon, çok eskiden Filistin'in güneyinde pek kibirli ve şiddet yanlısı bir ailede doğmayı seçmiştiniz. Güzel ama gösterişe düşkün ve kendini beğenmiş çocuklar olarak büyüdünüz. Başkalarını çok kolay suçluyordunuz. Birkaç kez de suçladığınız insanlar taşlanarak öldürülürken, kendinizi haklı görerek bu eyleme katıldınız."</p>

  <p>Şimdi başımıza gelenlerin nedenini biliyordum, ama gözlerim ve beynim hâlâ Elgon'a duyduğum nefretle dolup taşıyordu. Rana sözlerini sürdürüyordu: "Bir zihnin gelişkinliği, kabul edilemez görüneni kabul edebilmesiyle ölçülür."</p>

  <p>Makro Dinlenme'yi uygulamaya çalıştım, sevgiyle kabulü içeren Makro bir açıdan bakabilmek için çaba gösterdim. Elgon'u sevmeye ve kabul etmeye çalıştım, olan neyse onun mükemmel olduğunu kabullenmeye çalıştım, bütün bunları denedim - ama işe yaramadı.&nbsp;Kabul edilemez görüneni kabul etmek son sınavım bu idi ve ben başaramadım. Elgon'u sevgiyle kabul edemedim.</p>

  <p>Her şeyin bir sınırı var -acının bile- ama yüzlerce sivri taş bedenimi parçalarken, içime akan acı öyle yükseldi ki, bundan böyle bir saniye daha yaşamaya dayanamayacağımı düşündüm.&nbsp;Gözlerim artık görmüyordu, ama zihnimde Lea belirdi.</p>

  <p>"Hatırla Jon, bir zihnin gelişkinliği kabul edilemez görüneni kabul edebilmesiyle ölçülür. ”</p>

  <p>Kulaklarımda bu sözler çınlarken 1976'da uyandım.</p>

  <p><br /></p>
</body>
</html>
